<शोचिअल् श्चिएन्चे><ळिन्गुइस्टिच्स्><ंअनोरम घुप्ट><भ्हस श्हिक्स्हन् शिड्ड्हन्ट् अउर्...><१९८५><खेन्ड्रिय ःइन्डि शन्स्ट्हन्><आग्र><१२८ टो १३३><२१००><ंअनोरम-भ्हस श्हिक्स्हन्> 

पाठ-नियोजन : सिद्धांत एवं प्रक्रिया भाषा-शिक्षण की उत्कृष्टता का मूल्यांकन
कुछ अंशों तक पाठ-योजनाओं के सतत विश्लेषण द्वारा संभव है . पाठ-योजना के
सामान्य अवलोकन से ही कुछ तथ्य स्पष्ट हो जाते हैं तथा प्रस्तुतीकरण की
क्रिया अथवा क्रम, कौशलों की प्रमुखता तथा पुनरावलोकन की बारंबारता आदि
. इससे यह ज्ञात करना संभव होता है कि कितना शिक्षण अध्यापक द्वारा किया
जाता और कितना पाठ-योजना द्वारा, अध्यापक ने पाठ्य-सामग्री का कितना अंश
छोड़ा है अथवा कितना जोड़ा है तथा उसने किस सीमा तक शिक्षण-सामग्री का
उपयोग किया है . पाठ-योजना पर विचार करते समय कुछ संकल्पनाओं को स्पष्ट
करना आवश्यक हो जाता है . शिक्षण के संदर्भ में पाठ से तात्पर्य निश्चित
उदेश्य तथा निश्चित अवधि में सिखाये जाने वाले शिक्षण-बिंदु से है .
पाठ्य बिंदु को सुनिश्चित आकार देने के लिए, उसके स्पष्टीकरण करने एवं
विवेचन के लिए पाठ-सामग्री गठित की जाती है अत: पाठ-सामग्री के स्वरुप
से परिचित होने का आधार है . पाठ्य-सामग्री सैद्धांतिक अथवा प्रायोगिक या
दोनों का समन्वित रुप हो सकती है . किसी भी कार्य को सुचारु रुप से संचालित
करने के लिए उसकी योजना तैयार करना आवश्यक हो जाता है . पाठ को कक्षा में
प्रस्तुत करने, उसके द्वारा निर्धारित लक्ष्यों की पूर्ति करने के लिए
पाठ की योजना तैयार की जाती है . पाठ-योजना औपचारिक रुप से गठित की जाती
है अथवा अनौपचारिक हो सकती है . औपचारिक पाठ-योजना में निश्चित अवधि अथवा
अंतर में निर्धारित शिक्षण-बिंदु के शिक्षण के लिए जो रुपरेखा, सोपानों
का क्रम, शिक्षण-युक्तियांॅ तथा विधि अपनाई जाती है उसे पाठ नियोजन कहते हैं
. अनौपचारिक पाठ-योजना में ये सभी प्रक्रियाएँ मानसिक धरातल पर संयोजित की
जाती हैं, उनका लिखित विवरण नहीं प्रस्तुत किया जाता . पाठ-योजना पर विचार
करते समय सहज रुप से कुछ प्रश्न उत्पन्न होते हैं, यथा-- १.  पाठ-नियोजन से
क्या तात्पर्य है ? २.  पाठ-नियोजन क्यों किया जाता है ? ३.  पाठ-नियोजन किस
प्रकार किया जाता है ? पाठ-नियोजन की प्रक्रिया से परिचित होने के लिए, इसे
पर्याप्त रुप से प्रभावी बनाने के लिए उपर्युक्त सभी पक्षों पर विचार करना
आवश्यक हो जाता है . उपर्युक्त प्रश्नों का संबंध क्रमश: पाठ-नियोजन के अर्थ
और महत्व, पाठ-नियोजन की आवश्यकता एवं उपदेयता तथा पाठ-नियोजन की प्रविधि से
है . इनका विवेचन अपेक्षित है . ६.  १.  पाठ-नियोजन का अर्थ और महत्व शिक्षण
में निर्दिष्ट उदेश्य की पूर्ति के लिए निश्चित कार्यक्रम गठित किया जाता
है . इसके अंतर्गत कार्य के उदेश्य, कार्य की अवधि, कार्य संपन्न कराने के
सोपान, कार्य-विधि, पाठ्यवस्तु एवं दतनुकूल शिक्षण-सामग्री तथा दृढ़ीकरण एवं
मूल्यांकन की प्रक्रिया का समावेश होता है . इन सभी पक्षों के विस्तृत विवेचन
के पश्चात् पाठ को प्रस्तुत करने की एक रुपरेखा तैयार की जाती है . शिक्षण
से संबंधित विविध प्रकार की परिस्थितियों तथा छात्रों की प्रतिक्रियाओं का
अनुमान अध्यापक अपने अनुभव के आधार पर करता है . पाठ-योजना के द्वारा वह पाठ
के विविध पक्षों से संबंधित मानसिक योजना को लिखित रुप प्रदान करता है :
इस प्रकार पाठ-नियोजन से तात्पर्य निश्चित समय में निर्धारित उदेश्यों
की प्राप्ति के लिए पाठ्य सामग्री का निधारण करते हुए उसके प्रस्तुतीकरण का
क्रम निश्चित करना तथा शिक्षण-प्रक्रिया को रोचक और प्रभावशाली बनाने के लिए
सहायक उपकरणों का प्रयोग करते हुए सिखाए गए शिक्षण-बिंदु के दृढ़ीकरण के
लिए निश्चित क्रम निर्धारित करना है . बासिंग के अनुसार "पाठ संकेत (अथवा
योजना) उन उपलब्धियों की सूची का शीर्षक है जिन्हें अध्यापक कक्षा में
प्राप्त करना चाहता है . इनमें वे सभी साधन तथा क्रियाएँ भी सन्निहित हैं
जिनकी सहायता से वे उपलब्धियाँ प्राप्त की जाती हैं ?" उपर्युक्त परिभाषा
में मुख्यत: तीन बातों की ओर संकेत किया गया है-- (१) शिक्षक किन उपलब्धियों
अथवा उदेश्यों को प्राप्त करना चाहता है ? (२) इन उदेश्यों की प्राप्ति
में वह किन साधनों तथा उपकरणों का प्रयोग आव-श्यक समझता है ? (३) पाठ से
संबंधित बालकों की क्रियाएँ क्या हो सकती हैं ? स्पष्ट है कि पाठ-योजना
से तात्पर्य शिक्षण के पूर्व निर्धारित पाठ्यांश अथवा शिक्षण-बिंदु की
लिखित योजना से है जिसके द्वारा सीमित अवधि में क्रम से विविध सोपानों
के द्वारा कक्षा में प्रस्तुत किये जाने वाले शिक्षण-बिंदु तथा शैक्षिक
प्रक्रिया का विवेचन किया जाता है . पाठ-नियोजन की रुपरेखा सामान्य शिक्षण
की रुपरेखा से भिन्न होती है . इसमें सुनिश्चित, पर्याप्त तथा अनुस्तरित
शिक्षण-बिंदु पर ध्यान केंद्रित करते हुए उदेश्यों की पूर्ति की योजना
गठित की जाती है और उसे क्रियान्वित करने का प्रयत्न किया जाता है . कहा
जा सकता है कि पाठ-नियोजन के निश्चित उदेश्यों की प्राप्ति के लिए
किया गया शैक्षणिक प्रयास है . पाठ-नियोजन के निर्दिष्ट सोपानों द्वारा
निश्चित पाठ्य सामग्री का प्रस्तुतीकरण समुचित कुशलता से किया जाता है,
जिससे छात्र उन्हें सीखने में समर्थ हो सकें . इस प्रकार पाठ-नियोजन कक्षा
में किये जाने वाले शिक्षण-कार्य, अध्यापक एवं छात्र की क्रियाओं तथा उनके
स्वरुप और निश्चित उपलब्धियों की योजना प्रस्तुत करने का एकमात्र साधन है
. ६.  २.  पाठ-नियोजन की आवश्यकता शिक्षण के पूर्व पाठ-नियोजन अनिवार्य
आवश्यकता के रुप में स्वीकृत है . कहा जा चुका है कि प्रत्येक कार्य के
पूर्व उसकी निश्चित योजना तैयार करना आव-श्यक है . शिक्षण के संदर्भ में
तो नियोजन-कार्य अपेक्षाकृत अधिक महत्वपूर्ण माना जाता है क्योंकि इसका सीधा
संबंध शिक्षार्थी के व्यवहार में वांछित परिवर्तन लाने से है . भाषा-शिक्षण
मुख्यत: कौशल-प्रधान विषय है . अध्यापक शिक्षण की प्रक्रिया द्वारा छात्र के
व्यवहार में वांछित परिवर्तिन लाना चाहता है . मातृभाषा तथा विशेष रुप से
द्वितीय भाषा के संदर्भ में यह गुरुतर दायित्व है अत: पाठ-नियोजन का महत्व
अधिक हो जाता है . भाषा-शिक्षण में पाठ-नियोजन का आवश्यकता निम्नलिखित कारणों
से स्पष्ट है-- (१) शिक्षण की प्रक्रिया को क्रमबद्ध एवं सुव्यवस्थित रुप
से गतिशील करने के लिए पाठ-नियोजन आवश्यक है . इसके अभाव में शिक्षण का
क्रम निर्धारित करना तथा शिक्षण-कार्य को सुचारु रुप से चलाना असंभव है .
पूर्व-नियोजन के आधार पर ही छात्रों को सरल तथा परिचित से जटिल तथा अपरिचित
सामग्री का ज्ञान प्राप्त कराना संभव है . किसी भी शिक्षण की पूर्व-योजना
तैयार करने के बाद ही उसमें क्रमबद्धता निर्धारित की जा सकती है, उनके क्रम
में आवश्यकतानुसार परिवर्तन किया जा सकता है और तदनुरुप शिक्षण-सामग्री को
सुव्यवस्थित किया जाता है . क्रमबद्ध एवं सुव्यवस्थित सोपानों पर आधारित
शिक्षण ही प्रभावशाली होता है . मातृभाषा तथा विशेषकर द्वितीय भाषा के
शिक्षण में यह क्रमबद्धता नितांत आवश्यक है तभी भाषाई-व्यवस्था पर छात्र
का अधिकार कराया जा सकता है . (२) शिक्षण में लक्ष्यों को निर्धारित करने
एवं शिक्षण-सामग्री को तदनुकूल नियो-जित करने के लिए पाठ-नियोजन आवश्यक
समझा जाता है . पाठ-नियोजन का महत्व इस रुप में स्वीकृत है कि इसके द्वारा
शिक्षण के पूर्व ही उदेश्यों का निर्धारण एवं तदनुकूल शैक्षिक प्रक्रिया
का समायोजन संभव है . उदेश्यों की स्पष्टता एवं शिक्षण-प्रक्रिया के
द्वारा उनके कार्यान्वयन पर ही शिक्षण की सफलता निर्भर है . यही कारण है
कि सफल शिक्षण सोदेश्य एवं निर्दिष्ट होता है . उदेश्यविहीन कार्य
अपने आप में अधूरा माना जाता है . इसके द्वारा निश्चित उपलब्धि असंभव है
. अत: पाठ-नियोजन में उदेश्य-निर्धारण वह प्रारंभिक परंतु महत्वपूर्ण
सोपान है जहाँ से शिक्षण-प्रक्रिया प्रारंभ होती है और निर्धारित लक्ष्यों
को प्राप्त करने का प्रयत्न करती है . शिक्षण-प्रक्रिया और उसकी उपलब्धियों
का मूल्यांकन इसी के आधार पर किया जाता है . (३) पाठ-नियोजन शिक्षण-प्रक्रिया
को प्रभावशाली बनाने के लिए आवश्यक है . शैक्षिक प्रक्रिया के द्वारा बालक
के भाषा-अधिगम में, उसकी भाषाई कुशलता में विकासात्मक परिवर्तन लाने का
प्रयत्न किया जाता है . यह तभी संभव है जब शिक्षण-प्रक्रिया स्वयं सुनियोजित
हो . पाठ-नियोजन के द्वारा विभिन्न सोपानों के माध्यम से, निर्दिष्ट
शिक्षण-प्रक्रिया एवं उपयुक्त सहायक सामग्री की सहायता से पाठ्यवस्तु को
छात्रों के सम्मुख प्रस्तुत किया जाता है . इसके अभाव में सफल शिक्षण एवं
उसका निर्दिष्ट प्रभाव संदिग्ध है . (४) पाठ-नियोजन के द्वारा निर्धारित
पाठ्यांश को एक समग्र इकाई के रुप में प्रस्तुत करना संभव है . पाठ-नियोजन
के आधार पर पाठ को विकसित करने में अध्यापक का ध्यान पाठ के सभी अंगों
पर केंद्रित होता हैं . पाठ का कोई भी अंश दूसरे अंश से विच्छिन्न नहीं
होता, बल्कि सभी अंग परस्पर संबंधित होते हैं . इस प्रकार पाठ-नियोजन का
प्रत्येक सोपान, अध्यापक एवं छात्र की निर्दिष्ट क्रियाएँ पाठ को निर्धारित
लक्ष्य की ओर अग्रसर करने में समर्थ होती हैं . अत: पाठ विभिन्न क्रियाओं
का विच्छिन्न समूह न बनकर सुनियोजित इकाई के रुप में विकसित होता है .
पाठ-नियोजन के अभाव में पाठ के विभिन्न अंगों में एकसूत्रता स्थापित करना,
उन्हें निश्चित लक्ष्य की ओर उन्मुख करना असंभव है . (५) पाठ-नियोजन इसलिए
भी आवश्यक माना जाता है कि अध्यापक का ध्यान विषय-वस्तु पर ही केंद्रित रहे
. प्राय: यह देखा जाता है कि अपने विषय में पर्याप्त जानकारी रखने वाले
विद्वान भी पाठ-नियोजन के अभाव में निश्चित दिशा से विचलित हो जाते हैं
. इसके फलस्वरुप शिक्षण निर्धारित पाठ्य सामग्री पर केंद्रित न होकर अन्य
प्रासंगित बातों पर ही सीमित रहता है . इसका परिणाम यह होता है कि छात्र
विषय-वस्तु को ग्रहण करने में असमर्थ होते हैं . चूँकि अध्यापक पाठ्यवस्तु
के मुख्य अंशों को छोड़कर प्रासंगिक अंशों पर ही ध्यान केंद्रित करता है अत:
छात्र भी मुख्य अंश और गौण अंश में अंतर करने में असमर्थ होता है . अधिगम की
दृष्टि से यह स्थिति वांछनीय नहीं है . अत: पाठ-नियोजन आवश्यक हो जाता है .
(६) अध्यापन के पूर्व पाठ-नियोजन इसलिए भी आवश्यक समझा जाता है कि अध्यापक
विषय-वस्तु की मात्रा का सही निर्धारण कर सके . चूँकि अध्यापक कक्षा के
पत्र से परिचित होता है, अत: वह छात्रों के सत्र के अनुरुप ही विषय-वस्तु
की मात्रा निर्धारित करता है . इतना ही नहीं, निश्चित समय को ध्यान में
रखते हुए वह विविध शिक्षण-विधियों तथा युक्तियों का आवश्यकतानुसार प्रयोग
करता है . पाठ-नियोजन के अभाव में अध्यापक न केवल विषय-वस्तु की मात्रा
को निर्धारित करने में असमर्थ होता है बल्कि वह शिक्षण-युक्तियों का भी
समुचित उपयोग नहीं कर पाता . (७) शिक्षण के पूर्व पाठ से संबंधित आवश्यक
एवं निश्चित तैयारी करने के लिए, आवश्यक शिक्षण-सामग्री की व्यवस्था के लिए
तथा यथेष्ट मार्ग-दर्शन-संबंधी सूझ के विकास के लिए पाठ-नियोजन आवश्यक है
. पाठ-नियोजन द्वारा एक बार लक्ष्य निर्धारित हो जाने पर शैक्षिक प्रक्रिया
को उसी दिशा में मोड़ना आवश्यक हो जाता है . पाठ-नियोजन के द्वारा अध्यापक
शिक्षण की प्रक्रिया में छात्रों का सही-सही मार्गदर्शन कर सकता है . उसके
सम्मुख प्रत्येक कार्य की निश्चित योजना होती है . योजना बद्ध कार्य के
आधार पर वह छात्रों में निर्दिष्ट भाषाई कुशलता का विकास करने में समर्थ
होता है . छात्रों की कठिनाइयों तथा उनके प्रश्नों का पूर्व-अनुमान लगा
लेने के फलस्वरुप अध्यापक उनका समाधान करने में, शिक्षण-युक्तियों का प्रयोग
करने में समर्थ होता है . (८) पाठ-नियोजन न केवल जिज्ञासु एवं अधिगम के लिए
तत्पर छात्रों को विषय को आत्मसात् करने में सहायता पहुँचाता है बल्कि सीखने
की अभिरुचि न रखने वाले छात्रों को भी सीखने के लिए उत्प्रेरित करता है .
अध्यापक द्वारा सतर्कता से तैयार किया गया पाठ-नियोजन छात्रों में सीखने
की अभिरुचि उत्पन्न करता है, उन्हें विषय की ओर उन्मुख करता है . सुनियोजित
पाठों का समुचित रुप से प्रस्तुतीकरण विषय-वस्तु के प्रति छात्रों में स्थाई
अभिवृत्त्ति उत्पन्न करता है और विभिन्न सहायक उपकरणों की सहायता से सीखा हुआ
ज्ञान अधिक सुदृढ़ होता है . इस प्रकार पाठ-नियोजन सीखने की नवीन प्रेरणा
प्रदान करता है . इतना ही नहीं शिक्षण और अधिगम का प्रक्रिया में छात्रों
की वांछित क्रियाशीलता का नियोजन भी पाठ-योजना के द्वारा संभव है . इस प्रकार
अध्यापक तथा छात्र की सुनियोजित क्रियाओं के आधार पर शिक्षण-अधिगम-कार्य अधिक
सफलता से संपन्न होता है . (९) पाठ-नियोजन अध्यापक का भी सच्चा मार्गदर्शक
है . चूँकि पाठ-नियोजन के द्वारा अध्यापक कक्षा में उत्पन्न होने वाली पाठ
से संबंधित प्रत्येक परिस्थिति का पूर्व-अनुमान लगा लेता है अत: वह इन
सबके समाधान के लिए पहले से ही तैयार रहता है . पाठ-नियोजन उसमें ऐसा
आत्मविश्वास का भाव उत्पन्न करता है जिसके कारण वह बड़ी-बड़ी कक्षाओं तथा
जटिलताओं का सामना करने में भी समर्थ होता है . पाठ-नियोजन के अभाव में
अध्यापन की रुपरेखा एवं शिक्षण में अपनाए गए विभिन्न सोपानों का क्रम सभी
प्रकार से अनिश्चित रहता है . अध्यापक भाषा के शिक्षण में सहायक आवश्यक
सामग्री का न तो संकलन कर पाता है और न ही सामग्री-निर्माण के लिए उसके
पास पर्याप्त समय होता है . पूर्व-नियोजित पाठ से संबंधित सभी प्रकार
की आवश्यक सामग्री के निर्माण एवं प्रयोग में वह समर्थ होता है . स्पष्ट
है कि पाठ-नियोजन अध्यापक को शिक्षण के लिए सभी प्रकार से तैयार करता है
. अत: पाठ-नियोजन शिक्षण-कार्य में अध्यापक की सफलता का द्योतक है . (१०)
पाठ-नियोजन के आधार पर अध्यापक शैक्षिक प्रक्रिया का सही-सही मूल्यांकन करने
में समर्थ होता है . यह स्पष्ट किया जा चुका है कि शैक्षिक उदेश्यों
का निर्धारण पाठ-नियोजन का महत्वपूर्ण अंग है और इसके आधार पर ही शैक्षिक
प्रक्रिया विकसित होती है . शैक्षिक प्रक्रिया उदेश्यों की प्राप्ति में
किस सीमा तक समर्थ हो सकी है, इसके लिए मूल्यांकन आवश्यक है . पाठ-योजना
का संबंध एक और लक्ष्य-निर्धारण से है तो दूसरी ओर छात्रों द्वारा प्राप्त
ज्ञान के मूल्यांकन से है . मूल्यांकन के लिए आधारभूत शैक्षणिक तथ्यों
को निश्चित कसौटी के रुप में स्वीकार किया जाता है . शिक्षण की उपलब्धियों
का मूल्यांकन इन्हीं कसोटियों के आधार पर किया जा सकता है . इस दृष्टि से
पाठ-नियोजन केवल शिक्षण-प्रक्रिया में ही सहायक नहीं है, शैक्षिक प्रक्रिया
के मूल्यांकन में भी विशेष रुप से उपयोगी है .
