<ञिने आर्ट्स्><ंउसिचल् ईन्स्ट्रुमेन्ट्स्><श्हुक्ल,  ख ऊड्गम्,  अउर्  श्हइलियन्><१९८७><ःइन्डि ंअड्ह्यम् खर्यन्वय् णिडेस्हलय><ढेल्हि ऊनिव्.><३०-३५><२०१०><श्हुक्ल,  ख ऊड्गम्-ंई-औ>

त्रिपुष्कर वाद्यों को यद्यपि `दुंदुभि के आधार पर बनाया गया था. फिर भी
स्वर, प्रहार, अक्षर (बोल) व मार्जना की कलात्मक दृष्टि से `त्रिपुष्कर'
वाद्य अत्यंत समृद्ध व श्रेष्ठ थे. क्योंकि उन्हें निर्दिष्ठ स्वरों में
मिलाकर, विभिन्न प्रकार के प्रहारों से ध्वनि के विविध रूपों व
पाटाक्षरों (बोलों) को निकालते हुए बजाया जा सकता था.
`त्रिपुष्कर' से पहले प्रचलित अवनद्ध वाद्यों में ये विशेषताएँ नहीं थीं.
भरत नाट्यशास्त्र की अभिनव भारती टीका के रचयिता अभिनवगुप्त के अनुसार--
अर्थात `ऐसा (पुष्कर जैसा) कोई वाद्य स्वाति के पहले दिखाई नहीं देता.
देवों की `दुंदुभि' से यह तात्पर्य है कि पहले चर्मनद्ध दुंदुभि का वादन
मंगलार्थ किया जाता था. केवल स्वाति ने ही सर्वप्रथम क्रमानुसार अक्षरों
(बोलों) की योजना से युक्त उस (पुष्कर) वाद्य की रचना की, जोकि
रसभावाभिव्यंजना में उपयोगी होने से वैचित्र्यपूर्ण और पहले के (पूर्व
प्रचलित) अवनद्ध वाद्यों से भिन्न था.'
अतएव यह कहना सर्वथा उचित होगा कि `त्रिपुष्कर' वाद्यों का आविष्कार
भारतीय अवनद्ध वाद्यों के इतिहास में एक ऐसी आभूतपूर्व घटना थी, जिससे कि
आगे चल-~कर आज के उत्तर भारतीय `पखावज' व `तबला' तथा दक्षिण भारतीय
`मृदंगम्' इत्यादि समुन्नत अवनद्ध वाद्यों के विकास का मार्ग प्रशस्त
हुआ, जोकि ,स्वर, मार्जना, प्रहार, पाटाक्षकों (बोलों) व विविध लयकारियों
की दृष्टि से अत्यंत समृद्ध होने के साथ-साथ अपनी कलात्मक श्रेष्ठता के
कारण विश्व के अवनद्ध वाद्यों में अपना विशिष्ट स्थान रखते है.
भारतीय अवनद्ध वाद्यों के भेद
भारतीय अवनद्ध वाद्यों के कई प्रकार हैं. संरचना, आकृति, निर्माण-पदार्थ,
मुखबिलेपन, ध्वनिमार्जना, न्यास, वादन प्रक्रिया व व्यवहार के आधार पर
इनके अनेक भेद व उपभेद किए जा सकते हैं.
संरचना
भारतीय अवनद्ध वाद्यों की संरचना के मुख्यत: तीन भाग होते हैं: (१)
ढाँचा, (इइ) चर्मावनद्ध मुख और (इइइ) मुखचर्म को चारों ओर से खींचकर
तानने वाली वस्तु.
(इ) ढाँचा: अवनद्ध वाद्यों के ढाँचे पकी मिट्टी काठ या धातु आदि किसी
कठोर पदार्थ के बने होते हैं, जिनमें से कुछ तो लंबाई में ढलँवा या समान
रूप से सीधे और चौड़ाई में चारों ओर से वृत्ताकार होते है तथा कुछ अवनद्ध
वाद्यों के ढाँचे अर्धगोला-~कार तो कुछ के पूर्ण गोलाकार होते हैं. ये
सभी ढाँचे भीतर से पोले या खोखले होते हैं, जिनमें से, कुछ में एक ओर,
कुछ में दो ओर खुले वृत्ताकार विवर होते हैं जिन्हें अवनद्ध वाद्य का
`मुख' कहा जाता है.
`मुख' संरचना की दृष्टि से अवनद्ध वाद्यों के ढाँचे मुख्यत: तीन प्रकार
के होते हैं:
१. एक ओर से खुले तथा शेष सब ओर से पूर्णत: बंद एक मुख वाले.
२. दो विपरीत छोरों पर खुले, किंतु एक ही ओर चर्मावनद्ध किए जाने वाले.
३. दो विपरीत छोरों पर बने दो मुख वाले.
इसके अतिरिक्त `त्रिमुख' या `पंचमुख' इत्यादि अवनद्ध वाद्यों के पूर्ण
गोला-~कार ढाँचो में यद्यपि एक ही ओर तीन या पाँच मुख बने होते हैं,
तथापि इन वाद्यों का प्रत्यक्ष प्रचलन में व्यवहार ने होने के कारण
इन्हें अपवाद ही समझना चाहिए.
`मुख' के आधार पर भारतीय अवनद्ध वाद्यों के निम्नलिखित भेद हो सकते हैं:
१. एक छोर पर बने एक `मुख' तथा शेष ओर से पूर्णत: बंद ढाँचे वाले
`एकमुखी' अवनद्ध वाद्य, जैसे झील, ताशा, दुंदुभि, धौंसा, नक्कारा
(नगाड़ा), दुक्कड़, धामा व तबला इत्यादि.
२. दो परस्पर विपरीत छोरों पर खुले ढाँचे वाले, किंतु उनमें से एक ही
`मुख' पर चर्म से मढ़े गए `एकमुखी' अवनद्ध वाद्य, जैसे खंजरी, चंग, ढफ
(दफ) इत्यादि.
इन वाद्यों के ढाँचे मूलत: `द्विमुखी' होने पर भी उनमें से केवल एक
ही`मुख' को चर्म से मढ़ कर बजाए जाने के कारण ये `एककुखी' अवनद्ध वाद्य
हैं.
३. दो परस्पर विपरीत दिशाओं पर बने दोनों चर्मनद्ध `मुख' व्यवह्रत होने
वाले `द्विमुखी अवनद्ध वाद्य जैसे डमरू, मृदंग, पखावज, खोल, नाल, हुड़ुक
(हुडुक्का) इत्यादि.
(इइ) चर्मावनद्ध मुख: अवनद्ध वाद्यों के एक या दो गोल वृत्ताकार `मुख' को
किसी पशु के पतले लचीले रोमहीन चिकने चर्म (खाल या झिल्ली) से भली भाँति
मढ़-~कर उस पर समुचित प्रहार करते हुए बजाया जाता है.
चर्मावद्ध `मुख' की दृष्टि से अवनद्ध वाद्यों के निम्नलिखित भेद किए जा
सकते हैं:
१. एकमुखी अवनद्ध वाद्य: इन वाद्यों के एक नग में एक ही `मुख' को
चर्माव-~नद्ध करके बजाया जाता है, जैसे झील, ताशा, दुंदुभि, धौंसा,
खंजरी, चंग, ढफ़, नक्क़ार: (नगाड़ा), धामा, दुक्कड़, तबला इत्यादि. छोटे
नगाड़े, धामा, दुक्कड़ तथा तबला इत्यादि अवनद्ध वाद्य जोड़ी के रूप में
दो `मुखों' पर बजाए जाने वाले वाद्य होने पर भी, प्रत्येक नग स्वयं में
`एकमुखी' होने के कारण संरचना की दृष्टि से ये वाद्य `एकमुखी' ही हैं.
२. द्विमुखी अवनद्ध वाद्य: इन वाद्यों के एक ही नग में दो `मुखों' को
चर्माव-~नद्ध करके बजाया जाता है, जैसे मृदंग, पखावज, ढोलक, खोल, नाल,
डमरू, हुडुक इत्यादि.
३. बहुमुखी अवनद्ध वाद्य: इन वाद्यों के एक नग में कई चर्मावृत `मुख'
होते हैं, जैसे त्रिमुखवाद्य, पंचमुखवाद्य इत्यादि.
अवनद्ध वाद्यों के `मुख' पर मढ़ने के लिए, उसके आकार के अनुसार, विशेष
प्रक्रिया से शोधित, किसी पशु के पतले लचीले मज़बूत रोमहीन चिकने चर्म के
टुकड़े को काट कर बनाए गए गोल वृत को `पुड़ी' कहा जाता है. यह `पुड़ी'
प्राय: तीन प्रकार की होती है: १. वाद्य `मुख' की बाहरी परिधि के किनारे
किनारे चारों और समान रूप से चिपक कर वाद्य मुख को ढँकने वाली `पुड़ी'.
२. पशुचर्म के गोल वृत्त की बाहरी परिधि में थोड़ी-थोड़ी दूर पर बने
समानांतर छिद्रों वाली `पुड़ी'. ३. मुखावनद्ध चर्मवृत्त की बाहरी परिधि
की कोर से संलग्न (क) वलय या (ख) गजरा युक्त `पुड़ी'.
अवनद्ध वाद्यों के `मुख' की बाहरी परिधि पर चारों ओर से चिपका कर मढ़ी
जाने वाली तथा बाहरी परिधि पर बने सूक्ष्म छिद्रों वाली `पुड़ियाँ' ध्वनि
एवं विशिष्ट स्वरों में मिलाने की दृष्टि से उत्तम नहीं होतीं. अतएव
सुव्यवस्थित रूप में एकसार तनाव, खिंचाव, उत्तम ध्वनि व इच्छानुकूल
मार्जना के लिए `पुड़ी' की बाहरी परिधि के वृत्ताकार कोर को बाँस, बेंत
या धातु से बने वलय के किनारों पर चारों ओर से दबा कर लपेट दिया जाता है.
अथवा इससे भी अधिक समुन्नत `पुड़ी' बनाने के लिए `पुड़ी' की बाहरी परिधि
के वृत्ताकार कोर के साथ पतले चर्म की एक अन्य वृत्ताकार पट्टी ऊपरी सतह
पर और दूसरी भीतर की ओर से लगाकर, तीनों को चमड़े की पतली बद्धी से
गूँथते हुए वलयाकार रूप में जोड़ दिया जाता है. `पुड़ी के किनारे बद्धी
से गुँथे व चारों ओर से संबद्ध इस वलय को `गजरा' कहते हैं.
मुखावनद्ध `पुड़ी' की दृष्टि से अवनद्ध वाद्यों के निम्नलिखित उपभेद
होंगे:
१. वाद्यमुख की बाहरी परिधि पर चारों ओर से चिपकाई गई पुड़ी वाले अवनद्ध
वाद्य, जैसे खंचरी, चंग, ढफ़ इत्यादि.
२. मुखचर्म की बाहरी परिधि पर बने समानांतर छिद्रों से युक्त पुड़ी वाले
अवनद्ध वाद्य जैस दुंदुभि, धौंसा, नगाड़ा इत्यादि.
३. (क) वलययुक्त पुड़ी वाले अवनद्ध वाद्य, जैसे ताशा, नाल, ढोलक तथा बंग
प्रदेशीय तबला व बायाँ विशेष इत्यादि.
(ख) गजरा युक्त पुड़ी वाले अवनद्ध वाद्य, जैसे पाखावज, तबला, खोल तथा
दक्षिण भारतीय मृदंगम् इत्यादि.
(इइइ) मुखचर्म को चतुर्दिक खींचकर तानने वाली वस्तु: मुखचर्म को वाद्य
मुख की बाहरी परिधि पर चारों ओर चिपका कर मढ़े जाने वाले वाद्यों के
अतिरिक्त अन्य अवनद्ध वाद्यों में वाद्यमुख पर मढ़ी हुई `पुड़ी' के चर्म
को समान रूप से तानने के लिए किसी पतली, लचीली, मज़बूत एवं लंबी डोरी या
चमड़े की बद्धी को मुखावृत चर्म के बाहर किनारे-किनारे अथवा `पुड़ी' के
`वलय' या `गजरे' की बाहरी परिधि पर चारों ओर बने समानांतर छिद्रों में
पिरोकर अवनद्ध वाद्यों के मूल ढाँचे की बाहरी सतह पर चारों ओर अनेक
पंक्तियों में विभाजित करते हुए सुसंबद्ध रूप में कसकर बाँध दिया जाता
है, जिसे खींच देने पर अवनद्ध वाद्य के मुख पर मढ़ा हुआ चर्म भली भाँति
तनकर ध्वनि उत्पादन के योग्य हो जाता है.
एकमुखी अवनद्ध वाद्यों में डोरी या बद्धी की पंक्तियों को एक ओर वाद्य
मुख पर मढ़ी `पुड़ी' अथवा उसके `वलय' या `गजरे' में बने छिद्रों में से
पिरोकर दुसरी ओर बंद छोर पर स्थित बेंत, चमड़े या धातु से बने लघु वलय के
बीच फँसाते हुए खींचकर बाँध दिया जाता है. द्विमुखी अवनद्ध वाद्यों में
एक-दूसरे से विपरीत दिशाओं पर बने दोनों `मुखों' पर स्थित `पुड़ियों' के
`वलय' या `गजरे' के चतुर्दिक समानांतर छिद्रों में से पिरोकर उसे अवनद्ध
वाद्य के मूल ढाँचे की बाहरी सतह पर अनेक पंक्तियों में विभाजित करते हुए
मुसंबद्ध रूप से खींचकर बाँध दिया जाता है, जिससे दोनों ओर के `मुखों '
पर स्थित `पुड़ियों' का चर्म तन जाता है.
कुछ अवनद्ध वाद्यों की संरचना ऐसी होती है कि जिनके मुखचर्म में प्राय:
ध्वनि-परिवर्तन नहीं किया जा सकता. किंतु कई ऐसे भी हैं जिनमें ध्वनि को
यथा-~वसर चढ़ाने-उतारने की व्यवस्था होती है. अवनद्ध वाद्यों के मुख पर
मढ़े चर्म को अभिष्ट धवनि में मिलाने के लिए तत्संबद्ध डोरी या बद्धी में
समुचित खिंचाव आवश्यक होता है. अत: इसके लिए कई अवनद्ध वाद्यों के मूल
ढाँचे की बाहरी सतह पर चारों ओर डोरी या बद्धी की पंक्तियों में धातु के
छल्ले या लकड़ी के गट्टे (लंबे गोल टुकड़े) फँसा दिए चाते हैं, जिन्हें
आवश्यकतानुसार इधर-उधर सरकाने पर मुखावनद्ध चर्म की ध्वनि इच्छानुसार
नीची या ऊँची की जा सकती है.
मुखचर्म को चारों ओर से खींचकर तानने की दृष्टि से अवनद्ध वाद्यों के
निम्नलिखित भेद किए जा सकते हैं:
१. रज्जुहीन अवनद्ध वाद्य: इन वाद्यों में `मुख' को चर्म से मढ़ने के
लिए, वाद्यमुख की बाहरी परिधि पर चर्म का वृत्ताकार बाहरी किनारा चारों
ओर से चिपका दिया जाता है, जैसे खंचरी, चंग, ढफ इत्यादि.
इन वाद्यों में रज्जु तथा छल्ले व गट्टे इत्यादि न होने से, ये
अपरिवर्तनीय-~प्राय ध्वनि वाले अवनद्ध वाद्य हैं, जिन्हें इच्छानुसार
किसी विशिष्ट स्वर में नहीं मिलाया जा सकता.
२. रज्जुयुक्त अवनद्ध वाद्य: इन वाद्यों में `मुख' पर चढ़ी चर्म
`पुड़ियों' को खींचने व कसकर तानने के लिए उसे डोरी या बद्धी से निबद्ध
किया जाता है. इनके चार भेद हैं:
(इ) रज्जुयुक्त अपरिवर्तनीयप्राय ध्वनि वाले वाद्य. ये वाद्य रज्जु से
बँधे होने पर भी अपने निर्माण के पश्चात् सदैव एक ही स्वर में मिले होते
हैं, जैसे नगाड़ा, ताशा, झील, खोल इत्यादि.
(इइ) रज्जुयुक्त किंतु वादन में यथावसर किंचित ध्वनिपरिवर्तनीय अवनद्ध
वाद्य. ये प्राय: द्विमुखी अवनद्ध वाद्य होते हैं, जिनके ढाँचे दोनों
मुखों पर अपेक्षाकृत बड़े व चौड़े और मध्य में पतले होते हैं. अत:
मध्यभाग के ऊपर की रज्जु पंक्तियों को हाथ से क्रमश: दबा कर कसने व ढीला
करने पर वाद्य ध्वनि किंचित ऊँची व नीची होती रहती है, जैसे हुड़कु या
डमरू इत्यादि.
(इइइ) रज्जु व धातु के छल्लों से युक्त वाद्य: इन वाद्यों में डोरी की
रंक्तियों के बीच धातु के छल्ले फँसे रहते हैं, जिन्हें इधर उधर सरकाने
पर इच्छानुकूल स्थूल ध्वनि परिवर्तन कर सकने की व्यवस्था रहती है, जैसे
ढोलक, बनारसी बायाँ तबला विशेष इत्यादि.
(इव्) रज्जु तथा गट्टों से युक्त अवनद्ध वाद्य: इन वाद्यों में ढाँचे की
सतह पर चारों ओर डोरी या बद्धी की पंक्तियों को नीचे लकड़ी के गट्टे
(टुकड़े) लगे रहने से उन्हें ठोंक कर खिसकाने से सूक्ष्म रूप से निश्चित
ध्वनि में मिलाने की उत्तम व्यवस्था रहती है. अत: ये वाद्य इच्छानुकूल
स्वर में मिलाने की दृष्टि से समुन्नत व अत्युत्तम होते हैं, जैसे पखावज,
तबला, नाल तथा दक्षिण भारतीय मृदगंम् इत्यादि.
आकृति
सभी अवनद्ध वाद्य भीतर से पोले, चर्म से मढ़े वृताकार मुख वाले और स्थूल
दृष्टि से आकार में सामान्यत: गोल होने पर भी उनकी विशिष्ट आकृतियाँ
भिन्न-~भिन्न प्रकार की होती हैं. अतएव आकृति के आधार पर भारतीय अवनद्ध
वाद्यों के अनेक भेद किए जा सकते हैं.
प्राचीन युग में भरत मुनि ने अपने समय के प्रमुख अवनद्ध वाद्यों में
मिट्टी से बने मृदंग अर्थात् त्रिपुष्कर के तीन रूपों में से आंकिक की
आकृति हरीतकी, ऊर्ध्वक की आकृति यवमध्य और आलिंग्य की आकृति गोपुच्छ के
समान बताई है:
"हरीतक्याकृतिस्त्व को यवमध्यस्तथोर्ध्वग:. आलि गश्चैव गोपुच्छ:आकृत्या
सम्प्रकीर्तित:..२५५..
वर्तमान समय में व्यवहार किए जाने वाले अनेक अवनद्ध वाद्यों की
आकृ-~तियाँ भी इनसे मिलती जुलती हैं. अतएव इन तीन प्रमुख आकृतियों का
संक्षिप्त विवेचन उचित होगा.
१. हरीतकी: हरीतकी एक सुप्रसुद्ध आयुर्वेदीय औषधि का फल है, जिसे लोंग
साधारण भाषा में `हर्र' या `हड़' करते हैं. यह बड़ी और छोटी दो प्रकार की
होती है. बड़ी हड़ गहरे बादामी रंग की, दोनों छोर पर कम चौड़ी और मध्य
भाग में अधिक उभरी हुई लंबगोल होती है. छोटी हड़ काले रंग की और आकृति
में एक दूसरे छोर तक समान बेलनाकार (छ्य्लिन्ड्रिचल्) होती है. संगीत के
प्राचीन शास्त्र ग्रथों से यह स्पष्ट नहीं होता कि हरीतकी की आकृति से
वस्तुत; उक्त दोनों में से किस आकृति का तात्पर्य है ? प्राचीन
प्रस्तरशिल्पों में उत्कीर्ण दोनों आकृतियों के द्विपार्श्वमुखी अवनद्ध
वाद्य दिखाई पड़ते हैं और आज भी व्यवहार में हैं. अतएव अनुमान है कि मोटे
तौर पर दोनों ही, हरीतकी की आकृतिवाले द्विपार्श्वमुखी अवनद्ध वाद्य हैं,
जैसे भरतनाट्यशास्त्र में वर्णित त्रिपुष्कर का आंकिक भाग अथवा वर्तमान
काल में महाराष्ट्र का लोकवाद्य नाल, उत्तर भारतीय डोलक, तथा कर्नाटक
संगीत में बजने वाली मृदंगम् इत्यादि.
२. यव: यह एक प्रसिद्ध अनाज का नाम है, जिसे साधारण भाषा में `जौ' कहते
हैं. ज के दाने की आकृति साधारणत: लंबी व चौड़ाई में चतुर्दिक वृताकार
होते हुए भी एक किनारे पर पतली व दूसरे किनारे पर अपेक्षाकृत कुछ चौड़ी व
बीच में सबसे अधिक उभरी हुई होती है. अत: एक ओर छोटी, दूसरी ओर
अपेक्षाकृत किंचित चौड़ी और बीच में सबसे अधिक उभरी हुई आकृति वाले
अवनद्ध वाद्य यवाकृति होते हैं, जैसे भरत नाट्यशास्त्र में उल्लिखित
त्रिपुष्कर के ऊर्ध्वक भाग को यवमध्य की आकृति का बताया गया है.
३. गोपुच्छ: गोपुच्छ का तात्पर्य गाय की पूँछ के केशयुक्त अंतिम भाग से
है, जो कि चौड़ाई व गोलाई में, ऊपर से नीचे की ओर, ऊपर कम, बीच में थोड़ा
अधिक और क्रमश: कम होते हुए सबसे नीचे अंत में गोल, पतला व किंचित नुकीला
होता है. अत: ऐसी आकृति वाले अवनद्ध वाद्य गोपुच्छाकृति हैं. भरत
नाट्यशास्त्र में त्रिपुष्कर के आलिंग्य भाग को गोपुच्छाकृति बताया गया
है.
