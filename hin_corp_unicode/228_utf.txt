<औङ्ङिचिअल् अन्ड् ंएडिअ ळन्गुअगेस्><ळेगिस्लटिवे><आनोन्><ःअर्यन लेगिस्लटिवे आस्. डेब् ंअर् ८३><१९८३><ःअर्यन गोव्ट्><छ्हन्डिगर्ह्><६२ टो ६७><२३००><आनोन् - ःअर्यन ळेग्. आस्. डेब्. ंअर्. ८३>

इससे आगे, चेयरमैन साहब, मैं एक और बात बताना चाहता हूं कि जो हमारे
स्टेनलैस स्टील के बर्तन हैं, पीतल व तांबे के बर्तन हैं, उनको डिक्लेयर
गुड्स में रखा जाये. जिन पर चार परसैन्ट टैक्स लगता है जो व्यापारी है,
वे शीट्स पर फलैट रेट चार परसैन्ट टैक्स लगाकर बिल काट देते हैं, वे कैश
के बिल काट देते हैं, वे बोगस बिल होते हैं. न ही कोई व्यापारी होता है
और न ही कोई फर्म बगैरह होती है, सब कुछ बोगस होता है इससे क्या होता है
कि वे ४ परसैन्ट टैक्स जमा करवा लेते है. फिर उन बर्तनों के ऊपर ८
परसैन्ट टैक्स आ जाता है. इससे दो रूपये प्रति किलो का फर्क पड़ता है.
व्यापारी को आठ आने किलो से एक रुपया किलो तक फर्क पड़ता है. उससे टैक्स
जो है, वह दो रुपया आ जाता है. इससे टैक्स का इवेजन बढ़ाता है. इसलिये
मैं चीफ मिनिस्टर महोदय को आपके द्वारा कहूंगा कि इस तरफ भी ध्यान दिया
जाए ताकि सरकार को नुकसान न हो और लोगों में भी परेशानी न बढ़े. चेयरमैन
साहब, हमारा प्रदेश कृषि प्रधान प्रदेश है. इसके अन्दर जहां तक हमारी
इंडस्ट्रीज का सम्बन्ध है, न तो हमारे प्रान्त में रा-मैटीरियल पैदा होता
है और न ही हमारे प्रान्त में बर्तनों की खप्त है. बर्तन बनाने के लिए
जितना भी रा-मैटीरियल आता है, वह या तो फारेन से आता है या साउथ से,
कलकत्ता और मद्रास बगैरह से आता है. हजारों किलोमीटर दूर से हमारे यहां
बर्तन का रा-मैटीरियल आता है. आप अन्दाजा लगा सकते हैं कि उस पर
ट्रांन्सपोर्ट का कितना खर्चा आता होगा और कितना आक्ट्राय का खर्चा लगता
होगा. इतना खर्चा होने के बाद हमारे यहां बर्तन बनाने का रा-मैटीरियल
पहुंचता है. चेयरमैन साहब, बर्तन बनाने की फैक्टरीज हर स्टेट में लग चुकी
हैं. हमें हर स्टेट को कम्पीट करना है. यदि हजारों किलोमीटर दूर से
रा-मैटीरियल हमारे यहां पहुंचेगा तो आप अन्दाजा लगाएं कि हम उनका मुकाबला
कैसे कर सकते हैं. दूसरी कई स्टेटस में बर्तन बनाने का रा-मैटीरियल
अवैलेबल होता हैं उनको वहीं रा-मैटीरियल मिल जाता है और वहां फैक्ट्रीज
बर्तन बना लेती हैं. उनके बर्तन भी सस्ते पड़ते हैं. यदि हम दूसरी
स्टेट्स का मुकाबला नहीं कर सकेंगे तो हमारे यहां बर्तनों की फैक्ट्रीज
का बुरा हाल हो जाएगा. चेयरमैन साहब, आज जगाधरी में जितनी भी बर्तन बनाने
की फैक्ट्रीज हैं, वे सारी तबाही की तरफ बढ़ रही हैं. मैं सरकार से
प्रार्थना करूंगा कि ज गाधरी की बर्तन बनाने की इंडस्ट्रीज को बचाने के
लिए सरकार बर्तनों को डिक्लेयर गुड्ज करार दे और उस पर चार परसैन्ट सेल्ज
टैक्स लगाए ताकि जगाधरी की बर्तनों की इंडस्ट्रीज को तबाह होने से बचाया
जा सके. इस समय बर्तनों पर सैल्ज टैक्स से, जो सरकार को आमदनी होती है
यदि वह चार परसैन्ट कर दिया जाता है तो दोगुना से तीन गुणा तक हो जायेगी.
इससे हमारे यहाँ ज्यादा से ज्यादा बर्तन बनाए जाएंगे और हम दूसरी
स्टेंट्स का मुकाबला कर सकेंगे. इन शब्दों के साथ मैं आपका धन्यवाद करता
हुआ अपना स्थान लेता हूं.
चौधरी रोशन लाल आर्य (छछरौली): सभापति महोदय, बजट की अनुदान की मांगों पर
जो सुपर फास्ट रफतार से चर्चा हो रही है, इस बारे में मैं यह कहना चाहता
हूं कि अनुदानों की बहुत लम्बी लिस्ट है और आपने हर माननीय सदस्य को
१०-१० मिनट बोलने के लिए समय दिया है. यह समय बहुत ही कम है लेकिन मैं
फिर भी १० मिनट में अपनी सारी बातें कहने का प्रयास करूंगा. मैं सबसे
पहले मांग नम्बर ३ के बारे में अपने विचार प्रकट करना चाहता हूं. यह मांग
गृह विभाग के बारे में है. इस मांग पर चर्चा करते हुए मैं यह कहना चाहता
हूं कि गृह विभाग के अधीन जो पुलिस विभाग है, उसको लोकतान्त्रिक रूप देना
चाहिए. इस समय हमारे यहां जो पुलिस है वह ब्रिटिश शासन के समय में
अंग्रेजों ने हिन्दुस्तान में अपना राज स्थापित करने के लिए और लोगों को
कुचलने के लिए जो बनाई थी, वही है. इसलिए हमें यह सोचना चाहिए कि आज वह
पुलिस हमारा काम नहीं कर सकती. हमें पुलिस की ट्रेनिंग बदलनी पड़ेगी और
लोगों में पुलिस के प्रति विश्वास पैदा करना पड़ेगा. यहां की पुलिस में
अच्छे स्तर के लोगों को भर्ती करना पड़ेगा. सभापति, मैं आपके द्वारा
सरकारी बैंचिज पर बैठे माननीय सदस्यों को कहना चाहता हूं कि उनको पुलिस
के कामों की तरफ पूरा ध्यान देना चाहिए. जिन लोगों ने चुनावों के दौरान
आप लोगों का साथ नहीं दिया, उन पर आप झूठे मुकद्में न बनवाएं. आप पुलिस
को यह हिदायत दें कि जिन लोगों ने चुनावों के दौरान आप लोगों का साथ नहीं
दिया, उन पर झूठे मुकद्में न बनाए आपको इस तरह की व्यवस्था गृह विभाग के
अधीन करनी चाहिए. सभापति महोदय, आज बहुत सी ऐसी बातें हैं, जैसे स्मगलिंग
का धंधा है और इस प्रकार के दूसरे धंधे हैं जिन से जनता बहुत परेशान है.
सभापति महोदय, जो स्मगलर है, उनके पास आज बहुत साधन है. उनके पास
गाड़ियां है, हवाई जहाज हैं. इस प्रकार के बड़े-बड़े साधन उनके पास हैं.
उनके पास पुलिस में भी हाथ हैं और सत्ता मै भी हाथ है. मैं इस बारे में
सरकार से कहना चाहता हूं कि पुलिस की ट्रेनिंग बदली जाए और पुलिस में हर
वर्ग के लोगों की भर्ती की जाए जो कमजोर तबके के लोग हैं उनको पुलिस में
अच्छे-अच्छे पदों पर भर्ती किया जाए ताकि जो नीचे के स्तर के लोग है,
उनको भी मौका मिल सके. सभापति महोदय, अब मैं मांग नम्बर ९ के बारे में
अपने विचार प्रकट करना चाहता हूं. मांग नम्बर ९ शिक्षा विभाग के बारे
में है. सभापति महोदय, शिक्षा के विकास में अभी बहुत कुछ करना बाकी है
ऐसे बहुत से देहाती हल्के हैं, जिनमें स्कूलों की बहुत कमी है जिसके कारण
देहात के बच्चें शिक्षा प्राप्त नहीं कर सकते. मेरे हल्के छछरौली में
बहुत से ऐसे गांव हैं जिन गांवों के बच्चे शिक्षा प्राप्त करने के लिए
स्कूलों में नहीं जा पाते. ऐसे बहुत से गांव हैं, जिनकी आबादी बहुत थोड़ी
है यदि उन छोटे-२ गांवों की आबादी को मिलाया जाए तो १० हजार की आबादी हो
सकती है और वहां पर स्कूल बनाए जा सकते हैं. मेरे हल्के में बहुत से ऐसे
छोटे-छोटे गांव हैं जिनमें स्कूल नहीं है. उन छोटे-छोटे गांवों की आबादी
को मिलाया जाए और उनके बीच में कहीं पर स्कूल बनाए जाएं ताकि वहां के
बच्चे शिक्षा प्राप्त कर सकें. इसके अलावा बहुत से ऐसे स्कूल भी हैं,
जिनको अप-ग्रेड किया जाना बहुत ही जरूरी है. उनको अप-ग्रेड किया जाए.
सरकार नए २० सूत्री कार्यक्रम के तहत २०० नए प्राइमरी स्कूल लड़कियों के
लिए खोलने जा रही है. मैं यह समझता हूं कि लड़कियों के लिए सिर्फ
प्राइमरी स्कूल खोलने से काम नहीं चलेगा बल्कि लड़कियों के लिए हाई स्कूल
भी खोले जाने चाहिएं, सभापति महोदय, छछरोली बहुत बड़ा कस्बा है, वहां पर
सरकार की तरफ से कोई कालेज नहीं खोला गया है मैं सरकार से प्रार्थना करना
चाहता हूं कि अम्बाला तहसील में आई. टी. आई. नहीं है. इसलिए मैं सरकार से
प्रार्थना करना चाहता हूं कि मेरे हल्के में एक आई. टी. आई. और एक सरकारी
कालेज बनाया जाए ताकि वहां के बच्चे शिक्षा प्राप्त कर सकें.
सभापति महोदय, अब मैं मांग नम्बर १० के बारे में अपने विचार प्रकट करना
चाहता हूं. मांग चिकित्सा एवं लोक स्वास्थ्य के बारे में है. सभापति
महोदय, मैं चिकित्सा एवं लोक स्वास्थ्य विभाग के बारे में यह कहना
चाहूंगा कि हमारे प्रदेश में हैल्थ सर्विसिज ठीक काम नहीं कर रही क्योंकि
अच्छे डाक्टर्ज उपलब्ध नहीं हैं. इसके अलावा मैं यह भी कहना चाहता हूं कि
हमने अम्बाला जिले में एक मैडीकल कालेज के लिए बार बार माँग की कि
अम्बाला में एक मैडीकल कालेज खोला जाए ताकि वहां के नौजवान मैडीकल कालेज
में शिक्षा प्राप्त करके मैडीकल सर्विसिज में जा सकें. मैं सरकार से यह
मांग करता हूं कि अम्बाला में एक मैडीकल कालेज खोला जाए. इसके अलावा
अम्बाला सिविल अस्पताल के बारे में जो शिकायतें आती हैं, उनको गम्भीरता
से दूर करने का प्रयास किया जाए. सभापति महोदय, कई बार यह देखने में आया
है कि अम्बाला सिविल अस्पताल के बारे में जो भी शिकायतें आती हैं, उनको
अपोजीशन का हल्का समझकर गोलमाल कर दिया जाता है, और उनका कोई परिणाम नहीं
निकलता है. यह बहुत गल्त परम्परा पड़ती जा रही है. सभापति महोदय, मैं
कहना चाहता हूं कि स्थिति बदलती रहती है और कल को आपकी स्थिति भी बदलेगी
और जब हमारी सरकार बनेगी तो हम आपकी जायज बातों को मान लेंगे. इस लिए मैं
इस सरकार से प्रार्थना करना चाहता हूं कि यह सरकार मेरी मांगों को माने.
सभापति महोदय, मैं एक बात यह भी कहना चाहूंगा कि सरकार को आयुर्वेदिक को
बढ़ावा देना चाहिए. आप सभी यह जानते हैं कि आयुर्वेदिक दवाईयों से बहुत
बड़ी-बड़ी बीमारियां दूर हो जाती हैं. सारी दुनियां में सांईस के आधार पर
लोग एम. बी. बी. एस. की डिग्री ले लेते हैं लेकिन वे कई बड़ी बीमारियों
को दूर नहीं कर सकते लेकिन मैं यह कहता हूं कि आयुर्वेदिक पद्धति से
बड़ी बीमारियों का भी इलाज किया जा सकता है. इसके अलावा मैं सरकार से
कहना चाहूंगा कि हर जिले में एक प्राकृतिक चिकित्सा केन्द्र खोला जाए
ताकि बीमारियां हैं, उनका इलाज किया जा सके. जो प्राकृतिक चिकित्सा
पद्धति है उसको भी अजमाया जाना चाहिए.
सभापति महोदय, अब मैं मांग नम्बर १६ के बारे में अपने विचार प्रकट करना
चाहता हूं. सभापति महोदय, यमुनानगर में बहुत ज्यादा उद्योग लगे हुए हैं
और स्माल-स्केल यूनिटस भी काफी लगे हुए हैं. इसलिए मैं सरकार से
प्रार्थना करना चाहता हूं कि यमुनानगर को भी उद्योगिक नगर के रूप में
जाना चाहिए. (इस समय श्री अध्यक्ष पदासीन हुए) यमुनानगर में डिस्ट्रिक्ट
लैवल का इन्डस्ट्रीज सैन्टर नहीं है. वहां पर एक्साईज एक्ट टैकसेशन का
डिस्ट्रिक्ट लैवल का आफिस है और एम्पलायमैंट एक्स-~चेंज का डिस्ट्रिक्ट
लैवल का आफिस है लेकिन वहां पर डिस्ट्रिक्ट लैवल का इंडस्ट्रीज सैंटर
नहीं बनाया हुआ. मैं सरकार से प्रार्थना करना चाहता हूं कि वहां पर पर
डिस्ट्रिक्ट लैवल का इंडस्ट्रीज सैंटर भी बना दिया जाए. इस समय वहां पर
जो इंडस्ट्रीयल टाउन का आफिस है, उसको अप-ग्रेड किया जाना चाहिए. इसके
अलावा मैं यह बात कहना चाहता हूं कि देहातों में स्माल स्केल यूनिटस काफी
मात्रा में लगे हुए हैं. यदि कोई नौजवान नये स्माल स्केल यूनिट लगाना
चाहे तो उनको सरकार की तरफ से मदद दी जानी चाहिए. देहात के नौजवान अपना
कोई यूनिट स्थापित करना चाहते हैं इसके लिए य दि वे सरकार के पास आते
हैं, तो सरकार को उनकी सहायता करनी चाहिए. हमें बहुत से नौजवान मिलते
हैं. वे कहते हैं कि हमें दफ्तरों के चक्कर कटवाने की बात समझ में नहीं
आती. हमारी जो जायज जो मांगे हैं उनकी दफ्तरों में उलझा कर रख दिया जाता
है. मैं सरकार में प्रार्थना करना चाहता हूं कि जो नौजवान अपना कोई यूनिट
स्थापित करना चाहता है उसकी पूरी सहायता की जाए तथा उसको लोन दिलवाया
जाना चाहिए. बहुत से बैंक ऐसे हैं जो सरकार की हिदायतों की पालना नहीं
करते जिसके कारण लोन लेने वाले को काफी परेशानी होती है. सरकार को अपनी
तरफ से पूरी कोशिश करनी चाहिए कि ऐसे लोगों को लोग ठीक समय पर मिल सके.
अब मैं मांग नं २३ जो परिवहन के बारे में है, कहना चाहता हूं. देहात के
अन्दर बहुत सी जगहें ऐसी हैं जहां पर बसें पहुंच नहीं पातीं, जिस कारण
बच्चों को स्कूल जाने के लिए और दूसरे लोगों को कचहरी आदि तथा दूसरे
स्थानों पर पहुंचने में काफी दिक्कत आती है. हरियाणा रोड़वेज की ५०० बसें
खराब खड़ी हैं. इन बसों की नीलामी भी नहीं की जा रही है. नीलामी न होने
का कारण समझ में नहीं आता. इसी प्रकार से ५० बसें चण्डीगढ़ डिपू के अन्दर
भी बेकार की खड़ी हैं. मैंने वहां पर इन बसों के संबंध में पूछा तो मुझे
बताया गया कि इनका अन्दर का सारा सामान निकाल लिया गया है जिस कारण अब
नीलाम नहीं हो पा रही हैं. इसी प्रकार से और भी डिपुओं के अन्दर बसें
खड़ी है जिनकी यही हालत होगी. इस संबंध में मैं सरकार को कहना चाहूंगा कि
जिस किसी की लापरवाही के कारण इन बसों का सामान निकाला गया है, उसके
खिलाफ कार्यवाही की जानी चाहिए. यदि हरियाणा रोड़वेज की बसों को ठीक
प्रकार से चलाया जाये तो ज्यादा से ज्यादा पैसा इन बसों द्वारा कमाया जा
सकता है. आज प्रात: प्रश्नकाल के दौरान स्वयं मंत्री जी ने माना है कि
दिल्ली के अन्दर एक किलोमीटर का किराया साढ़े तीन पैसे है जबकि हरियाणा
के अन्दर एक किलोमीटर का किराया १० पैसे है. इस संबंध में मेरा सरकार को
सुझाव है कि किराये के मामले में लोगों को कुछ राहत देकर बस सेवाएं और
ज्यादा उपलब्ध करवाई जानी चाहिएं.
स्पीकर साहब, अब मैं डिमांड नं. ८ जो भवन तथा सड़कों से संबंधित है, कहना
चाहता हूं. मेरे हल्के के अन्दर अस्पताल, स्कूल चिकित्सा केन्द्र या
सरकार के जितने भी दफ्तर हैं उन सभी की बिल्डिंगों को अनसेफ डिकलेयर किया
हुआ है. इन अनसेफ बिल्डिंगों में तहसीलदार का आफिस भी शामिल है. वहीं पर
रोजगार का दफ्तर भी है और कचहरी भी वहीं पर है. जो सरकारी कर्मचारी इन
बिल्डिंगों में बैठते हैं, उनकी जान को खतरा है. इसके साथ-साथ उन लोगों
की जान को भी खतरा है जो लोग अपना काम करवाने के लिए वहां जाते हैं. बुरी
घटना किसी भी समय घट सकती है और जनता को काफी नुकसान हो सकता है. इस
संबंध में मेरा सरकार को सुझाव है कि इस ओर विशेष ध्यान देकर कोई न कोई
हल निकालना चाहिए. प्रश्नकाल के समय भी मैंने कहा था कि कई सड़कें कागजों
में तो हैं, लेकिन असल में नहीं हैं. जब दफ्तर में पता करने के लिए जाते
हैं तो कहा जाता है कि यह सड़क ५ साल से बनी हुई है लेकिन वास्तव में वह
मौके पर नहीं होती. जो सड़कें बनी भी हुई है उनकी बहुत खराब हालत हैं.
इसी प्रकार से वहां पर कई महत्वपूर्ण पुल हैं जिनकी ओर सरकार को गौर करके
उन पर काम शुरू करना चाहिए. जिन पुलों के पत्थर रखे हुए हैं, उन पर सरकार
को काम करना चाहिए और उनको शीघ्र पूरा किया जाना चाहिए. मैं सरकार से
कहना चाहूंगा कि लोगों के साथ कोई काम करने का झूठा वायदा न किया जाये.
यदि कोई वायदा किया जाता है तो उसको नैतिकता और जिम्मेदारी के साथ पूरा
किया जाना चाहिए. स्पीकर साहब, इसी प्रकार से पीने के पानी की समस्या
मेरे हल्के में अभी भी बनी हुई है. अम्बाला क्षेत्र में कालका और
नारायाणगढ़ हल्कों के अन्दर तो जरुर पानी का प्रबंध किया गया है, क्योंकि
यहां के दो मिनिस्टर बैठे हैं. मेरे हल्के के अन्दर भी लोगों को पीने का
पानी उपलब्ध करवाया जाना चाहिए. मेरे हल्के के कई गांव ऐसे हैं, जहां पर
एक ही घाट पर पशु और आदमी पानी पीते हैं. सरकार को इस तरफ भी विशेष ध्यान
देना चाहिए. इन शब्दों के साथ मैं इन डिमांडों का विरोध करते हुए अपना
स्थान लेता हूं.
प्वायंट आफ आर्डर
विधान भवन में मैम्बर्ज को पैम्फलैट पब्लिकेशन डिस्ट्रिब्यूट करने
सम्बन्धी
श्री हीरा नन्द आर्य: स्पीकर साहब, आन ए प्वायंट आफ आर्डर सर. स्पीकर
साहब, क्या कोई व्यइत हरियाणा विधान सभा की कार्यवाही के खिलाफ, विधान
सभा में भाग लेने वाले विधायकों के खिलाफ या सरकार या प्रैस के खिलाफ कोई
चीज या पैम्फलैट लिख कर बांट सकता है? इस हाउस के गेट पर यह पैम्फलैट सभी
को बांटा जा रहा है. क्या आपने सैक्रेटेरियेट के किसी अधिकारी की डियूटी
लगाई हुई है? यह पैम्फलैट हरद्वारी लाल द्वारा लिखा हुआ है.
श्री अध्यक्ष: हमारा आफिसर तो कोई भी नहीं है.
श्री हीरा नन्द आर्य: आपने किसी को इजाजत दे रखी होगी. यह पैम्फलैट जो
सभी विधायको को बांटा जा रहा हैं इसमें विधायकों सरकार और प्रैस के खिलाफ
लिखा हुआ है.
श्री अध्यक्ष: आप बैठ जाइए. मैं इसे कल देखूंगा.
वर्ष १९८३-८४ के बजट की डिमान्डज फार ग्रान्ट्स पर चर्चा तथा मतदान
(पुनरारम्भ)
श्री देवी दास (सोनीपत): स्पीकर साहब, मैं डिमांड नम्बर ९, १०, ११ तथा १६
पर बोलना चाहता हूं. मैं सबसे पहले डिमांड नं ९ पर बोलना चाहता हूं. इस
डिमांड के तहत १०१ करोड़ ७१ लाख रुपये खर्च करने के लिए मांगे जा रहे
हैं. इससे पहले भी मैंने बजट पर बोलते हुए कहा था कि हरियाणा के अन्दर जो
२१ हजार टीचर मान्यता प्राप्त स्कूलों में काम कर रहे हैं, उनकी मांगों
को पूरा करना चाहिए. हमारे वजीर साहब कभी खड़े हो कर उन की माँगों के
समर्थन में हां कह देते हैं तो कभी खड़े होकर कहते हैं कि हमने इन
अध्यापकों को कोई आश्वासन नहीं दिया है. स्पीकर साहब, सोनीपत जिले के
अन्दर न कोई गवर्नमैंट कालेज है और न ही सोनीपत के अन्दर कोई गवर्नमैंट
हाई स्कूल हैं और न ही वहां पर डी. ई. ओ. का आफिस ठीक जगह पर है. डी. ई.
ओ. का जिस जगह पर अब है, वह एक पुरानी बिल्डिंग किराये पर ली हुई है.
इतना ही नहीं म्युनिसिपल कमेटी का जो स्कूल गवर्नमैंट ने लिया था, उसकी
हालत भी बहुत खसता है. इस संबंध में मैं कई दफा डी. ई. ओ. से भी मिल चुका
हूं और एजुकेशन के जो बड़े-बड़े अधिकारी हैं, उनसे भी मिला हूं, लेकिन इस
तरह कोई ध्यान नहीं दिया जा रहा. इस संबंध में मेरा सरकार को सुझाव हैं
कि उस स्कूल की बिल्डिंग ठीक न करवाई गई तो उससे बच्चों की जान को खतरा
हो सकता है.
अब मैं डिमांड नं. १० पर बोलना चाहता हूं. स्पीकर साहब, सोनीपत के अन्दर
१५-१६ साल पहले का एक पुराना अस्पताल बना हुआ है. वहां का कोई कमरा ठीक
नहीं है. वहां पर सिर्फ एक ही जनरल वार्ड बना हुआ है. न उस अस्पताल के
अन्दर एमरजैंसी वार्ड है और न ही दूसरी सुविधाएं.
