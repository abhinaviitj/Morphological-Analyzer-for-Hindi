<औङ्ङिचिअल् अन्ड् ंएडिअ ळन्गुअगेस्><आड्मिनिस्ट्रटिवे><आनोन्><ंइस्पडन् भुड्गेट् ८४ - ८५ ईन्ङ्. ' भ्रोअड्><१९८५><ंइन्. ओङ् ईन्ङ्. ' भ्रोअड्चस्टिन्ग्><णेत् ढेल्हि><४८ टो ५१><२१००><आनोन् - ंइस्पडन् भुड्गेट् ८४ - ८५ ईन्ङ्. ' भ्रोड्>

दूरदर्शन
संजाल:
अब दूरदर्शन में आठ मुख्य केन्द्र हैं जो दिल्ली, बम्बई, मद्रास,
श्रीनगर, जालन्धर, लखनऊ (अन्तरिम) कलकत्ता (अन्तरिम) और बंगलूर (अन्तरिम)
में स्थित है. दिल्ली, जालन्धर और लखनऊ के केन्द्रों में मूल रूप से
तैयार किये गये कार्यक्रम क्रमश: मसूरी, अमृतसर और कानपुर के रिले
ट्रांसमीटरों द्वारा भी प्रसारित किये जाते हैं. पुणे और पणजी के रिले
केन्द्र, दूरदर्शन केन्द्र बम्बई के कार्यक्रमों को रिले करते हैं.
इन्सेट योजना के अन्तर्गत, नागपुर में आरम्भ किया गया एक किलोवाट वाला
दूरदर्शन ट्रांस-~मीटर, बम्बई में रिकार्ड किये गये कार्यक्रमों को
प्रसारित करता है. साइट सतत कार्यक्रम के एक अंग के रूप में, जयपुर,
हैदराबाद, रायपुर, गुलबर्गा, सम्बलपुर, मुजफ्फरपुर और पिंज (अहमदाबाद)
में एक-एक ट्रांसमीटर लगाया गया है. इन प्रसारण केन्द्रों में "टेप
प्लेबैक" की सुविधायें उपलब्ध हैं और उपग्रह दूरदर्शन केन्द्र दिल्ली,
हैदराबाद और कटक में तैयार किये जाने वाले पूर्व-रिकार्डिंत कार्यक्रमों
पर ये केन्द्र निर्भर करते हैं.
जम्मू, शिमला, भोपाल, इन्दौर, देवरिया, पटना, भुवनेश्वर, गुवाहाटी,
अगरतला, शिलंग, इम्फाल, गान्तोक, कोहिमा, इटानगर ऐजल, पोर्ट ब्लेयर,
सूरतगढ़, माल्दा, काकिनाड़ा, और त्रिवेन्द्रम में नवम्बर १९८२ में एक-एक
अल्प शइत दूरदर्शन ट्रांसमीटर लगाया गया. इलाहाबाद, अहमदाबाद, और
ग्वालियर में क्रमश: १५-८-१९८३ और ५-१-१९८४ को दूरदर्शन ट्रांसमीटर आरम्भ
किये गये. दूरदर्शन संजाल का पैतालीसवां ट्रांसमीटर आसनसोल में ११ जनवरी,
१९८४ को आरम्भ किया गया. ये ट्रांसमीटर उपग्रह के माध्यम से, दिल्ली
केन्द्र के कार्यक्रमों का प्रसारण करते हैं. विजयवाड़ा और त्रिवेन्द्रम
में लगाये गये अन्तरिम दूरदर्शन ट्रांसमीटर अब कार्य आरम्भ करने के लिये
बिल्कुल तैयार हैं.
सभी मुख्य केन्द्र डाकतार माइक्रोवेव सम्पकों के माध्यम से एक दूसरे के
साथ जुड़े हुए हैं. साइट के अन्तर्गत चालू और अल्प शइत वाले
ट्रांसमीटरों के साथ टी. वी. आर. ओ. लगाये गये हैं ताकि उन्हें उपग्रह के
माध्यम से, दूरदर्शन के देशव्यापी संजाल के साथ जोड़ा जा सके. राष्ट्रीय
कार्यक्रम, दूरदर्शन संजाल के सभी ट्रांसमीटरों द्वारा प्रतिदिन रात्रि
में ९ बजे से १०.३० तक प्रसारित किया जाता है.
भारत में रंगीन टी. वी. का शुभारम्भ प्रधानमंत्री द्वारा, लालकिले के
प्राचीर से १५-८-१९८२ को दिये गये भाषण का सीधा प्रसारण करके किया गया.
नवम्बर ८२ में नवें एशियाई खेलों, मार्च, १९८३ में गुट निरपेक्ष सम्मेलन
और नवम्बर १९८३, में नई दिल्ली में राष्ट्रमंडल देशों के शासनाध्यक्षों
के सम्मेलन पर, दूरदर्शन द्वारा जो रंगीन कार्यक्रम प्रसारित किये गये,
उनकी सर्वत्र सराहना की गई. दूरदर्शन ट्रांसमीटरों का पूरा संजाल अब
रंगीन कार्यक्रम प्रसारित करता है. एशियाई खेलों से पहले जो चार ओ. बी.
बैन ली गई थीं, उन्हें अब दिल्ली, बम्बई और कलकत्ता में, रंगीन दूरदर्शन
कार्यक्रम तैयार करने के लिये लगाया जा रहा है. क्षेत्र-आधारित रंगीन
कार्यक्रम तैयार करने के लिये सभी केन्द्रों को ई. एन. जी. उपकरण दे दिये
गये हैं. तकनीकी सुविधाओं का अधिक से अधिक विस्तार किया जा रहा है. ताकि
अधिकाधिक रंगीन कार्यक्रम तैयार किये जा सकें. दिल्ली, बम्बई और मद्रास
में जो आजकल श्याम-~श्वेत उपकरण हैं, उनके उपयोग के पूरा हो जाने पर
उनके स्थान पर रंगीन उपकरण सुलभ करने के लिये आर्डर दे दिये गये हैं.
छठी पंचवर्षीय योजना की योजनाएं:
छठी पंचवर्षीय योजना १९८०-८५ की रूपरेखा में, दूरदर्शन के लिये ८६.९५
करोड़ रूपये की व्यवस्था की गई है. इस योजना में निम्नलिखित सतत योजनाओं
को पूरा करने की व्यवस्था की गई है:--
१. लखनऊ और कलकत्ता में स्थाई स्टूडियो बनाना.
२. जालन्धर में दूसरा स्टूडियो और १० किलोवाट शइत वाला दूरदर्शन
ट्रांसमीटर आरम्भ करना.
३. दिल्ली में २ ध् १० किलोवाट शइत वाले ट्रांसमीटर लगाना.
४. अहमदाबाद, बंगलूर और त्रिवेन्द्रम में दूरदर्शन केन्द्र.
५. आसनसोल, पणजी, मदुरै, मुर्शिदाबाद, वाराणसी, विजयवाड़ा, कटक और कसौलों
में रिले ट्रांसमीटर की स्थापना.
६. रायपुर, मुजफ्फरपुर और गुलवर्ग में कार्यक्रम तैयार करने वाले केन्द्र
(इस योजना को संशोधित करने का विचार है ताकि राज्यों को राजधानियों
भोपाल, पटना, और भुवनेश्वर में, जहाँ पर फिलहाल दूरदर्शन का कोई
स्टूडियों नहीं है स्टूडियों की सुविधाएं की सुविधाएं सुलभ की जा सकें.
७. हैदराबाद और जयपुर में स्थाई दूरदर्शन स्टूडियों का भवन.
८. वर्तमान केन्द्रों में स्टाफ क्वार्टर बनाना.
छठी योजना में निम्नलिखित योजनाओं को भी शामिल किया गया है:
(इ) गुवाहाटी में दूरदर्शन केन्द्र.
(इइ) इनसेट के माध्यम से दूरदर्शन सेवा का विस्तार.
(इइइ) दिल्ली में दूरदर्शन स्टूडियों और कार्यालय परिसर तथा दूरदर्शन
केन्द्र बम्बई के लिये अतिरिक्त स्थान.
दूरदर्शन संजाल के लिये एक विशेष योजना अनुमोदित की गई है और उसके लिये
६८ करोड़ रुपये की व्यवस्था की गई है. एक समय-वद्ध कार्यक्रम के अन्तर्गत
१९८४-८५ के दौरान योजना के अधीन १३ अतिरिक्त उच्च शइत वाले और ११३
अल्प शइत वाले दूरदर्शन ट्रांसमीटर लगाये जाने हैं. प्रस्तावित
केन्द्रों की एक सूची अध्याय-२ के अन्त में दी गई है. इस सूची में वे ५
लघु शइत ट्रांसमीटर भी हैं जिनको उच्च शइत के ट्रांसमीटरों में
बदला जाना है.
इस प्रकार छठी पंचवर्षीय योजना के दौरान दूरदर्शन विस्तार के लिये कुल
१८५ करोड़ रुपये को राशि की व्यवस्था होगी जिनका ब्यौरा इस प्रकार है:--
योजनागत योजनाएं . . . . . . ८६.९५ करोड़
इनसैट योजनाएं (अव्यपनीय निधि) . . . . २९.९० करोड़
विशेष योजना . . . . . . ६८.०० करोड़
 -----------
 १८४.८५ करोड़
 -----------
वर्ष १९८४-८५ की वार्षिक योजना में उत्तर पूर्वी क्षेत्र में, दूरदर्शन
सेवा के विस्तार सम्बन्धी योजना को भी शामिल किया गया है. दिल्ली और अन्य
केन्द्रों में भी कार्यक्रम निर्माण सम्बन्धी सुविधायें बढ़ाने का भी
प्रस्ताव है. इन दो योजनाओं के लिये योजना आयोग ने वर्ष १९८४-८५ के लिये
दूरदर्शन की वार्षिक योजना में ३ करोड़ रुपये आबंटित किये हैं.
अनुलग्नक ई
वर्ष १९८३-८४ के दौरान भौतिक उपलब्धियां:--
१. इलाहाबाद, अहमदाबाद, ग्वालियर, आसनसोल में दूरदर्शन ट्रांसमीटर और
बंगलूर में अन्तरिम कार्यक्रम निर्माण सम्बन्धी सुविधायें आरम्भ कर दी गई
हैं.
२. आशा है कि विजयवाड़ा और त्रिवेन्द्रम में एक किलोवाट शइत वाला
ट्रांसमीटर लगा कर अन्तरिम दूरदर्शन सेवा आरम्भ कर दी जायगी.
३. सभी केन्द्रों के लिये भूमि का अधिग्रहण, जिसमें विशेष योजना के
अन्तर्गत आने वाली परियोजनायें भी शामिल है.
४. कलकत्ता, अहमदाबाद, त्रिवेन्द्रम और जयपुर में स्टूडियो केन्द्रों के
भवनों का निर्माण कार्य चल रहा है.
५. सभी उच्च शइत वाले ट्रांसमीटर केन्द्रों के लिये इमारतों का
निर्माण कार्य आरम्भ कर दिया गया है. सात केन्द्रों में आर. सी. सी.
टाबर्स लगाने का काम आरम्भ कर दिया गया है.
६. २१ केन्द्रों में स्टील टावर्स सप्लाई करने और उन्हें लगाने का काम चल
रहा है और उम्मीद है कि वर्ष १९८४-८५ के दौरान यह कार्य पूरा हो जायेगा.
७. मैसर्स `भेल' से १० किलोवाट शइतवाले नौ दूरदर्शन ट्रांसमीटरों की
प्राप्ति.
८. १३ अतिरिक्त उच्च शइत तथा ११३ अल्प शइतवाले दूरदर्शन
ट्रांसमीटरों के लिये आर्डर दे दिये गये हैं.
९. स्टूडियों उपकरण, सीधे अभिग्रहण करने वाले सैटों और बैण्ड के रिले
रिसीवरों के लिये आर्डर दे दिये गये हैं.
१०. चार रंगीन बाह्य प्रसारण वाहनों (ओ. बो. वैनों) को कार्यक्रमों के
रंगीन प्रसारण के लिये दिल्ली, बम्बई, कलकत्ता तथा जालन्धर में रखा गया
है.
अनुलग्नक ईई
वर्ष १९८४-८५ के लिए भौतिक लक्ष्य:--
१. कलकत्ता और जयपुर में टी. वी. स्टूडियों आरम्भ करना.
२. २६ उच्च शइत वाले और ११२ कम शइत वाले दूरदर्शन ट्रांसमीटर लगाना
और उन्हें चालू करना.
३. बंगलूर, लखनऊ, हैदराबाद और गुवाहाटी में इमारतें बनाना. अहमदाबाद और
त्रिवेन्द्रम में दूरदर्शन केन्द्रों के लिये सिविल निर्माण कार्य को
पूरा करना.
४. दिल्ली में २ ध् १० किलोवाट वाले दूरदर्शन ट्रांसमीटर लगाना जिनके साथ
२३५ एम. आर. सी. सी. टावर लगी हुई है.
५. कलकत्ता, लखनऊ, जालन्धर, पणजी, हैदराबाद, रायपुर, गुवाहाटी, सम्बलपुर
और नागपुर में स्टाफ क्वार्टर बनाना.
६. उत्तर-पूर्वी क्षेत्र में दूरदर्शन सेवा की विस्तार सम्बन्धी नई
योजनाओं के लिए (१) उपकरण हासिल करने के लिए अग्रिम राशि का भुगतान (२)
ई. एन. जी. उपकरणों की व्यवस्था. आशा है कि एक परिवहनीय भू संकेतक भी बना
लिया जाएगा.
आकाशवाणी और दूरदर्शन विज्ञापन राजस्व निधि अव्यप्लीय निधि से पोषित
योजनाएं
पूंजीगत व्यय:
वर्ष १९८३-८४ के बजट अनुदान में ९००.०० लाख रुपये की जो व्यवस्था की गई
थी उसके मुकाबले में वर्ष १९८३-८४ के संशोधित अनुमानों में ९५९.२८ लाख
रुपये की व्यवस्था की गई है. मुख्य व्यवस्था इन मदों के लिये की गई है:--
पिछले वर्ष ली गई रंगीन बाह्य प्रसारण वाहनों की लागत का समायोजन,
दूरदर्शन केन्द्र, दिल्ली और बम्बई के लिए रंगीन टेलीसाइन चेनें, दिल्ली
में स्टूडियों उपकरणों को बदलना, वर्तमान ट्रांसमीटरों को रंगीन
ट्रांसमीटरों में बदलना, गोरखपुर, रांची राजकोट, नागपुर में टी आर. और
अन्य सम्बन्द्ध उपकरण, ई. एन. जी. तथा वी. टी. आर. उपकरण, डी. आर. सैट और
मन्द-गति वाले उपकरण सुलभ करवाना.
१९८४-८५ के बजट अनुमानों में की गई ११५९.५३ लाख रुपये की व्यवस्था के
लिये ये सुझाव दिये गये हैं; श्रीनगर, मद्रास के लिए सचल माइक्रोवेव
लिंक, आन्तरिक कार्यक्रम आदान प्रदान एकक के लिए उपकरण, रंगीन प्रसारण के
लिये वर्तमान ट्रांसमीटरों को बदलना, दूरदर्शन केन्द्र दिल्ली जालन्धर
श्रीनगर बम्बई में एयर कण्डीशन्ड स्टूडियों के उपकरणों का नवीनीकरण,
उन्हें बदलना. गोरखपुर, रांची, राजकोट और नागपुर में दूरदर्शन ट्रांसमीटर
लगाना और उन्हें आरम्भ करना. डी. आर. सैटों और बी. एच. एफ. सैटों की
सप्लाई और उन्हें लगाना.
आकाशवाणी और दूरदर्शन विज्ञापन राजस्व निधि से पोषित योजनाएं
आकाशवाणी और दूरदर्शन की विज्ञापन सेवाओं से सरकार जो राजस्व प्राप्त
करती है उसमें से ही अव्यपनीय निधि बनाई गई है. इस निधी का प्रयोग
साफ्टवेयर और हार्डनेयर सुविधायों के सुधार और इलैक्ट्रानिक्स तथा
आकाशवाणी और दूरदर्शन कार्यक्रमों के विकास के क्षेत्र में परीक्षण के
लिए किया जाता है.
२. राजस्व व्यय:
बजट अनुमानों में की गई १५६.१६ लाख रुपये की व्यवस्था की तुलना में वर्ष
१९८३-८४ के संशोधित अनुमानों और १९८४-८५ के बजट अनुमानों में क्रमश:
१५६.५८ लाख रुपये तथा १७७.८२ लाख रुपये की व्यवस्था की गई है.
सरकार ने आकाशवाणी तथा दूरदर्शन विज्ञापन राजस्व निधि से पोषित
निम्नलिखित साफ्टवेयर योजनाओं को कार्य निष्पादन में सुधार के लिए
अनुमोदित कर दिया है:
१. प्रतिष्ठित निर्माताओं द्वारा बनाई गई दूरदर्शन फिल्में.
२. दूरदर्शन फिल्मों का आयात.
३. फीचर फिल्मों को टेलीकास्ट करने के लिए रायल्टी का भुगतान.
४. खेलों पर कार्यक्रम.
५. दूरदर्शन के लिये अन्त: केन्द्र माइक्रो पी. एण्ड टी. को-एक्सयिल
लिंक.
६. वार्षिक दूरदर्शन पुरस्कार.
७. भारतीय फिल्म प्रशिक्षण संस्थान को सहायता-अनुदान.
८. दूरदर्शन सुगम-संगीत प्रतियोगिता का आयोजन.
९. महानिदेशालय में खेल-कूद एकांश का सृजन.
१०. महानिदेशालय में अव्यपनीय निधि का सृजन.
११. सचल दूरदर्शन ट्रांसमीटर.
१२. दूरदर्शन केन्द्र, दिल्ली के लिए ई. एन. जी. उपकरणों की प्राप्ति.
१३. फिल्म उपकरणों के लिये केन्द्रीय कार्यशाला.
१४. रंगीन प्रसारण.
१५. नागपुर, राजकोट, रांची और गोरखपुर में इन्सैट (दूरदर्शन) ट्रांसमीटर
जिसके साथ कार्यक्रम की सुविधा हो.
१६. माल्दा, आगरतला, शिलंग, गुवाहाटी, भुवनेश्वर, ऐजल, इम्फाल, कोहिमा,
गान्तोक, त्रिवेन्द्रम, शिमला, पोर्ट ब्लेयर, काकिनाडा, जम्मू, सूरतगढ़,
देवरिया, इटानगर, इन्दौर, पटना और भोपाल में अल्पशइत ट्रांसमीटर.
१७. दूरदर्शन कार्यक्रमों में कलात्मक तथा विशेष सेवाएं प्रदान करने वाले
नैमित्तिक (केजुअल) कलाकरों की बुकिंग.
३. साफ्टवेयर योजनाएं:
दूरदर्शन कार्यक्रमों के स्तर में सुधार लाने के लिए जो अन्य
कार्यक्रम-व्यवस्थापरक योजनाएं स्वीकृत की गई हैं वे इस प्रकार हैं:--
(१) दूरदर्शन केन्द्रों में समाचार तथा सामयिक कार्य यूनिटें.
(२) प्रभावी एवं पार्श्वदृश्य अध्ययन.
(३) विशेष नाटक तैयार करना.
(४) बच्चों और प्रौढों के लिए विशेष दूरदर्शन फिल्में.
वर्ष १९८३-८४ के बजट अनुमानों में उक्त योजनाओं के लिये ३२ लाख रुपये की
व्यवस्था की गई है. इसके मुकाबले में वर्ष १९८३-८४ के संशोधित अनुमानों
और वर्ष १९८४-८५ के बजट अनुमानों में क्रमश: ३०.०० लाख और ५०.०० लाख
रुपये की व्यवस्था की गई है.
४. सरकारी कार्यक्रमों का प्रचार:
वर्ष १९८३-८४ के दौरान सरकार ने खासकर २०-सूत्री कार्यक्रम के माध्यम से
लोगों के हित के लिए जो उपाय किए, उनसे संबंधित कार्यक्रमों पर विशेष बल
दिया गया.
अनेक सामाजिक कुरीतियों और कुप्रथाओं पर प्रकाश डालने वाले कार्यक्रम
प्रसारित किए गए.
५. कवरेज:
दूरदर्शन ने दो मुख्य सम्मेलनों अर्थात् सातवें गुट-निरपेक्ष सम्मेलन और
राष्ट्रमण्डल देशों के शासनाध्यक्षों के सम्मेलनों के लिए व्यापक
व्यवस्था की.
राष्ट्रपति और प्रधानमंत्री द्वारा की गई विदेश-यात्राओं पर भी विशेष
कार्यक्रम दिखलाये गये. दूरदर्शन दल इनके साथ गया और उपग्रह के माध्यम से
उक्त कार्यक्रम यहां तक पहुंचाए गए.
ब्रिटेन की महारानी एलिजाबेथ और उनके पति डयूक आफ एडिनवरा द्वारा की गई
भारत-यात्रा पर भी कार्यक्रम दिखलाये गए. निम्नलिखित प्रकार की घटनाओं को
भी कवर किया गया.
राष्ट्रीय नेताओं, प्रतिष्ठित कलाकारों, लेखकों, वैज्ञानिकों, समाज
सेवियों, नर्तकों, संगीतकारों आदि के जन्म एवं पुण्य तिथियों पर भी विशेष
कार्यक्रम प्रसारित किए गए.
अलग-अलग समुदायों के महत्वपूर्ण मेलों और त्यौहारों महत्वपूर्ण सामाजिक
तथा सांस्कृतिक दिवस/त्यौहार/औद्योगिक प्रगति/कृषि विकास.
६. समाचार और सामयिक कार्यक्रम:--
देश और विदेश में हुई महत्वपूर्ण घटनाओं के बारे में लोगों को जानकारी
दिलाने के लिए समाचार और सामयिक कार्यक्रम प्रसारित करने का कार्य जारी
रखा गया. राष्ट्रीय कार्यक्रमों में, रोजाना हिन्दी और अंग्रेजी दोनों
भाषाओं में पन्द्रह-पन्द्रह मिनट के दैनिक राष्ट्रीय बुलेटिन प्रसारित
किए गए. सभी केन्द्रों के सहयोग से, राष्ट्रीय बुलेटिन को अधिक
दृश्यात्मक बनाने में काफी सफलता मिली है. इस व्यवस्था को अधिक प्रभावी
बनाने के लिए फिल्म प्रभाग के कुछ कैमरामैंनों की सेवाओं का उपयोग
दूरदर्शन द्वारा किया जा रहा है.
अलग-अलग केन्द्रों से अलग-अलग क्षेत्रीय भाषाओं अर्थात् हिन्दी, बंगाली,
कश्मीरी, मराठी, तमिल, तेलुगु कन्नड़, पंजाबी, उर्दू और गुजराती में
बुलेटिन में प्रसारित किए गए. दूरदर्शन केन्द्र, हैदराबाद ने १४ नवम्बर,
१९८३ को तेलुगु और दूरदर्शन केन्द्र, बंगलूर ने १९ नवम्बर, १९८३ से
कन्नड़ में समाचार बुलेटिन प्रसारित करने की शुरूआत की.
राष्ट्रीय प्रसारण के अन्तर्गत मुख्य-मुख्य घटनाओं तथा समारोहों पर विशेष
समाचार रिपोर्टें भी प्रसारित की गई. ये विशेष रिपोर्ट प्रधानमंत्री
द्वारा की गई स्केन्डीनिवियाई तथा यूरोपीय देशों की यात्रा तथा
राष्ट्रपति द्वारा की गई यूरोप-यात्रा और खाड़ी-~देशों की यात्रा से
संबंधित थी. कुछ महत्वपूर्ण विदेशी कार्यक्रम इन्टैलसेट के माध्यम से
प्राप्त किए गए. इनमें सऊदी अरब की हज-यात्रा और पोप द्वारा बैटिकन में
दिए गए सन्देश भी शामिल हैं. इस सन्दर्भ में दिल्ली में २३-३० नवम्बर,
१९८३ को हुए राष्ट्रमण्डल देशों के शासनाध्यक्षों के सम्मेलन और रोजाना
मुख्य-मुख्य विषयों पर प्रसारित हुए कार्यक्रमों का विशेष उल्लेख किया जा
सकता है. दूरदर्शन ने २२--३० नवम्बर तक प्रात:कालीन प्रसारण की व्यवस्था
की और अपने सायंकालीन प्रसारण का समय. इसके अलावा, दूरदर्शन ने
राष्ट्रमण्डल देशों के शासनाध्यक्षों के सम्मेलन के उद्घाटन और
प्रधानमंत्री श्रीमती इन्दिरा गांधी द्वारा संबोधित किए गए पत्रकार
सम्मेलन और राष्ट्रमण्डल सचिवालय के महासचिव द्वारा दिए गए भाषण का सीधा
प्रसारण करने की व्यवस्था की. इसके अलावा दूरदर्शन ने रोजाना की
मुख्य-मुख्य बातों को प्रसारित करने और विदेशी दूरदर्शन संगठनों के लिए
इन कार्यक्रमों का कैपसूल बनाने की व्यवस्था की.
