<औङ्ङिचिअल् अन्ड् ंएडिअ ळन्गुअगेस्><आड्मिनिस्ट्रटिवे><आनोन्><आ.ष्.८५-८६ ईन्ङोर्म् अन्ड् भ्रोअड्चस्ट्><१९८६><मिन्.ओङ् ईन्ङोर्म् अन्ड् भोअर्ड्चस्ट्.><णेत् ढेल्हि><२० टो २३><२१५०><आनोन्-आ.ष्. ८५-८६ ईन्ङोर्म्. अन्ड् भोअर्ड्च.><ढ्हनन्जय् खुमर्>

भारत वंशियों के लिए कार्यक्रम
४.१२ संयुक्त राज्य अमेरिका, कनाडा तथा ब्रिटेन के भारतवंशियों के लिए एक विशेष
साप्ताहिक कार्यक्रम अक्तूबर १९८४ से प्रारम्भ किया गया. इस मिश्रीत कार्यक्रम
में समाचार, सामयिकों विषयों से संबंधित समीक्षाएं/साक्षात्कार, समाचार रूपक,
पैनल परिचर्चाएं, छोटे-छोटे नाटक तथा प्रहसन और सुगम लोक एवं शास्त्रीय संगीत
शामिल है. कार्यक्रमों की प्रतियां विदेश मंत्रालय के माध्यम से संबंधित रेडियो
स्टेशन के लिए भेजी जाती हैं. इन कार्यक्रमों का स्वागत हुआ है.
कार्यक्रम आदान-प्रदान
४.१३ विदेश सेवा प्रभाग १०० से अधिक विदेशी प्रसारण संगठन को विभिन्न
कार्यक्रमों के रिकार्ड उपलब्ध कराता है. साप्ताहिक समाचारपत्रों की समीक्षाओं के
रिकार्ड अमेरिका की ब्राडकास्टिगं फाउंडेशन को भेजे जाते हैं. पंजाबी में मासिक
न्यूजलैटर अमेरिका में सान फ्रासिस्को के साप्ताहिक शेरे-पंजाब कार्यक्रम के
निदेशक को और अंग्रेजी तथा हिंदी में प्रसारित साप्ताहिक कार्यक्रम "रिपोर्ट
फ्राम इंडिया"मारिशस को उपलब्ध कराया जाता है. ६५ देशों को सांस्कृतिक
आदान-प्रदान कार्यक्रम के अन्तर्गत, गणतंत्र दिवस तथा स्वतंत्रता दिवस के
सिलसिले में तैयार किये गये विशेष संगीत कार्यक्रम तथा हर तीन महीने बाद संगीत
रचनाओं की आधे घंटे की अवधि की रिकार्डिंग भेजी जाती है.
सांस्कृतिक आदान-प्रदान कार्यक्रम के अन्तर्गत आनेवाले देशों को तीन महीने में
एक बार कार्यक्रम भेजे जाते हैं.
घरेलू सेवा
संगीत
४.१४ आकाशवाणी के विभिन्न केन्द्रों से वर्ष के दौरान शास्त्रीय,
लोक,सुगम,भक्ति,फिल्मी तथा पश्चिम संगीत के कार्यक्रम प्रस्तुत किए गए. श्रोताओं
को हिन्दुस्तानी तथा कर्नाटक शैली के श्रेष्ठ संगीत का रसास्वादन कराने के
उद्देश्य से संगीत का साप्ताहिक अखिल भारतीय कार्यक्रम, वार्षिक रेडियो संगीत
सम्मेलन तथा मंगलवार और शुक्रवार की रात को साप्ताहिक संगीत सभा का प्रसारण क्रम
जारी रहा. संगीत के अखिल भारतीय कार्यक्रम में पुराने संगीत विशारदों सहित
जाने-माने कलाकारों को प्रस्तुत किया गया. रेडियो संगीत सम्मेलन में लोकप्रिय तथा
सुविख्यात शास्त्रीय संगीतकारों को बुलाया गया.
अन्तर्राष्ट्रीय युवा वर्ष होने के नाते इस वर्ष, इस सम्मेलन में नई पीढ़ी के कुछ
प्रतिभाशाली युवा कलाकारों को भी बुलाया गया. मंगलवार को शुक्रवार की रात्रि
संगीत सभाओं में हिन्दुस्तानी और कर्नाटक संगीत के युवा तथा प्रतिभाशाली
कलाकारों को अवसर प्रदान किया गया. इस वर्ष के रेडियो संगीत सम्मेलन में,
जोकि अपने प्रारम्भ के बाद से ३१ वां सम्मेलन था,२० अधिवेशन हुए.
इनमें १२ हिन्दुस्तानी संगीत के तथा ८ कर्नाटक संगीत के थे.
हिन्दुस्तानी संगीत की सभाएं दक्षिण में मद्रास तथा हैदराबाद में और कर्नाटक
संगीत की सभाएं उत्तर में दिल्ली, बम्बई तथा कलकत्ता में हुई.
संगीत प्रतियोगिताएं
४.१५ इस वर्ष आयोजित संगीत प्रतियोगिता में २९ व्यक्तियों को पुरस्कार के लिए
चुना गया. इनमें १८ हिन्दुस्तानी संगीत तथा ११ कर्नाटक संगीत के थे.
लोक संगीत
४.१६ आकाशवाणी के केन्द्रों ने अपने प्रसारण समय के ११ प्रतिशत समय में लोक
संगीत कार्यक्रम प्रस्तुत किए. देश की समृध्दि तथा विविध लोक संस्कृति को
श्रोताओं तक पंहुचाने के लिए राष्ट्रीय स्तर पर क्षेत्रीय तथा सुगम संगीत का
मासिक कार्यक्रम भी प्रसारित किया गया.
वाद्यवृंद तथा समुहगान मण्डली
४.१७ वाद्यवृंद के दिल्ली स्थित इकाई ने हिन्दुस्तानी संगीत तथा मद्रास स्थित
इकाई ने कर्नाटक संगीत की वाद्य रचनाएं तैयार करने पर ध्यान दिया. इस समय
आकाशवाणी की १३ समुहगान मण्डलियां है, जो देश भक्ति तथा राष्ट्रीय एकता के
लोकप्रिय गीतों को समुहगान के रूप में प्रस्तुत करती हैं.
पुराने संगीत के रेकार्ड
४.१८ आकाशवाणी के संग्रहालय में मौजूद पुराने कलाकारों के रिकार्ड आम जनता के
लिए ग्रामफोन रिकार्ड तथा कैसेट तैयार करने के लिए जारी किए गए. अब तक इस तरह के
३४ रिकार्ड जारी किए जा चुके हैं.
सामूहिक गायन
४.१९ सामूहिक गायन योजना के गीतों को लोकप्रिय बनाने की इच्छुक १६६ स्वयंसेवी
संस्थाओं और २०४ शिक्षण संस्थाओं को, आकाशवाणी द्वारा प्रसारित किए जा रहे गीतों
के आलेख और स्वर लिपियां उपलब्ध करायी गयीं. जो सरकारी एजेंसियां और स्वयंसेवी
संस्थाएं सामुहीक गायन शिविर आयोजन कर रही हैं उन्हे भी आकाशवाणी केन्द्रों ने
सभी प्रकार की आवश्यक मदद प्रदान की.
उच्चारित शब्द कार्यक्रम
४.२०.१ इस वर्ष अंग्रेजी में सरदार स्मारक व्याख्यान, इंस्टीट्यूट  फ इक्नामिक
ग्रोथ, दिल्ली के इंस्टीट्यूशनल इक्नामिक के प्रोफेसर डा.पी.सी जोशी ने २८-२९
अक्तूबर,१९८५ को दिया. व्याख्यान का विषय था-"संचार एवं राष्ट्र निर्माण :
परिप्रेक्ष्य एवं नीति."
४.२०.२ हिन्दी में डा. राजेन्द्र प्रसाद स्मारक व्याख्यान, उड़िसा के राज्यपाल
श्री विशम्भर नाथ पांडेय ने २३-२४ दिसम्बर, १९८५ को दिया. विषय था -"भारतीय
संस्कृति की समग्ररूपता ."
वार्ताएं तथा परिचर्चाएं
४.२१ वार्ताओं तथा परिचर्चाओं के अखिल भारतीय कार्यक्रम में सामाजिक-आर्थिक
कार्यक्रमों सहित अनेक विषयों को लिया गया. इनमें गुटनिरपेक्षता, धर्मनिरपेक्षता
को मजबूत बनाना, साम्प्रदायिकता के विरूध्द संघर्ष, शिक्षा का विस्तार (औपचारिक
तथा अनौपचारिक) जिसमें ओपन- विश्वविद्यालय का समर्थन शामिल है और नई शिक्षा नीति
पर राष्ट्रीय बहस, स्वास्थ, कृषि एवं औद्योगिक उत्पादन में वृध्दि, सार्वजनिक
क्षेत्र का विस्तार, ऊर्जा की बचत, परिवार कल्याण को प्रोत्साहन, महिलाओं,
अनुसूचित जातियों और अनुसूचित जनजातिओँ का स्तर ऊंचा उठाना, पर्यावरण संरक्षण,
लोकतंत्र की मजबूती, न्यायसंगत प्रगति-गरीबी, बेरोजगारी जैसी बीमारियां और
अज्ञानहीनता आदि के खिलाफ संघर्ष, वनों की रक्षा के लिए जन-आन्दोलन, नई कपड़ा
नीति और जन संख्या नियंत्रण आदि शामिल है. राष्ट्रीय प्रसारण सेवा में "चर्चा के
विषय है" नामक साप्ताहिक कार्यक्रम में तात्कलिक महत्व के महत्वपूर्ण विषय पर
विशेषज्ञों की परिचर्चाएं प्रसारित की गयीं. तिमाही कार्यक्रम "प्रश्नों के बीच"
में जनता के विभिन्न वर्गो से आए व्यक्तियों द्वारा पूछे गए प्रश्नो का उत्तर
देने के लिए केन्द्रीय मंत्रियों और मुख्य मंत्रियों को आमंत्रित किया गया.
"सामयिक" और "स्पाटलाईट" शीर्षक के अन्तर्गत प्रति दिन प्रसारित होने वाले
कार्यक्रमों में हिन्दी और अंग्रेजी में समाचार समीक्षाएं प्रसारित की
गयीं. फ्रांस और अमेरिका में आयोजित "भारत महोत्सव" का आकाशवाणी ने व्यापक कवरेज
किया. उपर्युक्त समारोह की झलक दिखाने के उद्देश्य से विशेष कार्यक्रम प्रासारित
किए गए जिनमें बातचीत तथा भारत महोत्सव के विभिन्न कार्यक्रमों की आयोजन स्थल पर
ही रिकार्ड की गई रिकार्डिंग भी शामिल थी.
सर्वभाषा कवि सम्मेलन
४.२२ गणतंत्र दिवस के अवसर पर आकाशवाणी ने दिल्ली में आमंत्रित श्रोताओं के
समक्ष "सर्वभाषा कवि सम्मेलन" का आयोजन किया. राष्ट्रीय एकता और साम्प्रदायिक
सौहार्द विषय पर आयोजन इस कवि गोष्ठी में सभी राष्ट्रीय भाषाओं के प्रख्यात
कविओं ने भाग लिया. इसमें कवियों ने कविताओं का पाठ तो अपनी-अपनी भाषा में किया
परन्तु प्रत्येक मूल कविता के साथ साथ उसका हिन्दी अनुवाद भी प्रस्तुत किया तथा
अन्य केन्द्रों ने अपनी संबंधित क्षेत्रीय भाषा का पाठ प्रसारित किया.
रूपक
४.२३ "स्वतंत्रता आंदोलन का इतिहास" शीर्षक से अगस्त १९८४ में शुरू की गई रूपक
सेवा इस वर्ष भी जारी रही तथा इसमें स्वतंत्रता संग्राम के विभिन्न पहलुओं पर
आधारित ११ रूपक हिन्दी में प्रसारित किए गए. इसके अतिरिक्त "मैं और मेरी धरती"
श्रृखंला के अन्तर्गत विकास से संबंधित विशेष रूपक प्रसारित किए गए जिनमें
प्रत्येक राज्य की विकास गतिविधियों की झलक प्रस्तुत की गयी. विशेष अवसरों, देश
के सामाजिक एवं सांस्कृतिक जीवन, अमरिका और फ्रांस में भारत महोत्सव, स्वामी
विवेकानन्द, वीर सावरकर, ए.ओ. हयूम, काका साहेब कालेलकर का जीवन और उनका योगदान
पर रूपक प्रसारित किए गए.
रेडियो नाटक
४.२४ भारत की प्रमुख क्षेत्रीय भाषायों से चुने गए नाटक अथवा प्रसिध्द
कहानियों/उपन्यासों के रेडियो रूपान्तरण आकाशवाणी से सभी केन्द्रों से एक साथ
प्रसारित किए गए. सभी हिन्दी केन्द्रों ने नाटकों का हिन्दी अनुवाद किया जबकि
अन्य केन्द्रों ने नाटकों का क्षेत्रीय रूपान्तर प्रसारित किया.
योजना प्रचार तथा २०-सूत्री कार्यक्रम
४.२५ बीस सूत्री कार्यक्रम के कार्यन्वयन तथा भारत सरकार के अन्य सामाजिक-आर्थिक
कार्यक्रमों के क्रियान्वयन पर प्रकाश डालने के लिए रोजाना एक कार्यक्रम
प्रसारित किया गया.
विशेष श्रोताओं के लिए कार्यक्रम
बच्चो के कार्यक्रम
४.२६ कार्यक्रम प्रसारण करने वाले सभी केन्द्रों ने बच्चो के लिए एक साप्ताहिक
कार्यक्रम प्रसारित किया, जबकि कुछ केन्द्रों ने दो सप्ताहिक कार्यक्रम प्रसारित
किए इनमें से एक ३ से ६ वर्ष के आयु के शिशुयों के लिए तथा दूसरा कार्यक्रम,
क्षेत्रीय भाषाओं में, ६ से १४ वर्ष के बच्चो के लिए था. महानगरों में स्थित
केन्द्रों से एक अतिरिक्त कार्यक्रम अंग्रेजी में प्रसारित होता है. ये
कार्यक्रम कहानी, नाटिका, व्यंग्य रचनाओं, समूहगान, संगीत-पाठ, प्रश्नमंच,
संक्षिप्त भेटवार्ताओं तथा वार्ताओं के रूप में प्रस्तुत किए गए.
महिला कार्यक्रम
४.२७.१ महिलाओं के लिए सप्ताह में एक बार दो बार २०-३० मिनट के कार्यक्रम
प्रसारित किए गए. कई केन्द्रों ने ग्रामीण तथा कामकाजी महिलाओं के लिए अलग-अलग
कार्यक्रम प्रसारित किए. इनमें विभिन्न केन्द्रीय मंत्रालय, राज्यों के
विभागों,स्वयंसेवी संगठनों आदि द्वारा महिलाओं के कल्याण तथा विकास के लिए किए
जा रहे प्रयासों से संबंधित कार्यक्रम भी शामिल हैं. ग्रामीण तथा शहरी इलाकों
में श्रोता क्लबों के माध्यम से सामूहिक रूप से रेडियो सुनने को प्रोत्साहन दिया
गया.
४.२७.२ आकाशवाणी के १४ केन्द्रों पर राज्यों के विभागों और यूनिसेफ के सहयोग से
मातृ तथा शिशु कल्याण के बारे में गोष्ठियां आयोजित की गई.
औद्योगिक मजदूरों के कार्यक्रम
४.२८ आकाशवाणी के कई केन्द्रों से इस वर्ष औद्योगिक मजदूरों के लिए क्षेत्रीय
भाषाओं में सप्ताह में दो से चार दिन २० से ३० मिनट का कार्यक्रम प्रसारित किए गए.
विज्ञान कार्यक्रम
४.२९ आकाशवाणी के तरह क्षेत्रीय केन्द्रों-बंबई, कलकत्ता, मद्रास,दिल्ली,
अहमदाबाद, बगंलूर,तिरूअन्तपूरम, कटक, हैदराबाद,लखनऊ,भोपाल,डिब्रूगढ तथा जयपुर
में विज्ञान कक्ष बनाए गए हैं, जो अपने श्रोताओं तक विज्ञान संबंधी जानकारी
पहुंचाने की योजनाएं बनाते हैं. ये केन्द्र विश्वविद्यालयों तथा विज्ञान संगठनों
के सहयोग से विज्ञान सम्मेलन भी आयोजित करते हैं.
कृषि तथा गृह इकाई
४.३०.१ आकाशवाणी के विभिन्न केन्द्रों में काम कर रही ६४ कृषि तथा गृह इकाइयां
किसानों तक वैज्ञानिक सुचनाएं पहुंचाती हैं. मुर्गी-पालन, सहकारिता,पशु-पालन,अनाज
भंडारण ,सार्वजनिक स्वास्थ्य और पौष्टिकता, बाल कल्याण, मातृ कल्याण तथा साक्षरता
जैसे अनेक विषयों के कार्यक्रम प्रस्त्तुत किए जाते हैं. ग्रामीण युवकों तथा
बच्चों के लिए विशेष कार्यक्रम नियमित रूप से प्रसारित किए जाते है.
४.३०.२ आकाशवाणी के कुछ केन्द्रों से "आकाशवाणी पर कृषि स्कूल" शीर्षक से विशेष
कार्यक्रम के अन्तर्गत ग्रामीण श्रोताओं के लिए कृषि से संबंधित पाठ्यक्रमों का
प्रसारण किया गया. पाठ्यक्रम की समाप्ति के बाद प्रश्नोत्तर के माध्यम से
कार्यक्रम की समीक्षा की गई.
४.३०.३ ग्रामीण कार्यक्रमों की समीक्षा करने और उनमें सुधार के लिए ग्रामीण
सलाहकार समिति की स्थापना की गई जिनमें अधिकारी तथा कृषि और अन्य विषयों के
विशेषज्ञों को शामिल किया गया.
युव-वाणी
४.३१ आकाशवाणी ने अलग-अलग फ्रिक्वेंसियों पर विभिन्न अवधि के कार्यक्रम
भि०न्न-भिन्न भाषाओं में प्रसारित किए जैसे, वार्ता, परिचर्चा , भेटवार्ता, नाटक,
रूपक और संगीत आदि. युवक देश की जनसंख्या का एक बहुत बड़ा हिस्सा है. १५ से ३०
वर्ष के युवकों को अपने विचार व्यक्त करने का अवसर देने हेतु यह सेवा शुरू की गई
है. आकाशवाणी दिल्ली,कलकत्ता, हैदराबाद, जम्मू और श्रीनगर-ये कार्यक्रम
'युव-वाणी'के अन्तर्गत पृथक ट्रांसमीटरों पर लंबी अवधि के लिए प्रसारित किए जाते
हैं.
शैक्षणिक प्रसारण
४.३२.१ आकाशवाणी के केन्द्र १६ भाषाओं में शैक्षणिक कार्यक्रम प्रसारित करते
हैं. इन कार्यक्रम में प्राथमिक शिक्षा को अनिवार्य बनाने तथा राष्ट्रीय शिक्षा
परियोजनाओं के अनुरूप प्राथमिक और अनौपचारिक शिक्षा पर अधिक जोर दिया गया.
४.३२.२ आकाशवाणी अब औपचारिक शिक्षा के ५० प्रतिशत कार्यक्रम प्राथमिक विद्यालयों
के लिए प्रसारित कर रहा है. अध्यापको के लिए भी एक सप्ताहिक कार्यक्रम है. ये
सभी कार्यक्रम अध्यापकों तथा शिक्षा अधिकारियों के सहयोग से तैयार किए जाते हैं.
इन प्रसारणों में स्वतंत्रता संग्राम तथा राष्ट्रीय एकता से संबंधित कार्यक्रम
भी शामिल होते हैं. दिल्ली,मदुरै, पंजाब तथा पंजाबी विश्वविद्यालयों के पत्राचार
पाठ्यक्रमों और हैदराबाद के अपने विश्वविद्यालय के छात्रो के लिए भी संबंधित
क्षेत्रोंके केन्द्रों से पाठ प्रसारित किए जाते हैं.
सैनिकों के लिए कार्यक्रम
४.३३ विविध भारती के दैनिक कार्यक्रम "जय माला" के अतिरिक्त आकाशवाणी के कुछ
केन्द्रों से सैनिकों के लिए अलग से कार्यक्रम भी प्रसारित किए गए.
खेल
४.३४ राष्ट्रीय तथा क्षेत्रीय दोनों स्तरों पर खेलों का प्रसारण किया गया. इनमें
आंखों देखा हाल, संक्षिप्त विवरण, रेडियों रिपोर्ट,खेल पत्रिका, वार्ताएं,
भेटवार्ताएं आदि शामिल हैं.
मौसम बुलेटिन
४.३५ तटवर्ती नगरों के आकाशवाणी केन्द्रों ने तटवर्ती इलाकों में बसे लोगों को
समुद्री तूफान और बाढ के बारे में चेतावनी देने के लिए मौसम बुलेटिन प्रसारित
किए. आवश्यकतानुसार इसके लिए तथा बचाव और राहत कार्यों की समय पूर्व जानकारी
देने के लिए इन केन्द्रों ने अपने प्रसारणों में वृध्दि भी की. किसानो तथा
मछुआरों के लिए केन्द्रों से मौसम बुलेटिन नियमित रूप से प्रसारित किए गए.
विविध भारती तथा विज्ञापन प्रसारण सेवा
४.३६.१ विविध भारती सेवा के माध्यम से श्रोताओं का हल्का-फुल्का मनोरंजन किया
गया. ६० प्रतिशत समय में फिल्मी संगीत तथा शेष में भक्ति,सुगम संगीत और लघु
नाटक, भेंटवार्ताएं तथा वार्ताएं जैसै उच्चारित शब्द कार्यक्रम प्रसारित किए गए.
ये प्रसारण बम्बई तथा मद्रास में दो उच्च शक्ति वाले शार्ट वेव ट्रांसमीटरों के
माध्यम से प्रसारित किए गए.
४.३६.२ इस समय २९ विज्ञापन प्रसारण केन्द्र हैं. इनके प्रसारण समय का १० प्रतिशत
समय विज्ञापनों के लिए रखा जा सकता है. परन्तु केन्द्रों को भाषा तथा स्थानीय
आवश्यकताओं के अनुरूप थोडा-बहुत परिवर्तन करने लिए अनुमति दी गई. विज्ञापनों को
अधिक लोगों तक पहुंचाने की दृष्टि से अप्रैल १९८२ से राष्ट्रीय स्तर पर
विज्ञापन प्रसारण की योजना लागू की गई. विज्ञापन सेवा से कुल आय १९८३-८४ के
दौरान १६,०७,३१,५६१, रुपये तथा १९८४-८५ में १५,६९,१७,३००० रुपये हुई.
४.३६.३ आकाशवाणी के ५५ केन्द्रों पर २६ जनवरी, १९८५ से प्राइमरी चैनल (फेज-११)
पर भी व्यावसायिक सेवा का प्रसारण शुरू किया गया. ग्रामीण कार्यक्रमों,महिला
कार्यक्रमों, सुगम संगीत (हिन्दुस्तानी और पश्चिमी) में भी खेल/प्रायोजित
कार्यक्रम स्वीकार किए जा रहे हैं. इनमें श्रोताओं की पसंद के नाटक और अन्य ०
लोकप्रिय कार्यक्रम शामिल है. ३१ अक्तूबर, १९८५ तक इस चैनल से कुल १८,७५,०८०
रुपये की आय हुई.
संग्राहलय
४.३७.१ आकाशवाणी के संग्राहलय में लगभग २८,००० टेप हैं, जिनमें पुराने
संगीतकारों का शास्त्रीय तथा वाद्य संगीत, देश के विभिन्न क्षेत्रों का सुगम और
लोक संगीत तथा वेदों के पाठ रिकार्ड किए हुए है. कई हजार ऐसे रिकार्ड भी है,
जिनमें राष्ट्रीय तथा अन्तर्राष्ट्रीय नेताओं के भाषण हैं. इनमें कला, विज्ञान,
संस्कृति साहित्य आदि क्षेत्रों के मूर्धन्य विद्वानों के संदेशों तथा वर्ताओं
के रिकार्ड भी हैं. वार्ताओं तथा परिचर्चाओं, कविता पाठ, नाटकों और रूपकों के अखिल
भारतीय कार्यक्रमों को भी संग्रहालय में सुरक्षित रखा जाता है ताकी भविष्य में
विभिन्न अवसरों पर इनका उपयोग किया जा सके.
४.३७.२ संग्रहालय में रखी सामग्री का विभिन्न केन्द्रों द्वारा उपयोग किया जा रहा
है. आकाशवाणी के दिल्ली केन्द्र से प्रसारित"चयन" और "संचयिका" कार्यक्रम संग्रहालय
पर आधारित होते हैं.
४.३७.३ इस समय दो प्रतिष्ठित योजनाओं पर काम चल रहा है तथा इनके फलस्वरूप ध्वनि
संग्रहालय में महत्वपूर्ण सुधार होने की आशा है. ये निम्नलिखित हैं:
(१)संग्रहालय से सम्बंधित सभी सामग्रियों का प्राथमिकता के आधार पर
कम्प्यूट्राइजेशन किया जा रहा है. इसमें प्रत्येक टेप का विभिन्न वर्गो में
डाकुमेन्टेशन करना भी शामिल है. यह कार्य सुरक्षित सामग्री के सम्बंध में पूर्ण
जानकारी देने के उद्देश्य से किया जा रहा है.
(२) प्रख्यात व्यक्तियों की रेडियों आत्मकथा तैयार करने एक अन्य कार्य पर भी
विचार किया जा रहा हैं. इनमें पुराने राजनेता, कलाकार, महान साहित्यकार तथा
प्रशासनिक क्षेत्र के विशिष्ट व्यक्तियों की जीवनी शामिल होंगी. इसमें उनके
कैरियर का सम्पूर्ण इतिहास, सम्बंधित क्षेत्र में उनके विशिष्ट योगदान तथा
व्यक्तियों, विषयों और घटनाओं से सम्बंधित वार्ताएं रिकार्ड की जाएगी जो हमारी
नयी पीढ़ी का मार्ग-दर्शन करेंगी. स्वतंत्रता आंदोंलन का जुबानी इतिहास तैयार
करने के उद्देश्य से वयोवृध्द स्वतंत्रता सैनानियों की वार्ताएं भी रिकार्ड की
जाएगी. इस कार्य के लिए विभिन्न क्षेत्रों के स्वतंत्रता सेनानियों की वार्ताएं
रिकार्ड की जा रही हैं.
