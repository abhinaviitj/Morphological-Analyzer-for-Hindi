<शोचिअल् श्चिएन्चे><शोचिओलोग्य्><फुरन्च्हन्ड्र झोस्हि><फरिवर्टन् अउर् विकस् आयम्><१९८७><षज्कमल् फ्रकस्हन्><णेत् ढेल्हि><१४८-१५३><२०८०><फुरन्च्हन्ड्र-फरिवर्टन्  

साम्प्रदायिकता-एक मानसिक विकार या विलम्बित और असन्तुलित विकास का
परिणाम?"ईमानदार साम्प्रदायिकता डर है, जबकि झूठी साम्प्रदायिकता एक
राजनीतिकप्रतिक्रिया है.  .  .  सामाजिक और आर्थिक शक्तियाँ अन्ततोगत्वा
अन्य मसलों को उभार करके सामने लायेंगी. वे अलग-अलग प्रकार के टकराव पैदा
करेंगी, लेकिन सम्प्रदायिक वैमनस्य मिट जायेगा."-जवाहरलाल नेहरू(रीसेण्ट
एसेज एण्ट राइटिंग्स, इलाहाबाद, १९३७ पृष्ठ५१, ५१)."साम्प्रदायिकता का जन्म
अनेक तथा जटिल तत्वों से जुड़ा है- आर्थिक,धार्मिक, मनोवैज्ञानिक और अन्य.
सवाल उठता है कि इन तत्वों में से कौन-सातत्व सबसे अधिक महत्वपूर्म है. इस
सवाल का जवाब इस बात पर निर्भर करता है कि हमारी राय में कौन-से तत्व तक
आसानी से पहुंचकर हम उस पर प्रभाव डालसकते हैं या उसे बदल सकते हैं. अन्य
किसी भी अर्थ में, इस सवाल का जवाब नहींदिया जा सकता और जो भी जवाब दिया
जायेगा, वह महत्वहीन होगा."-बिलफ्रेड कैण्टबेल स्मिथ (मॉडर्न इस्लाम
इन इण्डिया : ए सोशल एना-लिसिस,लाहौर, १९६९, पृष्ठ १८८)."जिन लोगों ने
(पाकिस्तान की स्थापना का) आन्दोलन चलाया वे धार्मिकताऔर इस्लामी कानून
से प्रेरित नहीं थे, वरन वे राजनीति और आधुनिक कानून से प्रेरित थे. वे
देवबन्द से तालीम पाकर नहीं, वरन कैम्ब्रिज विश्वविद्यालय तथाइन्स  फ कोर्ट
से पढ़-लिखकर निकले थे. जिन्ना और लियाकत अली जैसे उनकेसहयोगियों ने धर्म
के नेताओं की मदद के बिना ही पाकिस्तान हासिल किया.इन्होंने धर्म पर आधारित
एक राज्य के गठन के लिए एक धर्मनिरपेक्ष अभियानकी रहनुमाई की."-कीथ कैलार्ड
(पाकिस्तान : ए पोलिटिकल स्टडी, लंदन १९५८, पृष्ठ २००).इतिहासकारों ने आमतौर
पर यह मत व्यक्त किया है कि आधुनिक काल की जड़े गहरे अतीत में जमी हुई हैं
और इसलिए वर्तमान घटनाक्रम की उपयुक्तसमझदारी उस समय तक सम्भव नहीं है,
जब तक बीते हुए जमाने को पूरी तरह सेन समझ लिया जाय. इस मत के लोग आमतौर
पर इस तथ्य की उपेक्षा करते हैंकि वर्तमान के सन्दर्भ से हट करके अतीत को
समझने का प्रयास स्वयं अपूर्ण रहसकता है. अधिक महत्त्वपूर्ण है तो यह है कि
कभी-कभी वर्तमान की रोमांचकारी घटनाएँ भूले हुए इतिहास को बिल्कुल ही नये
प्रकार से समझने के लिए हमें बाध्यकरती हैं. वर्तमान घटनाक्रम हमें इसके लिए
भी कभी-कभी मजबूर कर सकता हैकि हम पुराने इतिहास की अपनी पुरानी समझदारी पर
फिर से विचार कर उसेबदलें और नयी व्याख्या के प्रयत्न करें.कुछ इतिहासकारों
ने यह बात जोर देकर कही है कि "आधुनिक भारत के राजनीतिक विकास में कोई भी
अन्य तत्व अकेले इतना प्रभावकारी नहीं रहा है,जितना धर्म." उन्होंने साथ ही
यह भी कहा है कि "भारत में राजनीतिक ध्रुवी-करणका मुख्य आधार हिन्दुओं तथा
मुसलमानों के पारस्परिक धार्मिक वैमनस्यमें निहित है." इन मतों के इतिहासकार
धर्म के महत्व को बढ़ा-चढ़ाकर आँकनेके दोषी हैं. जब हम भारतीय उपमहाद्वीप
के आजकल के घटनाक्रम के सन्दर्भ में पुराने इतिहास को देखते हैं तो यह बात
बिल्कुल उजागर हो जाती है कि इसउप-र्युक्त धर्म-केन्द्रित व्याख्या में
कुछ ऐसे शक्तिशाली तत्त्वों की उपेक्षा है, जो आधुनिक भारत के इतिहास में
अत्यन्तप्रभावशाली रहे हैं और आज भी प्रभावशाली हैं.भारतीय इतिहास की इस
तरह की `धार्मिक' व्याख्या पाकिस्तान के विघटन औरबांग्लादेश के एक सार्वभौम
राष्ट्र के रूप में अभ्युदय पर प्रकाश डालने में असमर्थ है. अवश्य ही धर्म
के अलावाकुछ ऐसे शक्तिशाली तत्व हैं जो धर्म पर आधारितराष्ट्र की सुदृढ़ता
को कमजोर कर उसे खण्डित करने में समर्थ हुए हैं. ये शक्ति-शाली तत्व क्या
है, इस सवाल को उठाना आज अनिवार्य हो गया है. हाल कीघटनाओं के कारण यह
जरूरी हो गया है कि हम अतीत के बारे में एक नये दृष्टि-कोणसे विचार करें
और भारत में साम्प्रदायिकता के विकास में धार्मिक तथा गैर-धार्मिक तत्वों
के प्रभाव-प्रतिप्रभाव का पुनर्मूल्यांकन करें.इस बात को ध्यान में रखना
जरूरी है कि व्यापक समाज-वैज्ञानिक अथवाराजनीतिक-आर्थिक, यानी पोलिटिकल
इकोनॉमी के दृष्टिकोण से साम्प्रदायिकताका अध्ययन, अभी तक समाज-शास्त्रियों
की शोध की महत्त्वपूर्ण विधा के रूप में विकसित नहीं हो सका है.साम्प्रदायिक
समस्या की व्याख्याएँ एकांगी रूप से प्राथमिकता तो धार्मिक याराजनीतिक
तत्वों को देती आयी हैं. ऐसी व्याख्या दुर्लभ ही है जो राजनीतिक-आर्थिक
ढाँचे की या परिस्थितियों की पृष्ठभूमि पर प्रकाश डाले, जिसकेकारण अतीत में
धार्मिक वैमनस्यता एक विस्फोटक शक्ति के रूप में विकसित हुई.दूसरे शब्दों
में, ऐसा बहुत ही कम होता है जबकि सम्प्रदायिकता की समस्या के बारे में
व्यापक और एकीकृत दृष्टिकोण प्रस्तुत करने का प्रयास हो. इस कमजोरी कीजड़ एक
समुचित सैद्धान्तिक परिवेश का अभाव और ऐसी साधिकारिक व्यापक शोध-सामग्री
की कमी है, जिसे परिश्रमपूर्वक एकत्र किया गया हो.यह बात भी ध्यान में
रखनी चाहिए कि भारत के चेतनशील समाज में अलग-अलगसमय पर साम्प्रदायिकता की
अलग-अलग व्याख्याएँ प्रचलित हों और मान्य रहीं हों. ये परिभाषाएँ ऐतिहासिक
परिस्थितियों के राजनीतिक और मनोवैज्ञा-निकदबाव के कारण जन्मी हैं, न कि
वास्तविक तथ्यों और घटनाओं की गम्भीर एवं क्रमबद्ध विवेचना से. वस्तुतः
राजनीतिक पूर्वाग्रहों तथा विचारों के प्रतिचेतनशीलता प्रदर्शित करने
तथा इस समस्या के बारे में वैज्ञानिक दृष्टिकोणविकसित करने के स्थान पर
समाजशास्त्री व वैज्ञानिक एक या दूसरी विचारधाराके पक्षधर बनकर सामने आये
हैं. पूर्वाग्रहों का दबाव इतना सशक्त रहा है कि साम्प्रदायिकता की समस्या,
पूरी तरह वैज्ञानिक शोध का विषय नहीं बन पायी है.इस तरह से भारत में सामाजिक
परिवर्तन या राजनीति के हाल के अध्ययनों में साम्प्रदायिक समस्या की जड़ तक
पहुँचने के गम्भीर प्रयासों से मुँह मोड़ा गयाहै. इस सन्दर्भ में, भारतीय
उपमहाद्वीप में घटे हाल के राजनीतिक घटनाक्रमोंका भी समाज-विज्ञान के लिए
अत्यधिक महत्व है. इनसे, उस बहुत-से व्यापक रूप से मान्य पूर्वानुमानों
और परिकल्पनाओं को चुनौती देने का अवसर मिलता है, जो विभिन्न सैद्धान्तिक
विचारधाराओं के भारतीय और गैर-भारतीय विद्वानोंके बीच काफी समय से प्रचलित
रहे हैं. इस तरफ भी संकेत कर देना चाहिएकि पश्चिमी देशों में रूढ़िवाद,
अनुदारवाद और कट्टरतावाद के प्रश्न परसमाज-शास्त्रीय तथा राजनीतिक चिन्तन
काफी समृद्ध है और वह मानसिक प्रक्रियाओंकी सामाजिक तथा आर्थिक जड़ों तक
पहुँचने के प्रयास का फल है. साम्प्रदायिकताको अनुदारवाद के एक उग्र रूप में
देखते हुए, भारतीय उपमहाद्वीप के सन्दर्भ मेंजब साम्प्रदायिकता की जड़ों तक
पहुँचने का प्रयास किया जाये, तब भारतीय सन्दर्भ में इस समस्या के अध्ययन
के समय पश्चिमी दृष्टिकोण, विचारों तथाव्यवहार की प्रासंगिकता की छानबीन का
भी अवसर मिलना चाहिए. प्रश्न है कि क्या साम्प्रदायिकता की भारतीय समस्या
पर पाश्चात्य वैचारिक रूपों (चटेगो-रिएस् ओङ् उन्डेर्स्टन्डिन्ग्) से सहायता
मिलनी है या हमें नये रूपों कीआवश्य-कता है?इस शोध-पत्र का मुख्य लक्ष्य
स्वतन्त्रता-पूर्व युग की साम्प्रदायिक समस्या के,मुख्यतः आर्थिक पक्ष के,
विश्लेषण के लिए एक मॉडल प्रस्तुत करना है. इसेदृष्टि-कोण सम्बन्धी कुछ
प्रश्नों को स्पष्ट करने तथा इस विषय पर उपयुक्तपरिकल्पना (ह्य्पोट्हेसिस्)
विकसित करने का प्रयास मात्र ही मानना चाहिए.२साम्प्रदायिकता की समस्या
के वैज्ञानिक विवेचन के लिए सबसे पहले इस समस्याके बारे में मूल दृष्टि
(बसिस् अप्प्रोअच्ह्) की स्पष्टता जरूरी है. अतीत में,इस सम्बन्ध में बहुत-से
विद्वानों ने जो दृष्टिकोण अपनाया, वह द्विभागीकरणवाला(डिच्होटोमोउस्) था,
न कि द्वन्द्वात्मक, गतिहीन था न कि गतिवान और एकांगीथा न कि व्यापक.
विद्वानों के एक वर्ग में यह प्रवत्ति रही है कि वह कुछ तत्वोंया घटकों को
कारण (चउसे) मानते रहे हैं और दूसरे तत्वों या घटकों को प्रभाव(एङ्ङेच्ट्).
इसके विपरीत, कुछ दूसरे विद्वान किन्हीं भिन्न तत्वों को कारण मानतेरहे हैं
तथा अन्य दूसरे तत्वों को प्रभाव. `एक तत्व' या `एक बुनियादी तत्व' द्वारा
साम्प्रदायिकता का स्पष्टीकरण खोजने का यह पूर्वाग्रह, सभी संगत या प्रासंगिक
तत्वों की उस पारस्परिक क्रिया-प्रतिक्रिया पर प्रकाश नहीं डाल पाता जो
साम्प्रदा-यिकता जैसी प्रवृत्ति या धारणा को जन्म देता है. आवश्कता एक
बुनियादी या महत्वपूर्ण तत्व को कारक मानकर विश्लेषण में प्राथमिकता देने
की नहीं है, बल्कि एक ऐसी विश्लेषण-विधि की जो गुन्नार मिर्डाल के शब्दों
में छुमुलटिवे छउसटिओन्, यानी सम्मिलित (अथवा संचयी) कार्य-कारण सम्बन्ध
पर आधारित है. इस तरह से साम्प्रदायिकता का विश्लेषण करने का परम्परागत
तरीका मिर्डाल द्वारा प्रतिपादित इस तथ्य को समझने में विफल होता है कि
"एक सामाजिक समस्या की विशेषता यह है कि वह ऐसे परिवर्तनों के फलस्वरूप
उत्पन्न होती है, जो कार्य-करण सम्बन्ध में एक-दूसरे से अभिन्न रूप से
जुड़े हैं और एक दुष्टचक्र के रूप में क्रियाशील हैं.'साथ ही, संस्कृतियों
के संघर्ष और सत्ता-वितरण के लिए मुठभेड़ के रूप में साम्प्रदायिकता को
समझने के प्रयास इस बात का समुचित विश्लेषण नहीं कर पाते हैं कि क्यों
किन्हीं अवधियों या परिस्थितियों में एक संघर्ष तेज हुआ है. इस संघर्ष
की प्रेरक शक्तियाँ क्या रही हैं और इसके सन्दर्भ में एक तरफ सांस्कृतिक
या सत्ता-स्थिति तथा दूसरी तरफ आर्थिक परिस्थिति के बीच पारस्परिक सम्बन्ध
क्या रहे हैं. इसी तरह से हिन्दू और मुसलमानों के स्तापित स्वार्थों के
टकराव के आवरण के रूप में साम्प्रदायिकता को आँकना या शोषकों तथा शोषितों
के बीच संघर्ष के विकृत रूप को साम्प्रदायिकता की संज्ञा देना-दोनों से उन
परिस्थितियों और क्रिया-विधियों का स्पष्टीकरण नहीं हो पाता है, जिनसे धर्म
और अर्धव्यवस्ता का विचित्र सम्मिश्रण उत्पन्न होता है, या जो भारतीय जीवन
में आर्थिक प्रश्नों को धर्म के प्रभाव में विकृत रूप से व्यक्त करती हैं.
दूसरे शब्दों में, साम्प्रदायिकता की किसी भी सन्तोषजनक व्याख्या के लिए
यह जरूरी है कि एक ऐसे वैचारिक ढाँचे को अपनाया जाय जिससे एक प्रकार के
तत्वों का दूसरे प्रकार के तत्वों के कारण-कार्य सम्बन्ध परिष्कृत रूप में
स्थापित हो सके और साम्प्रदायिकता को जन्म देने-वाले कारण-कार्य सम्बन्ध
की प्रक्रियाओं पर प्रकाश डाला जा सके.इस बात को भी ध्यान में रखना चाहिए
कि राजनैतिक टकराव का कारण धार्मिक वैमनस्य-हिन्दुओं और मुसलमानों के बीच
धार्मिक वैभन्सय-में ढूँढ़ना एक कार्य-कारण सम्बन्ध का स्पष्टीकरण नहीं,
यह तो एक पुनरूक्ति या टाटोलौजी है. जहाँ तक धार्मिक वैमनस्य का प्रश्न
है, यह एक पूर्व ऐतिहासिक परिस्थिति की विरासत है. ऐसा क्योंकर हुआ कि
पूर्व-ब्रिटिश काल से चला आ रहा धार्मिक वैमनस्य का बीज, ब्रिटिश शासन काल
में धार्मिक पर आधारित एक पूर्ण राज-नीतिक वैमनस्य के वटवृक्ष के रूप में
विकसित हुआ. इस बात को भी ध्यान में रखना चाहिए कि पूर्व-ब्रिटिश काल में
हिन्दुओं और मुसलमानों के सम्बन्धों का इतिहास वैमनस्य और मेल-मिलाप और
सामंजस्य, दोनों का मिश्रित इतिहास है. इसलिए अगर कालान्तर में वैमनस्य का
तत्व सर्वोपरि हो गया और साम्प्रदायिक विरोध का कारण बन गया, तो इसका कारण
इस विरोध का स्रोत पुराने वैमनस्य के इतिहास में नही, वरन ब्रिटिश शासन
के दौरान पैदा हुई नयी शक्तियों और परिस्थितियों के पारस्परिक प्रभावों
में खोजना चाहिए.अनेकानेक देशों का इतिहास इस तथ्य का गवाह है कि अपनी
सभी स्मृतियों, मिथकों तथा आक्यायिकाओं सहित निर्जीव अतीत केवल जीवन्त
वर्तमान की सम-स्याओं और बाध्यताओं या विवशताओं के सन्दर्भ में ही सजीव
या पुनर्जीवन होता है. इस सन्दर्भ में यह कथन तर्कसंगत है कि ब्रिटिश शासन
काल में पिछले इतिहास की अभिव्यक्ति या अनवरतता के रूप में धर्म एक विभाजक
शक्ति बनकर विकसित नहीं हुआ. ब्रिटिश नीतियों के प्रभाव से उत्पन्न भौतिक
हितों के टकराव में हुई तेजी और वृद्धि ने पूर्व-ब्रिटिश काल की दार्मिक
वैमनस्य की परम्परा को तेज-तर्रार राजनीतिक संघर्ष के रूप में बदल दिया.
संक्षेप में, हिन्दू-मुस्लिम समस्या का एक सन्तोषजनक उत्तर केवल अतीत के
धार्मिक दृष्टिकोणों, आस्थाओं और परम्पराओं के टकराव के आधार पर ही नहीं दिया
जा सकता. इसके लिए वह विश्लेषण अनिवार्य है कि इन विभिन्नताओं के इतिहास ने
दोनों धार्मिक समुदाओं की ब्रिटिश शासन काल में पैदा हुई राजनीतिक और आर्थिक
चुनौतियों से जूझने की प्रक्रियाओं पर क्या प्रभाव डाला, यानी इस भिन्नता के
इतिहास का वर्तमान सन्दर्भ में प्रभाव सकारात्मक था या नकारात्मक. ब्रिटिश
शासन काल में हिन्दुओं और मुसलमानों के सम्बन्धों में हुए परिवर्तन के अध्ययन
के लिए अन्वेषकों को धर्म की छानबीन के दायरे से बाहर निकलकर, आर्थिक एवं
राजनीतिक क्षेत्रों में छान-बीन करनी होगी.साम्प्रदायिकता की समस्या के इस
वैज्ञानिक या पोलिटिकल इकोनॉमिक दृष्टिकोण से विवेचन करन के अतीत में कुछ
प्रयास हुए हैं जो बहुत व्यापक और क्रमबद्ध नहीं थे, किन्तु इन प्रयासों
से अत्यन्त लाभप्रद अन्तर्दृष्टियाँ उपलब्ध हुई हैं. साम्प्रदायिक समस्या के
कारणों की व्याख्या करते हुए अनेक लेखकों ने इस तथ्य पर काफी बल दिया है कि
हिन्दुओं और मुसलमानों के बीच आधुनिकीकरण की प्रगति में अत्यन्त अन्तर (लैग)
था. यही अन्तर हिन्दू-मुस्लिम-संघर्ष का आधार बना. कहा जाता है कि किस अन्तर
के पैदा होने और बढ़ने का मुख्य कारण मुसल-मानों के दृष्टिकोण पर सामन्ती
या रूढ़िवादी विचारों का जबरदस्त प्रभाव था, जिससे कि ब्रिटिश शासनकाल में
पैदा हुई चुनौतियों के प्रति उनकी प्रतिक्रिया अगर पूरी तरह से कुण्ठित नहीं
तो भी अत्यन्त विलम्बिन रही. `बिलम्बित आधुनिकीकरण' के इस मत के प्रतिपादक
जवाहरलाल नेहरू लिखते हैं-"हिन्दू तथा मुसलमान मध्यमवर्ग के विकासक्रम में
एक पीढ़ी से अधिक का अन्तराल रहा है और इस अन्तराल का प्रभाव कई दिशाओं
में प्रतिबिम्बित होता है-राजनीतिक, आर्थिक तथा अन्य क्षेत्रों में. इस
पिछड़ेपन के कारण ही मुसल-मानों में एक डर की मनोवृत्ति पैदा हुई है."इसलिए
नेहरू, साम्प्रदायिकता को`एक मध्यमवर्गीय समस्या' के रूप में देखते हैं.
उनके विचार में "यह धार्मिक समुदाय पर आधारित एक संकीर्ण ग्रुप-मनोवृत्ति
है लेकिन वस्तुतः यह निहित स्वार्थों के अन्तर्गत राजनीतिक शक्ति और संरक्षण
सिद्ध करने का माध्यम है."
