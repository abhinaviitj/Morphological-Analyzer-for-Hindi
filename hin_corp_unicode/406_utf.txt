<शोचिअल् श्चिएन्चे><फोलिटिचल् श्चिएन्चे><ःअर्गोविन्ड् पन्ट्><आन्टर्रस्ह्ट्रिय सम्बन्ड्ह्><१९८३><षज्स्ट्हन् ःइन्डि ग्रन्ट्ह् आचडेम्य्><झइपुर्><२४० टो २४५><२७००><फन्ट्-आन्टर्रस्ह्ट्रिय शम्बन्ड्ह्>

विल्सन के उत्तराधिकारी रिपब्लिकन दल के नेता हार्डिग के प्रशासन की यह
एक उपलब्धि कहा जा सकती है क्योंकि इस सम्मेलन को सफलतापूर्वक सम्पन्न
करा कर और अपने हितानुकूल बहुत सारे निर्णय करा कर अमेरिका ने इस तथ्य को
पुष्ट कर दिया कि अपने हितों की रक्षा और संवर्धन के लिए राष्ट्रसंघ की
सदस्यता कोई अनिवार्य शर्त नहीं है. राष्ट्रसंघ के माध्यम का इस्तेमाल
किये बिना भी अमेरिका अपने स्वार्थो की भलीभांति पूर्ति कर सकता है. इस
सम्मेलन के निर्णयों ने आंग्ल-जापान संधि को समाप्त कर दिया और अमेरिका
के दूसरे महत्वपूर्ण लक्ष्य-चीन में मुक्त द्वारा की नीति तथा यथा स्थिति
बनाए रखने के लक्ष्य को मान्यता दिलवा दी. नौ-सेना के सम्बन्ध में समझौते
का तत्काल यह लाभ मिलने लगा कि घर का शांतिकामी जनमत संतुष्ट हो गया और
शस्त्राशस्त्रों की होड़ सें बढ़ने वाला युद्ध-व्यय का भार भी बढ़ने वाला
युद्ध-व्यय का भार भी बढ़ने न पाया और अमेरिका के नौ सेना के क्षेत्र में
वर्चस्व के सिद्धान्त की पुष्टि हो गई. अंग्रेजी नौ सेना के अनुपात में
बराबरी भी इसकी सूचक थी. इस सम्मेलन के बाद घटी घटनाओं को ध्यान में रख,
सिंहावलोकन के तर्ज पर जो लोग इस सम्मेलन के फल की अमेरिकी हितों पर आघात
करने वाला बताते हैं, वह गलत निर्णय द रहे हैं. यह कहा गया है कि अमेरिका
व जापान के ५:३ के अनुपात ने जापान को अधिक लाभ पहुंचाया, क्योंकि जापान
को केवल प्रशान्त सागरीय नौ सेना को ही बढ़ाने का भार ढोना था, जबकि
अमेरिका को प्रशान्त महासागर के अलावा अतलांतिक महासागर पर भी चौंकसी
करनी थी. दूसरे आलोचना इस बात के लिए की गई है कि अमेरिका ने प्रशान्त
महासागर में किलेबन्दी का अधिकार त्याग कर गलती की. ये दोनों ही आलोचनाएं
हीं हैं, क्योंकि मूल बात यह अनुपात या किलेबन्दी न था. मूलबात थी अपने
प्रतिद्वंद्वी पर पूरा भरोसा करना या अंशत: या बिलकुल न करना. जितना कुछ
साक्ष्य आज हमारे पास है उससे किसी भी शक्ति के बारे में यह नहीं कहा जा
सकता कि उसने अटूट विश्वास कर धोखा खाया. अटूट विश्वास या विश्वास की
बात साम्रज्यवाद के शब्द कोष में है ही नहीं. जापानी साम्राज्यवादी भी
ऐसे ही विश्वास के शिकार हुए जब उन्होंने युद्ध पूर्व गुप्त सन्धियां की
थी. अमेरिका साम्राज्यवाद, विश्वास के मामले में, अंग्रेजों को ज्यादा
टिकाऊ विश्वास-पात्र मानता रहा है, उसमें उसे अधिक नहीं मिला. जापान को
अवश्य तब बहुत कुछ धोखा हो गया कि अमेरिका में उनके अनुकुल वातावरण बन
गया है और वे अपने पड़ौस में और इधर-उधर छेड़-छाड़ कर सकेगे. परन्तु यह
भ्रम तुरन्त ही दूर होने लगा जब सन् १९२४ में वह जानसन बिल अमेरिकी में
प्रवेश और नागरिकता ग्रहण करने पर रोक लगा दी गई. इससे सबसे अधिक बुरा
माना जापानी सरकार ने जापानी प्रवासियों की समस्या को लेकर वैसे ही दोनों
सरकारो के बीच तनाव बना हुआ था. बराबरी का व्यवहार मांगने वाले जापानी
साम्राज्यवादी-राष्ट्रवादी इस तमाचे से तिलमिला गए. तत्कालीन परराष्ट्र
सचिव ह्यूज के अनुसार जानसन बिल के द्वारा सिनेट ने हमारे मित्रों ने कुछ
ही क्षणों में वर्षो के कार्य को स्थाई क्षति पहुंचाई.
राष्ट्र संघ के बाहर और उसकी संस्थाओं के अन्दर भी
एक पक्के बोहरे की तरह अमेरिकी परराष्ट्र नीति `गुड़ खायें पर गुलगुले से
परहेज करें' की कहावत चरितार्थ करने लगी. राष्ट्रसंघ की सदस्यता स्वीकार
नहीं की गई और उसके प्रति हर जिम्मेदारी से अपने आप को बचा लिया पर
छोटी-मोटी राष्ट्रसंघ के सम्बन्धित संस्थाओ में आते जाते रहे. अनेक
आयोगों में जो राष्ट्रसंघ से सम्बन्धित थे, भाग लेते रहे. सन् १९२० में
अन्तर्राष्ट्रीय न्यायालय की स्थापना में योग दिया परन्तु लाज और जानसन
के सीनेट में विरोध के कारण अमेरिकी प्रशासन इसमें भी प्रवेश करने की
आज्ञा न पा सका. सीनेट का बहुमत ने इसमें शामिल न होना तय किया परन्तु
ऐसे आयोग यथा, जन स्वास्थ्य व अफीम के रोक-थाम वाले आयोग इत्यादि में
अमेरिका के गैर सरकारी प्रतिनिधि भाग लेते रहे.
शांति के प्रयासों को बढ़ावा
यह सही है कि विल्सन के उत्तराधिकारी शांति और व्यवस्था स्थापित करने के
उदेश्य के निर्मित पेरिस सम्मेलन के प्रबन्धों से तो दूर ही रहे, परन्तु
राजनीतिक तौर से दूर ही रहे, परन्तु राजनीतिक तौर से दूर रहने पर भी यह
सम्भव न था कि अपने गहरे आर्थिक संकट को हल करने के चक्कर में वे यूरोप
और एशिया से अपना हाथ एकदम खींच लें. हालत उल्टी थी. जितना राजनीतिक
दृष्टि से विशेषत: यूरोप एशिया से तथा साधारणत: अन्य विस्फोटक क्षेत्रों
से दूर ही रहने की बात की जाती, उतनी ही अमेरिकी अर्थव्यवस्था अपने
ताने-बाने से इन क्षेत्रों को लपेटने की कोशिश करने लगी. लातीन अमेरिका
तो सभी प्रकार से क्या राजनीतिक, क्या आर्थिक उनका अपना नव-साम्राज्य या
पूर्ण प्रभाव क्षेत्र रहा है. वहां निर्भय होकर अमेरिकी परराष्ट्रनीति
अपने पंजे गहरे गाड़ रही थी. प्रशान्त महासागर के इस पार भी उसकी
राजनीतिक व आर्थिक हलचलें बढ़ गई थी. यूरोप में अलबत्ता राजनीतिक झमेलों
से बचने को स्पष्ट कोशिश रही. परन्तु इसका कारण यह था कि भारी पैमाने पर
अमेरिकी पूंजी यूरोप में प्रवेश कर रही थी. अमेरिकी पूंजी का यह भारी
`हमला' अपनी सफलता के लिए राजनीतिक झंझटों के किनारे रखना चाहता था.
क्षतिपूर्ति का लोहहर्षक नाटक जर्मनी की तेजी से बिगड़ती आर्थिक स्थिति
पूंजीवादी-साम्राज्यवादी शिविर में फ्रांस की कुछ गैर जिम्मेदाराना
हरकतें जैसे सार पर आक्रमण आदि, और राजनीतिक नेतृत्व के मामले में
ब्रिटेन की अपनी `डेढ़ चावल की खिचड़ी अलग पाकाने की कोशिशें-ये सब
अमेरिकी पूंजी के संकट को और गहरा कर रहे थे. अमेरिका अन्यत्र भी ऐसी ही
शांति का कामी था. जैसा शांति की व्यवस्था उसने लातीन अमेरिका में कर रखी
थी. फिर, यूरोप के राष्ट्रों को युद्धकाल में दिया गया १० अरब डॉलर का ऋण
भी वसूलना था. तभी अमेरिकी पूंजी का साम्राज्य संसार व्यापी हो सकता था,
जब यूरोप को भी `लातीन अमेरिका' जैसा बनाया जा सके? पूर्वी एशिया में ही
इसके लिए अभी अवसर नहीं था. आर्थिक दृष्टि से अवश्य पश्चिम यूरोप
दिवालिया होता जा रहा था और यह आशंका बढ़ गई कि कहीं अमेरिका की लगी लगाई
पूंजी भी न डूब जाए. इन सब लक्ष्यों को ध्यान में रख अमेरिका की
युद्ध-~काल और उसके बाद अर्जित विशाल पूंजी ने इसी खोखलेपन के भरने के
लिए दौड़ लगादी और भारी मात्रा में अमेरिकी पूंजी `क्षतिपूर्ति' के
प्रश्न से उपजे गोलघेरे में चक्कर लगा-~कर आनेजाने लगी. घर में छोटे-मोटे
अनेक संगठन युद्धि को `बहिष्कृत करने' युद्धों पर रोक लगाने के नारे उठा
रहे थे-उदार विचारों वाले लोग जो निशस्त्रीकरण की समस्या की हर योजना की
विफल करने की दुरभि संधि रच रहे थे. यूरोप मे भी खूब सरगर्मी थी. फ्रांस
में कठोर नीति के वे पक्षपाती हार चुके थे और जर्मनों की अक्ल दुरुस्त
करने का ठेका लेकर अपनी दुष्टतापूर्ण कार्यवाहियों के पश्चिम की
साम्राज्यवादी अर्थ `व्यवस्था' को भारी आघात पहुंचा दिया था, वे अपने
स्वर्णिम युग का अन्त देख रहे थे. इसके द्वारा किए गए घावों पर मरहम पटी
करने वाले नया शासन फ्रांस ने चुनाव जीत रहा गया. इसे अमेरिका पूंजी का
बरद हस्त प्राप्त था. फ्रांस के परराष्ट्री मन्त्री ब्रियां ने इस नई हवा
का साधा और अमेरिकी जनमत से युद्ध की विभाषिका से संसार को मुक्त करने
में पहल कदमी करने की अपील की. उन्होंने फिर फ्रांस की ओर से अमेरिका के
समक्ष प्रस्ताव रखा कि अमेरिका और फ्रांस एक संधि के द्वारा `युद्ध' का
आश्रय न लेने का संकल्प लेकर रास्ता दिखाये. अमेरिकी पूंजी का राजनीतिक
स्तर उभरने लगा. अमेरिका की ओर से इस प्रस्ताव की बहुपक्षीय बनाने की
मांग उठी. अमेरिकी परराष्ट्र सचिव कैलाग को अकेले फ्रांस से ही मतलब तो न
था. फ्रांस वाले अमेरिका को अपने पक्ष में कर, बाकी लोगों के बारे में
अपनी कूटनीति के लिए खुली छूट चाहते थे. उन्हें बहुपक्षीय समझौता प्रिय न
था पर अमेरिका केवल द्विपक्षीय समझौते के लिए इच्छुक था. विवश होकर
फ्रांस को बहुपक्षीय समझौते के लिए तैयार होना पड़ा और फलस्वरूप कैलाग
ब्रियां समझौते की नींव पड़ी जिसमें पश्चिम के राष्ट्रो के अलावा पूर्वी
यूरोप के नवोदित राष्ट्र भी शामिल हो गए. इस प्रकार शांति का एक सुनहला
`भ्रमाच्छादन' यूरोप को ढ़कने लगा.
अमेरिकी साम्राज्यवाद का घर आंगन: लातीन अमेरिका से सम्बन्ध
अमेरिकी परराष्ट्र नीति के निर्माता भले ही यूरोप और एशिया के सम्बन्ध
में पार्थक्यवाद का ढ़िंढोरा पीटते रहे हों परन्तु अपने पड़ौस में बसे
लातीन अमेरिका के देशों के बारे में उन्होंने कभी इस प्रकार की नीति नहीं
अपनाई और न इसका आग्रह ही किया कि वे इससे अलग-अलग रहना चाहते हैं. इसके
विपरीत शूरू से ही प्रदेशों में अमेरिकी परराष्ट्र नीति यूरोप की ताकतों
का वर्चस्व समाप्त कर इसे उनके हस्तक्षेप से मुक्त करने में लगी रही. इन
प्रयत्नों में उसने लैतीन अमेरिका के देशों और बाहरी दुनियां पर ऐसी छाप
छोड़नी चाही कि वह लातीन अमेरिका के यूरोप की साम्राज्यवादी जकड़ से
मुक्त करना चाहता है और यह चाहता है कि आइन्दा भी उनकी ओर से ऐसी
छेड़-छाड़ न हो और न किसी ऐसे प्रयत्न को सफल होने दिया जाय तो उनकों
पुराने वर्चस्व को पुन-~जीर्वित करने के लिए किए गए हैं. मुनरो सिद्धांत
का धर्म इसी में था. वह सिद्धान्त का धर्म इसी में था. वह सिद्धान्त इस
बात की घोषणा थी कि अमेरिका यूरोपीय माहाशक्तियों की किसी भी ऐसी छेड़ को
जो इस उदेश्य से की गई हो, सहन नहीं करेगा. यह घोषणा एक अर्थ में अमेरिका
का द्वारा लातीन के देशों पर अपना संरक्षक थोपने की घोषणा थी. अमेरिका ने
अपनी भूमिका इस क्षेत्र में एक पुलिस संरक्षक की तरह बनाली. इसके साथ ही
वह इन क्षेत्रों के आपसी झगड़े को निपटाने के लिए तथा उनके परस्पर के
टकराव का समाधान करने के लिए मध्यस्थता का ढ़ोंग रचना था लेकिन तवत्त्व:
यह अमेरिकी शक्ति के द्वारा अपने आर्थिक शोषण के लिए लातीन अमेरिका को
सुरक्षित करना था क्योंकि जैसे ही यूरोपीय शक्तियों का हस्तक्षेप समाप्त
करने में वह समर्थ हुआ, उसने अपना हस्तक्षेप इन क्षेत्रों में बढ़ा दिया
और अपने वर्चस्व की स्थापना में सैनिक हस्तक्षेप से भी बाज नहीं आया.
राष्ट्रपति हाड़िगं के शासन काल के शुरू होते ही निकरागुएं में संयुक्त
राज द्वारा समर्पीत एक अल्पसंख्यक सरकार को बनाए रखने के लिए अमेरिका की
फौजें वहां स्थिति रहीं. इसी प्रकार हैटी और सैण्टोडोमिनिगो के राज्यों
में अमेरिकी नौ-सेना अपनी उपस्थिति से वहां की राजनीति का प्रभावित करती
रही. वस्तुत: थियोडोर रूजवेल्ट के जमाने से जबकि ६ दिसम्बर, १९०४ को
उन्होंने अमेरिकी कांग्रेस के नाम अपना विख्यात संदेश भेजा था जिसमें यह
व्याख्या प्रस्तुत की गई थी कि यदि पश्चिमी गोलार्द्ध में कि सी भी राज्य
में अव्यवस्था हो तो मुनरो सिद्धान्त का पालन करते हुए अमेरिका उस देश
में एक अन्तर्राष्ट्रीय पुलिस के रूप में हस्तक्षेप करने को बाध्य होगा,
तब से ऐसी छेड़-छाड़ मुनरो सिद्धांत के नाम पर खुले आम की जाने लगी. इस
सिद्धांत के अनुसार १९०० से १९२९ तक अमेरिका ने कैरीबियन सागर के
निकटवर्ती मध्य अमेरिका के राज्यों के सम्बन्ध में ऐसी साम्राज्यवादी
नीति अपनाई. इसी का परिणाम था कि मैक्सिको के साथ उसकी पटी नहीं और
सम्बन्ध बहुत ही बिगड़ गए. मैक्सिको में आर्थिक विकास के नाम पर अमेरिका
और यूरोप की काफी मात्रा में पूंजी लगी थी परन्तु सन १९११ में वहाँ
पूंजीवाद विरोधी क्रांति हुई और १९१७ के नए संविधान में समूची भूमि, खनिज
पदार्थ, तेल तथा भूमि के भीतर की सारी सम्पत्ति का मैक्सिको की सरकार ने
राष्ट्रीयकरण कर दिया. इस राष्ट्रीयकरण कर दिया. इस राष्ट्रीयकरण के
फलस्वरूप मैक्सिकों की सरकार, मैक्सिको स्थित कम्पनियों के हितों से टकरा
गई. उसने विदेशी कम्पनियों की रेलों पर अधिकार कर लिया और तेल की इन
कम्पनियों ने अपना काम करना बन्द कर दिया. मैक्सिकों की इस कार्यवाही पर
साम्राज्यवादी अमेरिका बौखला गया और वहां यह मांग होने लगी कि मैक्सिको
में सैनिक हस्तक्षेप किया जाए. इन तेल कम्पनियों ने मैक्सिको के विरूद्ध
घनघोर विषैला प्रचार करना शुरू किया. मैक्सिको की सरकार ने सन् १९२३ में
समझौतावादी रुख अपनाया और कुछ समझौते हुए. मैक्सिको के राष्ट्रपति के यह
घोषणा की कि उक्त संविधान के लागू होने के पहले मैक्सिको में भूमि और
सम्पत्ति जो भी राष्ट्र की सम्पत्ति बनाई गई है उसके बदले में ५० वर्ष के
लिए नई रियायतें लेकर अपनी सम्पत्ति को मैक्सिको की सरकार को सौंपने के
लिए तैयार न थी. उन्होंने अपना संघ बनाकर अमेरिकी सरकार पर यह जोर डालना
शुरू किया कि वह सैनिक हस्तक्षेप कर उनके हितों की रक्षा करे. अमेरिकी
सैनिक हस्तक्षेप होते-होते रुका और राष्ट्रपति कूलिज ने होशियारी से
मैक्सको के राष्ट्रपति कालास के साथ भूमि और तेल के प्रश्न पर
सफलतापूर्वक वार्ता करलो.
पनामा नहर के बारे में भी अमेरिका ने इसी तरह का साम्राज्यवादी रुख
अपनाया सन् १९०३ में इस नहर के क्षेत्र पर पूर्ण अधिकार का दावा कर, इसे
हथिया लिया और सन्धि कर पनामा राज्य पर थोप दी. अमेरिकी साम्राज्यवाद
इतने से ही सन्तुष्ट न हुआ बल्कि सन् १९२६ में उसने एक नई सन्धि के
द्वारा एक नया प्रबन्ध करवाना चाहा जिसके अनुसार पनामा राज्य अमेरिका के
विरूद्ध युद्ध छिड़ने पर उसके साथ युद्ध में शामिल होने को बाध्य होगा.
इस तरह अमेरिका ने पनामा को अपना पिछलग्गू राज्य बनाना चाहा. इस दबाव में
आकर पनामा की सरकार ने इस पर हस्ताक्षर कर दिए. परन्तु जैसे ही इस सन्धि
का राज खुला, पनामा राज्य में जगह-जगह आन्दोलन भड़क उठा और २६ जनवरी,
१९२७ में पनामा की असेम्बली ने इस सन्धि को ठुकरा दिया. पनामा ने
राष्ट्रसंघ से भी अपील की कि वह नहर क्षेत्र पर पनामा की प्रभुता को वापस
दिलाए. परन्तु इस अपील का कोई नतीजा नहीं निकला. पनामा और अमेरिका के
सम्बन्धों के बाद में तभी सुधार हो पाया जब रूजवेल्ट राष्ट्रपति बने और
उन्होंने लातीन अमेरिका के सम्बन्ध में एक उदार नीति अपनाई जिसके
फलस्वरूप नहर क्षेत्र पर पनामा को प्रभुतापूर्ण राज्य के अधिकार प्राप्त
हो गए और अमेरिका ने यह गारन्टी दी कि वह पनामा को आर्थिक क्षति पहुंचाने
वाला कोई कार्य नहीं करेगा (१७ अक्टूबर' १९३३ की दोनों राष्ट्रपतियों की
घोषणा तथा २ मार्च १९३६ को सम्पन्न की गई नई सन्धि).
इसी प्रकार अमेरिका साम्राज्यवाद के पश्चिमी द्वीप समूह (वेस्ट-इण्डीज)
में छेड़-~छाड़ की, बल्कि वहाँ तो १९१४-१५ में हुए विद्रोहों को दबाने के
लिए अमेरिका सम्पत्ति और नागरिको की सुरक्षा के नाम पर फौजे भेजीं, जिसके
फलस्वरूप अमेरिका का पूर्ण वर्चस्व स्थापित हो गया और अमेरिका ने एक संधि
के द्वारा हैटी को अपना संरक्षित राज्य बना लिया. यहां भी अमेरिका के
विरोध में जनता भड़क उठी और साम्राज्य विरोधी आन्दोलन हुए. इस वातावरण
में तभी सुधार हुआ जब रूजबेल्ट के शासन में अपनी उदार नीति का परिचय देते
हुए ६ अगस्त, १९३४ को अमेरिकी फौजे इस टापू से हटाली गई. इस प्रकार हम यह
पाते हैं कि जहां तक लातीन अमेरिका के देशों का सम्बन्ध था, रूजवेल्ट के
शासनारूढ़ होने के पहले यहां प्राय: सभी देशों के खुलकर आर्थिक और सैनिक
हस्तक्षेप होते रहे. अपने आर्थिक साम्राज्यवाद के बलबूते पर अमेरिका के
निहित स्वार्थ यहां की अर्थ व्यवस्था और राजतन्त्र को अपने हितानुकूल
तोड़ने मरोड़ते रहे. यह साम्राज्यवादी मनमानी को युग रूजवेल्ट के आने पर
ही अंशत: समाप्त हुआ, यद्यपि उसके शासन के आने के कुछ पहले ही अमेरिका जब
चाहे और जहां चाहे हस्त क्षेप करे-अमान्य ठहराने लगे थे.
अमेरिकी पूंजी के त्राता, नई नीति के विधायक, `उदार' रूजवेल्ट: मंदी संकट
का सामना
लातीन अमेरिका में खुली और निर्द्वन्द्व साम्राज्यवादी सैनिक हस्तक्षेप
तथा निर्मम लूटपाट ने अमेरिकी परराष्ट्र नीति के विरोध में पड़ौसियों को
जगह-जगह आंदोलन के लिए बाध्य कर दिया था. उधर भारी पैमाने पर अमेरिकी
डालर के यूरोपीय हमले ने भी हालत सुधारने के बजाय बिगाड़ दी, क्योंकि
यूरोप को कर्ज में दिया जा रहा डालर पुराने कर्ज चुकाने के क्रम में लौट
फिर कर अमेरिका ही पहुंचने लगा. इसने यूरोप की अर्थ व्यवस्था को बूरी तरह
अन्दर ही अन्दर तोड़ना-मरोड़ना शुरू किया और फलस्वरूप यूरोप में अधिनायक
वादी रास्ते की ओर बढ़ने लगी. स्पेन में सैनिक तानाशाहों ने नवोदित
जनवादी गणतन्त्र से समझौता करने के बजाय उसका गला घोंटने का साजिश शुरू
करदी और इसे खुले आम नाजी व फासीदल का समर्थन मिलने लगा. जाने-पहचाने
साम्राज्यों में जो लोक-~तंत्र कहे जाते थे, वहां अधिनायकवादी दलों का
`उदय' और विकास नई प्रवृत्ति का सूचक बनने लगा. पश्चिम में और पूर्व में
सोवियत संघ और साम्यवाद के विरोध के नाम पर स्थल-स्थल पर निहित स्वार्थ
प्रतिक्रांतिवादी मोर्चे संगठित करने लगे. ऐसी स्थिति में आर्थिक मन्दी
का संकट अमेरिका में टूट पड़ा जिसने अप नी घृतराष्ट्री जकड़ में बाकी
संसार को ले लिया. सभी उन्नत देशों की अर्थव्यवस्था लड़खड़ाने लगी.
अमेरिका की राजनीति में इस आर्थिक मन्दी ने गुल खिलाये और बेरोजगारी व
व्यापार ठप्प पड़ने लगा. घरेलू राजनीति अमेरिकी ढ़ंग से विस्फोटक बनने
लगी, इसलिए नवम्बर, सन् १९३२ ई. में राष्ट्रपति के चुनाव के अवसर पर
लाखों लोग इस आशा से रूजवेल्ट के समर्थक हो गये कि वह उसके कष्ट कम कर
देगा. राष्ट्रपति के चुनाव में रूजवेल्ट जीत गये. उनके मार्च सन १९३३ में
पद ग्रहण करते ही महामन्दी के अलावा बैंकों का जबर्दस्त संकट भी फूट
पड़ा. रूजवेल्ट आर्थिक क्षेत्र में कठोर कदम उठाने को उद्यत हो गये और
परिस्थिति से घबराकर अमेरिकी कांग्रेस ने रूजवेल्ट को आसाधारण अधिकारों
से लेस करने में अपना बचाव समझा.
यह सही है कि रूजवेल्ट अपने पूर्ववर्तियों से अधिक उदारमना राष्ट्रपति
थे. उन्होंने अमेरिका की `डण्डा चलाओ' वाली नीति का परित्याग किया और एक
अच्छे पड़ौसी की नीति अपनायी. वे दुनियां की गरीब व उत्पीड़ित जनता के
सहज मित्र थे. इसके सम्बन्ध में नेहरू ने ठीक ही लिखा है:--
"यूरोप तक के अनेक लोग रूजवेल्ट की ओर देखने लगे और उन्हें आशा हो गयी कि
मन्दी का मुकाबला करने के लिए वे संसार का नेतृत्व करेंगे. परन्तु विश्व
आर्थिक सम्मेलन के अवसर पर अन्य देशों के प्रतिनिधि उसने नराज हो गये
क्योंकि उन्होंने अपने प्रतिनिधि को आदेश दे दिया था कि वे डालर का मूल्य
सोने के भाव के अनुसार नियत करने की बात न मानें और अन्य किसी ऐसी बात से
सहमत हों जो संयुक्त राज्य में उसकी विशाल योजनाओं में अड़चने डालने वाली
हों. ...........रूजवेल्ट की नीति निश्-~चित रूप से आर्थिक राष्ट्रवाद
की नीति है और वे अमेरिका की दशा सुधारने की दशा सुधारने में तुले हुए
हैं. यूरोप की कुछ सरकारें इस नीति को पसन्द नहीं करतीं और बोहरे लोग भी
खास तौर पर झल्लाये हुए हैं. ब्रिटिश सरकार रूजवेल्ट की प्रगतिशील
प्रवृत्तियों को अच्छी नहीं मानती."
नेहरू ने सही इंगित किया है कि रूजवेल्ट की परराष्ट्र नीति सारत: आर्थिक
राष्ट्रवाद की नीति थी. अपने सारे अन्तर्राष्ट्रीयता के चमकदार लबादे के
अन्तर्गत विल्सन भी किसी कीमत में अपने राष्ट्रीय स्वार्थो को तिलांजलि
देकर किसी ऐसी अन्तर्राष्ट्रीयता वाली बिरादरी बनाने के चक्कर में नहीं
पड़े थे. हम अन्यत्र बता चुके हैं वे अपने राष्ट्रीय स्वार्थों की कीमत
पर कोई सौदा करने को तैयार न थे. उसके प्रशासन ने अमेरिकी अतिरिक्त अनाज
व अन्य साधनों का प्रचुर मात्रा में होने पर भी किसी अन्तर्राष्ट्रीय
संगठन के माध्यम से अन्यों के साथ मिल बैठकर उसे बंढ़ाना कभी उचित नहीं
माना. रूजवेल्ट भी उसी पर-~म्परा के अनुयायी थे. इतना अलबत्ता था कि
घरेलू मामलों में अन्य राष्ट्रपतियों की तुलना में वे छोटे आदमी के अधिक
निकट थे. नेहरू का अन्दाजा उसके बारे में ठीक था.
"मगर यह कहना पड़ेगा कि संसार के मामलों में रूजवेल्ट जितना क्रियाशील
भाग ले रहा है उतना उसके पूर्ववर्ती राष्ट्रपति ने नहीं लिया.
नि:शस्त्रीकरण के प्रश्न पर तथा अन्य अन्तर्राष्ट्रीय प्रश्नों पर इसने
जो रूख अपनाया है वह इंग्लैण्ड रुख से अधिक स्पष्ट और उन्नतशील है और
हिटलर को इसने जो विनम्र झिड़की दी उससे हिटलर कुछ ठण्ढ़ा पड़ गया. वह
सोवियत रूस से भी सम्पर्क स्थापित कर रहा है."
