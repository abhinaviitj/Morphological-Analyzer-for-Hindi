<शोचिअल् श्चिएन्चे><ञोल्क् लोरे><फ्रहलड् षम्स्हरन्><ंअरिस्हस्ह् खि षोच्हक् लोक् कट्हयेन्><१९८९><फन्डुलिपि फ्रकस्हन्><ढेल्हि><१४ टो २३><२७००><फ्रहलड् - ंअरिस्ह् किलोक् कट्ह्येन्>

दु:ख की पेटी
बात बहुत पुरानी है. कहते हैं जब धरती का जन्म कुछ ही बर्षो पहले हुआ था
तब धरती पर केवल पुरुष जाति का ही आगमन हुआ था. औरत की उत्पत्ति अभी नहीं
हुई थी. इसलिए धरती के निवासियों को यह मालूम नहीं हुआ था कि औरत भी कोई
वस्तु होती है और उसका रंग-रूप भी पुरूष के रंग-रूप से सुन्दर हुआ करता
है. परन्तु स्वर्ग की बात कुछ और थी. वहां देवों के अलावा अनेक देवियां
भी थीं.
इस प्रारम्भिक युग में देवों का एक नायक था. स्वर्ग और धरती पर उनका
एकछत्र राज्य चलता था. एक बार उन्हें एक भयानक शत्रु का सामना करना पड़ा.
उस लड़ाई में उसने धरती के सबसे बुद्धिमान व्यक्ति से सहायता मांगी. वह
व्यक्ति बुद्धिमान के साथ-साथ साहसी भी था. उसने अपने छोटे भाई के साथ उस
युद्ध में उस देव की सहायता की. सौभाग्य से युद्ध में उनकी जीत हुई.
युद्ध से निबटकर वह व्यक्ति अपने खोज-कार्य में लग गया. वह एक कुशल
कलाकार था और उसने अल्प समय में ही धरती के लोगों को तरह-तरह की
व्यावहारिक कलाएं सिखा दीं. जिनमें गृह-निर्माण, गणित, ज्योतिष,
चिकित्सा-~शास्त्र, धातुशोधन तथा नौविधाएं शामिल थीं.
इन सब कलाओं से बढ़कर जिस वस्तु के लिए उसको याद किया जाता है, वह है आग
को धरती पर लाना. उसके द्वारा लायी गयी आग से धरती के निवासियों को गरमी
मिली तो सही परन्तु इसके साथ-साथ उन्हें देवताओं का कोपभाजन भी बनना
पड़ा.
एक बार देवताओं और धरती के निवासियों में बाद-विवाद होने लगा. बात यह थी
कि एक बलि किए गये पशु का बंटबारा करना था. उस प्रसाद स्वरूप मांस का
कौन-सा अंश देवताओँ को दिया जाये और कौन-सा अंश मनुष्यों को.
देवनायक ने निंदा से बचने के लिए, धरती के उस महान व्यक्ति को निर्णायक
बनाया. उसने उस बलि पशु को काटा, उसके मांसल भाग को, उस जानवर के पेट की
थैली के नीचे (जो भाग सबसे निकृष्ट होता है) छिपाकर एक थैले में रख दिया.
दूसरे भाग में अधिकतर हड्डियां रह गयी थीं. उसने हड्डियों पर चरबी लपेटकर
एक दूसरे थैले में रख दिया. तब उसने देवताओं और धरती के लोगों को बुलाया
और उन्हें अपने-अपने भाग ले लेने का आदेश दे दिया. पहले देवों ने उस थैले
को उठाया. उसे खोलने पर पता चला कि उन्होंने ह़्अड्डियों वाला थैला चुना
था. इस तरह धरती के लोगों के मांस वाला थैला मिला.
इस बंटवारे से देवनायक बहुत नाराज हुआ. उसने कहा, "ठीक है! धरती के तुच्छ
लोगों को कच्चे मांस खाने होंगे क्योंकि मांस पकाने के लिए हम उन्हें आग
नहीं देगें."
देवनायक की बात सुनकर उस व्यक्ति को बड़ा दु:ख हुआ. उसे तो अपने लोगों के
साथ सहानुभूति थी ही इसलिए उनकी बातों का ख्याल न करके और मौका पाते ही
वह देवताओं के लोक से आग को चुरा ही लाया.
धरती के लोगों ने आग को पाकर, उस व्यक्ति के साहस की प्रशंसा मुग्ध कण्ठ
से करना शुरू किया. उस व्यक्ति की प्रशंसा सुनकर देवताओं के कलेजे पर
सांप रेंगने लगा. उन्होंने सोचा चूंकि उसने हमारी आग चुरायी है. वह
अपराधी है अत: उसे दंड देना चाहिए.
उन्होंने एक सभा बुलायी. सबने एक मत से उस व्यक्ति को दंड देने का फैसला
किया. तब देवनायक ने अग्निदेव को आदेश दिया कि वह संसार की प्रथम औरत की
रचना करें. अग्निदेव ने धरती की प्रथम औरत को बनाया. सौन्दर्य की देवी ने
उसको सौन्दर्य दिया. इसी प्रकार विद्या की देवी ने उसे नारी संबंध विधाओं
से विभूषित किया. अन्त में संगीत की देवी ने उसे वाक्शक्ति दे दी.
देवनायक ने इस सुन्दरता की मूर्ति को देखकर सोचा कि अब उसका दुश्मन इस
खूबसूरत औरत के साथ शादी करके हमेशा के लिए दु:ख सागर में डूब जायेगा.
उसने एक पहरेदार के साथ उस औरत को धरती पर उस व्यक्ति के पास भेजा.
पहरेदार ने उस व्यक्ति से कहा, "देवनायक ने आपको यह खूबसूरत औरत उपहार
में दी है. आप इसे स्वीकार करें और इसके साथ शादी कर लें."
वह व्यक्ति दूरदर्शी था. उसने मन ही मन सोचा, हो न हो देवों की कोई चाल
हो. उसने औरत की ओर से नजर फेर ली और पहरेदार से कहा, "देवों की भेजी हुई
अच्छी से अच्छी वस्तु भी सुखदायक नहीं हो सकती. इस उपहार को मैं अस्वीकार
करता हूं."
किन्तु कुछ दूर पर उसका छोटा भाई खड़ा-खड़ा सब कुछ देख-सुन रहा था. उस
औरत के सौन्दर्य को देखते ही वह उस पर मोहित हो गया. उसने अपने भाई से
आग्रह किया, "मुझे इस औरत के साथ शादी करने की इजाजत दी जायें."
दोनों की शादी हो गयी. कुछ दिनों तक पति-पत्नी का जीवन बड़ा सुखमय रहा
उसको देखकर स्वर्ग के देवताओं को ईर्ष्या भी होने लगी थी.
बस, उन्होंने दुख-दर्दों की पेटी उन्हें उपहार में देने का निश्चय किया.
एक दिन जब पति-पत्नी उद्यान में घूम रहे थे. तो उन्होंने सामने से आते
हुए देवों के उसी नौकर को देखा जिसके साथ वह प्रथम बार धरती पर आयी थी.
उसके कंधे पर एक बड़ी पेटी थी. वह उसके बोझ से दबा जा रहा था.
नौकर ने पेटी को जमीन पर रखा. उसने दोनों से कहा, "देवनायक ने दहेज के
रूप में यह पेटी भेजी है. आप इसे स्वीकार करें." इतना कह नौकर चला गया.
औरत उस पेटी को देखते ही उतावली हो गयी. वह उसे खोलने के लिए अधीर थी. वह
देखना चाहती थी कि पेटी में क्या वस्तु है क्योंकि पेटी की साज-~सज्जा
बहुत सुन्दर ढंग से की गयी थी. किन्तु उसके पति ने कहा, "नहीं प्रिये!
इसे अभी मत खोलो. पता नहीं इसमें क्या है. ठहरो, अभी मैं भैया को बुलाता
हूं तब इसे खोलेंगे."
वह भाई को बुलाने चल दिया. परन्तु उसने ज्योंही पीठ घुमायी उस औरत की
दृष्टि फिर पेटी पर चली गयी. वह ललचाई आंखों से पेटी को देख रही थी. इतने
में पेटी के अन्दर से उसे सुरीली आवाज सुनायी दी, "हमको पेटी से मुक्त
करो! तुम्हारी बड़ी भलाई होगी."
वह पेटी रेशमी रस्सी से बंधी हुई थी. उस आवाज के सुनते ही उस औरत के हाथ
पेटी पर पहुंच गये. उसने साहस किया और जल्दी-जल्दी रेशमी रस्सी की गांठें
खोलीं और पेटी का ढक्कन भी खोल दिया. ढक्कन के खुलने की आवाज सुन, उसका
पति दौड़ा-दौड़ा उसके पास आ गया. पर देखता क्या है! पेटी से सैकड़ों
भयानक काली-काली मक्खियां निकल-निकलकर उनको और उस औरत को डंक मारने लगीं.
इतने में उसके बड़े भाई ने झपटकर पेटी को पुन: बंद कर दिया परन्तु इससे
पहले सैकड़ों मक्खियों ने उनको काट-काटकर रुला दिया और फिर वे इधर-उधर
उड़ गयीं.
ये कोई साधारण मक्खियां नहीं थीं. वास्तव में इनके नाम थे--दु:ख, पीड़ा,
दर्द, शौक, बीमारी, बुढ़ापा, मृत्यु, भुखमरी और महामारी. इनके डंसने से
धरती से सब लोगों को इनका शिकार होना पड़ा था और तब ही से धरती पर इनका
प्रकोप आज तक किसी न किसी रूप में विद्यमान है.
धरती के वे प्रथम स्त्री-पुरुष मक्खियों के डंक की लहर को सहन नहीं कर
सके. वे बैठकर रोने लगे. फिर उनमें बड़ी देर तक नोंक-झोंक होती रही. एक
ने दूसरे को कोसा. इस घटना से पहले पति-पत्नी में कभी किसी वाद-~विवाद
नहीं हुआ था. अब हालत यहां तक पहुंच गयी थी कि वे एक-दूसरे को देखना नहीं
चाहते थे.
उसकी लड़ाई देखकर देवनायक का कलेजा प्रसन्नता से फूल रहा था. आखिर
देवताओं की योजना सफल हो गयी थी.
इन सब घटनाओं के बाद भी पेटी अभी वहीं पड़ी थी और पति-पत्नी ने पुन: पेटी
के अन्दर से आवाज सुनी, "मुझे मुक्त करो! मुझे बचाओं !! नहीं तो मैं मर
जाऊंगा!!!"
इसे सुनकर पति ने पत्नी से कहा, "अब इसे भी मुक्त कर दो. तुमने जितनी
भारी गलती की है, क्या उससे बड़ी गलती कोई और कर सकती हो? इतना कह-~कर
उसने पेटी की ढक्कन खोल दिया.
इस बार पेटी से कुछ ही मक्खियां निकलीं. इनके नाम थे-दया, आशा और कल्याण.
इन दयालु मक्खियों को किसी कृपालु देवता ने देवनायक की नजर बचा-~कर पेटी
में डाल दिया था जिससे धरती के लोगों का कष्ट दूर हो सके. इन मक्खियों ने
पति-पत्नी के जख्मों को बारी-बारी से चूम-चूमकर उनके दर्दों को दूर किया.
इसके बाद वे अन्य मक्खियों के पीछे उड़ गयीं. जिन-जिन प्राणियों को डंक
मारकर अन्य मक्खियां कष्ट पहुंचाती जाती थीं उन-उन प्राणियों के
दुख-दर्दों को ये दयालु मक्खियां दूर करती जाती थीं.
इस तरह धरती के दु:खित और पीड़ित मनुष्यों को और एक मौका मिला जिसके
जरिये उनका चिरस्थायी दु:ख-दर्द कम हो सके.
मुझे भूलना मत
बहुत समय पहले की बात है. एक दिन सुबह के समय नदी के किनारे एक सैनिक
अपनी प्रेमिका के साथ घूम रहा था. जहां वे घूम रहे थे, वहां नदी का
किनारा काफी ढालू था और उस ढालू भूमि में तरह-तरह के पौधे उगे थे.
दोनों प्रेमी घूमते-घूमते कुछ दूर निकल गये. वहां प्रेमिका की नजर नदी
में पानी की ओर गयी. परन्तु वहां के ढालू किनारों पर एक प्रकार के बहुत
ही चटकीले नीले-नीले फूल खिले थे. वे फूल इतने सुन्दर और आकर्षक थे कि
उसे पाने के लिए सैनिक की प्रेमिका का मन ललचा गया.
वह बेचैन नेत्रों से अपने प्रेमी की ओर देखकर बोली, "वे फूल कितने सुन्दर
हैं. उन्हें अपने बाग में उगा सकती तो कितना अच्छा होता. उन फूलों से
हमारा बाग कितना मनमोहक हो सकता है. "
वीर सैनिक ने अपनी प्रेमिका की इच्छा पूरी करनी चाही. उसने उसे ढाढस देते
हुए कहा, "ठहरो प्यारी, मैं अभी उन्हें ला देता हूं." इतना कहकर वह फूल
लाने चल दिया.
परन्तु नदी का किनारा इतना ढालु था कि नीचे उतरना अथवा फूलों तक पहुंचना
खतरे से खाली नहीं था. परन्तु यह वीर सैनिक बहुत आहिस्ते-आहिस्ते
नन्हे-नन्हे घास-पत्तों को पकड़-पकड़कर नदी के एकदम छोर पर उतर गया. वहां
की मिट्टी गीली थी. और उन्हीं पर ये चटकीले नीले-नीले फूल उगे थे.
उसने फूलों का गुच्छा तोड़ा और उसकी कुछ जड़ें उखाड़ी. परन्तु जब उसने
फूलों को लेकर ऊपर की ओर चढ़ना चाहा, तब उसे पता चला कि वह किस परिस्थिति
में पहुंच गया है.
अब वह जिस-जिस घास को पकड़ता था, वह घास फस-फस उखड़ जाती थी. फिर उसका
ऊपर चढ़ना बंद-सा हो जाता. परन्तु उसने अपना प्रयास जारी रखा. वह बार-बार
प्रयास करता और बार-बार विफल होता रहा. परन्तु अन्त तक उसने साहस नहीं
खोया. अन्त में पूरी आशा के साथ जैसे ही उसने घासों के एक झुरमुट को
पकड़ा और उसकी सहायता से ऊपर चढ़ने के लिए पैर को आगे बढ़ाया, वैसे ही वह
घास का झुरमुट उखड़ गया. घास के उखड़ते ही उसके दोनों पैर फिसल गये और वह
नदी की तेज धारा में छपाक से गिर पड़ा.
फिर क्या था? वह नदी की धारा में बहने लगा और जीवन-मृत्यु से आंख-~मिचौनी
खेलने लगा. वह सैनिक था और तैरना जानता था. इसलिए उसने तेज धारा में से
निकलने की बहुत कोशिश की. परन्तु उसका सारा प्रयास विफल गया. वह पानी में
से निकल नहीं सका.
नदी के तट पर प्रेमिका का बुरा हाल था. वह जोर-जोर से रो रही थी और
साथ-साथ चिल्ला रही थी, बचाओं, इन्हें बचाओ. परन्तु ये लोग जन-जीवन से
इतनी दूर आ गये थे कि किसी ने इस दुर्भागिन प्रेमिका की पुकार नहीं सुनी.
जब प्रेमी ने अपने प्राणों को संकट में देखा, तब उसने पानी में से ही
फूलों का वह गुच्छा अपनी प्रेमिका की ओर फेंक दिया और ऊंची आवाज में
चिल्लाकर कहा, "मुझे भूलना मत, मुझे भूलना मत." इन्हीं शब्दों के साथ वह
नदी में विलीन होता देखा गया.
इस प्रकार का दर्दनाक बलिदान प्रेमिका से नहीं देखा गया. वह वहीं मूर्छित
हो गयी. होश आने पर वह रोती-चिल्लाती घर लौटी. उसने सारी घटना लोगों को
सुनायी. और कहा जाता है कि तभी से उस विशेष फूल का नाम पड़ा है,
`नुब्लिये पा.' फ्रेंच भाषा में इसका मतलब होता है, `मुझे भूलना मत.'
इसीलिए आजकल जब कोई एक-दूसरे से किसी कारणवश चिरकाल के लिए अलग होते हैं
तब इसी वाक्य को दुहराते हैं और विदाई के समारोह में इसी फूल तथा फूल के
पौधों से कमरे अथवा मेज को सजातें हैं. यह फूल प्रियजन के विरह का प्रतीत
बन गया है.
खरगोश और घोंघा
एक दिन की बात है. एक खरगोश एक ठबान्वार पेड़ के पास से गुजर रहा था.
एकाएक उसकी नजर ऊपर उठ गयी. पेड़ की एक निचली डाली पर बर्रों का छत्ता
लटका था. पता नहीं उसके सिर में क्या आया. वह धीरे-से पेड़ पर चढ़ा.
छत्ते के पास वाली डाली में एक रस्सी बांधी और फिर वह नीचे आ गया.
तदु-~परान्त उस रस्सी को हाथ में लेकर वहीं बैठ गया. बिना हिलाये-डुलाये
हाथ में रस्सी लिए वह बड़ी देर तक वहीं बैठा रहा.
वह वहीं बैठा था जब उधर से उसका मित्र घोंघा आता हुआ दिखायी दिया. मित्र
घोंघे ने बड़े गौर से मित्र खरगोश को देखकर पूछा, "मित्र ! क्यों रस्सी
पकड़े बैठे हो?"
"शांत! शांत! मित्र बच्चे जो पढ़ रहे हैं. तुझे पता नहीं यहां एक स्कूल
खुला है? घंटी बजाने के लिए मेरी नियुक्ति हुई है. आठ बजे घंटी बजाता हूं
तो बच्चे क्लास में प्रवेश करते हैं. दस बजे घंटी बजती है बच्चे क्लास से
बाहर आते हैं. इस काम के लिए, छ: रूपये मासिक वेतन, आधा बोरा चावल, थोड़ा
दाल और कुछ नमकीन मछली. क्या यह अच्छा काम नहीं है? लेकिन क्या करूं? समझ
में नहीं आता. मुझे यह काम छोड़ना है. डॉक्टर की सलाह है कुछ दिनो के लिए
मैं दूसरे गांव में रहूं जिससे कुछ वायु परिवर्तन हो जाये. आज ही मुझे
जाना है."
"अगर ऐसी बात है तो अपनी जगह मुझे देते जाइये मित्र." "ठीक है! आज से यह
काम तुम्हारे जिम्मे छोड़ता हूं. परन्तु नियुक्ति के बाद से ध्यान रखना.
हमेशा ठीक समय पर घंटी बजाते रहना."
"खरगोश ने घोंघे को रस्सी थमाकर उससे कहा, "ठीक से सुनो. कुछ ही समय बाद
गिरजाघर के `दस बजे' का घंटा बजेगा. उसी समय तुम भी घंटी बजा देना."
इतना कहकर खरगोश चला गया.
ठबान्वार पेड़ के नीचे रस्सी लिए बेचारा घोंघा बैठा रहा. घोंघे को खरगोश
की बात याद आयी. उसने रस्सी खींचनी शुरू की. परन्तु यह क्या? कोई घंटी
नहीं बजी. तब उसने मन-ही-मन सोचा, "बाप-रे-बाप! यह घंटी इतनी भारी है और
इसकी रस्सी इतनी मजबूत." फिर तो वह उस रस्सी पर झूल गया और जोर-जोर से
उसे खींचने लगा.
एकाएक चरर की आवाज सुनायी दी. ठबान्वार की डाली टूट गयी और धड़ाम से
पृथ्वी पर आ गिरी. उसके साथ बर्रों का छता भी धरती पर गिर पड़ा. बर्रे
गुस्से में आकर छत्ते से निकल और घोंघे को डंकने लगे. इस तरह से घोंघे के
हाथ, पैर और आंखे आदि सब जख्मी हो गये. वह दर्द में आकर चिल्लाया, "हाय
मां! हाय मां! इन बर्रों से मुझे बचाओ."
वह वहां से भागना चाहता था परन्तु बर्रें उसके देह से बुरी तरह चिपक गये
थे और लगातार डंक मार रहे थे.
बर्रों के जख्म से उसे स्वस्थ होने में कोई दो महीने लगे. एक दिन वह
नारियल के जंगल को पार कर रहा था कि उसने उसी धोखेबाज खरगोश को देखा. वह
नाराज होकर बोला, "अब पकड़ा गया. कुत्ता कहीं का. मैं तुझ मार डालूंगा."
किन्तु खरगोश बड़ा चालाक जानवर था. उसने उत्तर दिया, "ओ मित्र! ओ दोस्त!
तुम क्यों बिगड़ते हो? पागल मत बनो. यहां इस तरह से शोर न मचाओ. तुझे पता
नहीं यह गिरजाघर है.
