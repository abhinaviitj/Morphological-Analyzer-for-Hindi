<औङ्ङिचिअल् अन्ड् ंएडिअ लन्गुअगे><आड्मिनिस्ट्रटिवे><आनोन्><आ.ष्.८३-८४ ःओउसिन्ग् चोन्स्ट्.><१९८४><ंइन् ओङ् होउसिन्ग् चोन्स्ट्.><णेत् ढेल्हि><२८ टो ३५><२४००><आनोन्-आ-ष् ८३-८४ ःओउसिन्ग् चोन्स्ट्.><ढ्हनन्जय् कुमर्>

(४)<उन व्यापारियों को जो पंजीकृत निर्यातको के लिये आयात नीति के अन्तर्गत अपने
शुल्क-मुक्त 'पंजीकृत निर्यातक आयात नीति' लाइसेंस तथा अग्रिम लाइसेंस छोड़ दें
उनके लिए देशीय इस्पात की कुछ मदें अन्तर्राष्ट्रीय स्पर्धी मूल्यो पर सप्लाई करने
की नई योजना .
(५) स्टील अथारिटी आफ इंडिया लि. की नई वितरण नीति. इस नीति के अन्तर्गत पंजीकृत
व्यापारियों को ही इस्पात देने की प्रथा समाप्त कर दी गई है. अब सभी लोगो को, जो
इस्पात का व्यापार करना चाहते है. इस्पात मिल सकता है.
२.१.२ मुख्य उत्पादकों द्वारा उत्पादित इस्पात का ६० प्रतिशत भाग संयुक्त.संयंत्र समिति द्रारा
श्रेणी "क" मे प्राथमिक क्षेत्रो जैसे रक्षा सिंचाई केन्द्रीय विद्युत प्राधिकरण,
लघु उद्योग निगमो, डाक व तार,रेलेवे,इंजीनियरी निर्यात संवर्धन की इकाइयो आदि को
आबंटित कर दिया जाता है. लोहा तथा इस्पात नियंत्रक तथा मुख्य उत्पादको को ५-५
प्रतिशत ऐसा कोटा दिया जाता है जिसे वे स्वेच्छा से आबंटित कर सकते है.उप~लब्ध
इस्पात के शेष कोटे को स्टाकयार्डो के माध्यम से प्राथमिक श्रेणियो"ख"(सरकारी
विभाग और उपक्रम जो क्षेणी "क" अन्तर्गत नहीं आते है, श्रेणी"ग"(ब ए तथा मध्यम
उद्योग) और श्रेणी "घ"(अन्य सभी उपभोक्ताओ को क्रमशः ६० प्रतिशत, ३५ प्रतिशत और ५
प्रतिशत के अनुपात में दे दिया जाता है. इन उपभोक्ता ग्रुपो को अपनी-अपनी मांग
मुख्य उत्पादको के शाखा विक्रेय कार्यालयो मे रजिस्टर करवानी होती है और उन्हे
उपलब्धता एवं परस्पर प्राथमिकता के आधार पर माल की सप्लाई की जाती है. आजकल
कच्चे लोहे, प्लेटों और सरच~नात्मको को छोड़कर अन्य सभी मदें संयुक्त संयंत्र
समिति की वितरण प्रणाली के अन्तर्गत नहीं आती है.
२.१.३ काम्पेक्ट ग्रुप की सभी इकाइयों जैसे टयूब बनाने वालों, पुनर्बेलको. तार
बनाने वाली इकाइयों. ब्राइट बार निर्माताओं की अपनी मांग शाखा बिक्री कार्यालयो
मे सीधे रजिस्टर करवानी होती है. इन इकाइयों को इस्पात का वितरण करने के
लिये क्षमता, उत्पादन,भूत मे की गई खरीद आदि से सम्बन्धित कोई पात्रता फार्मूला
नहीं है.
२.१.४ लघु उद्योग इकाइयों की लोहे और इस्पात सामग्री की आवश्यकता की पूर्ति
सामान्यतः सम्बन्धित राज्य लघु उद्योग निगमो की मार्फत की जाती है. इन
निगमो को इस्पात का आबंटन संयुक्त संयंत्र समिति द्वारा किया जाता है. इससे
पहले जिन इकाइयों ने पिछली किसी तिमाही मे २०० टन माल उठाया हो(केरल, तमिलनाडू
और कर्ना~टक राज्यो की इकाइयों के मामले मे १०० टन) अपनी आवश्यकता अनुसार
उत्पादकों के स्टाकयार्ड से सीधे माल ले सकती है. अब यह मात्रा सबके लिये समान
रूप से पिछले पांच वर्षो मे किसी तिमाही मे १०० टन या उससे अधिक कर दी गई है.
प्रयोग के तौर पर जम्मु व काश्मीर और संघ शासित क्षेत्र दिल्ली की लघु उद्योग
इकाइयो को भी यह छूट दी गयी है कि वे इस्पात की सप्लाई उत्पादको के स्टाक~यार्डों
से सीधे ले सकती है.
२.१.५ लघु उद्योग इकाइयों को कच्चे लोहे सप्लाई लघु उद्योग निगमो की मार्फत की जा
रही है. ऐसा केवल तमिलनाडु मे नहीं हो रहा क्योंकि वहाँ राज्य लघु उद्योग निगम कच्चे
लोहे का वितरण नहीं करता है. अब पंजीकृत संस्थाएं\सहकारी भी कच्चा लोहा(देशीय
तथा आयातित) अपनी सदस्य लघु उद्योग इकाइयों को देने के लिये उत्पादको से सीधे ले
सकती है बशर्ते कि उनके आवेदन राज्य के उद्योग निदेशक की मार्फत प्राप्त हों. उनको
यह सामग्री निगमो को किए गए आबंटन मे से दी जाएगी.
२.१.६ वर्ष १९८२-८३ के लिए २८ लघु उद्योग निगमो को ६६३,६०० टन इस्पात (५६६,१००टन
देशीय और ९७,५०० टन आया~तित) और ५८४,००० टन कच्चा लोहा (३८४,००० टन देशीय और
२,००,००० टन आयातित) आबंटित किया गया है. वर्ष १९८१-८२ की तुलना में १९८२-८३ मे
संरचनात्मक, इस्पात, प्लेंटों.गर्म बेलित चादरों और कच्चे लोहे के मामले में यह
आबंटन २० प्रतिशत अधिक तथा अन्य मदों के मामले मे १० प्रतिशत अधिक है.
इसके मुकाबले नवम्बर १९८२ तक इन निगमो को ११५,३०० टन इस्पात और ३६०,२२२ टन कच्चा
लोहा सप्लाई किया गया है. यदि निगमो द्वारा आबंटन\पेशकश के पत्र रद्द न किए गए
होते तो सप्लाई और भी अधिक हुई होती.
२.१.७ कच्चे लोहे के देशीय उत्पादन मे कमी आने के कारण इसकी सप्लाई पर कुछ
प्रभाव पड़ा. कच्चे लोहे को सभी आयात शुल्को से पूरी तरह छूट दे दी गई है.
अप्रैल-दिसम्बर १९८२ के दौरान स्टील अथारिटी आफ इंडिया लि, ने मांग की पूर्ति
करने के लिये ३.१ लाख टन कच्चा लोहा आयात किया था. लघु इकाइयों\उद्योग को आयातित
कच्चा लोहा स्टाकयार्ड मूल्यो पर उपलब्ध कराने के बारे मे दिया गया निर्णय एक
महत्वपूर्ण निर्णय था.
२.१.८ लघु उद्योग निगमो को देशीय स्रोतो से की गई इस्पात की सप्लाई पर १४० से
२०० रुपये प्रति टन तक की छूट दी जाती है. यह छूट उनके उठाई-धराई(हैडलिंग)खर्च
की पूर्ति के लिए दी गई है. कच्चे लोहे पर कोई छूट नहीं है. निगमो को दर्शायी
कच्चे लोहे की सप्लाई संयुक्त संयंत्र समिति के रेल पर्यन्त मूल्य के आधार पर की
जाती है और निगमो द्वारा उसे लघु उद्योग इकाइयों को उत्पादकों के स्टाकयार्ड
मूल्यों पर बेचना होता है. कच्चे लोहे के संयुक्त संयंत्र समिति के मूल्य तथा
स्टाकयार्ड मूल्य मे १०० रुपये का अन्तर है. आशा है कि इससें निगमो द्वारा किए
जाने वाले उठाई-धराई के खर्चो की पूर्ति हो जाएगी.
२.१.९ लोहा और इस्पात नियंत्रक लघु उद्योग निगमो, रेलवे स्लीपर निर्माताओं, स्पन
पाइप निर्माताओं, डाक एवं तार आदि को कच्चे लोहे का आंबटन करता है. तकनीकी विकास
महनिदेशालय की वे इकाइयां, जिनकी अपनी फाउंड्रियां है, अपनी आवश्यकता की पूर्ति
सीधे स्टाकयार्डो से करती है. अलग-अलग इकाइयों के वितरण के लिए पात्रता
फार्मूला किया गया है. अब इन इकाइयों की पात्रता पिछले पाँच वर्षो अर्थात्
१९७६-७७ से १९८०-८१ तक की अवधि मे किसी भी वर्ष मे खरीदी गई अधिकाधिक मात्रा के
आधार पर अथवा लाइसेंसीकृत क्षमता के २० प्रतिशत के आधार पर, जो भी अधिक हो,
निश्चित की जाती है. सरकारी विभागो\ उपक्रमो द्वारा फाउंड्रियो को जारी किए गए
अनिवार्यतः प्रमाणपत्र स्टाकयार्डो द्वारा स्वीकार किए जाते हैं.
२.१.१० मुख्य उत्पादकों\स्टाकयार्डो द्वारा देश भर मे लोहे और इस्पात सामग्री की
सप्लाई समान मूल्यो पर की जाती है. इस उद्देश्य से संयुक्त संयंत्र समिति द्वारा
भाड़ा समीकरण कोष बनाया गया. इस्पात और कच्चे लोहे के लिए मानक भाड़ा क्रमशः२५८
रुपये तथा २१५ रुपये प्रति टन है.
२.१.११ देश मे स्टील अथारिटी आफ इंडिया लि. के ५२ स्टाकयार्ड है और ६०
सिपुर्दगी केंद्र है. इनके अलावा "टिस्को के १२ स्टाकयार्ड और १३ प्रेषण
अभिकर्ता है. त्रिपुरा मे धर्मनगर और नागा~लैंड मे दीमापुर मे नए स्टाकयार्ड
खोले जा रहे ताकि इन क्षेत्रों को माल की सप्लाई मे सुधार लाया जा सके. उतर
पूर्वी क्षेत्र के उपभोक्ताओं की आवश्यकता की पूर्ति मे परिवहन और सुप्रचालन
संबंधी विशेष कठिनाइयों को देखते हुए उत्पादकों और रेलवे मे समन्वय की स्थायी
व्यवस्था करके इस क्षेत्र को पर्याप्त मात्रा मे सामग्री पहुंचाने के लिए विशेष
प्रयास किए जा रहे है. एक नई योजना लागू कर दी गई है जिसके अन्तर्गत संयुक्त
संयंत्र समिति स़्अड़क\ नदी के रास्ते माल भेजने पर उत्पादकों को माल की ढलाई पर
आने वाली वास्तविक लागत की प्रतिपूर्ति करती है.
२.१.१२ उत्पादकों के पास स्टाक इकट्ठा होने के कारण विदेशी मुद्रा की बचत करने
और इस्पात की देशीय मदों की बिक्री मे वृद्धि करने के उद्देश्य से एक नयी योजना
लागू की गई है, जिसके अन्तर्गत जो व्यापारी अपने शुल्क-मुक्त पंजीकृत निर्यातक
आयात नीति संबंधी लाइसेसों और अग्रिम लाइसेंसो को वापिस कर देगे, उन्हे गर्मबेलित
क्वायल\स्केल्प, ठंडे बेलित क्वायल\चादरें और बेदाग इस्पात की चादरें
अंतर्राष्ट्रीय स्पर्धी मूल्यों पर सप्लाई की जाएगी. उन आयात-लाइसेंसधारियों को,
जिन्हे विभिन्न सुविधाओं के अन्तर्गत माध्यम अभिकरणों की मार्फत आयात की जाने
वाली कुछ मदों का आयात करने की सुविधा प्राप्त है, के लिए यह आवश्यक बना दिया
गया है कि वे इस प्रकार की सामग्री की सप्लाई के लिए पहले'सेल'से सम्पर्क करें.
उन को केवल उन मामलों में आयात करने की अनुमति दी जाएगी, जिनमे "सेल" सामग्री
सप्लाई करने मे असमर्थ है और जिन्हें"सेल" अनापत्ति प्रमाणपत्र" जारी कर देगी.
२.१.१३ देशीय सामग्री के उपक्रय और इस्पात के उपभोक्ताओं की इस्पात की मांग को
बढ़ावा देने के उद्देश्य से "सेल" ने १५ जनवरी १९८३ को इस्पात के वितरण की एक नई
नीति की घोषणा की है, जिसके अनुसार उन्होने इस्पात के पंजीकृत व्यापारियों को ही
माल देने की प्रणाली समाप्त कर दी है और अब उन सभी लोगो को इस्पात मिल सकता है जो इस्पात
का व्यापार करना चाहते है. इस नीति के अधीन कोई भी व्यापारी, चाहे वह "सेल" में
पंजीकृत है अथवा नही, अपनी आवश्यकता की सामग्री "पहले पहुंचने पर पहले प्राप्त
करने "के आधार पर ले सकता है. लेकिन कम से कम एक ट्रक माल लेना पड़ेगा. बिक्री के
लिए उपलब्ध इस्पात सामग्री के बारे मे सूचना "सेल" के शाखा बिक्री कार्या~लयों
के सूचना-पट्टो पर दे दी जाएगी. उपलब्धि के अनुसार भिन्न-भिन्न व्यापारियों को
इसका आबंटन कर दिया जाएगा. इस प्रयोजन के लिये पंजीकृत व्यापारियो को प्राथमिकता
नही दी जाएगी.
२.१.१४ उपभोक्ताओं की अधिक संतुष्टि सुनिश्चित करने और क्षेत्रीय उपलब्धि में
असन्तुलन को दूर करने के उद्देश्य से यदि उपभोक्ता माल खरीद लेता है और अमुक
स्टाकयार्ड मे माल उपलब्ध न हो तो "सेल" अपनी लागत पर इस्पात की कुछेक श्रेणियों
की अन्त:स्टाकयार्ड ढुलाई भी करेगी . आशा है कि इस्पात के वितरण की नई नीति से
इस्पात की खपत मे वृद्धि होगी.
२.१.१५ इंजीनियरी साज-समान के निर्यातको की आवश्यकताओ को उच्च प्रथामिकता दी गई
है. वर्ष१९८१-८२ मे मुख्य उत्पादको द्वारा इन इकाइयों को १५९,१६० टन कच्चा लोहा
और २२०,४४३ टन इस्पात सप्लाई किया गया. वर्ष १९८२-८३ के लिए १५५० करोड़ रुपये
मूल्य की इंजीनियरी मदों के निर्यात के लक्ष्य को पूरा करने में सहायता करने के
लिए देशीय स्रोतों से इस क्षेत्र को १६०.००० टन कच्चा लोहा और ३८४.००० टन
इस्पात का आबंटन करने की व्यवस्था की गई है. नवम्बर १९८२ तक ७६.३५९ टन कच्चा
लोहा और ६७,३६८ टन इस्पात सप्लाई किया गया था. कुछेक इकाइयों ने इस्पात सप्लाई
नहीं ली. यदि उस मात्रा को भी शामिल किया जाए तो वास्तविक सप्लाई और भी अधिक हुई
होती.
२.१.१६ लघु इस्पात कारखानों, पुनर्बेलकों और गौण उत्पादकों के उत्पादों का वितरण
इन उत्पादकों द्वारा स्वयं इसी प्रकार मिश्र इस्पात उत्पादो का वितरण उत्पादकों
द्वारा अपने बिक्री केन्द्रो से किया जाता है.
२.२ मूल्यन
२.२.१ वर्ष के शुरू में १ अप्रैल,१९८२ को सरकार द्वारा एक महत्वपूर्ण घोषणा की
गई जिसके अनुसार लोहे और इस्पात के मूल्यो पर से अनौपचारिक नियमन समाप्त कर दिया
गया. संयुक्त संयंत्र समिति ने २-४-१९८२ से मूल्यो मे परिवर्तन कर दिया. विक्रेय
इस्पात की कुछ श्रेणियों, जिनका उत्पादन सर्वतोमुखी इस्पात कारखानों के
विक्रेय इस्पात के कुल उत्पादन का ३६ प्रतिशत है, के मूल्यो मे वृद्धि कर दी गई.
जिन श्रेणियो के मूल्यो मे वृद्धि की गई वे थी-२.५५ मि.मी. और इससे कम के गर्म
बेलित क्वायल, संरचात्मक, प्लेटे, १४ गेज और इससे मोटे गेज की गर्म बेलित चादरे
और रेल सामग्री. कुल उत्पादन के लगभग २० प्रतिशत उत्पादन, जिसमे सेमी और स्केल्प
शामिल है के मूल्यो मे कमी की गई. विक्रेय इस्पात के कुल उत्पादन. जिसमे मुखयत:
ठंडे बेलित क्वायल\चादरे, जस्ती सादी\जस्ती नालीदार चादरें,छड़ और गोल छड़ टिन
की छड़ो आदि का उत्पादन शामिल है, की श्रेणियों के मूल्य मे कोई परिवर्तन नही
किया गया. इन श्रेणियों का उत्पादन इस्पात कारखानो के कुल उत्पादन का ४० प्रतिशत
बैठता है.
२.२.२ संयुक्त संयंत्र समिति ने २३ अक्टूबर, १९८२ को मूल्यो मे फिर परिवर्तन
किया. ५८ प्रतिशत उत्पादो, जिनमे कच्चा लोहा, रेल सामग्री प्लेंटें संरचनात्मक,
छड़ रेल की हल्की पटरी आदि शामिल है, के मूल्यो मे वृद्धि की गई थी १.४० प्रतिशत
उत्पादों के मूल्यों मे कोई परिवर्तन नहीं किया गया अथवा उनके मूल्यो मे मामूली
समायोजन किया गया. इन मदों में जस्ती सादी\जस्ती नालीदार चादरें, गर्म
बेलितक्वायल\स्केल्प, ठंडे बेलित क्वायल\चादरे आदि शामिल है अर्ध तैयार माल
मुखयत:ब्लूम और बेलेट के मूल्य कम कर दिए गए. संयुक्त संयंत्र समिति ने मूल्यो मे
संशोधन औद्योगिक लागत और मूल्य ब्यूरो द्वारा सुझाए गए मानदण्डों और मार्गदर्शी
सिद्धान्तो को ध्यान मे रखकर किया था.
२.२.३ मूल्यों मे संशोधन करने से इस्पात के मूल्यों मे स्थिरता आ गई और मदों पर
बाजार मे मिलने वाले अधिमूल्य मे काफी हद तक कमी हो गई. इस्पात की सहज उपलब्धि से
इस वर्ष मूल्यों में स्थिरता भी बनी रही.
२.३ आयात\निर्यात
२.३.१ वर्ष १९८२-८३ के लिये आयात नीति "उत्पादकता वर्ष" के उद्देश्यों और प्रामणिक
औद्योगिक उपभोक्ताओं के लिये आवश्यक दुर्लभ कच्ची सामग्री की सहज उपलब्धि को
सुनिश्चित करने की आवश्यकता को ध्यान मे रखकर बनायी गई थी. इस बात को भी ध्यान
में रखा गया था कि अधिक मात्रा मे आयात न हो जिससे देशीय उत्पादन पर प्रतिकूल
प्रभाव न पड़े.
२.३.२ सरणीबदअध सूची मेँ शामिल कार्बन स्टील ग्रेट के बढ़िया इस्पात की मदों का
थोक आयात करने के लिये "सैल"माध्यम अभिकरण के रूप मे कार्य करती रही. लेकिन
बेदाग इस्पात की प्लेंटों.चादरो स्ट्रिप और क्वायल का आयात खनिज व धातु व्यापार
निगम की मार्फत किया जाता रहा. इस्पात के गलनशील स्क्रैप और तोड़ने के लिये
पुराने जहाजों का आयात करने के लिये मैटल ट्रेड कारपोरेशन माध्यम अभिकरण के रूप
मे कार्य करती रही . स्पंज लोहे और पुनर्बेलन योग्य कार्बन स्टील के स्क्रैप का
आयात करने के लिये इस वर्ष मैटल स्क्रैप ट्रेड कारपोरेशन को माध्यम अभिकरण के रूप
मे कार्य करने का अतिरिक्त दायित्व सौपा गया है.
२.३.३ माध्यम अभिकरण खुले सामान्य लाइसेंस के अन्तर्गत सरणीबद्ध मदों का आयात
करने की सुविधा का लाभ उठाते रहे. भूत मे जिन प्रतिबन्धित मदों के आयात के बारे
मे लचीली व्यवस्था लागू थीं, उसे जारी रखा गया है. इसके अलावा सरणीबद्ध मदों के
आयात के लिये 'आटोमेटिक लाइसेंसों का आंशिक रूप से इस्तेमाल करने को भी अनुमति
दी गई थी.
२,३,४ वर्ष १९८१-८२ में हुए रिकार्ड उत्पादन और मुख्य उत्पादको के पास वस्तु-सूची
में वृद्धि को देखते हुए यह सुनिश्चित करने के लिए कि अत्याधिक और परिहार्य आयात
न हो, आयात नीति की सतत आधार पर समीक्षा की जाती रही. अनियमित और परिहार्य आयात
में कमी करने के लिए वर्ष के दौरान आयात नीति में कुछेक परिवर्तन किए गए. इस्पात
उद्योग मे विश्वव्यापक मदो और इसके परिणामस्वरूप इस्पात के अन्तर्राष्ट्रीय मूल्यो
में कमी होने के कारण भी इस प्रकार का आयात होता रहा . इस वर्ष आयात नीति मे किए
गए महत्वपूर्ण परिवर्तन इस प्रकार है:-
(१) खुले सामान्य लाइसेंस के अन्तर्गत आयात किए जा सकते वाले ४० से १०० मि.मी.
गोलाई के हाई स्पीड स्टील को आयात नीति के परिशिष्ट ७ में रखा गया है और इसका आयात
केवल लाइसेंस के अन्तर्गत किया जा सकता है.
(११)'टिनप्लेट वेस्ट, जिसका आयात'आटोमेटिक लाइसेंस के अधीन किया जा सकता था, को
"सीमित अनुमेय मदो" की सूची मे  अखा गया है .
(१११) सभी प्रकार की द्वितीय ग्रेड की सामग्री, दोषयुक्त सामग्री,कतरने,
बिना'कोट की प्लेटों के सर्किल\चादरें\स्टिप\विभिन्न प्रकार के क्वायल\सेक्शन,
फार्म (कार्बनस्टील के) जो आटोमेटिक लाइसेसिग लिस्ट मे थे को "सीमित अनुमेय मदो
" की सूची में शामिल कर दिया गया है.
(१) कार्बन स्टील का पुनर्बेलन योग्य स्क्रेप, जिसका आयात खुले सामान्य लाइसेंस के
अन्तर्गत किया जा सकता था, का आयात अब मेटल स्क्रेप ट्रेड कारपोरेशन की मार्फत
किया जाएगा.
(व्) मिश्र इस्पात के ब्लूम, बिलेट, स्केयर्स १८ मि.मी.व्यास और इससे अधिक व्यास
की गोल छड़ो को आटोमेटिक लाइसेस के अधीन "सीमित अनुमेय मदो" की सूची मे शामिल
किया गया है. बडे-बड़े निर्यातक अब इन मदों का आयात नहींकर सकते.
