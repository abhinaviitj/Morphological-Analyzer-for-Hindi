<शोचिअल् श्चिएन्चे><षेलिगिओन्><खपिल् ड्तिवेडि आअच्हर्य><शुक्हि शमज्><१९८३><इस्ह्वब्हरटि आनुसन्ड्हन् फरिस्हड्><अरनसि><५२ टो ६१><२१००><खपिल् ड्तिवेडि आअच्हर्य - शुक्हि शमज्>

अथर्ववेद में सत्य और ऋत को संसार का धारक बताया है. सत्य से पृथिवी
रुकी हुई है और ऋत से सूर्य रुका हुआ है.
सत्येनोत्तभिता भूमि:.. ऋतेनादित्यास्तष्ठन्ति... अथर्व. १४-१-१
आचार्य चाणक्य ने भी यही भाव प्रकट किया है कि सत्य ही संसार का धारक है.
सत्येन धार्यते लोक:. चा. सूत्र ४१९
मंत्र में सत्य को महान् और ऋत को उग्र कहा गया है. इसका अभिप्राय यह है
कि ऋत और सत्य संसार की सबसे बड़ी शक्तियां हैं. सूर्य, चन्द्र और पृथ्वी
भी इनकी आज्ञा के अनुसार चलते हैं. एक क्षण के लिए भी ये ऋत की आज्ञा का
उल्लंघन नहीं कर सकते हैं. मनुष्य की तो शक्ति ही नहीं कि इनके विरुद्ध
कार्य करके जीवित रह सके. दीक्षा का अभिप्राय है--किसी व्रत को लेकर उस
पर अडिग रहना. एकाग्र या तन्निष्ठ होकर उस व्रत का पालन करते रहने से
उसमें विशेष योग्यता जागृत होती है. तप का अभिप्राय संयम है. अपनी
इन्द्रियों पर विजय प्राप्त करना तप है.
तप:सार इन्द्रियनिग्रह:. चा. सूत्र ४७५
इस तप या संयम से समाज की व्यवस्था सुचारु रूप से चलती है. असंयम
असामाजिक तत्त्वों की वृद्धि करता है और अनाचार का कारण है. ब्रह्रा का
अभिप्राय ईश्वर-विश्वास और आस्तिकता है. जहां ईश्वर-विश्वास है, वहां
उत्साह, पुरुषार्थ और प्रगति है. आस्तिकता से पापों का निरोध होता है.
इससे अनुचित कार्यों के प्रति घृणा का भाव बना रहता है और विश्वबन्धुत्व
का भाव जागृत होता है. यज्ञ सृष्टि-चक्र का नियामक तत्त्व है. संसार में
प्राकृतिक यज्ञ सृष्टि के आरम्भ से चल रहा है. सामान्य यज्ञ उसी का
प्रतीक है. इससे परिवार, समाज और राष्ट्र की उन्नति होती है.
टिप्पणी--(१) वृहत् सत्यम्--महान् सत्य, सत्यभाषण, प्राकृतिक नियमों का
क्रियात्मक रूप. (२) उग्रम ऋतम्--प्रचंड या अटल प्राकृतिक नियम. शाश्वत
नियमों को ऋत कहते हैं. (३) दीक्षा--कर्तव्यनिष्ठा. किसी प्रकार का कोई
दृढ़ संकल्प दीक्षा है. (४) तप:--तपस्या. शारीरिक वाचिक और मानसिक संयम
तप है. (५) ब्रह्मा--ज्ञान, आस्तिकता. ईश्वर के अस्तित्व का निरन्तर
स्मरण करना. (६) यज्ञ:--यज्ञ या यज्ञ करना, दान और त्याग भी यज्ञ हैं.
(७) धारयन्ति--धारण करते हैं. धृ (धारण करना, भ्वादि) + णिच् + प्र. ३.
(८) भव्यस्य--वर्तमान और भविष्य की. भव्य के दोनों अर्थ हैं--भविष्य और
वर्तमान. (९) पत्नी--पालक, रक्षक. यहाँ स्त्री अर्थ नहीं है. (१०)
उरुं.--विशाल स्थान या राष्ट्र. (११) कृणोतु--करे. कृ (करना, स्वादि,
पर.) + लोट् प्र. १.
२९. सत्य का व्रत लें
व्रतेन दीक्षामाप्नोति, दीक्षयाप्नोति दक्षिणाम्.
दक्षिणा श्रद्धामाप्नोति, श्रद्धया सत्यमाप्यते..
यजु. १९-३०
अन्त्रय-ब्रतेन दीक्षाम् आप्नोति. दीक्षया दक्षिणाम् आप्नोति. दक्षिणा
श्रद्धाम् आप्नोति. श्रद्धया सत्यम् आप्यते.
शब्दार्थ--(ब्रतेन) व्रत के द्वारा, किसी निश्चित विचार या संकल्प से,
(दीक्षाम्) दीक्षा को, कर्तव्यनिष्ठा को, (आप्नोति) प्राप्त होता है.
(दीक्षया) दीक्षा या कर्तव्यनिष्ठा से, (दक्षिणाम्) दाक्षिण्य, चतुरता या
कुशलता को, (आप्नोति) प्राप्त होता है. (दक्षिणा) दक्षिणा से, चतुरता या
कुशलता से, (श्रद्धाम्) श्रद्धा को, आस्तिकता या आस्तिक्य वुद्धि को
(आप्नोति) प्राप्त होता है. (श्रद्धया) श्रद्धा से, (सत्यम्) सत्य या
सत्यस्वरूप ब्रह्रा, (आप्यते) प्राप्त होता है.
हिन्दी अर्थ--ब्रत (संकल्प) से दीक्षा (कर्तव्यनिष्ठा) को प्राप्त होता
है. दीक्षा से दक्षिणा या दक्षिण्य (चतुरता) को प्राप्त होता है. दक्षिणा
(दाक्षिण्य) से श्रद्धा (आस्तिक्य बुद्धि) को प्राप्त करता है. श्रद्धा
से सत्य (ब्रह्रा) की प्राप्ति होती है.
ऐन्ग्. ठ्र्. भ्य् ओब्सेर्विन्ग् अ वोत् ओने अट्टइन्स् चोन्सेच्रटिओन्. भ्य् चोन्सेच्रटिओन्
ओने अच्हिएवेस् एङ्ङिचिएन्च्य्. भ्य् एङ्ङिचिएन्च्य् ओने अट्टइन्स् ङइट्ह् अन्ड् ब्य् ङइट्ह्
ओने रेअलिसेस् ट्हे शुप्रेमे भेइन्ग्.
अनुशीलन--इस मंत्र में बताया गया है कि किस प्रकार व्रत लेकर
सत्य-~स्वरूप ब्रह्रा तक पहुँच सकते हैं. ब्रत का क्या महत्त्व है? व्रत
क्यों लेना चाहिए? व्रती और व्रतहीन में क्या अन्तर है?
व्रत एक शिव-संकल्प है. किसी भी शुभकर्म के लिए शुद्ध ह्रदय से यह निर्णय
करना पड़ता है कि इस कार्य को अवश्य करेंगे. जीवन का कोई उत्कृष्ट लक्ष्य
हो, उसकी पूर्ति के लिए व्रत लेना अनिवार्य है. व्रत दृढ़ निश्चय की ओर
प्रेरणा देता है. यह दृढ़ निश्चय कार्य को सिद्ध करता है. जो व्रत नहीं
लेते, या व्रत तोड़ देते हैं, वे जीवन में किसी भी कार्य में सफल नहीं हो
सकते हैं. व्रत प्रगति का मार्ग है और व्रतहीनता अवनति का. व्रत से
पवित्रता और जीवन शुद्धि होती है. व्रत-हीनता से अनिर्णय, अनिश्चय और
किंकर्तव्य विमूढता की स्थिति रहती है. अतएव शास्त्रों में व्रत को इतना
महत्व दिया गया है.
मंत्र का कथन है कि व्रत से मनुष्य दीक्षा प्राप्त करता है. व्रत लेने
वाला दीक्षायुक्त या दीक्षित होता है. इसका अभिप्राय यह है कि व्रत लेने
वाला उस कार्य में अपना सारा समय लगाता है. उसी कार्य की सदा चिन्ता करता
है और उसी कार्य को अपना लक्ष्य मानता है. अतएव मंत्र में कहा गया है कि
दीक्षा से दक्षिणा प्राप्त करता है. दक्षिणा का अर्थ है--दाक्षिण्य,
दक्षता या चतुरता. जो जिस काम में लगा रहता है, वह उस कार्य में निपुण हो
जाता है. दक्षिणा या दक्षता से उस विषय में श्रद्धा उत्पन्न होती है. जिस
कार्य में विशेष योग्यता प्राप्त हो जाती है, उससे स्वयं श्रद्धा उत्पन्न
हो जाती है. इस श्रद्धा का फल है सत्य या सत्यस्वरूप ब्रह्रा की
प्राप्ति. परमात्मा तक पहुँचने का यही मार्ग है. उसकी प्राप्ति के लिए
व्रत ले, व्रत से दिक्षित हों; दीक्षा से उस मार्ग पर प्रगति करे, फिर
श्रद्धा बढ़े और श्रद्धा से आत्मसाक्षात्कार करें.
टिप्पणी--(१) व्रतेन--व्रत से. किसी संकल्प, निश्चय, प्रतिज्ञा या आचर
संबंन्धी नियम को व्रत कहते हैं. (२) दीक्षाम्--दीक्षा को. अपने व्रत या
संकल्प पर एकाग्रता या निष्ठा को दीक्षा कहते हैं. (३) आप्नोति--प्राप्त
करता है. आप् (पाना, स्वादि, पर.) + लर प्र. १. (४) दक्षिणाम्--दक्षिणा
को. किसी भी कार्य में निपुणता प्राप्त कर लेना दक्षिणा या दाक्षिण्य है.
(५) दक्षिणा--दक्षिणा या दाक्षिण्य से, चतुरता से. दक्षिणा + तृ. १.
दक्षिणया का संक्षिप्त रूप दक्षिणा है. (६) श्रद्धाम्--श्रद्धा को. श्रत्
+ धा. श्रद्धा का अर्थ है--श्रत् (सत्य) को, धा-धारण करना. अत: श्रद्धा
का अर्थ होता है--आस्तिकता या आस्तिक्य वृद्धि. (७) सत्यम्--सत्य.
ब्रह्रा सत्यस्वरूप है, अत: सत्यम् से ब्रह्रा अर्थ लिया गया है. (८)
आप्यते--पाया जाता है. आप् (पाना, स्वादि) + कर्मवाच्य में यक् (य) + लट्
प्र. १.
३०. सत्य से जागृति
तेन सत्येन जागृतम्, अधि प्रचेतुन पदे.
इन्द्राग्नी शर्म यच्छतम्. ऋग्
.१-२१-६
अन्वय--हे इन्द्राग्नी, तेन सत्येन प्रचेतुने पदे अधिजागृतम्. शर्म
यच्छतम्.
शब्दार्थ--(हे इन्द्रग्नी) हे इन्द्र और अग्नि, (तेल) उस, (सत्येन) सत्य
से (प्रचेतुने) चेतना के योग्य, सावधानी के योग्य (पदे) स्थान पर, (अधि
जगृतम्) जागते रहो, सावधान रहो. (शर्म) सुख, कल्यायण, (यच्छतम्) दो.
हिन्दी अर्थ--हे इन्द्र और अग्नि देवो! उस समय के द्वार चेतना (सावधानी)
के योग्य स्थानों पर तुम दोनों जागते रहो और हमें सुख दो.
ऐन्ग्. ठ्र्.--औ ईन्ड्र अन्ड् ञिरे-घोड्! ंअय् बोट्ह् ओङ् योउ रेमइन् एवेर् अलेर्ट् ओन्
ट्हे सेन्सिटिवे प्लचेस् ब्य् मेअन्स् ओङ् ट्रुट्ह्-~ङुल्नेस्स् अन्ड् चोन्ङेर् तेल्ङरे ओन्
उस्.
अनुशीलन--इस मंत्र में बताया गया है कि सत् से जागृति होती है. सत्य
प्रेरक तत्व हैं, सत्य अनश्वर है, सत्य शाश्वत जीवन है. जहाँ सत्य है,
वहाँ प्रकाश है वहाँ विवेक है और वहाँ आस्तित्व और दृढ़-निश्चय हैं.
मंत्र में इन्द्र और अग्नि देवों से प्रार्थना की गई है कि चेतना के
अवसरों पर सत्य से जागृति दें. `प्रचेतुने पदे' के द्वारा संकेत किया गया
है कि जब धर्मसंकट हो, कर्तव्य-अकर्तव्य का अनिश्चय हो, अज्ञान प्रबल हो,
उस समय हमारा विवेक जागृत हो, जिससे सत्य के मार्ग को न छोड़े. ब्राह्मण
ग्रन्थों में प्राण-अपान या बल-औज को इन्द्राग्मी कहा है. प्राण-अपान
जीवन के आधार है. ज्योंही ये छोड़ते है, मनुष्य की मृत्यु होती है. इसी
प्रकार बल-औज की सत्ता शरीर से इन्द्र की सत्ता है. ये इन्द्राग्नी जीवन
भर मार्ग-दर्शन करते हैं.
प्राणापानौ वा इन्द्राग्नी. गोपथ ब्रा. आर. २-१
ओजो बलं वा एतौ देवानां यद् इन्द्राग्नी.. तैति. ब्रा. १-६-४-४
महाभारत के शान्तिपर्व में बताया गया है कि सत्य के अतिरिक्त और कोई साधन
सिद्धि नहीं दे सकता है. इसलिए सत्यवादी राजा दोनों लोकों में सुख पाता
है. जो संकट में होने पर भी सत्य ही बोलते हैं, वे ही संसार में
सर्वश्रेष्ठ होते हैं. संसार में सत्य से बढ़कर और कोई वस्तु नहीं है.
नहि सत्याद् ऋते किंचिद्, राज्ञां वै सिद्धिकारकम्.
सत्ये हि निरतो राजा, प्रेत्य चेह च नन्दति.. महा. शान्ति. ५६-१७
न सत्याद् विद्यते परम्. महा. शान्ति. १०९-४
टिप्पणी--(१) सत्येन--सत्य के द्वारा. सत्य व्यवहार और सत्य भाषण के
द्वारा. (२) जागृतम्--जागते रहो, सावधान रहो. जागृ (जागना, अदादि, पर.) +
लोट् म. २. (३) प्रचेतुने पदे--चेतना या चौकसी के स्थान पर. प्र + चेतुन
+ स. १. (४) शर्म--सुख, कल्याण. शर्मन् + द्वि. १. (५) यच्छतम्-तुम दोनों
दो. यच्छ् (देना, भ्वादि, पर.) + लोट् म. २.
३१. सत्यभाषी का मार्ग प्रशस्त
सुग: पन्था अनृक्षर, आदित्यास ऋतं यते.
नात्रावखादो अस्ति व:..
ऋग्. १-४१-४
अन्वय--है आदित्यास :, ऋतं यते पन्था: सुग: अनृक्षर:. अत्र व: अवखाद: न
अस्ति.
शब्दार्थ--(हे आदित्यास:) हे आदित्य देवों, (ऋतम्) सत्यमार्ग पर,
प्राकृतिक नियमों पर, (यते) चलने वाले के लिए, (पन्था:) मार्ग, (सुग:)
सुगम, (अनृक्षर:) निष्कंटक, विध्नरहित होता है. (अत्र) इसमें, इस मार्ग
में, (व:) तुम्हारा, (अवखाद:) विनाश या पतन, (न) नहीं, (अस्ति) होता है.
हिन्दी अर्थ--हे आदित्य देवो! सत्य के मार्ग पर चलने वाले के लिए मार्ग
सुगम और निष्कंटक होता है. इससे तुम्हारी क्षति नहीं होगी.
ऐन्ग्. ठ्र्--औ शुन्-घोड्स् ! ओने, त्हो ङोल्लोत्स् ट्हे पट्ह् ओङ् ट्रुट्ह्, ट्हे पट्ह् इस्
एअसिल्य् अच्चेस्सिब्ले अन्ड् ट्होर्न्-लेस्स्. ठ्हेरेब्य् योउ तोन्'ट् सुङ्ङेर् अन्य् लोस्स्.
अनुशीलन--इस मंत्र में शिक्षा दी गई है कि सत्य का मार्ग सर्वश्रेष्ठ है.
सत्य-भाषण, सत्य-व्यवहार, सत्यनिष्ठा, सत्यप्रियता जीवन का सबसे सरल और
सुखद मार्ग है. जहाँ सत्य है, वहाँ, सुख है. जहाँ असत्य है, वहाँ पतन,
विनाश और दुर्गति है.
आचार्य चाणक्य ने इस विषय पर विचार करके कतिपय अत्यन्त महत्त्वपूर्ण बाते
कहीं है. उनके अनुसार, इस पृथ्वी को सत्य ही रोके हुए है. सत्य से ही
यथासमय वर्षा होती है. सत्य से ही सभी सुख प्राप्त होते हैं. सत्य ही
स्वर्ग-~प्राप्ति का साधन है. सत्य ही सबसे बड़ा तप है.
सत्येन धार्यते लोक: . चा. सूत्र ४१९
सत्याद् देवो वर्षति . चा. सूत्र ४२०
सत्यं स्वर्गस्य साधनम्. चा. सूत्र ४१८
नास्ति सत्यात् पर तप:. चा. सूत्र ४१७
मंत्र का कथन है कि सत्य के मार्ग पर चलने वाले का कभी पतन नहीं होता.
संसार में विपत्तियों और संकटों से बचाने वाला सत्य से बढ़कर कोई दूसरा
उपाय नहीं है. जहां सत्य है, वहाँ सुख शान्ति, योगक्षेम और कल्याण है.
टिप्पणी-(१) सुग:--सगम, सरल. सु + गम् (जाना) + ड (अ). अम् का लोप होकर
सुग बना. (२) पन्था:--मार्ग. पाथिन् (मार्ग) + प्र. १. (३)
अनृक्षर:--निष्कंटक, विध्नरहित. अन्-नहीं, ऋक्षर:--कांटा, कांटे या विध्न
से रहित. (४) ऋतम्--सत्य या प्राकृतिक नियम. ऋत के अर्थ हैं--सत्य,
शाश्वत प्राकृतिक नियम. (५) यते--चलने वाले के लिए. इ (जाना, अदादि) +
शत् = यत् + च. १. (६) अबखाद :--विनाश या पतन:. इस मार्ग पर विनाश या पतन
नहीं है. अब + खद् (नाश होना, नष्ट करना, म्बादि, पर.) + घञ् (अ). यह खाद
(खाना) धातु से नहीं हैं.
३२. सत्य की अग्नि से शत्रुओं का नाश
तान् सत्यौजा: प्र दहत्वग्निवैश्वानरो वृषा.
यो नो दुरस्याद् दिप्साच्च, अथो यो नो अरातियात्..
अथर्व. ४-३६-१
अन्वय--सत्यौजा: वैश्वानर: वृषा अग्नि: तान् प्र दहतु,य: न: दुरस्यात्
दिप्सात् च अथो य: न: अरतियात्.
शब्दार्थ--(सत्यौजा:) सत्य के बल वाला, सत्य ही जिसका बल है,
(वैश्वा-~नर:) सभी मनुष्यों का हितकारी, (वृषा) बलवान्, सुखों का वर्षक,
(अग्नि:) अग्नि तेजोमय परमात्मा, (तान) उनकों, (प्रदहतु) जला दे, नष्ट कर
दे, (य:) जो, (न:) हमें (दुरस्यात्) दु:ख देना चाहता है, (दिप्सात् च) और
जो हानि पहुंचाना चाहता है, (अथो) और, (य:) जो, (न:) हमारे साथ,
(अरातियात्) शुवत् व्यवहार करे.
हिन्दी अर्थ--सत्यरूपी बल वाला, सभी मनुष्यों का हितकारी, सुखों का
वर्षक, अग्निरूप परमात्मा, उन सभी को जला दे (नष्ट कर दे) जो हमें दु:ख
देना चाहते हैं जो हमें हानि पहुँचाना चाहते हैं और जो हमसे शत्रुवत्
व्यवहार करते हैं.
ऐन्ग्. ठ्र्.--ंअय् ट्हे ञिरे-घोड्, हविन्ग् ट्हे मिग्ह्ट् ओङ् ट्रुट्ह् बेनेङिचिअल् टो
ट्हे मन्किन्ड्, ट्हे बेस्टोतेर् ओङ् हप्पिनेस्स्, अन्नि-~हिलटे अल्ल् ट्होसे, त्हो
इन्टेन्ड् टो इन्जुरे ओर् हर्म् उस् अन्ड् बेहवे तिट्ह् उस् लिके अन् एनेम्य्.
अनुशीलन--इस मंत्र में सत्य की प्रबल शक्ति का वर्णन किया गया है. सत्य
की प्रबल शक्ति को सत्यौजा: अग्नि कहा गया है. सत्यौजस् अग्नि क्या है?
सत्य स्वयं अग्नि है. इसमें दाहकता है, पावकता है और अधृष्यता है. सत्य
की आग को कोई दबा नहीं सकता है. यह जहाँ रहती है, वहाँ पाप की परछाई नहीं
पड़ सकती है. जिस प्रकार सूर्य अन्धकार को नष्ट करता है, उसी प्रकार सत्य
का सूर्य पाप रूपी अन्धकार को छिन्न-भिन्न कर देता है. सत्य में गर्मी
है, उष्मा है, दाहकता है. जहाँ सत्य है, वहाँ जीवन में ऊष्मा है, प्रगति
है, कर्तव्यनिष्ठ है, सत्य में वैसी ही दाहकता है, जैसी अग्नि में. अग्नि
लकड़ी आदि को जलाकर भस्म कर देती है, सत्य पाप, अपराध, दुर्विचार और
अन्याय को जलाकर राख कर देता है.
मंत्र में सत्यौजा अग्नि को वैश्वानर और वृषा कहा है. इसका अभिप्राय यह
है कि विश्व + नर अर्थात् सारे मनुष्यों में व्याप्त है. इसमें कोई
भेदभाव नहीं है. जो भी सत्य को अपनाएगा, चाहे वह छोटा या बड़ा, अमीर हो
या गरीब, विद्वान हो या अविद्वान, सत्य उसकी रक्षा करेगा. सत्य शक्ति
देता है, साहस देता है. और उत्साह देता है. सत्य शक्ति का स्रोत है, अत:
उसे वृषा या बलवान् कहा जाता है.
टिप्पणी (१) सत्यौजा:--सत्य-सत्य वास्तविक, औजस्-बल या तेज वाला.
सत्यौजस् + प्र. १. (२) प्रदहतु--जलावे, नष्ट करे. वह (जलाना भ्वादि,
पर.) + लोट् प्र. १. (३) वैश्वानर:--विश्व अर्थात सभी नर-मनुष्यों का
हितकारी. विश्वनर + अण् (अ). हितकारी अर्थ में अण् प्रत्यय. (४)
वृषा--बलवान् शक्तिशाली, सुखों का वर्षक. वृषन् + प्र. १. (५)
दुरस्यात्--दुष्वत् आचरण करना चाहे, दु:ख देना चाहे. दुरस् + क्यच् (य) +
लेट् प्र. १. दुष्ट को दुरस्, चाहने अर्थ में क्यच् प्रत्यय. (६)
दिप्सात्--हानि पहुँचाना चाहे. दभ् (हानि पहुंचाना, भ्वादि) + इच्छा अर्थ
में सन् (स) - दिप्स + लेट् प्र. १. (७) अथो--और. अथ + उ, अव्यय है. (८)
अरातियात्--शत्रुवत् आचरण करे. अराति (शत्रु) + नामधातु क्यच् (य) =
अरातिय + लेट् प्र. १. आरातीयात् भी बनता है.
३३. सभी ओर से निर्भय हों
यतो यत: समीहसे, ततो नो अभयं कुरु.
शं न: गुरु प्रजाभ्यो-अभयं न: पशुभ्य:..
यजु. ३६-२२
अन्वय--यत: यत: मसीहसे, तत: न: अर्भय कुरु. न: प्रजाभ्य: शं कुरु, न:
पशुभ्य: अभयं कुरु.
शब्दार्थ--(यत: यत:) जिस-जिस से, जिस ओर से, (समीहसे) चाहते हो, (तत:)
उससे, (न:) हमें, (अभयम्) अभय, निर्भय, (कुरु) करो. (न:) हमारी,
(प्रजाभ्य:) प्रजा या संतानों के लिए, (शम्) सुख, कल्याण, (कुरु)करो.
(न:) हमारे, पशुभ्य:) पशुओं के लिए, (अभयं कुरु) अभय करो.
हिन्दी अर्थ--हे परमात्मन् ! तुम जिधर से चाहते हो, उधर से हमें निर्भय
करो (अर्थात् हमें सभी ओर से निर्भय करो). हमारी संतानों को सुख दो.
हमारे पशुओं को निर्भय करो. (अर्थात् कोई उनकी हिंसा न करे.
ऐन्ग्. ठ्र्.--औ घोड्! मय् योउ बेस्टोत् ङेअलेस्स्नेस्स् उपोन् उस् ङ्रोम् अल्ल् ट्हे
डिरेच्टिओन्स्. छोन्ङेर् तेल्ङरे ओन् ओउर् प्रोगेन्य् अन्ड् मके ओउर् अनिमल्स्
ङेअर्लेस्स्.
अनुशीलन--इस मंत्र में जीवन को निर्भय बनाने का उपदेश दिया गया है.
निर्भयता से साहस और मनोबल बढ़ता है. भय का क्या कारण है? भय को कैसे दूर
किया जा सकता है? भय का कारण है--पाप की भावना. पाप के विचार, पाप की
कामना, पाप की ओर प्रवृत्ति और पाप-कृत्य करना मन का असंतुलन है. जब
बुद्धि विवेक से काम नहीं लेती है तो मन उसे असन्मार्ग की ओर ले जाता है.
यहीं से पाप-भावना का उदय होता है. जहाँ पाप-भावना आई, वहीं भय को स्थान
मिला. भय की कोई स्थिति नहीं है. यह आकाश बेल की तरह है. जहाँ पाप देखा,
वहीं घर बना लिया. वह सरलता से निकलता नहीं है. भले ही यह चोर की तरह
कहीं छिपा पड़ा रहे, पर बड़ी कठिनाई से मन से निकलता है. इसलिए मंत्र में
कहा गया है कि सब ओर से भय को ह्रदय से निकालें.
भय को दूर करने का सबसे सरल उपाय है--आस्तिकता की भावना को जमाना. जहाँ
ईश्वर के अस्तित्व का ध्यान आया. वहीं आत्मिक बल जाग उठता है. आत्मिक बल
से ह्रदय में उत्साह और साहस का संचार होता है. इससे भय चोर की तरह ह्रदय
से भाग खड़ा होता है.
मंत्र में कामना की गई है कि यह निर्भयता का भाव मनुष्य-पात्र में जागृत
हो. मानव ही नहीं, पशुओं को भी सुरक्षित रखा जाए.
टिप्पणी--(१) यतो यत:--जिससे, जिधर से. (२) समीहसे--तुम चाहते हो. सम् +
ईह् (चाहना, भ्वादि, आ.) + लट् म. १ . (३) न:--हमें. अस्माकम् के स्थान
पर न: है. (४) कुरु--करो. कृ (करना, तनादि, पर.) + लोट् म. १. (५)
प्रजाभ्य :--प्रजाओं के लिए, पुत्रादि के लिए.
