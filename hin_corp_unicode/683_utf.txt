<ळिटेरटुरे><ळेट्टेर्स्/ढिअरिएस्/श्पेएच्हेस्><षकेस्ह्, ंओहन्><ंओहन् षकेस्ह् कि ढिअर्य्><१९८५><षज्पल् अन्ड् शोन्स्><ढेल्हि><४८-५३><२०५१><षकेस्ह्, ं-ंओहन् षकेस्ह् कि ढिअर्य्-ळ्ड्स्-औ>

+ जालंधर : २१.५.५७
सवेरे जल्दी से नहाकर नाश्ता किया और काम करने बैठा ही था कि बाहर से किसी ने
आवाज़ दी. देखा तो सदानन्द था. तेरह-चौदह वर्ष बाद उसे देखकर खुशी भी हूई,
थोड़ा आश्चर्य भी. काफी देर इधर-उधर की बातें होती रहीं. मुझे आश्चर्य और खेद
हुआ कि वह हॉस्टल के दिनों की बहुत-सी बातें भूल चुका है. उसे श्यामलाल और
राजबाला का किस्सा भी याद नहीं था. उसे साथ कॉलेज ले गया और वह डेढ़ घंटा
क्लास में बैठकर मेरा लेक्चर सुनता रहा. बाद में एक शॉप में चाय पीते हुए उसके
आने का मृद्दआ स्पष्ट हुआ. सन्देह मुझे पहले से था. मेरा ख्याल था कि वह ज़रूर
किसी की सिफारिश लेकर आया होगा और इसीलिए मैंने बात-बात में उसे सुना दिया
था कि एक परीक्षक के रूप में अपनी बदकिस्मती के लिए मैंने कितनी बदनामी
अर्जित की है. उसकी बात से पता चला कि उसने स्वयं एम. ए. की परीक्षा दी है.
उसे घर लाकर खाना खिलाया. पुराने परिचित से मिलकर एक अजीब तरह की खुशी होती
है. यह महसूस होता है कि अतीत के सब सूत्र हाथ से निकल नहीं गए हैं. कई लोगों
की चर्चा हुई. अन्तत: सदानन्द फ्लाइंग से चला गया और मैं बस से अमृतसर चला
गया, आसासिंह से चश्मा बनवाने.
इन्द्रदेव अरोड़ा को दूकान पर मिल लिया और वहीं से नि... को फोन किया.
नि... के यहां खाना खाने का तय हुआ. यह चार बच्चों की मां आज भी (बत्तीस-~पैंतीस
की उम्र में) कितनी स्मार्ट और खूबसूरत लगती है. जिस्म की गठन भी अभी आकर्षक
है. मगर साहित्य और कला को लेकर उसे अपने बारे में खासी गलतफहमियां हैं और
नाटक को तो वह अपने घर की कला समझती है. उसके निचले ओंठ की तराश के सम्बन्ध
में मैं निश्चित नहीं हूं कि वह मुझे सुन्दर लगती है या असुन्दर...कुछ अलग-~सी
ज़रूर लगती है. उसके पति ज़िंदगी से खासे बेज़ार आए-से प्रतीत होते हैं. उस
शख्स ने सतह पर जितना बड़ा भद्रता का कवच धारण कर रखा है, अंदर से वह उतना ही
टूटा और कटुता से भरा हुआ प्रतीत होता है. वह फ्रस्ट्रेटड भी है और अपनी सूरत
की वजह से कुष्ठाग्रस्त भी. नौ बजे उन लोगों से विदा ली और स्टेशन से कालका मेल
पकड़ ली.
अमृतसर जाते हुए और लौटते हुए सारा रास्ता सत्येन्द्र शरत् का कहानी संग्रह 'कुहासा
और किरण' पढ़ता रहा. सत्येन्द्र शरत् को मैं इतना प्यार करता हूं लेकिन उसकी
कहानियों को मैं उतना प्यार नहीं कर सका. किसी ज़माने में उसकी कहानी'कागज़ी
नींबू' पढ़ी थी ज़ो मुझे अच्छी लगी थी. वह इस संग्रह में नहीं है. इस संग्रह की
कहानियां चोन्चोच्टेड् सिटुअटिओन् को आधार में रखकर लिखी गई हैं...और कहानियों के नायक
एक ही व्यक्ति के चरित्र की छाया प्रतीत होते हैं. कहानी कहने के बजाय सत्येन्द्र
कुछ जगह बात करने या कविता करने लगता है. कुछ जगह उसने संकेत को संकेत न रहने
देकर इस तरह स्पष्ठ किया है कि अखर जाता है. 'कुहासा और किरण' की अधिकांश कहानियां
लेखक के कैशोर्य की परिचायक हैं. समझ में नहीं आता सत्येन्द्र को इनके सम्बन्ध
में क्या लिखूं ?
राजेन्द्र यादव के नाम पत्र लिखा था. सो वह सारा दिन जेब में ही घूमता रहा और
अब तक जेब में ही पड़ा है.
जालंधर: २२.५.५७
सुबह कॉलेज में वेदप्रकाश मल्होत्रा से झड़प हो गई. यह धर्ममूर्ति दिल में
द्वेष पालता रहता है. इन्सान खुलकर विरोध कर ले तो दूसरी बात है.
कॉलेज से आकर थोड़ी देर के लिए सो गया. फिर खाना खाकर पर्चे देखता रहा. पांच
बजे के करीब सोमेश आ गया तो चाय पी. साढ़े पांच बजे उ... आ गई.
घंटा-डेढ़ घंटा उसे पढ़ाया. यह लड़की या तो बहुत ही भोली है या बहुत ही चालाक.
उसका व्यवहार कुछ मेरी समझ में नहीं आया. उसके जाने के बाद सोमेश के साथ
प्लाज़ा चला गया. वहां से कक्कड़ के घर खाने पर. वहां घंटा भर हंसते-हँसाते
रहे. लौटते हुए मेनन साहब साथ प्लाज़ा चले आए और अपने थीसिस का वही रोना रोते
रहे जो पहले हज़ार बार रो चुके हैं.
उनके जाने के बाद सोमेश के साथ पैदल मॉडल टाउन आया. रास्ते में काफी देर नहर के
पुल पर बैठे रहे. खूब ठंडी तेज़ हवा चल रही थी. नहर की पतली रेखा दूर तक तिरछी
चली गई थी. मैं कुछ देर वहां लेटा रहा. ऐसी जगह पर मेरा दिल अनायास भटक जाता
है. मुझे वह रात याद आई : पूनों की रात-जब जालंधर छावनी स्टेशन पर वीणा को
'सी  फ' करके आया था-लगभग सवा साल पहले . उस दिन भी मेरा मन इसी तरह
भटक गया था. 'वेवर्ड लाइफ' क्यों मेरे हृदय को इस तरह आकृष्ट करती है ? वहां
लेटे हूए वीणा की भी बहुत याद आई और मन थोड़ा उदास हो गया. मेरा जीवन जो
अब विश्रृंखलित हुआ जा रहा है...उसे वह बचा सकती थी. वह एक नारी है जिससे
एक दिन मुझे आन्तरिक आत्मीयता का अनुभव हुआ. वह अनुभव मुझे और कहीं किसी
के साथ नहीं हुआ.
बाहर हवा जोर की चल रही है और मिट्टी उड़ रही है. पहरेदार की आवाज़ रात के सीने
में कील की तरह चुभ जाती है. मैं फिर उ...के व्यवहार के सम्बन्ध में सोच रहा
हूं. सोमेश शायद सो गया है.
जालंधर:२३.५.५७
रात को वर्षा की बजह से बाहर से अन्दर भागना पड़ा इसलिए सुबह तक नींद पूरी नहीं हुई.
सुबह सोमेश साथ कॉलेज गया. सेमिनार लेते समय मेरा मूड काफी उखड़ा-उखड़ा-सा था.
कॉलेज में ज्ञान मिल गया. उसने उदयभानु हंस की दो कविता पुस्तकें दी, जो वह
हिसार से लाया था. लाइब्रेरी के बाहर डॉ. मदान के साथ सहसा यशपाल दिखाई दे गए.
उन्हें अचानक जालंधर में देखकर आश्चर्य हुआ. वे उसी समय बॉम्बे एक्सप्रेस से जा
रहे थे. दुआ-सलाम ही हो सकी!
कॉलेज से प्लाज़ा पहूंचा. कुछ देर वहां बैठकर घर चले आए. सोमेश से वहीं का
अपाइंटमेंट था. वह मुझसे पहले कॉलेज से चला आया था.
घर आकर सोमेश के थीसिस का सिनॉप्सिस बनाने पर जुट गए. पौन घंट में कराती है
और कौन-सी लडकी लॉ कॉलेज के बाबुओं के पास चक्कर लगाती है. बहुत दिनों से
वह कह रहा है कि उसे सरकारी नौकरी मिलनेवाली है-क्लीनर की. नौकरी लगने के बाद
वह साहब की मुफ्त मालिश किया करेगा. नौकरी लगने में सिर्फ एक ही कसर है-अभी
'चालचलन' फंसा हुआ है.
"कहां फंसा है चालचलन ?" मैंने पूछा.
"चालचलन चंडीगढ़ गया है जी," वह बोला, "बड़ी मुश्किल से कमेटी वालों के हाथ-पैर
जोड़कर बनवाया था. तीन महीने यहां पड़ा रहा-अब महीने भर से वहां पड़ा है."
"ऐसी बात क्या है चालचलन की ?"
"जी वैसे तो अपना चालचलन ठीक है, पर कभी-कभी बदमाशी हो जाती थी-~आप जानते
हैं जवानी हज़ार ऐबों का ऐब है-बस इसी ऐब ने मुझे खराब किया है. दिल मेरा एक
बच्चे-जैसा है, लेकिन दिल को कौन देखता है ?"
फिर उसने आवाज़ दबाकर कहा कि उसकी बीवी को यह बात न बताई जाए कि नौकरी
के सिलसिले में उसका 'चालचलन' अटका हुआ है, नहीं तो वह जाकर उसके
चालचलन के खिलाफ शहादत दे आएगी. और वह हंसने लगा.
मंहगे के चले जाने के बाद नहाकर नाश्ता किया. ग्यारह बजे के करीब र...आई. आज
उसने अपने सैंटर के बारे में कई बातें बताई. उसने अछूतों और जाटों के झगड़े का
किस्सा सुनाया. जाट अछूतों की हीनता और अशिक्षा का लाभ उठाते हैं. एक जाट चौधरी
की लड़की उसके कामे (चमार) के साथ फंस गई थी. पहले उसने 'स्लोप्वायज़निंग'
से लड़की को मरवा दिया. फिर उस कामे का कत्ल करा दिया. मुकदमा हुआ मगर
अदालत में वह छूट गया-चौधरी जो था. उसके बाद उसने अछूतों के प्रति-~निधि पंचायत
के मेंबर को मिलाकर उनकी ज़मीन हथिया ली. बाद में अछूतों की तरफ से केस
लड़ा गया तो ज़मीन वापस मिली.
सैंटर पर काम करने वाली वर्करों के बारे में उसने कई बातें बताई.गांव के लोग कई
बार वर्करों की ज़िंदगी महाल कर देते हैं. एक रात एक गुंडा एक सैंटर का दरवाज़ा
खटखटाता रहा. वर्कर अकेली थी, डर गई. उसने दरवाज़ा नहीं खोला. सुबह आकर
धमकाने लगा कि वह एक डिलिवरी केस के लिए बुला रहा था. बाद में डराने-धमकाने
पर उसने अपने इरादे का इकबाल किया और पंचायत के रजिस्टर में लिखकर माफी मांगी.
उसने यह भी बताया कि महकमे से अफसर किस तरह वर्करों को खराब करते हैं या
उन्हें साथ मिलाकर रुपया-पैसा हड़प जाते हैं. गाँवों से रुपया इकट्ठा करने में
बहुत दिक्कत पेश आती है-एक चौथाई खर्च गांव से इकट्ठा किया जाता है. गांव वाले
वर्करों के खिलाफ संगठित हो जाते हैं. इस बार उसके एक गांव के लोग मांग कर रहे
थे कि अमुक वर्कर को बरखास्त करके उसकी जगह अमुक वर्कर को यहां लाओ तो
पैसा देंगे. उस वर्कर के वहां के कुछ लोगों के साथ रेलटिओन्स् थे, इसीलिए उसे
ट्रांसफर किया गया था. उस सिलसिले में गांव के एक चौधरी ने एक पंच को बढ़ावा
देकर कहलाया था कि वह अकेला पांच सौ रुपया दे देगा, अगर वह वर्कर तब्दील
करके वहां ले आई जाए. इस बात पर र... के बावेला उठाने पर उस आदमी से
ज़ुरमाने के तौर पर पांच सौ रुपये वसूल किए गए.
एक किस्सा काफी मनोरंजक था. मास्टर गुरबंतासिंह जब वजीर हो गया तो गांव वाले
दिल-ही-दिल उसकी इज़्ज़त करने लगे. जो भी उसकी पत्नी के पास जाता, वह पूछता
कि तहसीलदार साहब कब आ रहे है. वह नाराज़ होती कि तहसीलदार साहब क्यों कहते
हो, वज़ीर साहब कहो. लेकिन लोग समझते कि उन्हें अगर छोटा रुतबा मिला है तो भी
उन्हें बड़े रुतबे से याद करने में कोई हर्ज़ नहीं, इसलिए फिर भी कहते कि
तहसीलदार साहब कहां हैं ? एक बार एक बुड्ढे जाट ने एतराज़ करने पर कहा,
"कोई बात नहीं बेटी. आज ये वज़ीर लगा है, कल को तहसीलदार भी हो जाएगा!
ऐसा लायक आदमी है-तहसीलदार को क्या कोई पर लगे होते हैं ? "
र... के बैठे-बैठे ही मोती आ गया. र...चली गई तो हम दोनों ने खाना खाया. मोती
अपना और पुष्पा का किस्सा सुनाता रहा. उसने बताया कि पुष्पा ने रेडियो से
त्याग पत्र दे दिया है. उन दोनों का आपसी वैमनस्य दूर हो गया है. फिर वह जोशी के
साथ अपनी लड़ाई की बात सुनाता रहा. उसने जोशी की हाल की कुछ हरकतें सुनाई, और
यह भी बताया कि उन दोनों में दो-एक बार गाली-गलौज हो गई है.
मोती के जाने के बाद चाय पी और पर्चे देखने पर जुट गया. आठ बजे तक पर्चे देखता
रहा. फिर खाना खाकर रेडियो स्टेशन चला गया. ठाकूर ने 'ओवलटीन' पिलाई. कहानी
पढ़कर निकलने पर ऋषिगोपाल मिल गया. घर आने पर मदन और उसके दो दोस्त बैठे
हुए मिले. पन्द्रह मिनट गप करके उन्हें विदा किया.
अभी थोड़ी देर पहले वर्षा हो रही थी और खूब ठंडी हवा चल रही थी. अब वर्षा रुक
गई है, हवा भी रुक गई है. कब्रिस्तान की आवाज़ों की तरह गली में कुछ आवाज़ें
सुनाई दे रही हैं. एक कुत्ता रह-रहकर भौंक उठता है. तेज़ रफ्तार से दूर जाती
हुई गाड़ी की आवाज़ सुनाई दे रही है. हवा में आवाज़ ज़ोर से उभर कर मद्धम पड़
गई है. दूर पहरेदार "हो...ओ...." की आवाज़ लगा रहा है. आंखों में नींद भरी है-
मगर अभी कुछ पर्चे देखने बाकी है.
जालंधर: २०.५.५७
सवेरे देर से उठा. हल्की-हल्की बूंदाबांदी हो रही थी. जल्दी-जल्दी कुछ पर्चे
देखकर नहाया और कॉलेज चला गया. बस देर से मिलने से कॉलेज देर से पहुंचा.
क्सास के बाद उ... ने बुधवार का समय ले लिया. घर आकर बैठा ही था कि र....
आ गई. आज बसु को आना था-र...यही बताने के लिए आई थी कि वह नहीं आ पाएगी.
उसने कमला और सुदर्शन की वज़ह से जो दिक्कतें उठ खडी हुई हैं. उनका ब्यौरा
सुनाया. फिर वह अपने सैंटरों के किस्से सुनाती रही. सैंटरों से मिस थापर और
अफसरों की बीवियों के लिए जो गलीचे वगैरह बनकर जाते हैं, उसको वह करप्शन नहीं
समझती. इस प्वाइन्ट पर उसे काफी खींचा. उसे समझाना चाहा कि रोअड् टो चोर्रुप्टिओन्
इस् पवेड् तिट्ह् पिओउस् रेसोल्वेस्.
मुझे डर है कि यह लड़की भी धीरे-धीरे उस सांचे में ढल जाएगी. यह अपने तीख कोने न
बनाए रख सकी और समझौतेबाज़ी में पड़ गई तो अंजाम वही होगा जो हर ईमानदार
आदमी का इस रास्ते में होता है-
शुच्ह् पेओप्ले बेचोमे मोरे डन्गेरोउस् ङोर् सोचिएट्य् ट्हन् ओट्हेर् पेओप्ले.
र... जब गई तो वह इस मामले में बहुत कांशस हो गई थी.
र... के जाने के बाद कुछ देर के लिए सो गया. अचानक कोच्छड़ ने आ जगाया.
वह अपना वनस्पतिशास्त्र खोलकर बैठ गया और शब्दों के अनुवाद पूछ-पूछ कर मेरा
भेजा खोखला करता रहा. उसके जाने से पहले ही डॉ. प्रेमनाथ अपनी पत्नी और उसे
सिनॉप्सिस डिक्टेट किया और फिर खाना खाया. इस बीच मोहन अपने  नर्ज के पर्चे
लेकर आ गया था. कुछ देर उससे बातचीत की. खाने के बाद सोमेश का सिनॉ-~प्सिस
टाइप कर दिया. सोमेश को पांच सौ रुपये उधार चाहिए थे. अपनी वर्तमान आर्थिक
स्थिति में मैं उसे कहां से ये रुपये दे सकता हूं ? उसकी आवश्यकता पूरी न कर
पाने का बहुत खेद हुआ. मैं भी महामूर्ख हूं जो बिना नोन-तेल के सौ तरह की
खिचड़ी पकाता रहता हूं. नौकरी छोड़ देंगे और अपना प्रकाशन करेंगे-किस बूते पर ?
बैंक में कुछ सौ रुपल्लियां हैं और उससे आधा बाज़ार का उधार देना है!
सोमेश के चले जाने के बाद सोने की सोची. तकिये पर सिर रखा था कि दरवाज़े पर
खटखट होने लगी. मि...और सु...थीं. मि...हमेशा की तरह मूर्खता और कॉम्प्लेक्स से
भरी बातें करती रही. मुझे सन्देह है कि वह वेल्फेयर  फिसर का काम कर सकेगी.
उसका वही रोना-धोना और वही किस्से और वही सवाल-भाभीजी कब आएंगी ? सु...छोटी
होकर भी उससे कहीं अक्लमंद है... यह ज़रा-सी लड़की कितनी आसानी से कितनी
गहरी बात कह जाती है. उस जैसा मीठा और लोचदार गला बहुत कम किसी का होगा.
मगर घर के लोग उसके संगीत सीखने के मार्ग में बाधा डालते हैं...विशेष रूप से
मि.... "श्हे तिल्ल् नोट् लेट् मे डो इट्- इट् इस् मइन्ल्य् जेअलोउस्य्!" -सु...ने धीरे
से कहा जब मि... एक मिनिट के लिए बाहर गई: " ई स्हल्ल् टेल्ल् योउ सोमे डय्.
श्हे तिल्ल् नोट् लेट् मे ग्रोत् बेट्टेर् ट्हन् हेर्सेल्ङ्."
मि...आकर फिर वही मूर्खतापूर्ण बातें करती रही. इस लड़की के चेहरे का
एक्सप्रेशन बैसा ही है जैसा घुन खाए सेब का होता है! मुझे खेद है कि मैंने बख्शी
की वज़ह से इस लड़की को क्यों इतनी कोचिंग दी.
सु...ने तीन-चार गीत सुनाए. मि...कुछ डिस्गस्टिड और कुछ पट्रोनिसिन्ग् भाव से
उसे देखती रही. जाने से पहले सु...ने फिर कुछ बहुत ही सेन्सीबल बातें कहीं..मि.
तब मांजी से बात कर रही थी. 'श्हे मय् मके अ चरेएर्, " सु...बोली, "बुट् स्हे
तिल्ल् नोट् प्रोवे अ गोओड् तिङे टो हेर् हुस्बन्ड्. ई हटे सुच्ह् तोमेन् त्हो अरे
अर्रोगन्ट् अन्ड् स्पोइल् ट्हे लिवेस् ओङ् मेन् ट्हेय् अरे मर्रिएड् टो. ठ्हेय् डो नोट्
क्नोत् ट्हट् अ मन् तन्ट्स् अ होमे..अबोवे एवेर्य्ट्हिन्ग् एल्से."
मुझे बहुत आश्चर्य हुआ कि यह छोटी-सी बच्ची (हालांकि वह सत्रह-अठारह साल की हैं)
इतनी गहराई तक कैसे सोचती है.
उन दोनों के जाने के बाद प्रेमी और उनका परिवार आ गया. भाभीजी मांजी के पास
रसोई में चली गई, इसलिए खाना धरेलूपन के साथ ही खाया गया. भाभी प्रेमीजी की
अपेक्षा कहीं निश्छल हैं, हालांकि अपनी ज़बान पर उनका वश नहीं है. उनके
बच्चे मेरे किताबों के शेल्फ का हुलिया बिगाड़ते रहे. जाते हुए वे चार-पांच ऐसी
पुस्तकें छांटकर ले गए जो ज़िंदगी भर नहीं पढ़ पाएंगे.
...और आज गुरदासपुर से गणेशदास जी का तार आया है कि ... आ मट्टेर् उर्गेन्ट्,
चोमे ओन् अन्य् होलिडय्.' मैं समझता था कि अब तक पुष्पा का दिमाग दुरुस्त हो गया
होगा . मगर अब मालूम होता है कि उसका फितूर अभी तक बाकी है. मैं उन्हें क्या
उत्तर दूं ? इन हालात में गुरदासपुर जाना मुझे कतई मुनासिब नहीं प्रतीत होता.
आज टेबल लैम्प के पास बेइन्तिहा कीड़े उड़ रहे हैं. इनकी भी किसी-किसी दिन फसल
हो आती है!
बहुत से आर्टिकल भी देखने रहते हैं. किस दिन देख पाऊँगा ?
जालंधर : २४.५.५७
कॉलेज से लौटकर कौशल्या भाभी के दो पत्र मिले कि जैसे भी हो, नरेन्द्र से मिलकर
या स्वर्ण से मिलकर उनके विवाह की तिथि आगे बढ़वाई जाए. कौशल्या भाभी को उत्तर
लिखा, पर पोस्ट करना याद नहीं रहा. शाम को बुक सेंटर में नरेन्द्र के लिए संदेश
छोड़ आया.
दोपहर को दो घंटे सोने के बाद एम. ए. का युनिवर्सिटी का रिजल्ट तैयार किया और
पैकेट बंधवा दिया. कल पैकेट स्टेशन पर ले जाने और बुक कराने की समस्या होगी.
शाम को ख.. के यहां चला गया. उसने बताया कि मेरा डायरी केस अभी तयार नहीं हुआ,
उस पर कुछ चित्रकारी करना बाकी है. कुछ देर रिलैक्स करके कॉफी पीकर चला आया.
आते हुए पंद्रह-बीस मिनिट प्लाज़ा में बैठा रहा.
घर आने के थोड़ी देर बाद र...आ गई. वह अपना बनाया हुआ एक पेंसिल-~स्केच साथ
लाई थी. स्केच में कुछ गोलाइयां अच्छी आई थी... पर कुल मिलाकर उसमें काफी
कच्चापन था. अपनी समझ के मुताबिक र..को दो-एक सुझाव दिए. वह बेचारी ज़रूरत
से ज़्यादा कांशस हो गई थी. फिर जाकर उसे रिक्शा तक छोड़ आया.
कल अपना कोई पीरियड नहीं, इसलिए कॉलेज गोल कर जाने का इरादा है. शायद कल चंद
सतूर लिखी जा सके.
इस वक्त अपने पर नींद गालिब है.
जालंधर :२५.५.५७
सुबह बहुत ही हील-हुज्जत के बाद उठे. कॉलेज में कोई पीरियड नहीं था. इस-~लिए
कॉलेज जाने का इरादा तर्क कर दिया. नाश्ते के बाद 'साहित्य का माकट' का पहला
अध्याय टाइप करने के लिए निकाल लिया. सवा-डेढ़ सफा टाइप करके छोड़ दिया.
दोपहर को खाना खाकर कुछ पत्र लिखे और एम. ए. (ओल्ड कोर्स) का रिजल्ट तैयार
करके पार्सल कराने स्टेशन चला गया. स्टेशन से आकर एवार्ड्स की रजिस्टरी कराई और
फिर टाइपराइटर सामने रख लिया. तभी दरवाज़े पर खटखट हुई. खोलकर आश्चर्य के साथ
देखा- उ... थी. वह अपने उस दिन के व्यवहार के लिए खेद प्रकट करने आई थी.
घंटा भर वह बैठी रही. उसके लिखे हुए दो आर्टिकल देख दिए. आज उसका व्यवहार
अपेक्षतया कहीं स्वीट था.
आज दोपहर को स्टेशन के पास म... को देखा था. उस समय वह बहुत ही साधारण
लग रही थी. इस समय पौने दो बोतल बियर दिमाग पर सवार है. सिर झुक-~कर मेज़
को छू लेना चाहता है. दांत भिंचे हुए हैं और आखें मुंदी जाती हैं.
अम्मां ने बताया है कि मेरी गैर-हाज़िरी में डॉ. मदान आए थे और सुबह के लिए
गाउन मांग ले गए हैं.
अब लिखना पढ़ना खाक होगा ?
