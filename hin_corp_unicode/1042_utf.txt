<णटुरल् श्चिएन्चे><ं आ ः><ढ्तिवेडि ' आग्रतल्><शच्हिट्र आयुर्वेड><१९८८><आयुर्वेड भ्हतन् फ्व्ट्. ळ्ट्ड्.><फट्न><६०१ टो ६०५><२३००><ढ्तिवेडि ' आग्रतल्-शच्हिट्र आयुर्वेड>

आयुर्वेदीय शिक्षा नीति की दिशा में युगानुरूप चिंतन
डा. वी. डी. अग्रवाल
देवेन्द्र कुमार द्विवेदी
सा. रा. मु. राजकीय आयुर्वेदिक कालेज, बरेली
आयुर्बेद शिक्षा प्रणाली में मूलभूत परिवर्तन की आवश्यकता है, ऐसा हम सभी
आयुर्वेद परिवार के सदस्य अनुभव करते हैं. वर्तमान शिक्षा पद्धति से
जन-~सामान्य में अयुर्वेद की प्रतिष्ठा की पुर्नस्थापना कर का संकल्प जो
स्वतन्त्रताप्राप्ति के बाद देश के बुद्धि-~जीवी मनीषियी ने लिया था, अभी दूर
ही दृष्टिगोचर होता है. राष्ट्रीय स्तर पर भी आयुर्वेदीय शिक्षा के स्वरूप को
सुनिश्चित करने हेतु कई सम्मेलन, गोष्ठियां और व्यापक स्तर पर बहस हो चुकी है.
लेकिन वस्तु-~स्थिति स्पष्ट नहीं है. विभिन्न विद्वानों में मतभिन्नता है.
आयुर्वेद के मूर्धन्य विद्वान स्व. पं. शिव शर्मा के सप्रयासों से केन्द्रीय
भारतीय चिकित्सा परिषद एक्ट १९७० बना. तदनुसार सम्पूर्ण भारतवर्ष में
आयुर्वेदीय शिक्षा के पाठ्यक्रम, उपाधि, शिक्षा के स्तर आदि के बारे में एक
राष्ट्रीय नीति का सरलतापूर्वक संचालन हुआ. इससे राष्ट्रीय शिक्षा में एकरूपता
आई. आयु-~र्वेद के नाम पर नित्य नये-नये खुलने वाले महाविद्यालयों पर रोक लगी,
और सभी देश के विद्वानों का आयुर्वेद की राष्ट्रीय शिक्षा नीति की कमियों की और
ध्यान आकृष्ट हुआ. वर्तमान में शिक्षानीति एवं पाठ्यक्रम विद्वानों के लिये बहस
की एक ज्वलन्त समस्या है, और देश के सभी भागों में इस दिशा में प्रयास हो रहे
हैं.
राष्ट्रीय स्वास्थ्यसम्बन्धी आवश्यकताएं
आयुर्वेद शिक्षा प्रणाली को सुनिश्चित करने हेतु देश व काल की वास्तविक
आवश्यकताओं पर गहन चिन्तन आवश्यक है. वर्तमान दोषपूर्ण राष्ट्रीय स्वास्थ्य
नीति जिसमें आयुर्वेद, एलोपैथी, प्राकृतिक चिकित्सा, योग आदि को अलग-अलग खेमों
में बांट कर एक संग-~ठित स्वरूप में स्वास्थ्य की हवाई कल्पना
की गई है, के सन्दर्भ में भी आयुर्वेद की प्रतिष्ठा की पुर्नस्थापना पर विचार
आवश्यक है. इस परिप्रेक्ष्य में निम्नलिखित
बिन्दुओं पर सहज ही ध्यान आकृष्ट होता है-
१. देश की ८० प्रतिशत जनता गांव में निवास करती है. जिन तक आधुनिक चिकित्सा
सुविधाओं की अभी (निकट भविष्य में भी) पर्याप्त व्यवस्था नहीं है.
२. भारत सामान्यत: एक गरीब देश है, जिसमें अधिकांश आबादी के लिए संतुलित आहार,
शुद्ध पेयजल, सफाई, माता एवं शिशु की देखभाल वर्तमान समय में एक स्पप्न है.
३. देश के शहरों में रहने वाला अभिजात्य वर्ग जिसकी विभिन्न राष्ट्रीय नीति-
निर्धारण में विशिष्ट भूमिका रहती है, आयुर्वेद को विशेषज्ञता के रूप में देखता
है.
४. आधुनिक चिकित्सा पद्धति बहुत से रोगों की चिकित्सा में विफल है, एवं अनगिनत
दुष्प्रभावों के कारण दोषपूर्ण है.
उक्त परिस्थितियों पर दृष्टिपात करने के पश्चात यह अनुभव होता है कि देश की,
ग्रामीण क्षेत्रों में प्रशासकीय स्तर पर, स्वास्थ्य नीतियों में परिवर्तन
अपेक्षित है. और यह परिवर्तन नये सिरे से गांवों के लिए ऐसे चिकित्सक उत्पन्न
करना होगा, जो वहां के सामान्य रोग ज्वर, अति-सार आदि से लेकर वाइरल फीवर,
कैन्सर जैसे घातक रोगों के न केवल भली-भांति निदान में ही सक्षम हों, अपितु
अनकी चिकित्सा हेतु सर्वसुलभ प्राकृतिक एवं आधु-~निक औषधियों के व्यवहार के
साथ-साथ सामान्य स्वस्थ-~वृत्त आदि का ज्ञान भी जनसामान्य को दे सकें. वास्तव
में सरकार का प्रयास इस क्षेत्र में ऊंट के मुंह में जीरे जैसा है. आज भी
ग्रामीण क्षेत्र में चिकित्सक, रोगी अनु-~पात १:२०,००० है, तथा इस अनुपात के
साथ वर्तमान दोषपूर्ण चिकित्सा व्यवस्था द्वारा ग्रामीण स्वास्पय में सुधार
यथार्थ में सम्भव नहीं लगता. वातानुकूलित कक्षों में शिक्षा पाने वाले डाक्टर
के लिए, किसी गांव के धूल व कीचड़ भरे वातावरण में तथाकथित अभिजात्य वर्ग के
पिछड़े लोगों के साथ चिकित्सा-कार्य करने में कठिनाई का अनुभव होता है.
अत: इस समस्या का समाधान एवं विश्व स्वास्थ्य संगठन का सन् २००० तक
विश्व स्वास्थ्य के स्वप्न के साथ, सामान्यजन के स्वास्थ्य से देश का विकास
तभी सम्भव है. जब ऐसे मूलभूत चिकित्सकों का निर्माण हो, जो ग्रामीण क्षेत्र की
प्राथमिक स्वास्थ्य-सेवाओं का पूरा सके. और यह तभी संभव है, जब सरकार,
आयुर्वेद एवं अन्य चिकित्सा-पद्धतियों के साथ पक्षपात न कर उनका सक्रिय योगदान
प्राप्त करे. वास्तव में जनसामान्य स्वास्थ्य लाभ चाहता है, न कि किसी
पद्धतिविशेष से चिकित्सा. वह चिकित्सक को अपने परिवार के एक सदस्य के रूप में
चाहता है, न कि किसी ऐसे बाहरी तत्व के रूप में जो उससे पैसा लेकर स्वास्थ्य
बेचने का ढोंग करता है. वर्तमान समय में चिकित्सक-रोगी कासंबंध संदिग्ध है
जिसके कारण न तो रोगी अपनी पूरी समस्यायें चिकित्सक को बता पाता है, और न ही
उनके निराकरण की आशा रखता है. ऐसे में आवश्यकता है कि इस दोषपूर्ण
शिक्षा-प्रणाली में पर्याप्त सुधार कर आयुर्वेद को दुराग्रह से मुक्त करके
प्राथमिक स्वास्थ्य हेतु मूलभूत चिकित्सक गांवों में पहुंचाये जायें. जो न केवल
आधुनिक औषधियों एवं बहुप्रचलित बड़े-बड़े आयुर्वेदिक योगों के प्रयोग में चतुर
हों, अपितु क्षेत्र की प्राकृतिक सम्पदा अर्थात क्षेत्रीय वनस्पतियों, खनिजों व
प्राणियों से सुलभ पदार्थों का चिकित्सा में प्रयोग करने में भी माहिर हों.
ताकि आधुनिक दवाओं के होने वाले कुप्रभावों एवं अपव्यय से बचा जा सके. इस सुधार
की प्रक्रिया में आवश्यक है कि वर्तमान आयुर्वेदीय शिक्षा प्रणाली में आमूल-चूल
परिवर्तन हों, जो निम्न आधार पर हो सकते हैं-
आयुर्वेद शिक्षा के पाठ्यक्रम में सुधार
वर्तमान में केन्द्रीय भारतीय चिकित्सा परिषद द्वारा सन् १९७७ से विरुद्ध
आयुर्वेद का पठन-पाठन आयुर्वेद शिक्षा संस्थाओं पर लादा गया है. जो देश की
वर्तमान परिस्थितियों में दोषपूर्ण हैं. जबकि आवश्यकता है कि हम जहां एक ओर
स्नातकोत्तर शिक्षा से आयुर्वेद विशे-~षज्ञों का निर्माण कर शहरी क्षेत्रों में
चिकित्सा हेतु प्रस्तुत कर सकें, वही स्नातक स्तर पर आवश्यक आधु-~निक चिकित्सा
विज्ञान से सम्पन्न तथा पूर्णतया व्यावहारिक आयुर्वेदज्ञ ग्रामीण क्षेत्रों के
लिए दे सकें. यह आयुर्वेद तथा देश दोनों की प्रगति में एक बढ़ता कदम होगा.
पाठ्यक्रम में निम्न चरणों में संशोधन प्रस्तावित हैं-
आयुर्वेदीय विषयों के साथ-साथ स्नातक प्रशिक्षण में आधुनिक शरीर रचना,
शरीर-क्रिया, विकृति विज्ञान, फार्मेकोलाजी तथा आधुनिक चिकित्सा का
अध्ययन-अध्यापन भी होना चाहिए. ताकि प्रशिक्षण बाद में व्यावहारिक रूप से रोग
के उचित निदान में लक्षण हो सके. ग्रामीण अंचलों में प्रमुखत: निम्न स्तर पर
स्वास्थ्य समस्यायें ही सकती हैं.
१. पोषण २. जीवाणुजन्य रोग
३. संक्रामक रोग ४. कृमि रोग
५. मातृ एवं शिशु स्वास्थ्य ६. परिवार नियोजन
७. औद्योगिक प्रदूषण
१. हमारी पहली समस्या पोषण की है. गांवों में अधिकांश व्यक्ति अभावजन्य
व्याधियों से ग्रसित रहते हैं जिसका कारण गरीबी होने के साथ-साथ पोषण के विषय
में ज्ञान का अभाव है. अत: प्रशिक्षण में अभाव की स्थिति एवं सीमित संसाधनों
में भी किस प्रकार के आहार से स्वस्थ रहा जा सके, इस पर विशेष बल देना चाहिए.
२. रोगजन्य जीवाणु टी. बी. कुष्ठ एवं मलेरिया जैसे घातक एवं प्राय: होने वाले
रोगों के कारण है. जिनका रोगनिदान, संसाधनों जैसे क्ष-किरण, पैथालाजी आदि के
अभाव में भी सफलतापूर्वक करके एन्टीबायो-~टिक्स आदि औषधियों का प्रयोग करने में
कुशलता हेतु सम्यक प्रशिक्षण दिया जाये.
३. साथ ही संक्रामक व्याधियों के प्रतिषेध से लेकर त्वरित निदान एवं चिकित्सा
का ज्ञान भी शामिल होना चाहिये. जिसमें संक्रामक व्याधियों के प्रतिषेधात्मक
पक्ष पर अधिक बल देते हुये रोग-प्रतिरोधक टीका-का विस्तृत एवं विशेष प्रशिक्षण
अनिवार्य हो. ताकि वे जनसामान्य को इनके लाभ एवं उपयोग का ज्ञान कराकर
रोग-प्रतिरोधक क्षमता को बढ़ाने हेतु प्रेरित कर सकें.
४. दूषित वैयक्तिक एवं सामाजिक स्वस्थवृत्त गांवों की प्रमुख समस्या है.
जगह-जगह पर गन्दे पानी का जमाव, स्वच्छताविहीन मार्ग, अशुद्ध पेयजल, एवं
वैयक्तिक स्वस्थवृत्त के प्रति उपेक्षा के फलस्वरूप कति-~पय अन्य व्याधि है.
अत: सामाजिक एवं वैयक्तिक स्वस्थवृत्त का आयुर्वेदीय एवं आधुनिक तथ्यों पर
आधारित विशद् विवेचनात्मक व्यावहारिक ज्ञान चिकित्सा पाठ्यक्रम की अटूट कड़ी
होना चाहिये. जिससे कि हमारे चिकित्सक स्वस्थवृत्तोक्त सिद्धान्तों के परिपालन
एवं उसके महत्व का सफलक्रियान्वयन जनसामान्य में कर सके.
५. सरकार द्वारा किये जा रहे प्रयासों के बावजूद बढ़ती हुई जनसंख्या के घनत्व
का दैत्य, देश के विकास मार्ग में अवरोधक की भांति अड़ा हुआ है. वास्तव में इस
क्षेत्र में हो रहे प्रयास न केवल अभी ग्रामीण क्षेत्रों के लिये पूर्णत:
अपर्याप्त हैं, आपितु उनके प्रायोगिकी पक्ष भी किंचित त्रुटिपूर्ण हैं. इसमें
भी आयु-~र्वेदीय चिकित्सकों को पाठ्यक्रम में परिवार नियोजन के विषय में न केवल
मौलिक, यथा महत्व, गर्भ निरोधक उपाय, आदि के बारे में प्रशिक्षित किया जाये
अपितु सुलभ साधनों के साथ, साथ अधुना पुरुष व स्त्री बन्ध्या-~करण के पर्याप्त
प्रायोगिक पक्ष से संस्कारित भी किया जाये. ताकि वे लोगों को स्वयंमेव इस
क्षेत्र में बढ़ने की प्रेरणा देकर परिवार नियोजन कार्यक्रम को सफल बनाने में
सहयोग कर सकें. चूंकि वर्तमान में आयुर्वेद चिकित्सक ही गरीब व पिछड़े हुये
क्षेत्रों में सर्वहारा के अधिक निकट हैं. अतः इस दृष्टि से भी उनको इसका
प्रशिक्षण देना यथेष्ट होगा.
६. परिवार नियोजन की समानान्तर समस्या मातृ एवं शिशु स्वास्थ्य भी दृष्टव्य है.
गांवों में अधिकांश गृह-~प्रसव होते हैं, जिनमें न केवल विसंक्रमण विधियां ही
प्रयोग में नहीं लाई जाती हैं, अपितु कुछ क्षेत्रीय अंध-~विश्वास भी किसी न
किसी उपद्रव को ही जन्म देते हैं शिशु के आहार-विहार की व्यवस्था भी, काफी
असंतुलित एवं विकृत होने के कारण निरंतर देश की शिशु मृत्यु दर में बढ़ोतरी कर
रही है. गर्भिणी की परिचर्या भी अव्यवस्थित एवं स्वास्थ्य की दृष्टि से
उपेक्षित रहती है, विशेष रूप से आहार के विषय में. अतः गर्भिणी के आहार-विहार,
पूर्व प्रसव परीक्षण एवं सामान्य व असामान्य प्रसव, पश्चात प्रसवचर्या, के साथ
ही शिशु स्वास्थ्य की संपूर्ण प्रशिक्षा कलेवर में प्रत्यक्ष कर्म से प्राप्त
ज्ञान देने की अवस्था भी पाठ्यक्रम में हो.
७. निरंतर भौतिकता की ओर बढ़ते युग में मशीनी विकास से औद्योगिक प्रदूषण भी
जनस्वास्थ्य को प्रदू-~षित करने में पीछे नहीं हैं जिसका पर्याप्त ज्ञान अर्थात
प्रदूषण की रोकथाम व तज्जन्य रोगों के निदान चिकित्सा आदि भी प्राथमिक
स्वास्थ्य चिकित्सक के प्रशिक्षण के विषय होने चाहियें.
आपातकालीन चिकित्सा
उपयुर्क्त सामान्य एवं कतिपय विशिष्ट आयामों के विमर्श के
उपरान्त अगला कदम हमें आपातकालीन चिकित्सा से दो-चार होने के लिये रखना है.
न तो हमारे पास पिछड़े क्षेत्रों में सुसज्जित संसाधन ही हैं और न ही विशेषज्ञ
चिकित्सक. आवश्यकता है, आपातकाल में रोग-~निदान के निर्णय के पश्चात उचित
प्राथमिक उपचार के साथ किसी अच्छे केन्द्र पर भेजने की व्यवस्था. इसके लिये
पाठ्यक्रम में सैद्धान्तिक आपातकालीन चिकित्सा व्यवस्था का प्रचुर अध्ययन
आवश्यक है.
संहिता ग्रन्थो का अध्ययन
प्राचीन काल में हम आज की अपेक्षा साधनों में काफी पीछे थे जिसका यथोचित प्रभाव
संहिता ग्रन्थों पर हुआ है. आज हमारे पास ढेरों विधायें हैं जो वास्तव में
उन्हीं प्राचीन विधाओं की विकसित, संशोधित एवं सम्पन्न कड़ी हैं. फिर संहिताओं
में आधुनिक परिप्रेक्ष्य में सैद्धां-~तिक ज्ञान की ही बहुलता है जिसका
दार्शनिक पक्ष कभी-कभी सामान्य स्तर पर निरर्थक-सा प्रतीत होता है. अतः
संहिताओं के अध्ययन की अनिवार्यता समाप्त कर प्रायो-~गिक एवं व्यावहारिक पक्ष
को संहिताओं से पृथक कर, प्रशिक्षण में सम्मिलित करना, स्नातक स्तर पर आयुर्वेद
के प्रचार एवं प्रसार का अगला चरण हो सकता है. विभिन्न विषयों जैसे
कायचिकित्सा, शल्य, कौमारभृत्य आदि में भी संहिताओं का ही पठन-पाठन होता है,
इस-~लिए भी उनका पृथक से विषय के रूप में अध्ययन अपेक्षित है.
आयुर्वेद वा गमय से विलुप्त प्रायः एवं निरन्तर अपना अस्तित्व खोती जा रही
चिकित्सकीय विधियां जैसे अग्नि-~कर्म, रक्तमक्षण आदि आज अत्यन्त पिछड़े तथा
आदि-~वासी कवीलों एवं पारम्परिक चिकित्सा तक ही सीमित रह गयी हैं. इनकी
पुर्नस्थापना कर, उस विषय को भी पाठ्यक्रम का अभिन्न अंग बनाया जाये.
शक्षक
अब संक्षेप में कच्ची मिट्टी को पाठ्यक्रम की थपकियों द्वारा घड़े का आकार देने
वाले कुम्भकार शिक्षकों, को भी विचार का विषय बनायें. वर्तमान में एक ही
शैक्षिक स्तर के (प्रायः स्नातक) शिक्षक विभिन्न विषयों का अध्यापन करते हैं.
जिनमें से कुछ शिक्षक अपने निजी चिकित्सा व्यवसाय एवं गैरशैक्षणिक गतिविधियों
में लिप्तता के कारण विषय के अध्यापन में सक्षम नहीं हैं. इनके स्थान पर
प्रत्येक विषय का विशेषज्ञ ही विषय-~विशेष के अध्यापन का उत्तरदायित्व वहन करे
तथा इनकी किसी भी गैरशैक्षणिक गतिविधि पर पूर्णतः रोक होनी चाहिए. प्रति पांच
वर्ष के अन्तराल से एक सुयोग्य समिति द्वारा इनकी योग्यता का निष्पक्ष
पुर्नमूल्यांकणों व अयोग्य शिक्षकों को शिक्षण कार्य से मुक्त कर दिया जाये.
पुस्तकालय
जहां एक ओर बड़े-बड़े ग्रन्थ हमारे ज्ञान के सैद्धां-~तिक पक्ष को एक अजस्र
स्रोत के रूप में निरंतर सिंचित करते रहते हैं. वहीं छोटे-छोटे पत्र-पत्रिकायें
विकासोन्मुख एवं सर्वतोन्मुखी झोंकों से उसे सुवासित करते हैं. किन्तु अधिकांश
आयुर्वेदीय शिक्षा संस्थाओं में पुस्तकालीय सुविधा पाषाणयुग की सभ्यता जैसी
लगती है. समस्त चिकित्सा पद्धतियों एवं अन्य ज्ञान-विज्ञान व साहित्यिक
पुस्तकों के साथ विभिन्न पत्र-पत्रिकाओं से युक्त एक बृहद् पुस्तकालय के बिना
ये शिक्षण संस्थायें अधूरी हैं. पुस्त-~कालय सुसम्पन्न हों जिनमें ओपन सेल्फ
सिस्टम के साथ इनके प्रातः आठ बजे से लेकर रात्रि दस बजे तक बुलने की व्यवस्था
हो. ओपेन सेल्फ सिस्टम से पाठक एवं पुस्तकों के बीच की दूरी कम करने में मदद
मिलती है. साथ ही एक वाचनालय भी होना चाहिये. पुस्तकालय में पुस्तकें स्वयं ही
लेकर पढ़-~कर तुरन्त वापस रखने की सुविधा हो ताकि अबोधित रूप में प्रशिक्षार्थी
कोई भी पुस्तक अथवा पत्रिका लेकर ज्ञाना-~र्जन कर सके.
क्रीड़ा:
प्रशिक्षण के साथ ही अन्तरंग एवं बहिरग क्रीड़ाओं का व्यापक प्रबन्ध हो,
क्योंकि व्यायाम शारीरिक व मान-~सिक स्वास्थ्य के लिए अत्यावश्यक है. समय-समय
पर प्रतिस्पर्धाओं के आयोजन भी होने चाहियें. साथ ही चारित्रिक विकास के
दृष्टिकोण से सांस्कृतिक कार्यक्रमों का संयोजन व उनमें प्रोत्साहन हमारी
कार्यक्षमता को बढ़ाते ही हैं. इसलिए उनको भी शिक्षा का ही एक अंग मानकर पोषित
किया जाये.
वानस्पतिक द्रव्यों का अध्ययन
वानस्पतिक द्रव्यों के अध्ययन के लिये महाविद्यालय से संबद्ध एक वनौषधि उद्यान,
प्रशिक्षण के लिये न केवल माध्यममात्र बनता है, अपितु उनमें उपजाई गयी
औष-~धियां हमारी औषधि निर्माणशाला के लिये शुद्ध-विश्वस-~नीय औषधियों का स्रोत
बन सकती हैं. इसी से सम्बद्ध औषधि निर्माणशाला जिनमें औषधियों की विभिन्न
कल्प-~नाओं की विधिवत् व्यापक व्यवस्था के साथ-साथ प्राण-~स्वरूप रसौषधियों के
निर्माण का विशेष प्रबन्ध होना मात्र आवश्यक न होकर अनिवार्य होना चाहिये.
जिसमें योग्य शिक्षक की देख-रेख में प्रायोगिक अध्ययन एवं चिकित्सा-~लय की
आवश्यकतानुरूप औषधियों का निर्माण होता रहता हो ताकि पूर्ण-प्रशिक्षित आयुर्वेद
स्नातक आयुर्वेद योगों के निर्माण में भी पारंगत होकर स्वयं औषधि निर्माण कर
अविश्वसनीय बाजारू औषधियों पर निर्भर न रहें और उनके कम प्रभाव अथवा
दुष्प्रभावों का निराकरण हो सके. इनके अभाव में शिक्षण कार्य के लिए विभिन्न
औषधि द्रव्यों व औषधि योगों की निर्माण विधि से सम्ब-~न्धित फोटोग्राफिक वी.
डी. ओ. के कैसिट्स, विशेषज्ञ विद्वानों द्वारा तैयार करवाने चाहिए ताकि उनका
अध्यापन निर्बाध गति से चल सके और कक्षाओं में इन फिल्मों के सहारे
शिक्षण-कार्य हो सके.
चिकित्सालय
वर्तमान में आयुर्वेद शिक्षण संस्थाओं से सम्बद्ध चिकित्सालय अव्यवस्था के कारण
चिकित्सालय की मात्र औपचारिकता-सी पूरी करते हैं. जो दुर्भाग्यपूर्ण है.
चिकित्सालयों को सुविधासम्पन्न होना चाहिए. जिनमें आयुर्वेदीय परम्परागत पद्धति
से चिकित्सा व्यवस्था का विशेष प्रबन्ध उसके कलेवर का प्रमुख भाग हो. रोगियों
के अधुना शल्यकर्म के साथ ही विभिन्न यथा काय-~चिकित्सा, पंचकर्म, रसायन
बाजीकरण, क्षारकर्म, अग्नि-~कर्म, रक्तमोक्षण व कल्पचिकित्सा के सुसज्जित विभाग
हों, जिनमें रोगियों के रोग-मुक्ति हेतु इन कर्मों की उपादेयता का प्रत्यक्ष
ज्ञान प्रशिक्ष करके, उनका सफल उपयोग कर सकें. तथा विशेषज्ञ हाउस आफीसर्स से
अपने निर्देशन में उक्त कर्मों का अभ्यास करायें ताकि इन पद्धतियों के विकास के
साथ-साथ इसका प्रयोग व महत्व सर्वग्राह्य व सर्वसुलभ हो सके.
उपसंहार
उपरोक्त आयुर्वेदीय कर्माभ्यास के साथ आधुनिक चिकित्सा का विशेष प्रशिक्षण
आधुनिक एवं सर्वसुविधा-~सम्पन्न चिकित्सालयों में ही मिलना चाहिये, क्योंकि
आधा-अधूरा ज्ञान अज्ञानता से अधिक हानिप्रद है. इन चिकित्सालयों में पूर्णतः
आधुनिक चिकित्सकीय व्यवस्था होने के कारण अधिकाधिक रोगी परीक्षण औषधि व्यवस्था
एवं लघु शल्यकर्म आदि के प्रत्यक्ष अभ्यास के क्रमबद्ध एवं सुसंगठित ज्ञान के
विशेष अवसर प्राप्त होते हैं. जो कि प्रायः आयुर्वेदीय महाविद्यालयों से संबद्ध
चिकित्सालयों में उपलब्ध नहीं हो पाते हैं. किन्तु इसके लिए आधुनिक
चिकित्सालयों से आयुर्वेद सम्बन्धित चिकित्सालयों को दो अभिन्न हृदयों की
भांति अटूट सहयोग का योगदान मिलना आवश्यक है. इनके बीच ऐसी व्यवस्था शासन
द्वारा की जाये कि वे आयुर्वेद स्नातकों के प्रशिक्षण में एक महत्वपूर्ण भूमिका
अदा करें. किसी प्रकार के पिष्ट-पेषण व आयुर्वेद के स्वरूप की कतर-व्योंत के
बिना जन-स्वास्थ्य हेतु आधुनिक चिकित्सालयों को सहकर्मी की भांति सम्मि-~लित
प्रयास करना चाहिये.
वर्तमान संदर्भ में सर्वसुलभ एवं स्वास्थ्य को प्रत्येक इकाई तक पहुंचाने के
लिए आयुर्वेद चिकित्सकों के सक्रिय योगदान के लिए वर्तमान आयुर्वेदीय
शिक्षा-प्रणाली के कुछ स्तर पर यह सुझाव, सम्भव है मील का पत्थर बन सके. यदि हम
`सन्त हंस गुन गहंहिं पय, परि हरि वारि विकार' के अनुसार स्वयं में संशोधन कर
सकें. परिणामतः हम आयुर्वेद के स्नातकोत्तर स्तर पर विशेषज्ञ उत्पन्न कर जहां
आयुर्वेद के उत्थान का एक स्तम्भ खड़ा कर सकेंगे, वहीं स्नातक स्तर पर सर्वहारा
से समग्र स्वास्थ्य में महत्व-~पूर्ण योगदान देकर देश के स्वास्थ्य व समृद्धि
का एक प्रमुख कारण बन सकेंगे.
