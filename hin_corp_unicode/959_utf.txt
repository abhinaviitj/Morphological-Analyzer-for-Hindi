<आ. ळ्.><ञ्. ठ्.><षुक्मिनि  लब्ह् के खट्ह शहिट्य ख आड्ह्यन्><१९७९><फन्च्ह् स्हेएल फ्रकस्हन्><झइपुर्><१८ टो २३><२७००><षुक्मिनि - खुस्हल् लब्ह् के खट्ह शहिट्य.><ढ्हनन्जय् खुमर्>

उस समय नरवर में राजा नल राज्य करते थे. उनके कोई संतान नहीं थी. राजा रात दिन
चिंतित रहता था और संतान हेतु देवी देवता तंत्र-यंत्र औषध आदि किया करता था. एक
दिन एक परदेशी ने पुष्कर यात्रा से पुत्र प्राप्ति की बात बताई. राजा ने यात्रा
का संकल्प किया. सौभाग्य से राजा के पुत्र प्राप्त हुआ और उसे साल्हकुमार नाम
दिया गया. मृत्यु के भय से माता ने उसे ढोला नाम दिया. कुमार जब तीन वर्ष का
होता है तब पुत्र मनौती पूरी करने पुष्कर यात्रा के लिए आते हैं. राजा पिंगल व
राजा नल एक दूसरे से मिलकर बहुत प्रसन्न होते हैं. राजा नल मारवणी को देखकर ढोला
से उसका रिश्ता करके विवाह कर देते हैं. देश में सुकाल पड़ने पर पिंगलराय पूगल
लौटते हैं. मारवणी अभी अल्प आयु सुकुमार बालिका ही थी अत: उसे ससुराल न भेजकर
पिंगल अपने साथ ही उसे ले आते हैं.
मालवा में राजा भीम राज्य करते थे उनकी सुन्दर कन्या मालवणी है. राजा नल पूगल के
मार्ग संकटों को देखते हुए ढोला का विवाह मालवणी से कर देता है. ढोला के विवाह
के समय भी मारवणी की बात नहीं बताई गई. मालवणी सास के द्वारा दिए गए उपालम्भ से
मारवणी के बारे में जानती है और वह ढोला से पूगल से आने वाले प्रत्येक पथिक को
अपने अधिकार में रखने का वचन ले लेती है.
समय व्यतीत होता रहा और पन्द्रह वर्ष व्यतीत हो गये. एक घोड़ों का सौदागर नरवर से
पूगल घोड़े बेचने आता है. वह मारू को देखकर पिंगल राजा के खवास से उसके बारे में
पूछता है. खवास उसे मारु के बारे में सब बात बताता है. सौदागर पिंगलराय को ढोला
की दूसरी पत्नी मालवणी के बारे में बताता है. मालवणी छुप कर यह सब सुनती है और
वह विरह व्यथित हो जाती है. मारू की विरह व्यथा छुपी नहीं रहती माता उसकी दशा
देखकर राजा को बताती है. राजा को सौदागर बताता है कि मालवणी पूगल से जाने वाले
प्रत्येक पथिक को मरवा डालती है और ढोला तक सन्देश पहुँच ही नहीं पाते हैं. राजा
पिंगल को जब यह बात ज्ञात होती है तो वे पुरोहित को भेजना चाहते हैं परन्तु
मारवणी के कहने से राजा ढाढ़ियों को भेजने के लिए तैयार हो जाते हैं. मारू
ढाढ़ियों को अपना विरह से दग्ध प्रेम संदेश ढोला तक पहुँचाने के लिए कहती है और
सुध न लेने पर ढोला को उपालम्भ पर उपालम्भ देती है. ढाढी भाट वेश में नरवर के
लिए प्रस्थान करते हैं. मालवणी उन्हें याचक जानकर छोड़ देती है. ढाढी नरवर में
पहले भाऊ भाट से मिलते हैं और सब कुछ बता देते हैं. भाऊ भाट अवसर देखकर उन्हें
ढोला से मिलवा देता है और इस प्रकार ढोला को मारवणी से पूर्व विवहिता होने की
बात ज्ञात होती है ढोला ढाढ़ियों को इनाम आदि देकर उनके साथ भाऊ भाट को भी भेज
देता है. ढाढी व भाट पूगल पहुँच कर पिंगल राजा को ढोला के सब समाचार विस्तार
पूर्वक कहते हैं.
ढोला मारू के लिए चिंतित हैं. मालवणी प्रिय को उदास देखकर खवास से कारण पूछती है
तब खवास पूगल से आने वाले पथिकों एवं भाऊ भाट के घात के बारे में बताता है.
मालवणी ढोला को उदासी का कारण पूछती है. ढोला बहाने बनाता है तथा परदेश गमन की
इच्छा व्यक्त करता है. परन्तु मालवणी के सामने उसके बहाने नहीं चलते अन्तत: ढोला
मारू के बारे में बताता है और उसे लाने की इच्छा भी ब्यक्त करता है. इस
अप्रत्याशित एवं आगत विरह की कल्पना से वह मूर्च्छित हो जाती है. होश में आने पर
वह भयानक गर्मी का, वर्षा की कीचड़ एंव शीत की कठोरता का स्मरण करा कर ढोला को
चार मास तक रोके रखती है. ढोला मालवणी के अपार प्रेम होने के कारण रुक तो जाता
है परन्तु मारवणी को भुला नहीं पाता. ढोला का धैर्य का अन्त हो जाता है और वह
पूगल प्रस्थान का दृढ़ निश्चय कर लेता है तब मालवणी कहती हैं कि उसकी
सुप्तावस्था में प्रस्थान करें. पन्द्रह दिन तक मालवणी सोती नहीं. आखिर प्रकृति की ही विजय
होती है एक रात मालवणि को नीदं आ ही जाती है और ढोला पूगल की राह लेता है. ऊँट
की आवाज से मालवणी जाग पड़ती है परन्तु तब तक ढोला बहुत दूर निकल जाता है.
मालवणी प्रिय वियोग में दुखित हो करुण क्रन्दन करती है. वह शुक को ढोला को लौटा
लाने के लिये भेजती है किन्तु वह भी निराश लौट आता है. ढोला पूगल की और बढ़ता
है. रास्ते में उसे एक बनिया मिलता है वह उसे पत्र देना चाहता है पर ढोला रूकना
नहीं चाहता वह वणिक को ऊँट पर बैठा लेता है. वणिक पत्र लिखकर खत्म करता है वहीं
उसका गन्तव्य स्थान आ जाता है. वणिक भी ऊँट की गति देखकर आश्चर्य करता है.
मार्ग में ढोला को ऊमर सूमरा का एक चारण मिलता है. वह ढोला को मारू सम्बन्धी
भ्रामक सूचनाएँ देता है. ढोला मारु की ओर से खिन्न हो जाता है. ऐसी मानसिक
ऊहापोह में उस मारू का एक चारण और मिलता है वह ढोला को वास्तविकता से परिचित
कराता है. ढोला उसकी बातें सुनकर प्रसन्न होता है और पूगल की ओर आगे बढ़ता है.
उधर मारू को स्वप्न में प्रिय मिलता है और वह वृतांत वह माता से कहती है. अगले
दिन वह सखियों के साथ शाम को कुयें पर जाती है तब उसके शरीर में शुभ शकुन
उन्पन्न होते हैं. कुयें पर ढोला भी पानी पीने आता है. वहीं दोनो का प्रथम
साक्षात्कार होता है. मारवणी ढोला की बातों से, उसे पहचान जाती है और तुरन्त ही
वापस घर आती है. पश्चात् ढोला की आगवानी के लिये आदमी भेजे जाते हैं ढोला के आने
पर सखियाँ मारवणी को सजाती है. तरह-तरह के सुख भोगता हुआ ढोला पन्द्रह दिन
ससुराल में रहता है. तत्पश्चात् ढोला के कहने पर राजा पिंगल मारू व ढोला को दहेज
देकर नरवर के लिए आनन्द एवं उत्साह के साथ विदा करते हैं. चलते-चलते मार्ग में
रात्रि होने पर ढोला ने पड़ाव डाला. यहाँ एक अप्रत्याशित घटना घटती है. मारवणी
को 'पीणा' साँप पी जाता है. ढोला विलाप करता है लोग मारू की बहिन चंपावती से
विवाह करने के लिए समझाते हैं पर वह नहीं मानता तथा मारू के साथ ही चितारोहण के
लिए तैयार हो जाता है. संयोग से उसी समय एक योगी योगिन उधर से आ निकलते हैं.
योगिनी मारू को जीवित करने के लिए योगी से अनुरोध करती है. योगी अभिमन्त्रित जल
छिड़ककर मारवणी को पुन: जीवित कर देता है. मारवणी के पुन: जीवन पाने की खुशी में
ढोला योगिन को नौसर हार तथा योगी को वस्त्र आभूषण देता है.
ढोला शीघ्र ही नरवर पहुँचना चाहता है परन्तु दुर्भाग्य अभी उसका पीछा नहीं
छोड़ता. मारू पर अनुरक्त ऊमर सूमरा घात लगाकर ढोला मारू का पीछा करता है. ढोला
ऊमरा सूमरा को नहीं जानता अत: उनके निमंत्रण पर वह मद्यपान के लिये रुक जाता है.
मारू के पीहर की डूमणी गीत के माध्यम से मारू को अमंगल की सूचना देती है. मारवणी
चिंतित होती है और ऊँट को छड़ी से मारती है. ढोला ऊँट को संभालने आता है तब मारू
ऊमर के षडयत्रं के बारे में बताती है. ढोला मारू ऊँट पर चढ़कर वायुवेग से चल
देते हैं. ऊमर सूमरा भी घोडों से उनका पीछा करता है और अन्त में निराशा हो वापस
लौटता है.
ढोला सकुशल नरवर पहुँचता है. पुत्र के पहुंचने पर राजा नल बहुत उत्सव मनाते हैं
और ढोला दोनों पत्नियों के साथ सुख से रहने लगता है कि एक दिन दोनों सपत्नियों
में अपने अपने प्रदेशों को लेकर वाद-विवाद समाप्त हो जाता है. ढोला के हस्तक्षेप
से वह कटु वाद-विवाद समाप्त हो जाता हैं. दोनों पत्नियों के भेद-भाव मिट जाते हैं
और वे सभी सुख से रहने लगते हैं.
माधवानल कामकंदला कथासार
एक समय इन्द्रपुरी में राजा इन्द्र ने प्रसन्न होकर अप्सराओं को नाटक खेलने का
आदेश दिया. अप्सराओं से सबसे सुन्दर अप्सरा जयन्ती को अपने रूप और कला पर बड़ा
घमंड हो गया था इसलिये उसने यह सोचकर कि उसके बिना नाटक हो ही नहीं सकता, नाटक
में भाग ही नहीं लिया. इन्द्र ने क्रुद्ध होकर जयन्ती को शाप दे दिया और वह शाप
के फलानुसार मृत्युलोग में शिला के रुप में अवतरित हुई. इन्द्र ने शाप देने के
बाद जयन्ती के विनती करने पर यह वरदान भी दे दिया था कि जब माधव ब्राह्मण उसका
वरण करेगा तब वह शाप मुक्त हो जायेगी.
जयन्ती शिला रूप में पुष्पावती नगरी में अवतरित हुई. कैलाश पर्वत पर योगिराज
शंकर बारह वर्ष की समाधि में अविचल बैठे थे. एक दिन समाधिस्थ अवस्था में ही उनका
मन उमा रमण के लिये चंचल हो उठा और उसी अवस्था में वह इस विचार से स्खलित हो
गये. शंकर के वीर्य के पृथ्वी पर गिरने की आशंका तथा उसके द्वारा होने वाले
संभाव्य उत्पात के विचार से प्रेरित होकर विष्णु ने प्रगट होकर उस बिन्दु को
अपनी अजंली में ले लिया और उसे एक कमलिनी की नाल में रख दिया.
गंगातट पर पुष्पावती नगरी में राजा गोविंद चन्द राज करता था. इस राजा के पुरोहित
शंकरदास के कोई पुत्र नहीं था इसलिये वह बहुत दुखी रहता था. एक रात उस शिव ने
स्वप्न में बताया कि गंगातट पर जाओ वहां तुम्हें एक पुत्र मिलेगा. दूसरे दिन
प्रात: काल ब्राह्मण अपनी पत्नी के साथ गंगातट पर गया और एक बड़े ही सुन्दर बालक
को पाया. ब्राह्मण ने इसका नाम माधवानल रखा, जो बड़ा बुद्धिमान एवं तेजस्वी था.
एक दिन बारह वर्षीय बालक माधव अपने मित्रों के साथ नदी तट पर पहुँचा. वहाँ
शिलारूपिणी नारी को देखकर बालकों ने खेल ही खेल में माधवानल को दूल्हा बनाकर
शिलारूपी नारी से विवाह कराया. माधवानल से विवाह के बाद वह शिलारूपी नारी अप्सरा
बनकर आकाश में उड़ गई और सभी बालक भयभीत हो देखते रह गये.
इंद्र लोक में पहुंच कर जयन्ती बहुत दु:खी रहने लगी. उसे बार-बार माधव का ध्यान
आता था, वह सोचती थी कि माधव ने उसका उपकार किया है और वह माधव की विवाहिता है.
एक रात वह माधव से मिलने आई और व्यथा प्रकट की.
इसके बाद रोज वह माधव से छुप कर मिलने लगी. एक दिन जयन्ती सो गई अत: इसे
इन्द्रलोक पहुंचने में देरी हो गई जिसके कारण अन्य अप्सराओं ने जयन्ती के भेद को
पा लिया और उन्होंने इन्द्र से जाकर शिकायत कर दी. इन्द्र के शाप भय से जयन्ती
ने थोड़े दिन आना बन्द कर दिया. उसके न आने से माधव बड़ा दु:खी रहने लगा. कुछ
दिन बाद जयन्ती माधव के पास आई और उसे अपनी विवशता बताई. उस दिन से माधव स्वयं
इन्द्रपुरी जाने लगा. एक रात इन्द्र ने फिर अपने यहाँ नाटक का आयोजन किया.
जयन्ती बड़े संशय में पड़ गई अन्त में उसने माधव को भ्रमर का रूप देकर अपनी
कंचुकी में रख लिया. सभा में नृत्य करते समय वह अपने अंगों को विशेष रूप इसलिये
नहीं मोड़ती थी कि कहीं कंचुकी के बीज में अवस्थित भ्रमर रूपी माधव दब न जाये.
इन्द्र ने जयन्ती की इस दशा को बड़े ध्यान से देखा और माधव रूपी भ्रमर को कंचुकी
में देख बड़ा क्रुद्ध हुआ और उसने जयन्ती को वेश्या के रूप में मृत्यु-लोक में
जन्म लेने का शाप दिया. इस शाप के कारण कामावती नगरी में कन्दला वेश्या के रुप
में जयन्ती ने जन्म लिया. इधर माधव अप्सरा के प्रेम में व्याकुल रहने लगा. अनजान
में माधव का रूप उसके लिये घातक था. नगर की सारी स्त्रियांॅ उसके रुप पर मोहित
थीं तथा अपने घर का काम छोड़कर उसकी याद में समय व्यतित किया करती थीं
और अपने पति को ओर भी ध्यान नहीं देती थीं. एक दिन कुछ आदमियों ने राज दरबार में
माधव के ऊपर स्त्रियों को दुश्चरित्रा बनाने का अभियोग लगाया और उसके निष्कासन
की प्रार्थना की. राजा ने माधव के रूप का प्रभाव देखने के लिये उसे अपने यहाँ
बुलाया जहाँ उसकी रानियाँ एवं अन्य स्त्रियांॅ भी थी. माधव के रूप को देखकर
स्त्रियांॅ विह्वल हो गई और कुछ तो अपने आपको संभाल भी न सकीं. स्त्रियों की इस
दशा को देखकर राजा ने माधव को निष्कासन की आज्ञा दी. माधव पुष्पावती को छोड़कर
घूमता हुआ कामावती पहुँचा.
इन्द्र महोत्सव के दिन राजा कामसेन के यहाँ नाटक खेला जा रहा था. मृंदग आदि बाजे
बज रहे थे. माधव भी राजद्वार पर पहुँचा किन्तु अन्दर से आते हुये तंत्रीनाद एवं
मृदंग की धुन को सुनकर अपना सिर धुनने लगा. द्वारपाल के पूछने पर उसने बताया कि
पूर्व की ओर मुहँ किये जो पखावज बजा रहा है उसके अगूंठा नहीं है इसलिये स्वर भंग
हो रहा है. द्वारपाल के द्वारा राजा को यह बात मालूम हुई तब उन्होंने माधव को
बुलाया और बड़ा सत्कार किया. माधव ने कामकंदला को देखा और कामकंदला ने माधव को.
दोनों एक दूसरे को परिचित से जान पड़े. माधव सोचने लगा कि संभवत यही वही अप्सरा
तो नहीं है जिसने मुझे कुचों के बीच रख लिया था और कन्दला यह सोचने लगी कि कभी
मैंनें इसे अपने कुच के बीच स्थान दिया था कब दिया था स्मरण नहीं आता. इतने में
कंदंला का नृत्य प्रारम्भ हुआ और एक भ्रमर कंदला के कुच के अग्र भाग पर आ बैठा.
इस भ्रमर के बैठते ही स्मरण शक्ति जागृत हो गई और उसने माधव को पहचान लिया. ऐसा
याद आते ही भ्रमर ने कुच पर दंशन किया और कंदला ने उसे पवनस्रोत से उड़ा दिया.
नर्तकी की इस कला की ओर माधव को छोड़कर किसी ने ध्यान नहीं दिया. अतएव माधव ने
नर्तकी को पास बुलाकर राजा द्वारा प्रदत्त आभूषण कंदला पर निछावर कर दिये. माधव
के इस व्यहार को राजा ने अपना अपमान समझा और उसे देश निकाले का दण्ड दे दिया.
कामकंदाला उसे अपने घर ले गई माधव कुछ समय तक कंदला के साथ रहा और फिर कामावती
छोड़कर चला गया.
कंदला के वियोग में भटकता हुआ माधव राजा विक्रमादित्य के राज्य उज्जैन पहुंचा और
अपने वियोग दु:ख से छुटकारा पाने हेतु शिव मन्दिर में गाथा लिखी जिसे पढ़कर
विक्रमादित्य बड़ा दुखी हुआ. विक्रमादित्य की आज्ञा से इस विरही को ढूँढा जाने
लगा. गोप विलासनी वेश्या ने शिव मन्दिर में माधव को ढूँढ निकाला. राजा ने वेश्या
से प्रेम त्यागने को कहा लेकिन माधव के न मानने पर विक्रमादित्य ने कामावती पर
चढ़ाई करदी. कामावती में विक्रमादित्य ने कंदला की परीक्षा लेते समय माधव की
मृत्यु का झूँठा सन्देशा कहा जिसके कारण कंदला की मृत्यु हो गई. कंदला की मृत्यु
का हाल जानकर माधव भी मर गया. बेताल की सहायता से अमृत प्राप्त कर विक्रादित्य
ने दोनों को पुन: जीवित किया और उसके उपरान्त विक्रमादित्य के कहने पर कामसेन ने
कंदला को माधव को सौंप दिया. इस प्रकार कंदला को प्राप्त कर माधव अपने पिता के
यहाँ पुन: लौट आया.
तेजसार रास का कर्त्ता
कुशललाभ के द्वारा विरचित कथा-साहित्य में 'तेजसार रास' का भी प्रमुख स्थान है.
इस रचना को प्रकाश में लाने का सर्वप्रथम श्रेय जैन गुर्जर कवियों-भाग-१ के
सम्पादक श्री मोहनलाल दूलीचंद देसाई को है. डॉ. हीरालाल माहेश्वरी और डॉ. मोतीलाल
मेनारिया ने भी अपनी 'राजस्थानी भाषा और साहित्य' पुस्तकों में कुशललाभ की उक्त
रचना का उल्लेख किया है. श्री प्रेमसागर जैन ने इस रचना को दीप-पूजा से
सम्बन्धित काव्य मानते हुये कहा है कि कुशललाभ ने इसकी रचना अपने गुरु अभयदेव से
प्रेरणा पाकर की थी. श्री जैन द्वारा इस काव्य को दीप-पूजा से सम्बन्धित मानने
के आधार 'जैन गुर्जर कवियों' भाग-१ में उल्लिखित तीन प्रतियों में से प्रथम सं.
१६४४ वि. पौष शुक्ला १४ को राजपुर (अहमदाबाद) में तपागच्छीय सहजविमल द्वारा
प्रतिलिपि प्रति है, जिसकी अंतिम पुष्पिका में इसे 'दीप-पूजा विषये रास' संज्ञा
दी गई है. श्री अगरचन्द नाहटा ने भी कुशललाभ के कृतित्व के परिचय विषयक अपने एक
लेख में उक्त रचना 'तेजसार रास' का भी उल्लेख किया है. पर सामान्य सूचना को
छोड़कर इस रचना पर अद्यावधि कोई विशेष प्रकाश नहीं डाला गया है.
४१५ छन्दों में विरचित यह लघु काव्य काल्पनिक पात्र और घटनाओं से युक्त
जैन-दर्शन के प्रचार-प्रसार का साधनरूप एक आख्यान है. इसमें मुख्य पात्र बनारस
के राजकुमार तेजसार के जन्म और जीवन से सम्बन्धित चमत्कारी वर्णन प्रस्तुत किया
गया है और अनन्त ऐश्वर्य और भोगों के उपभोग के उपरान्त तेजसार को दीक्षा दिलाकर
कथा की सुखप्रद समाप्ति की गई है. सरल सहज-प्रवाहमयी राजस्थानी भाषा में विरचित
इस आख्यान में भाव-सौष्ठव, भार्दव, ऋतुता, सहज अभिव्यक्ति, धार्मिक अभिव्यंजना
के साथ-साथ भारतीय आर्य संस्कृति और लोक तत्त्वों का सम्यक् समावेश मिलेगा.
अपने अनुसंधान कार्य के लिये यात्रा करते समय मुझे कुशललाभ कृत उक्त काव्य की कई
एक प्रतियाँ प्राप्त हुई हैं. पर मेरे आश्चर्य की कोई सीमा न रही, जब मुझे जालौर
स्थित इतिहासवेत्ता मुनि श्री कल्याणविजय जी के ग्रन्थ भंडार का अवलोकन करते समय
इस भण्डार में वही ग्रंथ रचियता के रूप में वृहत्तपागच्छीय वाचक जयमंदिर के नाम
से मिला. प्रारम्भिक वंदना एवं अन्तिम प्रशस्ति में रचयिता के नाम,रचना
स्थान,गुरू नाम और गच्छ-नाम में अन्तर के अतिरिक्त कथा भाग में प्रारम्भ से अंत
तक भाषा, शैली या छन्दक्रम आदि किसी में भी कोई अन्तर नहीं मिलता है. इसी भण्डार
में कुशललाभ विचरित संस्करण की भी एक प्रति प्राप्त हुई है.
< आ. ळ्.>
< ञ्. ठ्.>
< श्ःआखूण् ठाळा  >
< षाझ्श्ठ्ःआण् खै ळौख् ख्षीठ्आ.>
< १९८९ >
< ऊठ्ठाष् ंआढ्ःआ ख्शैठ्षा शाण्श् ख्षीठीख् खैण्ढ्षा. >
< आळ्ळाःआभाढ्. >
< ५० ठौ ५४ >
< २१०० >
< श्ःआखूण्ठाळा-षाझ्श्ठ्ःआण् खै ळौख् ख्षीठ्आ.>
< ढ्ःआणाण्झा खूंआष् >
< जसनाथी सिद्धों का अग्नि नृत्य :
राजस्थान के लोकनृत्यों की श्रृंखलों में आग के धधकते अंगारों पर किये जाने वाला
" अग्नि नृत्य" अपनी अलग ही विशिष्टता लिए हुए है इस नृत्य का उद्गम बीकानेर जिले
के कतरियासर ग्राम से हुआ. इसका प्रदर्शन करने वाले नर्तक " जसनाथी सम्प्रदाय " के
मतानुयायी जाट सिद्ध कबीले के लोग हैं.
जसनाथ जी का आविर्भाव बीकानेर के कतरियासर नामक गाँव में विओ संओ
१९३९ कार्तिक शुक्ला-~एकादशी शनिवार को हुआ. ऐसा प्रसिद्ध है कि यहाँ के जागीरदार
हमीर जी को ये डाबला तालाब पर पड़े मिले. हमीर जी नि:सन्तान थे
अत: इस शिशु को पाकर वे उनकी पत्नी रूपादे अति प्रसन्न हुए. बालक का बड़े लाड़
प्यार से पालन-पोषण हुआ और उसका जसवन्त नाम रख दिया गया.
आगे जाकर जंगल में चरती ऊँटनियों को ढूँढते हुए इस बालक को
गुरू गोरखनाथ मिले जिन्होने इसके कान में सत्य शब्द फूँक दिया . फलस्वरूप बाहर
वर्षीय बालक जसवन्त से जसनाथ हो गया. इसी जसनाथ के नाम पर जसनाथी सम्प्रदाय हुआ.२
श्री सूर्य शंकर जी के अनुसार- राजस्थान में सिद्धों के दो हज़ार घर हैं, पाँच
ठिकाने, बारह धाम, चौरासी बाड़ी और एक सौ आठ स्थापना हैं. इस सम्प्रदाय में रहने के
लिए छत्तीस नियम पालने आवश्यक हैं. इन नियमों को पानी की अंजलि लेकर जो प्रतिज्ञा
करता है वही जसनाथी कहलाता है. ये सिद्ध लोग अपने सिर भगवे रंग की पगड़ी धारण करते
हैं और वस्त्र भी भगवे रंग के पहनते हैं तथा जसनाथी मन्दिरों को सेवा-पूजा करते
हैं. अपने गले में यह लोग सात गंठी काला धाग भी पहनते हैं जो इनके कुलगुरू का दिया
होता हैं. चौबीस वर्ष की आयु में जसनाथ समाधिस्थ हुए थे. बीकानेर से सटे हुए एक
गाँव में आज भी इनकी समाधि विद्यमान हैं. अत: इनकी समाधि की पूजा होती हैं. जसनाथी
सिद्धों में प्रचलित अग्नि नृत्य को प्रारम्भ करने का श्रेय स्वंय सिद्ध जसनाथ जी को
हैं. कहते है बाद में प्रसिद्ध सन्त रूस्तम जी ने इसे मूर्त रूप दिया हैं.
जसनाथी सिद्धों मे रात्रि जागरण तथा अग्नि नृत्य दोनों प्रसिद्ध हैं. ये दोनों
प्राय: साथ-साथ होते हैं. अत: जहाँ जहाँ रात्रि जागरण होता हैं वहाँ-वहांॅ अग्नि
नृत्य का आयोजन हो ही जाता है. यह आयोजन कुलगुरू के सान्निध्य मे होता है.
अग्निनृत्य के पूर्व करीब कई मन लकड़ी जला लेते हैं उनके अंगारों पर यह नृत्य सफलता
पूर्वक किया जाता हैं. अंगारों के ढेर का माप करीब सात फुट लंबा, चार फुट के लगभग
ऊँचा होता हैं. सुविधानुसार यह माप कमं और ज्यादा भी किया जा सकता है. यह "
घृणा" कहलाता है. इधर गायक मण्डली में से एक आदमी नगाड़े की जोडी को अपनी
हथेलियो से बजाता हैं और ओंकार जैसी ध्वनि का आलाप करता है. दोनों ओर बैठे पाँच
व्यक्ति अपने हाथों में लंबी डोरी के मजीरे बजाते हुए इस ओंकार ध्वनि को उठाते
हैं. "घृणा" के चारों ओर पानी का छिडकाव कर दिया जाता हैं. पास ही घी की अखंड
जोत जलती रहती है. कुलगुरू हवन करता हैं फिर चार व्यक्ति उठकर गुरू को पाट पर
बिठाकर माला पहनाते हैं. "सिद्धो गायकों आरम्भ करो" कह कर गुरू तब उन्हें
आलाप प्रारम्भ करने को कहता हैं. तीन सबद जसनाथी के गाये जाते हैं. चौथा पद
"नाचणियों" सबद होता है, सिद्ध रूस्तम जी का, जिसके आरम्भ के साथ नाचणिये नाचना
आरम्भ करते हैं. यह लोग दुत गति से धूणा की परिक्रमा कर गुरू को नमस्कार करते
हैं. थोड़ी देर गुरू के आगे नाचते हैं. तत्पश्चात गुरू इन्हें आग में नाचने का
आदेश देता है.
नृत्य करने वाले कई बार अंगारों के ढेर में प्रवेश करते हैं और निकलते हैं. इस
समय विशेष सबद गाया जाता है. वाद्यों की गति तेज हो जाती हैं. नगाड़ों की थापी
का ध्यान रखते हुए सिद्ध " फतै फतै " कहते हुए दहकते अंगारों की शरण में प्रवेश कर
जाते हैं. जिसका आशय है कि "इष्ट हमें विजय प्रदान करें. " और उन अंगारों को कभी
हाथ में उठाते हुए कभी मुंह में डालकर, दर्शकों की ओक फेंक कर, कभी उन्हें
दांतों से पकड़ कर, कभी पैरों से रौद कर, कभी उन्हें हथेली में लेकर मजीरे की
तरह फोड़ कर तो कभी झोली भर नाना प्रकार के कलात्मक खेल खेलते हैं. इनके साथ ये
नृत्यकार अंगारों से मजीरा फोड़ना, हल जोतना, खलिहान निकालना तथा अन्न को ड़ालकर
हवा में उपणना जैसी क्रियायें भी बड़े सुन्दर रूप में दिखाते हैं. यह दृश्य ऐसा
होता है कि देखने वाले तो आश्चर्यचकित हो जाते हैं परन्तु नृत्यकार आग में ऐसे
खेलते हैं जैसे होली पर फाग खेल रहे हैं. आग के साथ राग और फाग का ऐसा अनोखा खेल
जसनाथियों के अलावा अन्यत्र कहीं देखने को नहीं मिलता. इस नृत्य में केवल पुरूष
ही भाग लेते हैं.
यह नृत्य रात्रि में ही आयोजित होता हैं. एक रात में इनके तीन-तीन चार-चार दौर हो जाते
है. जोधपुर, बीकानेर मंडेलों में जसनाथ मतानुयायियों की बहुलता हैं, इस लिए उधर
के लोगों के लिए यह अभूतपूर्व होकर भी अज्ञात वस्तु नहीं हैं, शहरी लोगों को
इसका पता नहीं.
जसनाथी मतावलबियों एवं नर्तकों की मान्यता हैं कि सिद्ध जसनाथ तथा सिद्ध रुस्तम
की अनुकम्पा से ही इनकी अग्नि से रक्षा होती है.३ फाल्गुन और चैत्र में यह नृत्य
किया जाता है. यह नृत्य स्वान्त: सुखाय है. बीकानेर के स्वर्गीय महाराजा गंगासिंह
जी इस नृत्य के सबसे बड़े संरक्षकों में थे. वे नृत्यकारों को विशेष उत्सव
एवं समारोहों में निमन्त्रित करते और पर्याप्त धन भी दिया करते थे. बीकानेर के
जूनागढ़ किले मे एक विशेष प्रांगश आज भी बना हुआ है जहाँ यह नृत्य विशेष
समारोह में किया जाता था . कतरियासर, मामूल, डिकमदेसर आदि इन नर्तकों के गाँव
है.
यह नृत्य बीकानेर राज्य के आमन्त्रित बड़े-बड़े राजकीय अतिथियों, ब्रिटिश कालीन
अफसरों और देशी-विदेशी राजा महाराजाओं के सम्मान में रजकीय स्तर पर अनेकों बार बीकानेर
के जूनागढ़ (पुराना किला) में प्रदर्शित हुआ है. जोधपुर में भी इसका एक बार
बृहत् प्रदर्शन हुआ, जिसकों देखने के लिए अपार जनसमूह उमड़ पड़ा. इस नृत्य में
निराली गायन-पद्धित का उपयोग किया जाता है.
जसनाथी सम्प्रदाय के सिद्ध अपने सबदों (पदों) को नगाड़ों और मजीरा वादन के साथ
अपनी विशिष्ट गायन शैली वाली एक बहुत दुर्बोध किन्तु कर्णप्रिय राग में गाते
हैं. पूर्ण अभ्यास व रियाज के बिना इस गायकी का शालीनता पूर्वक व यथावत राग में
गा लेना सरल एंव सहज नहीं है. इसे तो वहीं व्यक्ति भली-भांति गा सकता है जो
पर्याप्त समय तक सिद्ध गायकों के सम्पर्क में आया हो अथवा जिसने इसका शिक्षण
पाया हो.
इस गायकी में सर्वप्रथम मुख्य गायक नगाड़ा-जोड़ी को अपनी हथेली से बजाता हुआ
गायनारम्भ करता है और सहायक दो श्रेणियों में विभक्त होकर, मजीरों को बजाते हुए,
आलाप को उठाते हैं. इसी क्रम से सारी गायकी सम्पन्न होती है. श्रोताओं के लिए,
गाते समय आलाप के आरोह-अवरोह, " ओ ़अ ़अ ़अ के बीच सबदों (पदों) की पक्तियों को
स्पष्ट समझ लेना जरा कठिन होता हैं. तभी किसी ने इस सहगान को सुनकर शायद यह
किंवदन्ती घड़ी होगी कि सिद्ध जसनाथी नें जंगल में " नाहरों" को रोता सुनकर इस
राग पद्धति का आविष्कार किया था, वह कहाँ तक ठीक है, नहीं कहा जा सकता किन्तु
स्वर विकास में पशु पक्षियों का योगदान सर्वविदित है.४
सिद्ध गायकों के अनुसार यह संगीत ओंकार जैसे उदात्त स्वरों में गाया जाता है.
"ऊँ" को कुछ देर सुस्थिर रूप में उच्चारण करने पर एक प्रकार का गीत स्वर निकलता
है.
कुछ आधुनिक तथा मर्मज्ञ गायकों का अभिमत है कि यह संगीत ध्रुपद धमार से अधिक
सादृश्य रखता है और अधिकाशंत: इसकी लय विलम्बित रहती है.
गायनारम्भ से पूर्व सिद्धों की गायक मंडली तत् तत् राग से सम्बन्धित "सिरलोक" में
राग को आलापित करती है. ये "सिरलोक" शिक्षाप्रद तो होती ही हैं साथ ही कुछ
सिरलोक राग के लक्षणों को प्रकट करने वाले भी होते हैं. संस्कृत के श्लोक के नाम
पर ही संभवत: इन्हे सिरलोक कहा गया है. यहाँ सिद्धों द्वारा प्रयुक्त कतिपय
सिरलोक उद्धत किये जा रहे हैं.
"गुरू जसवन्त ने सिंवरता, सिंवरां पालण पीर
भूखाँ भोजन सांपजै, लिसियाँ पावण नीर ."५
इस प्रकार जसनाथी सिद्धों के चमत्कारिक अग्निनृत्य में इनकी गायकी भी
शास्त्रीयता का पुट लिये हुए हैं.
 भरतपुर का बम नृत्य:
यह भरतपुर क्षेत्र का नृत्य है. इस नृत्य में एक बड़े नगाड़े का प्रयोग किया
जाता है . जिसकी ऊँचाई लगभग ढ़ाई, तीन फुट होती है और जिसका व्यास लगभग दो फुट
का होता है. और जिसे दो आदमी खड़े होकर दोनों हाथों में एक जैसे दो मोटे डंडे लेकर
ब्जाते हैं, भरतपुर की बोली में इसे "बम" कहते हैं. इस नगाड़े के ही कारण इस
नृत्य का नाम "बम-नृत्य" पड़ा . यह नृत्य केवल पुरूषों के द्वारा किया जता हैं.
फागुन की मस्ती में, नई फसल आने की खुशी में किसी भी चौपाल में यह नृत्य रात्रि
को आयोजित किया जाता है. इस नृत्य में कई बार एक से अधिक "बम" बजाये जाते हैं.
इस नृत्य में सारा दल तीन भागों में बंट जाता हैं. नृत्य को गति देने वाले
नगाड़े के कलाकार होते हैं और उनके साथ थाली, चिमटा, ढोलक,मजीरा आदि साज लिए
होते हैं. इसमें थाली को गिलास के ऊपर औन्धी रखकर दोनों डंड़े से बजाया जाता
है. दूसरे भाग में वाद्य कलाकारों के बायीं ओर एक पक्ति खड़ी होती है, जिसमें
हरेक कलाकारों के हाथ में बाँस के ऊपर बना हुआ एक पंखा रहता है, जो रंग बिरंगे
कपड़ों से बनाया जाता हैं. इस नृत्य का तीसरा दल गायक औक नृत्यकारों का होता हैं
जो नगाड़े वालों के आगे मैदान में गाकर नृत्य करते हैं. नर्तक किसी प्रकार के
आकार में नृत्य नहीं करते, बल्कि प्रत्येक नर्तक स्वच्छन्द रूप से नृत्य करता
है. इस बम नृत्य की रचना में हाथरस की नौटंकी का प्रभाव दिखलाई पड़ता है.
जिसमें कलाकार पहले गाना गाते है और फिर वाद्य यन्त्र के साथ नृत्य करते हैं.
राजस्थान के इस क्षेत्र में बड़े नगाड़े का चलन अन्य स्थानों पर भी मिलता है.
भरतपुर से लगा हुआ अलवर का क्षेत्र है. यहाँ रहने वाली मेव जाति इसी प्रकार के
बड़े नगाड़े काम में लेती थी जिन्हें "टामक " कहा जाता था. यह "टामक" लाठियों से
बजायी जाती थी. इसी प्रकार अलवर और भरतपुर की सीमा के क्षेत्र में लक्ष्मणगढ़,
कठूमर, नगर आदि क्षेत्रों में जो ख्याल के दंगल होते हैं उनमें भी इस प्रकार के
बड़े नगांड़े काम में लिये जाते हैं.
करौली का लाँगुरिया नृत्य :
राजस्थान के पूर्वोत्तर क्षेत्र में करौली के पास चम्बल के बीहड़ों में स्थित
त्रिकूट पर्वत पर कैला देवी का भव्य मन्दिर बना हुआ है. यह क्षेत्र उत्तर
प्रदेश और मध्य प्रदेश की सीमा पर अवस्थित हैं . अत: इस मन्दिर के उपासक
राजस्थान के अलावा मध्य प्रदेश, उत्तर प्रदेश से भी आते हैं. चैत्र के महीने में
इस मन्दिर पर मेला लगाता है जिसमें लाखों लोग आते हैं. यहाँ देवी की अर्चना में
नृत्य भी सम्मिलित है और इस नृत्य का नाम लाँगुरिया पड़ा.
मेले में अलग-अलग स्थानों पर नफीरी और नौबत के साथ अनेक स्त्री पुरूष नृत्य करते
हैं. इस नृत्य में भगिमाएँ व्यक्तिगत होती हैं सामूहिक नहीं. राजस्थान के मीणे और
गूजर जातियों की तरह का ये लोकनृत्य है. जिसमें नृत्य संरचना सामूहिक नहीं
होती, किन्तु लोग समूह में नाचते हैं. नृत्य के साथ अलग भक्ति गीत होते हैं
जिसमें लांगुरिया शब्द का प्रयोग होता है.
 गीत
 कैला मैया ने बुलाया जब आये लांगुरिया
 ओ देवी मैया के दरस करने आये लांगुरिया
अन्तरा- राम नाम की लूट है रे लूट सके तो लूट
 अन्तकाल पछतायेगा जब प्राण जायेंगे छूट
कैला मैया ----------------------------------
अन्तरा- राम झरोखा बैठ के रे सबका मुजरा लेंय
 जैसी जाकी चाकरी तैसो ही फल देय.
केला मैया ने बुलाये ---------------------------
इस प्रकार दोहे जोड़ते जाते हैं. इस गाने को कहरवा ताल में गाया जाता है.
टूँटिया नृत्य:
 लड़के की शादी में जब बारात वंधू के घर चली जाती है तो पीछे से ये
नृत्य स्त्रियों द्वारा होता है. मेवाड़, अलवर और बीकानेर की ओर यह अधिक दिखाई देता
है. भिन्न-भिन्न रूपों में यह नृत्य अनेक जातियों में पाया जाता है. स्त्रियांॅ
नृत्य के साथ-साथ अभिनय भी करती हैं. एकल नृत्य भी होते हैं कभी सामूहिक रूप से
नृत्य करती हैं. एकल नृत्य भी होते हैं कभी सामूहिक रूप से नृत्य करती हैं किन्तु
मात्र मनोरंजन ही इनका उद्देश्य है. औरतों में से ही दुल्हा-दुल्हन बनते है.
यह घर की चार दीवारी के अन्दर होता है. कुछ औरतें पुरूष वेष धारण करके नृत्य करती
हैं. उनके साथ में बैठी अन्य स्त्रियांॅ गाती रहती हैं.
" कूवे की पाल पर बायों रे भरूटियो
घर मेरी दूर दोगड़ मेरी भारी,
पतली कमर बल खाय रे भरूटियो,
इस नृत्य में स्त्रियांॅ घूँघट निकालकर अपनी कोहनियों को जमीन तक झुकाती हुई तथा
घाघरे को चक्कर देती हुई अत्यन्त मरोड़दार ढ़ग से नाचती हैं. ये टूँटिया नृत्य किसी
समय राजघराने के साथ लगे हुए परिवारों में विशेष प्रचलित थे तथा उनमें भाग लेने
वाली स्त्रियांॅ भी राजघरानों से ही अधिक सम्बन्धित थीं. निम्न वर्गीय जातियों में
भी टूँटिया नृत्य प्रचलित है परन्तु वे अधिकांश मजाक के रूप में सम्पन्न होते हैं.
यह मनोरंजन भी धीरे-धीरे फीका होता जा रहा है. जैसा अन्य लोकनृत्यों के साथ हुआ है
समाज में फैल रहे मिथ्या आडबंर और अहंकार के कारण यह नृत्य भी परिष्कृति की
प्रक्रिया में न पड़ कर उपेक्षित होता जा रहा है.
नाथद्वारा का डांग नृत्य:
राजस्थान में उदयपुर जिले के नाथद्वारा नगर में होली के दिनों में होने वाला यह
अत्यन्त लोकप्रिय नृत्य है. स्त्री-पुरूष दोनों ही इस नृत्य को करते हैं. थाली,
मांदल, ढोल वाद्यों के साथ नृत्य प्रारम्भ होता है. इस नृत्य में ब्राह्मण, गूजर,
गोरवा, जाट, सुनार, माहेश्वरी आदि जाति के लोग बड़े उत्साह से भाग लेते हैं.
देवर-भाभी, मामी-भाँजा, चाची-भतीजा, इस प्रकार सो दो-दो के जोड़ मे यह नृत्य होता
है .
कहा जाता है यह नृत्य बृज से यहाँ आया है जबकि अब यह बृज में देखने को नहीं मिलता.
यहाँ श्रीनाथ (कृष्ण) भगवान का मन्दिर होने से बृज से भी भारी संख्या में भक्त गण
दर्शन करने के लिए आते हैं. कुछ लोग श्रीनाथजी की भक्ति के लिए वहीं आकर बस गये और
तभी से शायद इस नृत्य का यहाँ शुभारम्भ हुआ. नर्तकों का कहना हैं कि जिस प्रकार
राधा कृष्ण ने नृत्य किया था, उसी प्रकार के नृत्य के अनुरूप ही यह परम्परा चली आ
रही है इस नृत्य में ढ़ोल,मांदल, थाली की लय पर ही नृत्य करते हैं. ढोल और मांदल
पर ताल बजती है धिंक पतड़ धिन-, धिन पतड़ धिन-
नृत्य प्रक्रिया--
स्त्री पुरूष एक दूसरे के आमने-सामने खड़े होते हैं. स्त्रियांॅ पहली मात्रा पर
बायीं और चुटकी बजाते हुए नीचे झुकते हुए दायें पैर का पंजा जमीन पर डालती है. दूसरी
मात्रा पर दायाँ पैर सीधा पड़ता हैं. तीसरी मात्री पर बायें पैर का पंजा जमीन पर
पड़ता है और चुटकी दायीं ओर बजाती हैं. यह क्रिया बड़ी लचक के साथ करती हैं और
चोथी मात्रा पर बायाँ पैर सीधा पड़ता है.
फिर पहली दूसरी मात्रा पर नीचे झुकते दुए मुठ्टी बंद करके कैचीनुमा बनाती हैं.
