<शोचिअल् श्चिएन्चेस्><ठेद्ट् भोओक्><षोमलेए ठ्हपर्><ंअड्यकलेएन् भ्हरट्><१९८८><ण्छैष्ठ्><णेत् ढेल्हि><८२ - ८६><२०८०><ठ्हपर्, ष् - ंअड्यकलेएन् भ्हरट् - ठ्ध्ठ् - औ>

ज्योतिष विद्या के विकास में रिनेसाँ युग की विचारधारा का परिचय प्राप्त
होता है. पंद्रहवीं शताब्दी में पोलैंड के एक दाशर्निक कोपर्निकस ने एक
नया क्रांतिकारी सिद्धान्त संसार के सामने रखा. उसने यह सिद्ध करने का
प्रयत्न किया कि सूर्य ब्रह्मांड का केन्द्र है और पृथ्वी तथा अन्य ग्रह
उसके चारों ओर चक्कर काटते हैं. उसका यह सिद्धान्त क्रांतिकारी समझा गया
क्योंकि अभी तक चर्च का कहना था कि पृथ्वी को ईश्वर ने बनाया है अत:
पृथ्वी ही ब्रह्मांड का केन्द्र है. गणित की गणना से कोपर्निकस ने अपने
सिद्धांत को उसी प्रकार सत्य सिद्ध करने का प्रयत्न किया जिस प्रकार भारत
में कई शताब्दियों पूर्व आर्यभट्ट ने किया था. सत्रहवीं शताब्दी के आरंभ
में इटली के ज्योतिषी और वैज्ञानिक गैलीलियों ने इसी तथ्य को सिद्ध किया.
उसके परिणाम केवल सैद्धांतिक गणना पर ही आधारित नहीं थे. उसने निरीक्षण
और प्रयोगों की विधि का प्रयोग किया. दूरबीन का आविष्कार उन्हीं दिनों
हुआ था. उसने दूरबीन से सूर्य और अन्य ग्रहों को देखा फिर अपने इस
निष्कर्ष पर पहुँचा. गैलीनियो का यह कार्य बड़ा महत्त्वपूर्ण था. अपने
सिद्धान्त को सिद्ध करने के लिए वह वैज्ञानिक तरीकों का प्रयोग कर रहा
था. वह चर्च के ज्ञान को असत्य घोषित करके उसको चुनौती दे रहे था. इससे
चर्च के साथ उसका संघर्ष आरंभ हुआ. चर्च ने उसको यह घोषित करने के लिए
विवश किया कि उसका सिद्धांत ठीक नहीं यद्यपि वह ठीक था. किन्तु उसके
निरीक्षण और प्रयोगों के द्वारा प्राप्त यह ज्ञान यूरोप के अन्य देशों
में फैलने लगा और परिणामस्वरूप क्रमश: अन्य वैज्ञानिक खोजें की गई.
ये सब परिवर्तन बहुत शीघृ नहीं हो गए. इस आंदोलन के यूरोप से सभी दोशों
में फैलने और लोगों की विचारधारा को प्रभावित होने में कम से कम दो
शताब्दियों का समय लगा. यह आंदोलन इटली के नगरों से आरंभ हुआ और
धीरे-धीरे यूरोप के अन्य देशों, विशेष रूप से फ्रांस, हालैंड, बेलजियम और
इंग्लैंड के नगरों में फैल गया. नगरों के व्यापारी यह नहीं चाहते थे कि
चर्च बहुत शक्तिशाली बन जाए. सामंतों के साथ भी उनके संबंध बहुत अच्छे
नहीं थे क्योंकि वे हमेशा व्यापारियों से अधिक कर प्राप्त करने का
प्रयत्न करते रहते थे. इस प्रकार रिनैसाँ युग की विचारधारा व्यापारीयों
में बहुत लोकप्रिय हो गई क्योंकि उसमें चर्च और सामंतशाही शइत का
विरोध किया जाता था.
वह व्यइत जिसको प्राय: रिनैसाँ आंदोलन का प्रतीक माना जाता है
लियानार्डो द विन्सी था. उसकी विचारधारा में इस नए आंदोलन के प्रभाव की
झलक दिखती है. लियोनार्डों (१४५२-१५१९) इटली का रहने वाला एक अत्यंत
प्रतिभावान चित्रकार था. उसके चित्रों में रूप और रंग का क्षम अध्ययन
देखने को मिलता है. लेकिन वह कलाकार भी था और वैज्ञानिक भी. उदाहरण के
लिए जब उसे कार्यशील व्यक्तियों का चित्रण करना होता तो वह पहले शरीर की
मांसपेशियों और व्यक्ति की क्रियाओं पर उनके प्रभाव का अध्ययन करता था.
विज्ञान में रुचि होने के कारण उसने अनेक प्रकार की मशीनों का आविष्कार
किया. उड़ने वाली मशीन के आविष्कार का प्रयत्न उसका सबसे अधिक रोमांचक
प्रयोग था. सारे संसार के लोग पक्षियों को उड़ते देखते थे और उनके मन में
भी उन्हीं की तरह उड़ने की इच्छा उत्पन्न होती थी. अनेक कवियों ने आकाश
में उड़ने की कल्पना की थी. कुछ ने उड़नखटोलों का वर्णन भी किया पर ये
सब वर्णन कल्पनात्मक थे. लियोनार्डो मनुष्य के उड़ने की केवल कल्पना करके
संतुष्ट नहीं हो गया. उसने विद्यमान तकनीकी ज्ञान और आविष्कृत मशीनों का
प्रयोग करके एक ऐसी मशीन बनाने का प्रयत्न किया जिसकी सहायता से मनुष्य
आकाश में उड़ सके. उसके बनाए इस मशीन के चित्रों और वर्णन से हमको पता
चलता है कि उसका मस्तिष्क कितने अच्छे वैज्ञानिक का मस्तिष्क था.
अनुसंधान का युग
रिनैसाँ के विचार एक शहर से दूसरे शहर में फैल गए. व्यापारी बहुत से
विचार यूरोप के एक क्षेत्र से दूसरे क्षेत्र में ले गए. शहरों के
दूकानदार भी इन विचारों में रुचि रखते थे और शीघ्र ही एक ऐसा समय आने
वाला था जब वैज्ञानिकों के साथ मिलकर दोनों का एक दूसरे की सहायता के लिए
संगठन होने वाला था. सन् १४५३ ई. में आटोमन तुर्कों ने कुस्तुंतुनिया पर
आक्रमण किया और उस पर अधिकार कर लिया. पश्चिमी एइया का एक बहुत बड़ा भाग
पहले से ही तुर्को के अधिकार में था. इससे यूरोप को बहुत बड़ा धक्का लगा
क्योंकि एशिया से साथ बहुत-सा व्यापार इसी क्षेत्र से होता था. अब एशिया
के साथ यूरोप का व्यापारिक संबंध टूट गया. इसलिए यूरोप के व्यापारियों के
लिए यह आवश्यक हो गया कि वे एशिया और भारत के लिए एक नया मार्ग खोज
निकालें.
यूरोप को दो कारणों से एशिया के साथ अपने व्यापारिक संबंध बनाए रखना आवश्यक था. एक
तो यूरोप को एशिया के मसालों की आवश्यकता पड़ती थी. मांस को बहुत समय तक
उपयोग में लाए जाने योग्य बनाए रखने के लिए इन मसालों का उपयोग किया जाता
था. उत्तरी यूरोप में जाड़े के मौसम की भयानक सर्दी में केवल इन्हीं
साधनों का प्रयोग करके लोग मांस खा सकते थे. एशिया के मसालों का व्यापार
अरब-निवासियों के हाथ में था. वे पश्चिमी एशिया के बाजारों में मसाले
लाते थे और लाभ लेकर इटली के व्यापारियों के हाथ बेच देते थे. फिर इटली
के व्यापारी बहुत अधिक लाभ पर उनको यूरोप के अन्य क्षेत्रों में बेचते
थे. दूसरा कारण यह था कि यूरोप के बहुत से नगर एशिया के इसी व्यापार पर
निर्भर थे और यदि यह व्यापार रुक जाता तो उन नगरों का पतन हो जाता. इसलिए
इन नगरों के धनी व्यापारी इस व्यापार को कायम रखने के लिए और व्यापार के
नए साधन खोजने के लिए धन व्यय करने को तैयार रहते थे.
यदि तुम यूरोप के मानचित्र को देखो तो तुम्हें यह पता चलेगा कि युरोप से
एशिया के लिए सबसे सीधा और सरल स्थल मार्ग पश्चिमी एशिया से होकर है. अब
यह मार्ग यूरोप-निवासियों के लिए बंद हो गया था. अत: उनको इसके स्थान पर
समुद्री मार्ग पर विचार करना था. परंतु उत्तरी भागों को छोड़कर अफ्रीका
के विषय में उन दिनों लोगों की बहुत कम जानकारी थी. उत्तरी और दक्षिणी
अमरीका के अस्तित्व का भी कोई ज्ञान नहीं था. रिनैसाँ युग के वैज्ञानिक
इन व्यापारियों को भारत के लिए नया समुद्री मार्ग खोजने में सहायता
प्रदान करने के लिए तैयार थे. इसी के परिणामस्वरूप यूरोप में `नई खोजों
का युग' आरंभ हुआ और भारत की ओर से जाने वाले समुद्री मार्ग खोजने के लिए
यूरोप के बंदरगाहों से विभिन्न दिशाओं की ओर जहाज चलने लगे.
इस क्षेत्र में सबसे पहले पुर्तगाली आए. सन् १४८८ ई. में बार्थोलोम्यू
डियाज ने अफ्रीका के पश्चिमी समुद्रीतट की यात्रा की और वह अफ्रीका की
दक्षिणी नोक आशा अंतरीप (केप  फ गुड होप) तक गया. दस वर्ष बाद वास्को
डि-गामा ने डियाज के मार्ग का अनुसरण करते हुए अपनी यात्रा पूर्वी समुद्र
तट पर भी जारी रखी. वह अरब सागर को पार कर सन् १४९८ ई. में भारत पहुँच
गया. एक अरबी समुद्र-यात्री की सहायता से भारत का समुद्री मार्ग खोजकर
पुर्तगालियों ने अरब के व्यापारी उपनिवेशों पर आक्रमण किया और अरबों के
व्यापार पर अपना अधिकार कर लिया. वे यूरोप को मसाले देने लगे और इस व्यापार
से उनको बड़ा लाभ हुआ.
स्पेन के निवासी इस क्षेत्र में बहुत पीछे नहीं रहे. प्रसिद्ध यात्री
क्रिस्टोफर कोलंबस ने नेतृत्व में एक सामुद्रिक अभिमान के व्यय को स्पेन
के बादशाह ने वहन किया. कोलंबस ने सोचा कि यदि वह स्पेन से पश्चिम की
दिशा में समुद्र को पार करेगा तो वह भारत पहुँच जाएगा क्योंकि उस समय
लोगों को यह जानकारी न थी कि बीच में अमरीका के महाद्वीप हैं. इसलिए उसने
पश्चिम की ओर यात्रा आरंभ की और वह वेस्ट इंडीज के द्वीपों तक जा पहुँचा
जिनको वह भारत का ही भाग समझता था. इसलिए उसने उसको वेस्ट इंडीज कहा. यह
घटना सन् १४९२ ई. की है.
सन् १४९७ ई. में अमेरिगो वेस्पुस्सी ने भी अमरीका की यात्रा की . अब तक
उस समय के भूगोलवेत्ता यह जान गए थे कि वह अमरीका महाद्वीप था, एशिया
नहीं. उसका नामकरण अमेरिगो वेस्पुस्सी के नाम पर अमरीका (अमेरिका) हुआ.
बाद में सन् १५१९ ई. में जब मैगेलन ने संसार के चारों ओर समुद्र यात्रा
की तो अमरीकी महाद्वीपों का अस्तित्व सिद्ध हो गया. स्पेननिवासी भारत के
समुद्री मार्ग का पता नहीं लगा पाए इसलिए एशिया के व्यापार में वे कोई
भाग नहीं ले सके. लेकिन उन्होंने अमेरिका में दो बड़ी महान् सभ्यताओं की
खोज की! एक मेइसको की एजटेक्स सभ्यता थी और दूसरी पेरु की इनकैस
सभ्यताओं. यहाँ उन्होंने बहुत बड़ी मात्रा में सोना, चाँदी और बहुमूल्य
रत्न प्राप्त किए. इसीलिए उन्होंने इन क्षेत्रों पर विजय प्राप्त की, इन
सभ्याओं को नष्ट किया और वहाँ का सोना-चाँदी स्पेन ले आए. इस प्रकार
स्पेन बड़ा धनी देश बन गया.
वैज्ञानिकों ने नए व्यापार और नए देशों की खोज में इन व्यापारियों की किस
प्रकार सहायता की? भौगोलिक ज्ञान और वैज्ञानिक साधनों के सहारे ही संसार
के विभिन्न भागों की खोज इतनी शीघ्रता से संभव हो सकी. सबसे पहले तो
मानचित्रों की रचना में उन्नति और सुधार हुए. आरंभ में यूनानी और रोमन
लोगों के बनाए मानचित्रों का प्रयोग यूरोप के नाविकों के द्वारा किया
गया. पर अब जब कोई जहाज किसी नए देश को जाता तो अपने साथ जो नया ज्ञान और
नई सूचना लाता वह भूगोलवेत्ताओं के पास पहुँच जाती जिसके आधार पर वे
मानचित्रों में सुधार कर देते. दूसरे बहुत से नए यंत्रों और विधियों का
प्रयोग किया जाने लगा. इसके द्वारा कुछ नए प्रयोग भी किए गए.
परिणामस्परूप नाविक कला के ज्ञान की बड़ी उन्नति हुई. यूरोप-निवासियों
ने अरब-निवासियों के दो यंत्रों का प्रयोग किया. वे लगातार उनका बार-बार
परीक्षण करते रहे और धीरे-धीरे उन्होंने उनको और अधिक शुद्ध तथा निश्चित
सूचना देने वाला बना दिया. ये वेधयंत्र तथा क्वाद्रांत (चतुर्थांश) थे
जिनकी सहायता से किसी
