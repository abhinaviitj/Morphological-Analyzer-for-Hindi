<औङ्ङिचिअल् अन्ड् ंएडिअ ळन्गुअगेस्><आड्मिनिस्ट्रटिवे><आनोन्><खव्य णिस्पडन् भुड्गेट् ८७-८८ ऐनेर्ग्><१९८८><ंइनिस्ट्र्य् ओङ् ऐनेर्ग्य्><णेत् ढेल्हि><१४ टो १६><२८००><आनोन्-खर्य णिस्पडन् भुड्गेट् ८७-८८ ऐनेर्ग्.>

 १९८६-८७ के दौरान अनुसंधान तथा विकास गतिविधियों की प्रगति तथा १९८७-८८
के दौरान प्रस्तावित क्रियाकलाप निम्नलिखित प्रकार से हैं:--
(१) दो नये प्रकार के पवन पम्पों के देश में ही विकास करना तथा वर्तमान
समय के १२ पी यू-५०० पवन पम्पों का परिष्करण सुधार.
(२) नाल, बंगलौर में विभिन्न प्रकार के जल पम्पों का परीक्षण क्षेत्र पर
जल पम्पन पवन चक्कियों का निष्पादन मानीटरिंग.
(३) विदेशों में लोकप्रिय विभिन्न जल पम्पों प्रणालियों को १९८६-८७ के
दौरान आयात के लिए पता लगाना जो देश के विभिन्न भागों में विद्यमान
परिस्थितियों में मूल्यांकन हेतु तथा जिनको सम्भावित रूप अपनाया जा सके.
(४) १२ पी यू-५०० पवन चक्की के डिजाइन का पुन: अवलोकन.
(५) पवन ऊर्जा केन्द्र, आई ई आर टी, इलाहाबाद के किये गये क्रियाकलापों
और कार्यक्रमों का पुन: अवलोकन. यह भी योजना बनाई गई है कि १९८७-८८ के
दौरान अनुसंधान तथा विकास छोटे पवन बैटरी चार्ज तथा जल पम्पों के परीक्षण
तथा प्रशिक्षण गतिविधियों का पुन: संगठित किया जाये.
(६) देशीय प्रणाली डिजाईन तथा स्थानीय रूप से बनी हुई शेष उप-प्रणालियों
सहित चुने हुए घटकों पर आधारित पवन विद्युत जनिस्र के संलग्न ५० किलोवाट
समतल ग्रिड एसेम्बली परियोजना का अनुमोदन; १९८६-८७ के दौरान एक
प्रोटोटाइप के निर्माण करने तथा १९८७-८८ में इसे स्थापित करने की योजना
है.
(७) १९८६-८७ के दौरान २० किलोवाट ऊर्ध्वाधर पवन टरबाईन के डिजाईन तथा
विकास के लिए भारत-विदेश परियोजना को जारी रखना; १९८६-८७ के दौरान
तमिलनाडु में एक प्रोटो-~टाइप की स्थापना १९८७-८८ में निष्पादन मानेटरिंग
तथा परीक्षण.
(८) क्षेत्र परीक्षण के लिए देशीय रूप में विकसित छोटे पवन बैटरी चाजर्स
के क्षैतिज अक्ष की १० यूनिटों तथा ऊर्ध्वाधर अक्ष की ५ यूनिटों की
स्थापना.
(९) पवन विद्युत जनित्रों से सम्बन्धित कार्य के लिए और पवन ऊर्जा
कार्यक्रम से अन्य कृत्रिम और उच्च प्रौद्योगिकी निवेश के प्रयोजन के लिए
यू एस डी पी के सहयोग से नाल, बंगलौर में दूसरा पवन ऊर्जा केन्द्र की
स्थापना. केन्द्र प्रदर्शन पवन फार्म परियोजनाओं को आवश्यक तकनीकी
प्रोत्साहन प्रदान करेगा और पवन मानीटरिंग परियोजना के माध्यम से
कार्यान्वयन और वर्गीकरण के लिए केन्द्रीकृत सुविधा प्रदान करेगा. एक
विस्तृत परियोजना रिपोर्ट तैयार की गई है तथा प्रारम्भिक परि-~योजना
गतिविधियां १९८६-८७ के दौरान आरम्भ होने की आशा है जिसका १९८७-८८ में
पर्याप्त रूप से विस्तार हो जाएगा.
(१०) १९८७-८८ के दौरान जल पम्प के अन्तर्गत नए पवन पम्पों के विकास तथा
वर्तमान समय के पवन पम्पों में सुधार के क्षेत्र में अनुसंधान तथा विकास
को जारी रखना. हाइब्रिड पवन पम्प प्रणाली तथा गहरे कुएं पवन प्रणालियों
के विकास पर बल दिया जाएगा. जल पम्पन पवन पम्पों के लिए एन ए एल बंगलौ र
में स्थापित परीक्षण क्षेत्र के निष्पादन विभिन्न प्रकार की पवन चविषयों
के मनीटरन सशक्त किया जाएगा.
६. ३. २ पवन पम्पन के क्षेत्र में अनुसंधान तथा विकास कार्यक्रम के लिए
१९८६-८७ के बजट में ५० लाख रुपये की राशि का प्रबन्ध किया गया था. इस
कार्यक्रम के लिए १९८७-८८ के बजट में १०० लाख रुपये का प्रावधान किया गया
है.
६.४ प्रदर्शन और क्षेत्र परीक्षण
६. ४. १ १२-पी यू ५०० जल पम्पन पवन चक्कियों के प्रदर्शन तथा क्षेत्र
परीक्षण के लिए एक प्रमुख कार्यक्रम छठी योजना के दौरान शुरू किया गया
था. अभी तक देश के विभिन्न भागों में कुल १६५० जल पम्पन पवन-चक्कियां
स्थापित की जा चुकी हैं. ५०० जल पम्पन पवन चक्कियों के लक्ष्य की तुलना
में १९८६-८७ के दौरान ३०० जल पम्पन पवन चक्कियां अभी तक स्थापित हो चुकी
हैं. आशा की जाती है कि यह लक्ष्य मार्च १९८७ तक प्राप्त कर लिया जाएगा.
१९८६-८७ के दौरान सर्वेक्षण, खराब पवन चक्कियों की मरम्मत तथा निष्पादन
मानीकरन को सशक्त किया गया था. यह प्रस्ताव किया गया है कि वर्तमान में
चल रही पवन चक्की प्रदर्शन कार्यक्रम को १९८७-८८ में ५०० अतिरिक्त पवन
चक्कियां स्थापित करके इसका विस्तार किया जाएगा. दूसरे प्रकार की पवन
चक्कियां जो क्षेत्र प्रयोजन के लिए परिपक्व अवस्था में पहुंच गई हो,
उन्हें भी इस कार्यक्रम में शामिल कर लिया जाएगा.
६. ४. २. ओखा (गुजरात), तूतीकोरिन, (तमिलनाडु) पुरी (उड़ीसा) तथा देवराह
(महाराष्ट्र) प्रत्येक स्थान पर ५५ किलोवाट यूनिट साइज के पवन विद्युत
जनित्र सहित पवन फार्म प्रदर्शन परियोजनाएं शुरू की गई थी. ये परियोजनाएं
पहले ही शुरू की जा चुकी हैं जिससे ३.३ मेगावाट सक्रिय क्षमता प्राप्त
हुई है. १९८६-८७ के दौरान ५५० किलोवाट वाली चार परियोजनाओं का १ मेगावाट
की क्षमता तक विस्तार किया गया है जिसकी कुल क्षमता ५.५ मेगावाट तक
पहुंचेगी. अभी तक सम्बन्धित राज्य ग्रिडों को करीब चार लाख यूनिट बिजली
दी जा चुकी है. तकनीकी निष्पादन तथा उत्पादन मानीकरन तथा मूल्यांकन जारी
है. उच्च क्षमता के डब्ल्यू ई जी को शामिल करने के लिए प्रदर्शन पवन
फार्म कार्यक्रम का विस्तार भी किया जा रहा है. १९८६-८७ के दौरान ७५
किलोवाट से १५० किलोवाट की सीमा के डब्ल्यू ई जी के लिए आदेश जारी किये
जाएंगे यद्यपि इनकी स्थापना का कार्य १९८७-८८ तक चला जाएगा. १९८७-८८ के
दौरान ३५० किलोवाट तक की यूनिट साइज की मशीनों की भी इस कार्यक्रम में
शामिल करने का प्रस्ताव है.
६. ४. ३. तकनीकी सहयोग/साख कार्यक्रम के अंतर्गत छोटी तथा मध्यम डब्ल्यू
ई जी परियोजनाओं के लिए कई विदेशी सरकारों तथा विकास एजेन्सियों, विशेषकर
डेनमार्क, नीदरलैंड, फ्रांस तथा ब्रिटेन के साथ वार्ताओं में प्रगति हुई
है. डांलीडा ने अनुदान वित्त प्रबन्धक के अंतर्गत १०० किलोवाट यूनिट साईज
की छ: प्रयोगात्मक डब्ल्यू ई जी सहित एक प्रायोगिक परियोजना का अनुमोदन
किया है; स्थान तथा कार्यान्वयन योजना को १९८६-८७ के दौरान अंतिम रूप
दिया जाएगा. १९८७-८८ में मशीनें प्राप्त कर ली जाएगी तथा उनकी स्थापना कर
दी जाएगी. डानीडा आयोग ने गुजरात या तमिलनाडु में चुने गये किसी उपयुक्त
स्थान पर १-१.५ मेगावाट क्षमता की एक प्रायोगिक पवन फार्म परियोजना की
सिफारिश की है. इसके साथ डानीडा की सहायता से १९८७-८८ में १० मेगावाट से
भी अधिक क्षमता की एक प्रमुख पवन फार्म परियोजना पर कार्य आरम्भ किया
जाएगा.
६. ४. ४. सा ई डी ए को गुजरात के तूना स्थान पर २०० किलोवाट से भी अधिक
यूनिट साईज पवन मशीनों पर आधारित ५०० किलोवाट पवन शक्ति परियोजना के लि ए
सहायता दी गई थी.
६. ४. ५. १९८६-८७ के दौरान विभिन्न बैटरी चार्जिंग प्रयोजनों के लिए
प्रदर्शन/क्षेत्र परीक्षण हेतु ३०० वाट से१ किलोवाट की यूनिट क्षमता के
५० पवन बैटरी चार्जर को देश के विभिन्न भागों में स्थापना के लिए प्राप्त
किया गया है. इस कार्यक्रम को आर ई सी/सेना/वायु सेना/संसदीय प्राधिकरणों
तथा राज्य एजेन्सियों के माध्यम से लागू किया जाएगा. स्थानों के चुनाव का
कार्य प्रगति पर है, १९८६-८७ के दौरान निर्माण तथा शुरूआत के पूरा हो
जाने की आशा है इस प्रकार निर्धारित किये गये लक्ष्य की प्राप्ति हो
जाएगी. पवन बैटरी चार्जर की मांग तथा विभिन्न परिस्थितियों में इनके
प्रयोगों को समझते हुए, १९८७-८८ के दौरान ५० और पवन बैटरी चार्जर की
प्राप्ति करने का प्रस्ताव है.
६. ४. ६. १९८६-८७ में दूर-दराज तथा दुर्गम क्षेत्रों, जिन्हें विद्युत
केन्द्रों की सुविधा प्राप्त नहीं है, में प्रदर्शन तथा क्षेत्र परीक्षण
के लिए २५ किलोवाट की क्षमता के कुछ श्रेष्ठ पवन विद्युत जनित्र
प्रणालियों को मुख्यतया ग्रामीण विद्युतीकरण के लिए लगाया जाएगा. जबकि
स्थानो का चुनाव और परियोजना निर्धारण १९८६-८७ में पूरा हो जाएगा, परन्तु
मशीनों की प्राप्ति, निर्माण तथा आरम्भ करने का कार्य अगले वित्तीय वर्ष
तक चला जाएगा. स्थानों के चुनाव, भार प्रबन्ध, और ऐसी परियोजनाओं के
निर्धारण में सम्मिलित जटिलताओं को देखते हुए, १९८६-८७ के दौरान १०
प्रणालियों की स्थापना के लक्ष्य की प्राप्ति नहीं हो पाएगी.
६. ४. ७. प्रदर्शन तथा क्षेत्र परीक्षण कार्यक्रम के लिए १९८६-८७ के बजट
में ३०० लाख रुपये का प्रावधान किया गया था और पूरक अनुदानों के माध्यम
से २०० लाख रुपये की अग्रिम राशि प्राप्त की गई थी. १९८७-८८ के बजट में
५५० लाख रुपए की राशि दी गई है.
६. ५. पवन ऊर्जा कार्यक्रम के लिए चालू वर्ष के दौरान कुल बजट प्रावधान
पूरक अनुदान से प्राप्त २०० लाख रुपये सहित ६०० लाख रुपये हैं. १९८७-८८
के बजट के लिए ७०० लाख रुपये की राशि दी गई है.
७. बायोमास कार्यक्रम
७. १. इस क्षेत्र में कार्यक्रम बायोमास अनुसंधान और विकास तथा बायोमास
उत्पादन का प्रदर्श अर्थात् बागवानी ठोस, तरल तथा गैसीय ईधनों में
रूपान्तरण और यांत्रिकी तथा विद्युतीय ऊर्जा अनुपयोग के लिए इन ईधनों का
उपयोग से संबंधित है.
७.२ अनुसंधान और विकास
७. २. १. इस विभाग द्वारा सहायता प्राप्त विभिन्न अनुसंधान तथा विकास
परियोजनाएं बायोमास के पांच विभिन्न पहलुओं जैसे मूल्यांकन, उत्पादन,
रूपान्तरण, उपयोग तथा संरक्षण को समाहित करती है. इन परियोजनाओं में
शामिल प्रमुख क्षेत्र हैं-- काष्ट ऊर्जा पेट्रो प्रतिस्थापित एलकोहल
ईंधन, ईधन ब्रिकेट (कोयला), लकड़ी कोयला उत्पादन, जल पम्पन तथा विद्युत
उत्पादन के लिए बायोमास गैसीकरण. पाँच बायोमास अनुसंधान केन्द्र विभिन्न
स्थानों जैसे एन बी आर आई, लखनऊ, मदुराई कामराज विश्वविद्यालय, मदुराई,
गढ़वाल विश्वविद्यालय श्रीनगर, सुखाड़िया विश्वविद्यालय उदयपुर तथा
क्रेसिज पुरूलिया, पश्चिम बंगाल में स्थापित किए गए हैं. बंजर भूमि की
स्थितियों--लवणीय तथा क्षारीय मिट्टी शुष्ण तथा अर्धशुष्क स्थितियों,
तटीय तथा भीतरी क्षेत्रों के अंतर्गत उत्पादन तथा काष्ठ विशेषताओं के लिए
कई उन्नत प्रकार की किस्मों की परख तथा मूल्यांकन किया गया है. बीजों की
अंकुरणता, प्रकाश फसल संभावनाएं प्रकाश संश्लेषण तथा पौध विकास तकनीकी पर
विस्तृत अध्ययन किए गए हैं. इन अध्ययनों ने ईंधन लकड़ी वाले वृक्षों तथा
समन्यग्रस्त मिट्टी की अवस्थाओं में झाड़ झंखाड़ वाले किस्म की वनस्पति
के उत्पादोत्पाद को बढ़ाने की विस्तृत रूप से प्रकट किया है.
७. २. २. कोशिकानुवंशिकी तथा सांस्कृतिक तकनीकियों को ध्यान में रखते हुए
ईंधन लकड़ी वाले वृक्षों को उगाने के महत्व पर कई योजनाएं शुरू की गई है.
कुछ चुने हुए वृक्षों के कठोर भीतरी जीवाणुओं से पादपन के सूक्ष्म प्रजनन
तथा पूनर्जीवन के लिए विधियां विकसित की गई हैं.
७. २. ३. जोनोबा--देश के पश्चिमी तथा पूर्वी भागों के अर्द्ध शुष्क तथा
अर्द्ध नमी वाली जलवायु में सनिद्ध नल निकालने के एक पूरक स्रोत का
प्रयास किया है. वायु परतन, तना कटाव तथा टिसू जैव द्वारा बद्धित प्रजनन
को प्रारम्भ किया गया है. कृषि के अवशेषों के मूल्यांकन का सर्वेक्षण
कार्य भारतवर्ष के सभी राज्यों में पूरा हो चुका है. कई पेट्रो-फसलों से
प्राप्त बायो-क्रूड के हाइड्रोकेकिंग पर अध्ययन किये गये हैं. इन
अध्ययनों ने नवीकरणीय स्रोतों से पेट्रोलियम हाइड्रोकार्बन प्राप्त करने
की स्पष्ट संभावनाएं प्रकट है.
७. २. ४. बायोमास से तरल ईंधन का उत्पादन एक महत्वपूर्ण क्षेत्र है.
उत्पादन स्तर पर तकनीकी के हस्तान्तरण में पैरामीटर के अनुकूल के लिए
भारतीय प्रौद्योगिकी संस्थान, दिल्ली में लिगनों सैलोज़ीक अवशेषों से
एलकोहाल के उत्पादन के लिए एक प्रयोगिक योजना शुरू की गई की. बायोमास
गैसीकरण के क्षेत्र में भारतीय प्रौद्योगिक संस्थान बम्बई में ११
अनुसंधान परियोजनाएं प्रारम्भ की गई हैं. भारत-रूस सहयोग कार्यक्रम के
अन्तर्गत तीन परियोजनाएं शुरू की गई हैं. भारत-फ्रांस कार्यक्रम के
अंतर्गत दो गैसीफायर प्राप्त किये गये हैं.
७. २. ५. १९८६-८७ के बजट में २०० लाख रुपये का प्रावधान किया गया था.
१९८७-८८ के बजट में २४७ लाख रुपए का प्रावधान किया गया है.
७.३. प्रदर्शन कार्यक्रम
७. ३. १. काष्ठ बायोमास कार्यक्रम के अन्तर्गत वटिया मियां में ऊर्जा
उत्पादन के लिए ऊर्जा बागवानी की स्थापना पर एक मुख्य बल दिये जाने वाले
क्षेत्रों में से एक हैं. यह कार्यक्रम राज्य नोजल एजेन्सियों, वन
विभागों/निगमों, अनुसंधान संस्थानों तथा स्वायत्न एजेन्सियों इत्यादि के
माध्यम से लागू किया जा रहा है. इन बागवानों में उत्पन्न काष्ट बायोमास न
केवल स्थानीय घरेलू आवश्यकताओं की पूर्ति में सहायता करेगा बल्कि
गैसीफायर तथा विद्युत उत्पादन कार्यक्रम के लिए फीड स्टाक भी प्रदान
करेगा. इस कार्यक्रम के अंतर्गत कई विश्वविद्यालयों तथा संस्थानों में
जल्दी बढ़ने वाले वृक्षों की किस्मों को लिया गया है. वर्ष १९८६-८७ के
दौरान ऊर्जा बागवानी के अंतर्गत ४००० हेक्टेयर बंजर भूमि को शामिल करने
का लक्ष्य था. १९८७-८८ के दौरान ऊर्जा बागवानी कार्यक्रम को तेजी से आगे
बढ़ाया जाएगा तथा ४००० हेक्टेयर क्षेत्र के लक्ष्य का प्रस्ताव किया गया
है.
७. ३. २. बायोमास गैसीफायर द्वारा विद्युत उत्पादन बायोमास कार्यक्रम का
एक महत्वपूर्ण पहलू है. गैसीफायर विशेष कर सिंचाई तथा ग्रामीण
विद्युतीकरण के लिए उपयोगी है जहां पर कि ग्रिड विद्युत उपलब्ध नहीं है
या जहां पर ट्रांसमीशन लाइनें बिछाने के लागत बहुत अधिक है. कृषि के
अंतर्गत केवल ३० प्रतिशत भूमि की सिंचाई होती है, शेष वर्षा पर निर्भर
है. सिंचाई के लिए पानी को विद्युत तथा डीजल से ऊपर उठाया जाता है. इस
समय देश में अनुमानित ४. ५ मिलियन विद्युत तथा ३. ५ मिलियन डीजल पम्प सेट
कार्य कर रहे हैं. विद्युत की सप्लाई बहुत ही अनिश्चित है. ऐसी
परिस्थितियों में विद्युत उत्पादन तथा सिंचाई के लिए १९८५-८६ में
गैसीफायर प्रदर्शन कार्यक्रम शुरू किया गया था. १९८६-८७ के दौरान १
मेगावाट प्राप्ति के लक्ष्य की योजना बनाई गई है. ५ अश्वशक्ति दर के १००
प्रतिशत बायोमास ईंधन स्टलिंग इंजन का प्रायोजिक प्रदर्शन कार्यक्रम भी
शुरू किया जा चुका है. इसके साथ-साथ ऊर्जा बागवानी तथा गैसीकरण के
क्षेत्र में जंगलों को हानि पहुंचाये बिना गैसीफायर के लिए नियमित
फीडस्टाक की सप्लाई को सुनिश्चित करने के कदम उठाये गये हैं. १९८७-८८ के
दौरान प्रदर्शन परियोजना के लिए २ मेगावाट के लक्ष्य का प्रस्ताव किया
गया है. १९८६-८७ के बजट में ३०० लाख रुपये की तुलना में जिसे कि बाद में
१९८६-८७ के बजट में ३५० लाख रुपये तक बढ़ा दिया गया था, ऊर्जा बागवानी
तथा गैसीकरण के लिए १९८७-८८ के दौरान ४०३ लाख रुपये का प्रावधान किया गया
है.
७.४ भारवाही पशु शक्ति
७. ४. १. ग्रामीण क्षेत्र में कृषि तथा यातायात ऊर्जा दोनों ही
आवश्यक-~ताओं की पूर्ति में भारवाही पशु शक्ति एक महत्वपूर्ण भूमिका अदा
करती है. स्वचालन के बहुत बड़ी मात्रा में होते हुए भी बिना मोटरीकृत
यातायात उचित लागत पर ऊर्जा प्रदान कर सकता है, रोजगार संभावनाएं बढ़ा
सकता है, तथा पर्यावरण प्रदूषण कम कर सकता है. स्थानीय समाजिक-~आर्थिक
तथा मैदानी क्षेत्रों की दशाओं के लिए तथा साथ ही साथ स्थानीय स्तर पर
उनके उत्पादन की संभावनाओं को देखते हुए डी ए पी बहुत उपयुक्त है. मानव
तथा पशु शक्ति में सुधार से संबंधित कई अनुसंधान तथा विकास परियोजनाएं
शुरू की गई हैं. भारवाही पशु शक्ति पर शार्ट रिपोर्ट पूरी हो चुकी है.
१९८६-८७ के दौरान भारवाही पशु शक्ति पर एक केन्द्र स्थापित करने का
प्रस्ताव है. इस कार्यक्रम के लिए १९८६-८७ के बजट में ६५ लाख रुपये की
राशि उपलब्ध कराई गई है. मानव तथा पशु ऊर्ज़ा से संबंधित अनुसंधान तथा
विकास और प्रदर्शन दोनों ही गति-~विधियों को बढ़ाने के लिए प्रस्ताव किया
गया है तथा इसके लिए १९८७-८८ के बजट में १५० लाख रुपये का प्रावधान किया
गया है.
८. शहरी तथा कृषि अपशिष्ट से ऊर्जा
भारत में नगरों के ठोस अपशिष्ट के निपटान का परम्परागत तरीका अपशिष्ट को
खत्ते की जमीन में डालना है. बढ़ते हुए नगरीकरण के साथ-साथ अपशिष्ट के
निपटान का यह तरीका खेतों के दूर होते तथा भूमि की बढ़ती हुई कीमत के
कारण बहुत खर्चीला साबित हो रहा है. हाल ही में हुए तकनीकी विकासों ने कम
ऊष्माप क्षमता वाले कूड़ा-~करकट के ऊर्जा दोहन को सम्भव बना दिया है.
प्राप्त की गई ऊर्जा को या तो तापन उद्देश्यों के लिए अथवा विधुत उत्पादन
के लिये प्रयोग किया जाता है. उष्ण ऊर्जा दोहन द्वारा निपटन के इस तरीके
के परीक्षण के लिये ३०० मैट्रिक टन ठोस शहरा अपशिष्ट का निपटान तथा ३.७५
मेगावाट विद्युत पैदा करने हेतु एक प्रयोगिक परियोजना तिमारपुर, देहली
में शुरू की गई है. इस योजना का चित्र पोषण डेनमार्क से प्राप्त
ब्याजमुक्त दीर्घ अवधि के ऋण से किया जाता है. इसका स्थापना कार्य पूर्ण
हो चुका है तथा अलग-अलग एसेम्बली का टैस्टिंग जनवरी १९८७ से निश्चित हुआ
है, परीक्षण कार्य फरवरी १९८७ से प्रारम्भ होगा तथा मार्च १९८७ से नियमित
रूप से कार्य आरम्भ हो जाएगा. इस परियोजना से पता चलेगा कि निम्न ताप
क्षमता महत्व वाले भारतीय ठोस अपशिष् ट का ताप ऊर्जा पैदा करने के लिए
सफलतापूर्वक दोहन किया जा सकता है. इस परियोजना के सफल होने पर अन्य
शहरों में ऐसी ही परियोजनायें आरम्भ करने पर विचार किया जायेगा. १९८६-८७
के दौरान दिल्ली के कूड़ा-करकट का ऊर्जा दोहन संयंत्र के संबंध में ३५०
लाख रुपये का प्रावधान किया गया था. इस कार्यक्रम के अन्तर्गत अन्तिम
भुगतान के लिये १९८७-८८ के बजट में २४५ लाख रुपये की राशि का प्रावधान
रखा गया है.
९. "ऊर्जाग्राम" कार्यक्रम
९.१ अपारंपरिक ऊर्जा प्रणालियों तथा युक्तियों के संयोजन पर आधारित
विकेन्द्रीकृत समन्वित ग्राम स्तर ग्रामीण ऊर्जा परियोजनायें या
"ऊर्जाग्राम" के लिये एक कार्यक्रम १९८६-८७ के दौरान भी जारी रहा.
"ऊर्जाग्राम" परियोजना की धारणा का संबंध एक गांव को अधिकांश ऊर्जा
आवश्यकताओं की पूर्ति के लिये ऊर्जा उत्पादन करने वाली प्रणालियों तथा
युक्तियों के मिश्रण से है. इन प्रणालियों का संरूपण आवश्यकताओं तथा
संसाधनों के एक सर्वेक्षण पर आधारित है जो ऊर्जा के आवश्यकताओं का अध्ययन
न केवल मौलिक न्यूनतम आवश्यकताओं के लिये करता है बल्कि कृषि, कुटीर
उद्योग तथा सामुदायिक सुविधाओं के लिये भी ऊर्जा की आवश्यकता को ध्यान
में रखते हुए करता है. इस परियोजनाओं में ग्रामवासियों को ऊर्जा के
क्षेत्र में स्वावलम्बी बनाने की सामर्थ्य है तथा इससे ग्रामीण समुदाय का
समग्र रूप से विकास तथा जीवन स्तर सुधार हो सकता है. पहले कदम के रूप में
प्रत्येक संसदीय क्षेत्र में कम से कम एक "ऊर्जाग्राम" स्थापित करने का
प्रस्ताव किया गया है.
९. २. नये २०-सूत्रीय कार्यक्रम (१९८६) में भी इस कार्यक्रम को शामिल
किया गया है. चालू वर्ष के दौरान ५००० गांवों के लिये एक बड़ा कार्यक्रम
आयोजनाधीन है. इसके क्षेत्र, लागू करने के ढंग तथा अतिरिक्त कोषों को
जुटाने के तरीकों के बारे में वार्तालाप, केन्द्र तथा राज्य एजेन्सियों
के साथ हो रही है.
९.३ तिमारपुर के दो गांवों में १ किलोवाट प्रकाशवोल्टीय विद्युत संयंत्र
सड़क रोशनी, घरेलू रोशनी; पम्प सामुदायिक टैलीविजन आदि के लिये बिजली
प्रदान कर रहे हैं. आन्ध्र प्रदेश के सेहल जिले में सालाजोपल्ली गांव में
स्थापित सौर तापीय विद्युत संयंत्र इस वर्ष के दौरान शुरू किया गया तथा
परीक्षण के अन्तर्गत १२ किलोवाट विद्युत उत्पन्न कर रहा है. ७.३ किलोवाट
शक्ति का एक प्रकाशवोल्टय संयंत्र ३ पम्पों को, सड़क रोशनी, सामुदायिक
टेलीविजन, रेडियो आदि को विद्युत प्रदान कर रहा है. इस वर्ष के दौरान
उत्तर प्रदेश में बहराइच जिले के तीन गांवों तथा तमिलनाडू में
त्रिचूरपल्ली जिले के एक गांव में ऊर्जाग्राम परियोजनायें पूरी हो चुकी
हैं.
९. ४. देश के विभिन्न ग्रामों में २६ ऊर्जाग्राम परियोजनायें पहले ही
पूरा हो चुकी हैं, जिनमें ७ परियोजनायें दिसम्बर १९८६ तक पूरी हो चुकी है
तथा ३४ परियोजनायें कार्यान्वयन के विभिन्न चरणों में हैं. १९८६-८७ के
दौरान लक्ष्यों के अनुरूप २० परियोजनायें पूरी की जायेंगी तथा २०० ऊर्जा
सर्वेक्षण किये जायेंगे. १७५ गांवों में ऊर्जा सर्वेक्षण पूरे किये जा
चुके हैं. १९८६-८७ के दौरान अभी तक ९६ ऊर्जा सर्वेक्षण पूरे किये जा चुके
हैं.
९. ५. यह प्रस्ताव किया गया है कि देश के विभिन्न भागों के ५०० गांवों
में ऊर्जा सर्वेक्षण प्रारम्भ किये जायें जिनसे कि वर्ष १९८७-८८ के दौरान
१०० ऊर्जाग्राम परियोजनाओं का विन्यास बनाया जा सके. इस कार्यक्रम को
राज्य नवीकरणीय ऊर्जा एजेंसियों सहित विभिन्न अनुसंधान तथा विकास
संस्थान, उद्योग, स्वायत एजेंसियों के माध्यम से लागू किया जायेगा.
९. ६. इस कार्यक्रम के लिये १९८६-८७ के बजट में २५ लाख रुपये का बजट
प्रावधान था. पूरक अनुदानों के द्वारा ५७ लाख रुपये की राशि का अतिरिक्त
प्रावधान था. १९८७-८८ के बजट में २५ लाख रुपये की राशि का प्रावधान किया
गया है.
१०. नवीकरणीय ऊर्जा विकास एजेन्सी (आई ई डी )
छठी पंचवर्षीय योजना के दौरान मुख्यत: अनुसंधान तथा विकास गतिविधियों,
बड़े पैमाने के विस्तार कार्यक्रम को शुरू करने से पहले वास्तविक क्षेत्र
परिस्थितियों में विकसित प्रणालियों तथा युक्तियों की तकनीकी भूमिका के
प्रदर्शन तथा क्षेत्र परीक्षण पर बल दिया गया था. इन गतिविधियों के
परिणामस्वरूप छठी योजना के अन्तिम चरण में कई प्रौद्योगिकियां
व्यापारीकरण के लिये पूर्ण विकसित हो गई हैं. बायोमास ऊर्जा, उन्नत
प्रकार के चुल्हों की स्थापना द्वारा ईधन की लकड़ी का और अच्छा उपयोग तथा
सौर तापीय ऊर्जा के क्षेत्र में विस्तार कार्यक्रम लागू किये जा रहे हैं.
