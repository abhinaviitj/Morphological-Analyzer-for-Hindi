<औङ्ङिचिअल् अन्ड् ंएडिअ ळन्गुअगेस्><आड्मिनिस्ट्रटिवे><आनोन्><आ षेपोर्ट् ८५-८६ ऊर्बन् ढेव्.><१९८६><ंइन्. ओङ् ऊर्बन् ढेवेलोप्मेन्ट्><णेत् ढेल्हि><१२ ठो १७><२३८०><आनोन्-आ.ष्. ८५-८६ ऊर्बन् ढेव्.><ढनन्जय् खुमर्>

शहरी यातायात
३. सचिवों की समिति के निर्णय के अनुसरण में, इस मंत्रालय को शहरी यातायात के
लिये आदर्श प्राधिकरण के रूप में कार्य करना अपेक्षित है. तथापि यह विषय इस
मंत्रालय को औपचारिक रूप मे अभी तक नही दिया गया हे. इसी बीच, शहरी यातायात
योजना के संबंध में तैयारी का कार्य किया जा रहा है.
पशु प्रथक्करण परियोजना, कलकत्ता
४. कलकत्ता तथा हावड़ा के पशुओं को गंगानगर, पूर्वी कलकत्ता गार्डन रीच तथा
हावड़ा में स्थानान्तरित करने की परियोजना मूलरूप में नीदरलैंड की सहायता से
आरम्भ की गयी थी. तथापि मूलरूप में खटलों की बेदखली में वैधानिक कठिनाइयो की
समस्या के कारण, कार्यान्वयन की प्रगति संतोषजनक नही रही है. इन वैधानिक
कठिनाइयों को दूर करने के संबंध में राज्य सरकार द्वारा की गई कार्यवाही के
अतिरिक्त इस परियोजना को एक दीर्घकालिक योजना बनाने तथा कार्यान्वयन का एक चरण
बद्ध कार्यक्रम बनाने का भी अब प्रस्ताव किया गया है. इस संबंध में राज्य सरकार
के परामर्श से आवश्यक कार्यवाही की जा रही है.
पश्चिमी बंगाल में विस्थापित व्यक्तियों की कालोनी का विकास
५. इस कार्यक्रम के अन्तर्गत , छठी योजना में मार्च,१९८५ तक ४२००० प्लांटों के
संचयी विकास पर विचार किया गया था. छठी योजनावधि के दौरान राज्य सरकार को कुल
५२२ लाख रुपये की राशि रिलीज की गई थी. वर्ष के दौरान कार्यन्वयन की प्रगति अधिक
सन्तोषजनक नहीं रही क्योंकि पश्चिमी बंगाल सरकार ने विकास की अधिकतम सीमा लागत
में वृद्दि करने की इच्छा व्यक्त की है. सभी विस्थापित व्यक्तियों की कालोनियों
के लिए एक बृहद योजना तैयार करने का राज्य सरकार से अनुरोध किया गया ताकि एक
समान स्तर की सेवाएं सुनिश्चित की जा सकें. इस संबंध में राज्य सरकार के परामर्श
से आवश्यक कार्यवाही की जा रही है.
शहरी मलिन बस्तियों का पर्यावरणीय सुधार
६. राज्य क्षेत्र योजना,जोकि न्यूनतम आवश्यकता कार्यक्रम का एक भाग है,
में जलपूर्ति, सीवर, बरसाती पानी का नालियां, सामुदायिक स्नानागार एवं शौचालय,
विद्यमान पैदल पथों को चौड़ा करना तथा खडंजों को विछाना, गलियों में प्रकाश आदि
की मूलभूत सुविधाओं की व्यवस्था है. इस योजना को संशोधित २०-सूत्रीय कार्यक्रम
में भी शामिल किया गया है.
६.१ छठी पंचवर्षीय योजना में १५१.४५ करोड़ रुपये की अनुमानित राशि से एक करोड़
मलिन बस्ती निवासियों को लाभान्वित करने की व्यवस्था थी. १९८४-८५ के अन्त तक
९४.५ लाख मलिनबस्ती निवासियों को लाभान्वित किया गया था.
६.२ योजना के कार्यान्वयन की गति को तेज करने के ध्येय से योजना के अन्तिम दो
वर्षो के दौरान राज्यों द्वारा मलिन बस्ती निवासियों के अतिरिक्त लाभान्वयन के
लिये राज्यो को केन्द्रीय प्रोत्साहन अनुदान दिये गये थे. १९८३-८४ तथा १९८४-८५
के दौरान राज्यों को क्रमश: १०.९७ करोड़ रुपये तथा १० करोड़ रुपये रिलीज किये
गये थे. इसके परिणाम स्वरूप बाद मे कार्यान्वयन की गति बढ़ गई.
६.३ सातवीं पंचवर्षीय योजना में २६९.५५ करोड़ रुपये की लागत से ९० लाख मलिन
बस्ती निवासियों को लाभान्वित करने की व्यवस्था है.
६.४ योजना के तेजी से कार्यान्वयन के लिये समय-समय पर राज्यों/केन्द्र राज्य
क्षेत्र के प्रशासनों को प्रेरित किया जाता है. नगर एवं ग्राम आयोजना संगठन, जो
इस मंत्रालय का एक अधीनस्थ कार्यालय है, के माध्यम से केन्द्रीय स्तर पर इस
योजना का प्रबोधन किया जाता है. राज्य सरकार के अधिकारियों के साथ बैठकें आयोजित
की जाती हैं तथा क्षेत्रों के दौरे भी किये जाते है.
६.५ राज्यो से प्राप्त रिपोर्ट के अनुसार १९८५-८६ के दौरान अर्थात् दिसम्बर, १९८५
तक १२४०८३४ मलिन बस्ती निवासियों को पहले ही लाभान्वित कर दिया गया है.
नगर पालिका प्रशासन में प्रशिक्षण तथा अनुसंधान के लिए क्षेत्रीय केन्द्र
७. इस मंत्रालय ने ९ तथा १० अक्टूबर,१९८५ को स्थानीय प्रशासन एवं शहरी विकास एवं
अखिलभारतीय महापौर परिषद् की कार्यकारिणी समिति की केन्द्रीय परिषद् की २२ वीं बैठक का
आयोजन किया था. इस बैठक में आवास एवं शहरी विकास राज्य मंत्री,आवास एवं शहरी
विकास के प्रभारी सचिवों,पालिका प्रशासन तथा नगर निगमों के महापौर/आयुक्तों मे
भाग लिया था. स्थानीय प्रशासन द्वारा अनुभव की गई विभिन्न समस्याओं एवं
नियंत्रणों पर बैठक में चर्चा हुई तथा कुल २९ संकल्प पारित किये गये.
७.१ मंत्रालय ने शहरी अध्ययन का केन्द्र आई.आई.पी.ए., दिल्ली के अतिरिक्त
बम्वई,लखनऊ तथा हैदराबाद में शहरी तथा पर्यावरणीय अध्ययन के लिए, आयोजना-भिन्न
तथा आयोजना-निधियों में सहायता अनुदान देकर तीन केन्द्रो को सहायता देना जारी
रखा. सपूर्ण देश में पालिका कर्मचारियों के प्रशिक्षण आवश्यकताओं को पर्याप्त
रूप में पूरा करना सुनिश्चित करने के लिए यह मंत्रालय उत्सुक है. इस
प्रयोजनार्थ,देश के सभी क्षेत्रों की प्रशिक्षण आवश्यकताओं को पर्याप्त रूप में
पूरा करना सुनिश्चित करने के विचार से कुछ अतिरिक्त केन्द्रों की स्थापना के
प्रस्ताव पर यह मंत्रालय विचार कर रहा है. यह क्षेत्रीय केन्द्र, आवास पालिका
प्रशासन तथा शहरी विकास के क्षेत्र से प्रशिक्षण कार्यक्रम बनाते हैं. ये
केन्द्र छोटे तथा मझोले नक्शे के एकीक्रत विकास की केन्द्र द्वारा प्रचलित योजना
से कार्यरत कर्मचारियों के लिए विशिष्ट पाठ्यक्रम तथा कार्यप्रणाली का भी आयोजन
करते हैं. हैदराबाद में स्थित क्षेत्रीय केन्द्र ने मई-जून,१९८५ में शहरी नवीकरण
पर एक अन्तर्राष्ट्रीय सेमिनार का आयोजन किया गया.
७.२ सातवीं पंचवर्षीय योजना में देश में शहरी मूलभूत सेवाओं को केन्द्र द्वारा
प्रवर्तित एक नई योजना आरम्भ की गई है. योजना के कार्यान्वय्न की रूपात्मकताओ पर
चर्चा करने तथा लोगों में जागरुकता लाने की दृष्टि से शहरी गरीबों को मूलभूत
सुविधाएं देने के लिए अप्रैल, १९८५ में दिल्ली में एक अंतर्राष्टीय सम्मेलन का
आयोजन किया गया था. सभी राज्य सरकारों के शहरी विकास प्रभारी सचिवों तथा
संबंधित जिलों के समाहर्ताओं ने इस सम्मेलन में भाग लिया था. योजनावधि के लिये
५ करोड़ रुपये का प्रावधान किया गया है. इस योजना के अंतर्गत, शहरी मूलभूत सेवा
कार्यक्रम आरम्भ करने के लियें समूचे देश में कुल ३५ जिलों का चयन किया गया है.
शहर के निम्न आय परिवार के बच्चों का सक्रिय सामुदायिक गति विधियों द्वारा जीवित
रहने की अवस्था एवं कोटि तथा उनके विकास में सुधार करना इस योजना का उद्देश्य
है. इस योजना के अंतर्गत, राज्य सरकारों/स्थानीय निकायों, यूनीसेफ तथा केन्द्रीय
सरकार द्वारा ४०:४०:२० के अनुपात मे परियोजना की लागत वहन की जायेगी. जिला
योजना एक इकाई होगी तथा शहरी मूलभूत सुविधाओं के समन्वयकर्ता जिसे नियुक्त किया
गया है,परियोजनाओ के प्रभावी कार्यक्रमों के लिये उत्तरदायी होंगे. शहरी मूलभूत
सेवा समन्वयकर्ताओं को मंत्रालय की ओर से हैदराबाद तथा जयपुर में एन.आई.यू.ए.
द्वारा चलाये गये साप्ताहिक-- दीर्घ प्रशिक्षण पाठ्यक्रम में २ बैचों में
विशेषज्ञता प्रशिक्षण दिया गया है.
नगर तथा ग्राम आयोजना संगठन
८. वर्ष १९८५-८६ के दौरान नगर तथा ग्राम आयोजना संगठन छोटे तथा मध्यम दर्जे के
नगरों के एकीकृत विकास की केन्द्र द्वारा प्रवर्तित योजना तथा नगरीय मलिन
बस्तियों के पर्यावरणीय सुधार के अंतर्गत आरम्भ की गई परियोजनाओं के मूल्य
निर्धारण, प्रबोधन तथा मूल्यांकन का कार्य करता है. वर्ष १९८५ के दौरान मुख्य
उपलब्धियां नीचे दी गई हैं:-
पूर्ण हुए अध्ययन/परियोजनाएं
(१) तीव्र गति से उभर रहे छोटे तथा मझोले कस्बे एवं ग्रामीण सहायक केन्द्र;
(२) दस वर्षीय शहरी भू-उपयोग सर्वेक्षण;
(३) क्षेत्रीय औद्योगिक भिन्नता पर अध्ययन;
(४) राष्ट्रीय राजधानी क्षेत्र में राजस्थान उपक्षेत्र की औद्योगिक रूपरेखा;
(५) राष्ट्रीय राजधानी क्षेत्र में उत्तर प्रदेश उपक्षेत्र की औद्योगिक रूपरेखा;
(६) २००० ईस्वी प्रक्षेपित शहरीकरण के लिए औद्योगिकरण की स्थानिक आयामों का
अध्ययन;
(७) शहरी मूलभूत सेवाओं के संकेतकों कों व्यापक मानक प्रगति रिपोर्ट ग्रन्थ;
प्रकाशित रिपोर्टें अध्ययन
(१) पश्चदर्शन तथा भविष्य में छोटे तथा मझोले कस्बों का एकीकृत विकास--अक्तूबर,
१९८५ .
(२) छोटे तथा मझोले कस्बो के एकीकृत विकास पर एक नजर--१९७९-८५ अक्तूबर, १९८५.
(३) भारतीय मलिन बस्तियों पर सार संग्रह-- अक्तूबर, १९८५,१९९० के लिए विद्यमान
मलिन बस्ती जनसंख्या तथा प्रक्षेपणों की विशिष्टता.
(४) भारत में शहरी भूमि की कीमतों पर विवरणिका-- अक्तूबर, १९८५.
(५) भारत में नगर एवं ग्राम आयोजना पर विधान-राज्य अधिनियमों में विद्यमान
उपबंध-- अक्तूबर १९८५.
(६) भारत में नगरी भूमि मूल्यों पर एक अध्ययन--मूल्य नियंत्रित करने के लिए आयाम
तथा अभिनियंत्रण एवं सामाजिक आवास हेतु नगरीय भूमि की संपूर्ति बढ़ाने के उपाय.
(७) शहरी सांख्यिकी पर विवरणिका--अगस्त, १९८५.
(८) पश्चिमी घाट क्षेत्रीय योजना, निष्कर्ष एवं सिफारिशें-- अप्रैल, १९८५.
आयोजित कार्यशालायें/सेमीनार
(१) शहरी नागरिक सेवाओं की आयोजना, कार्यान्वयन तथा प्रबोधन;
(२) भूसूचना पद्धति;
(३) शहरी भूमि कीमतें;
(४) सातवीं योजना में मलिन बस्ती सुधार की नीति ; तथा
(५) वरगिंघम् में आयोजित शहरी विकास के प्रबंध पर ब्रिटिश तकनीकी सहयोग
कार्यक्रम के भारतीय घटक का दिल्ली एवं कानपुर में आयोजना.
चल रही परियोजना की प्रगति
(१) निम्न अनुसंधान अध्ययनों/परियोजनाओं के शीघ्र पूर्ण होने की संभावना है:--
(क) लखनऊ तथा कानपुर में प्रव्रजन पद्धति के समाजार्थिक तथ्यों का विश्लेषण .
(ख) चुनी हुई नगर पालिका सेवाओं का स्तर तथा लागत.
(ग) चुने गये शहरों में भू नीति तथा कार्यक्रमों का मूल्यांकन.
(घ) शहरी अनुसंधान प्रलेखन सूचना पद्धति.
(२) जयपुर तथा बड़ौदा में यातायात एवम् परिवहन के सम्बन्ध में तालिकाबद्ध संसाधित
एवं विशलेषित विस्तृत आँकड़े.
नई परियोजनाएं
निम्न नई परियोजनायें आरम्भ की गई हैं:--
(१) मलिन बस्तियों में पूंजी निवेश के आयाम, उनकी कार्य क्षमता तथा मलिन बस्ती
निवासियों के जीवन स्तर पर प्रभाव.
(२) सरकारी अभिकरणों तथा स्वैच्छिक संगठनों का विकास.
(३) राष्ट्रीय राजधानी क्षेत्र योजना बनाने के लिए जनसंख्या निर्धारण , राष्ट्रीय
राजधानी क्षेत्र (एन.सी.आर.) तथा काउण्टर-मैगनेट्स में सरकारी, अर्द्ध सरकारी एवं
सार्वजनिक क्षेत्र उपक्रमों के कार्यालयों की अवस्थिति. राष्ट्रीय राजधानी
क्षेत्र में व्यापार तथा वाणिज्य की अवस्थिति, राष्ट्रीय राजधानी क्षेत्र तथा
काउण्टर मैगनेट्स में उद्योगों की अवस्थिति और सातवीं पंचवर्षीय योजना में
राष्ट्रीय राजधानी क्षेत्र में राष्ट्रीय दूरसंचार, सड़क एवं रेल नेटवर्क के लिए
अर्धसंरचनातेमक आवश्यकतायें तथा पूंजी निवेश प्रस्ताव के लिए अध्ययन.
राज्यों तथा अन्य अभिकरणों को तकनाकी सहायता
(१) केरल, हिमाचल प्रदेश,उड़ीसा, असम एवं कर्नाटक राज्य सरकारों के राज्य नगर
विकास परियोजना बनाने तथा अन्तर्राष्ट्रीय अभिकरणो द्वारा वित्त व्यवस्था की
जाने वाली क्षेत्रीय पूंजीनिवेश नीति के लिए तकनीकी सलाह देना.
(२) अन्तर्राज्यीय चणडीगढ़ क्षेत्र पर एक रिपोर्ट , सातवीं पंचवर्षीय योजना के
लिये अंतर्राष्ट्रीय चण्डीगड़/क्षेत्र हेतु एक विशेष घटक योजना तथा शहर के
स्वरुप को संरक्षित रखने के लिए एक रिपोर्ट तैयार की गई थी.
(३) अण्डमान तथा निकोवार द्वीप समूह के लिए क्षेत्रीय अध्ययन.
(४) सिक्किम के विकास की रूप रेखा तथा गंगतोक का बेस नक्शा .
(५) शुष्क बंदरगाह की अवस्थिति पर नाति सम्बन्धी कागजात .
परामर्श
परामर्शी डिवीजन निम्नलिखित निक्षेप कार्यों को करने में लगाया गया:--
(१) नेलको, टाउनशिप परियोजना .
(२) सिंगरोली क्षेत्र के लिए पुनर्विकास योजना .
(३) मद्रास के समीप नेवेली लिगनाइट टाउनशिप परियोजना .
(४) साउनौर में पश्चिमी कौल फील्ड टाउनशिप.
(५) रत्नागिरी, उदयगिरी तथा ललितगिरी बुद्ध केन्द्रों में पर्यटन केन्द्रों का
विकास .
(६) डी.यू.सी. टाउनशिप की विकास योजना-- पश्चिम बंगाल तथा बिहार .
(७) प्रयटन विकास के लिये चिल्का क्षेत्र के लये ( बृहद योजना ) भू उपयोग .
(८) भूली टाउनशिप के विस्तार के लिए योजना तथा डिजाइन--- बी.सी.सी.एस.----
धनबाद.
(९) पर्यटन विकास के लिये पुरातत्व केन्द्रों की नई योजना .
नगर भूमि ( अधिकतम सीमा तथा विनियमन ) अधिनियम, १९७६
९. नगर भूमि ( अधिकतम सीमा तथा विनियमन ) अधिनियम, १९७६ आन्ध्र प्रदेश, गुजरात,
हरियाणा, हिमाचल प्रदेश, कर्नाटक, महाराष्ट्र, उड़ीसा, पंजाब, त्रिपुरा, उत्तर
प्रदेश, तथा पश्चिमी बंगाल राज्यों तथा सभी संघ राज्य क्षेत्रों में १७ फरवरी,
१९७६ को प्रवृत्त हुआ. तत्पश्चात यह असम, बिहार, मध्य प्रदेश, मणिपुर, मेघालय,
तथा राजस्थान राज्यों द्वारा अपनाया गया . यह अधिनियम ६४ नगर समूहों पर लागू है.
९.१ इसी बीच,राज्य सरकारों से एकत्र की गई सूचना के अनुसार, अधिकतम सीमा से
आधिक्य में खाली भूमि रखने वाले ३,६४,६१८ व्यक्तियों (तमिलनाडु राज्य को छोड़कर
जहां राज्य अधिनियम लागू है) ने अभियुक्तियां दायर की हैं जिनमें से १,४८,३३५
अभियुक्तियों को निपटा दिया गया है. अभी तक १४,३२८ हैक्टेयर अतिरिक्त खाली भूमि
एकत्रित की गई है और राज्य सरकारों के अधिकार में हैं.
९.२ वाणिज्यिक,उद्योग आदि प्रयोजनों के लिए निर्धारित सीमा से अधिक आधिक्य
रिक्त भूमि के लिये राज्य सरकारें धारा २० के अन्तर्गत छूट देने के लिए
प्राधिकृत हैं. छूट के लिए प्राप्त ९९०९८ आवेदन-पत्रों में से ४०,०५१ हैक्टर
भूमि से संबंधित ४३८७१ मामलों में छूट दी गयी है. अधिनियम की धारा २१ के अंतर्गत
किसी भी व्यक्ति तो निर्धारित शर्तो के अनुसार कमजोर वर्गों के रिहायशी वास के
निर्माणार्थ अधिकतम सीमा से अधिक खाली पड़ी भूमि को सखमे की अनुमति दी जाए . इस
प्रयोजन के लिये १०८६० व्यक्तियों ने सक्षम प्राधिकारियों के पास घोषणा पत्र
प्रस्तुत किए . तथापि, केवल ८१४१ मामलों में ही विस्तृत योजनाएं प्राप्त हुई
जिनमें से ३४०२ हैक्टर भूमि से संबंधित १९९८ मामले अनुमोदित किए गए तथा उनमें
२७६५१५ रिहायशी एककों का विचार किया गया है.
राष्ट्रीय राजधानी क्षेत्र
१०. सरकार का ध्यान दिल्ली में जनसंख्या की असाधारण वृद्दि तथा सुविधाओं एवं
सेवाओं पर अनुवर्ती दबाव पर रहा. यह महसूस किया गया था कि दिल्ली की समस्याओ को
पृथक रूप में हल नहीं किया जा सकता लेकिन इसके अपने क्षेत्रीय आयाम, जिसमें
समीपस्थ राज्यों हरियाणा, राजस्थान तथा उत्तर प्रदेश, में आने वाले क्षेत्रों
में विकास का नियंत्रण शामिल है, पर ध्यान दिया जाना है. इस क्षेत्र में
सुव्यवस्थित आयोजना तथा विकास में नियंत्रण लाने के लिए एक केन्द्रीय युक्त
निकाय की आवश्यकता दिल्ली के लिए १९६२ में बृहद योजना में तथा १९७३ में तैयार की
गयी क्षेत्रीय योजना दोनों में समझी गयी थी. इस पहलू को ध्यान में रखते हूए संसद
ने फरवरी, १९८५ में राष्ट्रीय राजधानी क्षेत्र योजना बोर्ड अधिनियम, १९८५ को
पारित किया था. संसद द्वारा इस अधिनियम को पारित करने तथा राष्ट्रीय राजधानी
क्षेत्र योजना बोर्ड का संगठन २८ मार्च, १९८५ को होने से बहुत पुरानी आवश्यकता
पूरी हो गई है. बोर्ड का गठन इस क्षेत्र के समन्वित एवं सुनियोजित विकास के
उद्देश्य को प्राप्त करने के लिये उत्कृष्ट रूप में अनुरूप है. क्षेत्र के बाहर
काउण्टर मैगनेट परियोजनाओं को वित्त देने तथा चुनने के लिए भी बोर्ड सक्षम
है.
