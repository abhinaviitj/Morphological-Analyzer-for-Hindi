<औङ्ङिचिअल् अन्ड् ंएडिअ ळन्गुअगे><आड्मिनिस्ट्रटिवे><आनोन्><आ.ष्.८६-८७ आग्रि अन्ड् चोओप्><१९८७><ंइन्. ओङ् आग्रिचुल्टुरे><णेत् ढेल्हि><४ टो ७><२७००><आनोन्-आ.ष्.८६-८७ आघ्षी अन्ड् छोओप्><ढ्हनन्जय् खुमर्>

१.१५ कृषि और सहकारिता विभाग कृषि मंत्रालय के अंतर्गत आने वाले चार विभागों
में से एक है. राज्य मंत्री (कृषि) तथा सचिव (कृषि और सहकारिता) विभाग के नीति
संबंधी तथा प्रशासन संबंधी सभी मामलों पर विभाग के प्रशासनिक प्रमुख के रूप में
तथा मंत्रियों के प्रमुख सलाहकार के रूप में कृषि मंत्री ती सहायता
करते हैं.
१.१६ प्रधानमंत्री द्वारा राष्ट्र के नाम दिये गए संदेश में बताए गए नीति
निर्देशक सिध्दान्तों के अनुसरण में विभाग में "उद्देश्यों के अनुसार प्रबंध" एक
नया दृष्टिकोण लागू किया गया है. विभिन्न कार्यक्रमों कि एक निश्चित अवधि की
प्रगति के प्रभावी प्रबोधन के विभिन्न कार्यक्रमों के लिए वर्ष १९८६-८७ के संबंध
में एक कार्य योजना तैयार कि गयी है. राष्ट्रीय सूचना केन्द्र (नेशनल
इन्फारमेटिक्स सेंटर) कि मदद से शीघ्र ही प्रबोधन पध्दति का कम्पूटरीकरण किए
जाने का प्रस्ताव है.
१.१७ कार्य का विकेन्द्रीकरण करने के विचार से ३३ अधीनस्थ कार्यालयों के लिए आठ
प्रबंध समितियां गठित कि गई हैं. इन समितियों को मंत्रालय को प्राप्त बहुत सी
शक्तियां प्रदत्त की गई हैं. मामलों को किस स्तर तक भेजा जाए तथा उनको अन्तिम
तौर पर कैसे निपटाया जाए,इन सबकि जानकारी देने के लिए एक संक्षिप्त पुस्तिका
निकाली गई है. केवल नीति विषयक मामले सचिव स्तर पर निपटाए जाते हैं.
१.१८ कागजी कार्यवाही को कम करके कई कार्यकलापों के नियमों और विनिमय को सरल
बनाया गया है. धनराशि के वितरण में उदारता लाने के लिए केन्द्रीय प्रायोजित
योजनाओं के संबंध में एक नई पहल शुरू की गई है. प्रभागों के योजनागत और
गैर-योजनागत कार्यकलापों कि समीक्षा करने के लिए प्रभागाध्यक्षों द्वारा ली जाने
वाली आवधिक बैठकों में मामलों को तेजी से निपटाने के लिए सुधारात्मक कार्यवाही
की जाती है.
१.१९ ऐसे कार्यकलापों तथा विभाग और साथ ही साथ इसके संलग्न और अधीनस्थ
कार्यालयों में ऐसे पदों जो अपनी प्रासंगिकता खो वैठ हैं, का पता लगाने के लिए
विभाग में एक समिति गठित की गई थी. समिति ने मूल विभाग में ८९ पद ऐसे पाए जिन्हें
कम किया जा सकता था. ७९ पदों को समाप्त करने/ स्थगित करने के संबंध में
कार्यवाही कि गई है तथा शेष १० समुह "घ" पदों के वारे में अध्ययन किया जा रहा है
. समिति ने ६३ सम्बध्द और अधीनस्थ कार्यालयों के संबंध में ८२३ पदों को समाप्त
करने/स्थगित रखने/रोक लगाने कि सिफारिश कि है जिनके संबंध में अनुवर्ती
कार्यवाही शुरू कर दी गई है. पिछले वर्षों कि भांति विभाग ने सितम्बर,१९८६ के
दौरान "बकया कार्य निपटान" का विशेष अभियान चलाया गया. इसको अपनाने से लम्बित
मांमलों, संसद सदस्यों/अतिविशिष्ट व्यक्तियों के मामलों को निपटाने और रिकार्ड
का प्रलेखन करने, संवीक्षा करने तथा उन्हें छांटने में काफी सफलता मिली.
१.२० वर्ष १९८६ के दौरान विभाग तथा इसके सम्बद्ध और अधीनस्थ कार्यलयों के ७७
अधिकारियों को कृषि के क्षेत्र से सम्बन्धित विभिन्न विधायों में प्रशिक्षण के लिए
भेजा गया. विभाग के भारतीय प्रशासनिक सेवा के २२ अधिकारियों कों भी विभिन्न
प्रशिक्षण पाठ्क्रमों में भेजा गया.
१.२१ समय की पाबंदी को सुनिश्चित करने के लिए आकस्मिक निरीक्षण किए गए. हाल ही
में समय की पाबंदी के संबंध में यदा-कदा जांच करने की पद्धति अपनाई गई है.
१.२२ अधिकारियों व कर्मचारियों को प्रशिक्षण देने के साथ-साथ हिन्दी के संबंध
में पहले से किए गए कार्यो से सरकारी कामकाज में हिन्दी का उपयोग बढा है.
दिसम्बर १९८६ में विभाग में "हिन्दी सप्ताह" भी मनाया गया, जिसके दौरान सभी
अधिकारियों/कर्मचारियों से अपना कुछ कार्य हिन्दी में करने का अनुरोध किया गया.
कृषि मंत्री का एक संदेश तथा सचिब(कृषि और सहकारिता) की अपील भी जारी की गई.
उर्वरक और खाद
१.२३ उर्वरक कि खपत में १९६६-६७ के ११ लाख मीटरी टन के मुकाबले १९८५-८६ में ८७
लाख मीटरी टन की महत्वपूर्ण वृद्धि हुई है. १९८६-८७ के दौरान उर्वरकों कि खपत ९२
लाख मीटर टन होने की संभावना है. वर्ष १९८९-९० तक पोषकों के रूप में उर्वरकों कि
खपत का लक्ष्य १३५-१४० लाख मीटरी टन रखा गया है. देश में उर्वरकों कि खपत वढ़ाने के
लिए कई कदम उठाए गए हैं, जिनमें उर्वरकों के देशी उत्पादन और निर्यात दोनों के
जरिए सम्पूर्ण देश में समान मूल्यों पर उर्वरकों कि पर्याप्त मात्रा में उपलब्धि,
खुदरा बिक्री केन्द्रों के तन्त्र जरीए किसानों को उर्वरकों कि आपूर्ति; विस्तार
सम्बंधी विभिन्न कार्यकलापों जिनमें अधिकांश राज्यों में कार्यरत प्रशिक्षण और
दौरा पद्धति तथा अधिकतम आर्थिक आय प्राप्त करने के लिए किसानों को उर्वरकों के
प्रभावी और संतुलित उपयोग के बारे में सलाह देने के लिए देश की मृदा परीक्षण
प्रयोगशालाओं का एक संपूर्ण तन्त्र भी शामिल है, के जरिए विशेष प्रयास करना
शामिल है.
१.२४ रबी मौसम,१९८६-८७ से जिला और राज्य स्तरों पर प्रमुख उर्वरक सप्लायरों का पता
लगाने की पद्धति शुरू की गई है. जिला/राज्य स्तर के प्रमुख उर्वरक सप्लायर
राज्य सरकारों के समन्वय से उर्वरकों की आवश्यकता का वास्तविक अनुमान लगाने में
सहयोग प्रदान करेगें. इसके अलावा वे खेतों पर प्रदर्शन करके, किसानों और डीलरों
को प्रशिक्षण देकर तथा अतिरिक्त खुदरा केन्द्र खोलकर प्रत्येक चुनींदा जिले
में उर्वरकों के संबंध में विस्तार तंत्र द्वारा किए जा रहे प्रयासों को
बढ़ाएंगें.
१.२५ उर्वरकों के स्त्रोत और उर्वरकों के उत्पादन की लागत पर ध्यान दिए बगैर
सम्पूर्ण वर्ष सारे देश में एक समान मूल्य पर अच्छे उर्लरकों की उपलब्धता को
सुनिश्चित बनाया गया. तथापि ३१ जनवरी, १९८६ से उर्वरकों के मूल्यों में संशोधन
करके उनके मूल्यों में कुछ बृद्धि की गई, ताकी इनके मूल्य को जुलाई, १९८१ के स्तर
पर लाया जा सके तथा राज्य सहायता का भार कम किया जा सके.
१.२६ बारानी खेती वाले क्षेत्रों तथा सिचाई के अन्तर्गत लाए गए नये क्षेत्रों
विशेषकर पहाड़ी ,पिछडे, दूर-दराज के क्षेत्रों तथा अगम्य क्षेत्रों में किसानों
के समय पर तथा पर्याप्त मात्रा में उर्वरक उपलब्ध कराने के लिए वर्ष १९८६-८७
में १८,००० नए बिक्री केन्द्र खोलने का लक्ष्य रखा गया है.
१.२७ जैव-उर्वरक अब उर्वरक की पूर्ति का एक महत्वपूर्ण, सस्ता तथा नया पूरक
स्त्रोत वन गया है. राईजोबियम तथा नीली-हरी शैवाल(बी.जी.ए) को भारतीय
परिस्थितियों में बहुत उपयोगी पाया गया है. जैव-उर्वरकों के विकास और उपयोग से
सम्बन्धित राष्ट्रीय परियोजना के अन्तर्गत खेत संवर्धंन कार्यक्रम के जरिए अच्छी
शैवाल के उत्पादन के लिए अब तक नीली-हरी शैवाल के ४० उप-केन्द्रों की स्थापना
की गई है. १९८५-८६ के दौरान १०४ मीटरी टन नीली-हरी शैवाल किस्मों की उत्पादन
हुआ.
१.२८ उर्वरकों की खपत में अन्तर-क्षेत्रीय/अन्तर्राज्यीय/अन्तरों जिलों की
असंतुलनता को कम करने लिए देश में १०४ चुनींदा जिलों में एक गहन उर्वरक संवर्धन
अभियान चलाया जा रहा है. अभियानगत जिलों में हुई प्रगति की संवीक्षा करने पर यह
पता चला है कि १९८५-८६ के दौरान ३१६९ अतिरिक्त खुदरा केन्द्र खोले गए और
उर्वरकों के सम्बन्धित ५९९३१ प्रदर्शन आयोजत किए गए, किसानों की ५५७२ बैठकें
हुई तथा डीलरों की प्रशिक्षण देने के ३४८ कार्यक्रम आयोजित किए गए. किसानों को
उर्वरकों की उपयुक्त तथा संतुलित मात्रा का उपयोग करने के संबंध में सलाह देने
के लिए इन जिलों में मिट्टी के ५.७८ लाख नमूनों का विश्लेषण किया गया. इन सबके
फलस्वरूप अभियानगत ६६ जिलों में १९८५-८६ के दौरान उर्वरकों की खपत में १९८४-८५
के मुकाबले महत्वपूर्ण बृद्धि हुई. २३ जिलों में यह बृद्धि २५ प्रतिशत से
अधिक, २४ जिलों में १० से २५ प्रतिशत तथा १९ जिलों में १० प्रतिशत तक रही.
१.२९ उर्वरकों के मूल्य, क्वालिटी तथा वितरण को विनियमित करने के लिए सरकार ने
उर्वरक नियंत्रण आदेश में संशोधन करके "उर्वरक नियंत्रण आदेश-१९८५" नामक एक
अद्यतन आदेश जारी किया. देश में ४४ उर्वरक गुण नियंत्रण प्रयोगशालाएं हैं,
जिनमें फरीदाबाद स्थित केन्द्रीय उर्वरक गुण नियंत्रण तथा प्रशिक्षण संस्थान भी
शामिल है. संस्थान ने १९८५-८६ के दौरान विभिन्न राज्यों में प्रवर्तन अधिकारियों
के लिए १८ प्रशिक्षण कार्यक्रम आयोजित किए. आलोच्य वर्ष के दौरान बम्बई,
कलकत्ता तथा मद्रास स्थित क्षेत्रीय उर्वरक गुण नियंत्रण प्रयोगशालाओं द्वारा
कार्य शुरू किए जाने की आशा है. ये प्रयोगशालाएं केन्द्रीय संस्थान की शाखाओं
के रूप में कार्य करेंगी तथा उसी प्रकार का कार्य करेंगे जैसा कार्य केन्द्रीय
संस्थान को सौंपा गया.
बीज
१.३० बीज कृषि उत्पादन का एक आधारभूत आदान है. अतः कृषि उत्पादन बढ़ाने के लिए
पर्याप्त मात्रा में इसका उत्पादन तथा समय पर इसका वितरण किया जाना वहुत जरूरी
है. इसकी महत्वपूर्ण भूमिका को मानते हुए भारत सरकार ने बीज उत्पादन की अग्रिम
आयोजना का समन्वय करने तथा किसानों इसका समय पर वितरण करने के लिए दो राष्ट्रीय
स्तर के संगठनों अर्थात् राष्ट्रीय बीज निगम तथा भारतीय फार्म निगम की स्थापना
की है. नौ राज्य में राज्य बीज निगमों की स्थापना की गई है जिसके फलस्वरूप देश मे
अच्छे बीजों के उत्पादन में काफी सुधार हुआ है.
१.३१ पिछली योजना अवधियों में संगठन क्षेत्र में प्रमाणीकृत/अच्छे बीजों के
उत्पादन पर ध्यान दिया गया था. तथापि आधारी बीजों की उपलव्धि पर्याप्त मात्रा
में सुनिश्चित बनाने के लिए भारत सरकार प्रजनक बीजों को आधारी बीजों में तेजी से
संवर्धित करने के लिए अब प्रजनक बीजों के उत्पादन का कार्य निजी क्षेत्र के बीज
उत्पादकों को भी दे रही है.
१.३२ प्रजनक बीजों के उत्पादन का कार्य मुख्य रूप से भारतीय कृषि अनुसंधान
परिषद्, राष्ट्रीय बीज निगम तथा भारतीय राज्य फार्म निगम द्वारा किया जाता है,
जिसे वे सम्बन्धित प्रजनकों तथा वैज्ञानिकों के जरिए कराते हैं. प्रजनक बीजों का
उत्पादन १९८१-८२ में ३९१४.६७ क्विंटल से वढ़कर १९८५-८६ में २३,६४२.८६ क्विंटल
हुआ. १९८६-८७ के दौरान धान्यों, दलहनों,तिलहनों,चारा तथा रेशा फसलों के प्रजनक
बीजों का उत्पादन २४,८३८.२७ क्विंटल होने की संम्भावना है. जहाँ तक धान्यों,
दलहनों, तिलहनों,चारा तथा रेशा फसलों के आधारी बीजों के उत्पादन का संबंध
है,१९८६-८७ के दौरान इनका उत्पादन ५,४३,४९० क्विंटल होने की संभावना है, जबकि
१९८५-८६ के दौरान इनका उत्पादन ३,३५,९७३ क्विंटल होने का अनुमान है.
प्रमाणिक/अच्छे बीजों के वितरण में १९७९-८० के १४.०० लाख क्विंटल के मुकाबले
अभूतपूर्व वृद्धि हुई तथा १९८६-८७ में ५५.८३ लाख क्विंटल बीजों का वितरण किया
गया, जबकि १९८७-८८ में ७३.०० लाख क्विंटल बीजों का वितरण करने का अन्तिम लक्ष्य
रखा गया है.
१.३३ बाढ़,सूखा,आदि दैवी आपादाओं से उत्पन्न अप्रत्याशित आकस्मिकतायों का मुकाबला
करने के लिए प्रभावित क्षेत्रों में अल्प सूचना पर किसानों को बीज उपलब्ध कराए
जाते हैं. इसके लिए राष्ट्रीय बीज निगम बीजों का बफर स्टाक तैयार करता है.
१९८६-८७ के दौरान कुल ३,०२,९१६ क्विंटल बीजों का बफर स्टाक तैयार किया
जाएगा.संशोधित योजना के अन्तर्गत राज्य बीज निगमों को भी बीजों अर्थात्
तिलहनों,दलहनों तथा मोटे अनाज के बीजों का बफर स्टाक बनाने की अनुमति दी जाएगी.
१.३४ बीज अधिनियम, १९६६ तथा इसके अन्तर्गत वनाए गए नियमों के प्रावधानों के
अनुसार बीजों की क्वालिटी के सुनिश्चित करने के लिए राज्य सरकार को गुण नियंत्रण
संबंधी उपाय लागू करने के लिए आवश्यक शक्तियां प्रदान की गई है.इस प्रयोजन के
लिए राज्यों में बीज परीक्षण प्रयोगशालाएं तथा बीज प्रमाणीकरण एजोंसियां कार्य
कर रहीं है. वर्ष १९८६-८७ के दौरान गुण नियंत्रण अधिकार क्षेत्र के अन्तर्गत
करीब १०४ किस्में अधिसूचित की गई. दलहनों तथा तिलहनों के प्रजनक और आधारी बीज
तथा साथ ही साथ प्रमाणीकृत बीजों के निर्यात पर प्रतिबंध है, जबकी घरेलू
आवश्यकताओं की आकस्मिकता को ध्यान में रखते हुए धान्यों के प्रमाणीकृत बीजों के
आपूर्ति पर गुण-दोष के आधार पर विचार किया जाता है. बीजों के उत्पादन और अग्रिम
तौर पर वितरण की योजना तैयार करने के विचार से विभाग खरीफ तथा रबी दोनो की खेती
के संबंध में बैठकें आयोजित करता रहा है. उपरोक्त बैठकों में किए गए कार्य के
अलवा, विभाग ने क्षेत्रीय गोष्ठियों में अन्तिम रूप से स्वीकृत आपूर्ति योजना के
अनुसार बीजों की उपलब्धता का प्रबोधन करने के लिए इनकी आवधिक रूप से संवीक्षा
करने की पद्धति भी शुरू की है.
१.३५ पूर्वोंत्तर क्षेत्रों में, जहाँ बीज के भण्डारण की सुविधाएं बहुत ही सीमित
है विशेषकर ऐसे स्थानों पर जहाँ भारी वर्षा होती है तथा नम मौसम है, उनकी बीज की
आवश्यकताओं को ध्यान में रखते हुए मानसून मौसम के खत्म होने के पश्चात ही वहाँ
बीज भेजे जा सकते हैं. अतः जिन बीजों की अधिकांश खपत रबी मौसम में होती है, उनके
परिवहन के लिए बहुत ही कम समय रह जाता है. कुछ स्थानों पर रेल द्वारा बीज भेजे
जा सकते हैं किन्तु दूर-दराज के क्षेत्रों में सड़क द्वारा बीज भेजे जाते हैं.
इसकी बजह से ऐसे क्षेत्रों में बीज भेजने पर परिवहन की लागत वहुत बढ़ जाती है.
परिवहन की ऐसी अधिक लागत को पूरा करने के लिए राज्यों को परिवहन पर राज सहायता
दी जाती है. असम के मामले में परिवहन लागत के अन्तर पर ५० प्रतिशत राज सहायता
दी जाती है जबकि पूर्वोत्तर क्षेत्र के अन्य राज्यों/संघ राज्य क्षेत्रों में भेजे
गए बीजों की मात्रा पर परिवहन लागत के अन्तर पर पूरी राज सहायता दी जाती है.
वनस्पति रक्षण
१.३६ सामयिक आवश्यकता पर आधारित रक्षण उपाय के जरिए उत्पादनों को बनाए रखने के
लिए नमूने के तौर पर ६.५० लाख हैक्टर क्षेत्र में धान गेहूं, तिलहन दलहन,गन्ना
कपास, आदि महत्वपूर्ण फसलों पर किट और रोगों के प्रबोधन के लिए सर्वेक्षण किए
गए.
१.३७ देश के रेगिस्तानी क्षेत्र में विदेशी टिडिड्यों के झुंड की एकल संख्या का
टिड्डी चेतावनी संगठन द्वारा समय पर पता लगा लिया गया तथा इसके नियंत्रण के
आवश्यक उपाय किए गए. इन प्रयासों के फल स्वरूरप, टिडिडयों की यूथचारी गतिविधियों
को नहीं बढ़ने दिया गया तथा फसलगत क्षेत्र को क्षति पहुंचाने नहीं दिया गया.
टिडिड्यों की स्थिति के बारे में सूचनाओं का आदान-प्रदान करने के लिए इस वर्ष सीमा
पर भारत और पाकिस्तान के क्षेत्र से संबंधित अधिकारियों की छः बैठकें हुई. इसके
अलावा कृषि और सहकारिता विभाग ने सितम्बर, १९८६ को रोम में हुए रेगिस्तानी टिड्डी
नियंत्रण समिति की बैठक में भी भाग लिया.
१.३८ चुनींदा फसलों में अभिज्ञात किटों पर नियंत्रण पाने लिए करीब २६०० लाख
परभक्षी व परजीवी छोड़े गए. गुजरात, महाराष्ट्र,मध्य प्रदेश, राजस्थान, कर्नाटक और
उत्तर प्रदेश में पाइरिला के परभक्षियों की संख्या में वृद्धि करके तथा संरक्षण
करके गन्ने की फसल पर लगने वाले पाइरिला नामक कीट पर रोक लगाई गई.
१.४० पंजाब, हरियाणा, राजस्थान,आन्ध्र प्रदेश, केरल और कर्नाटक राज्य में कपास,
गन्ना काजू, रबड़ तथा धान पर २.११ लाख एकड़ क्षेत्र पर कृषि-रसायनों का हवाई
छिड़काव किया गया. वर्ष के अन्त तक ६०,००० एकड़ और अधिक क्षेत्र में हवाई छिड़काव
किए जाने की आशा है. कपास, गन्ना, चना, सरसों तथा मूंगफली की फसल के ४ लाख एकड़
क्षेत्र में कृषि-रसायन संबंधी कार्य किए जाने की भी प्रस्ताव है. केरल, कर्नाटक
और गोवा में काजू और रबड़ की बागानों पर छिडकाव के लिए हैलिकाप्टर का प्रयोग किया
जाएगा. इसके अलावा टिडिड्यों पर नियंत्रण पाने के कार्यों के लिए बीवर को तैयार
रखा जाएगा.
१.४१ स्थानिक महामारी वाले क्षेत्रों में खरपतवार पर नियंत्रण सहित कृषि को हानि
पहुंचाने वाले कीटों और रोगों के नियंत्रण और उन्मूलन की केन्द्रीय प्रयोजित
योजना के अन्तर्गत १९८६-८७ के दौरान करीब ५७.५९ लाख एकड़ क्षेत्र में कार्य करनें
के लिए विभिन्न राज्य संघ राज्य क्षेत्र को ३८७.०३ लाख रूपये की केन्द्रीय
सहायता दी गई.
१.४२ सम्पूर्ण वर्ष के दौरान कीटनाशियों की उपलब्धि संतोषजनक बनी रही. १९८६-८७
के दौरान कीटनाशियों (तकनीकी ग्रेड सामग्री) की अनुमानित मांग ७२.००० मीटरी टन
थी. आलोच्य वर्ष के दौरान कीटनाशियों की १५०० मीटरी टन मात्रा आयात किया गया.
वाणीज्यिक तौर पर इस्तेमाल होने वाली कीटनाशियों अर्थात्
बी.एच.सी.,डी.डी.टी.,मेलाथीयान,फेनिट्रोथियान तथा मिथाइल पेराथियान, डाइमेथोएट
और एण्डोसल्फान की उपलब्धि की स्थिति में सुधार लाने के लिए भारत सरकार की ५०
प्रतिशत वितरण योजना के अन्तर्गत विभिन्न राज्यों/संघ राज्य क्षेत्रों को
१३,२६० मीटरी कुल मात्रा आबटंन की गई.
कृषि उपकरण तथा मशीनरी
१.४३ आलोच्य वर्ष के दौरान उपयुक्त स्तरों पर विभिन्न कृषि कार्यो के यंत्रीकरण
पर यह मंत्रालय ध्यान देता रहा है. विशेष फसल उत्पादन कार्यक्रम में कृषि
उपकरणों को महत्वपूर्ण स्थान दिया गया. छोटे और सीमान्त किसानों की आवश्यकताओं
को पूरा करके उनकी जरूरत को पूरा करने पर विशेष जोर दिया गया. राज्य स्तर के
कार्यकर्त्ताओं, किसानों तथा तकनीशियनों को प्रचालन, रख-रखाव तथा मरम्मत कार्यों
में प्रशिक्षण देने को उच्च प्राथमिकता दी गई. बहू- राज्य कृषि सेवा की व्यवस्था
करने/कृषि परिसंस्करण परियोजनाओं के लिए बुनियादी ढ़ांचा तैयार करने पर विशेष
ध्यान दिया गया.
१.४४ भारतीय ट्रैक्टर उद्योग ने भारी प्रगति की है तथा इस समय इसकी अधिष्ठापित
क्षमता १.१ लाख ट्रैक्टर प्रति वर्ष है और इस प्रकार यह देश में सबसे बड़ा
इंजीनियरिंग उद्योग बन गया है. आलोच्य वर्ष, के दौरान पावल टिलरों के उत्पादन तथा
बिक्री में बढ़ोत्तरी को बनाये रखा गया तथा इनके अनुमानित बिक्री करीब ४.००० रही.
क्रालर ट्रैक्टर तथा कम्बाइन हारवैस्टर जैसी अन्य भारी मशीनों के उत्पादन और
बिक्री में आई गिरावट की प्रवृति उल्टी हो सकती है तथा आशा है कि इसके इस वर्ष
पिछले वर्षों के भांति बेहतरीन परिणाम हासिल हो सकेंगे. हमने ट्रैक्टर से चलने
वाले उपकरणों के विनिर्माण के लिए पर्याप्त मात्रा में अधिष्ठापित क्षमता भी
तैयार कर ली है . पंजाब तथा हरियाणा इस क्षेत्र में अग्रणी रहें हैं तथा इसके
बाद उत्तर प्रदेश, महाराष्ट्र, मध्य प्रदेश और गुजरात आते हैं. आलोच्य वर्ष के
दौरान कम अश्व शक्ति के ट्रैक्टरों,विशेषकर २५ पी.टी.ओ.एच. पी. के प्रति झुकाव
रहा है.
१.४५ कृषि मशीनरी के क्षेत्र में प्रौद्योगिकी संबंध विकास की जानकारी हासिल
करने के विचार में १९८३ में एक गैर-सांविधिक समिति गठित की गई थी, जिसे कृषि
उपकरण और मशीनरी संवीक्षा और निर्मुक्त समिति के नाम से जाना जाता है. आलोच्य
वर्ष के दौरान समिति नें विभिन्न प्रस्तावों पर विचार किया तथा प्रयोग में लाए
जाने के लिए ३ उपकरणों को निर्मुक्त किया तथा ६ उपकरणों के संबंध में खेतों में
और परीक्षण किए जाने हेतु सिफारिश की.
१.४६ कृषि उपकरणों और मशीनरी के मानकीकरण और सुरक्षात्मक पहलुओं की और निरतंर
ध्यान दिया गया. आलोच्य वर्ष के दौरान १५ नए मानक निर्मुक्त किए गए तथा ५ और
मानक निर्मुक्त किए जाने की संभावना है. खतरनाक मशीन (विनियमन) अधिनियम, १९८३ के
प्रावधानों को लागू करने की दिशा में कार्यवाही की गई.
१.४७ १९८५ में गठित केन्द्रीय उपस्कर और मशीनरी विकास परिषद् ने अनुसंधान
संस्थानों द्वारा विकसित उपस्करों को अपनाने तथा उनके विनिर्माण में लाभकारी
भूमिका निभाई.
१.४८ कृषक कृषि सेवा केन्द्रो की स्थापना करने तथा बैलों से खींचे जाने वाले
उपकरणों और हाथ के औजारों को लोकप्रिय बनाने में राज्य सरकारों की सहायता के
लिए विभाग द्वारा एक केन्द्रीय प्रयोजित योजना कार्यन्वित की जा रही है. आलोच्य
वर्ष के दौरान राज्यों को ६९.४१ लाख रूपये निर्मुक्त किए गए तथा दो और राज्यों
में योजना को बढ़ाया गया. विभिन्न राज्यों में १९ राज्य कृषि उद्योग निगमों की
स्थापना की गई है. १९८६-८७ में इन निगमों का कारोबार बढ़कर ६७५ करोड़ रूपए हुआ.
१.४९ कृषि पर आधारित उद्योगों के विकास में तेजी लाने तथा विकसित देशों से
प्रौद्योगिकीय और वित्तीय सहायता का उपयोग करने के लिए राष्ट्रीय कृषि
परामर्शदात्री सेवा (भारत) मर्यादित नामक एक नई योजना की स्थापना के लिए मंजूरी
दी गई है.
कृषि विस्तार
१.५० विस्तार परियोजनाओं और संबंधित अन्य कार्यकलापों के क्रियान्वयन के विभिन्न
स्तरों पर निर्देशन, तकनीकी सहयोग तथा समन्वय प्रदान करके कृषि विस्तार में
व्यावसायिक दक्षता को बढ़ाया जाता है. विस्तार प्रभाग के कार्यकलापों का तीन
मुख्य क्षेत्रों में विस्तार किया गया है : क्षेत्र विस्तार, विस्तार कार्मिकों को
प्रशिक्षण तथा फार्म सूचना.
१.५१ १७ मुख्य राज्यों में, जहाँ प्रशिक्षण और दौरा प्रणाली के अन्तर्गत सुधरी
हुई विस्तार पद्धति प्रचलन में है, १० राज्यों ने ५ वर्षों की अपनी परियोजना
अवधि को पूरा कर लिया है.
