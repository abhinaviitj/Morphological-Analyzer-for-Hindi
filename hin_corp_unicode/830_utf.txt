<औङ्ङिचिअल् आन्ड् ंएडिअ ळन्ग्नगेस्><ंअस्स् ंएडिअ><आनोन्><ढइल्य् णेत्स्-३><१९८५><झन्सट्ट><णेत् ढेल्हि><१><२०४०><झन्सट्ट-ढइल्य् णेत्स्-३><घर्गि,ंअहेस्ह्तरि>

संतोष के बावजूद कुछ शंकाएं.>
मुक्तसर हत्याकाड़ के बाद से आतंकवादियो के पकड़े या मारे जाने की ज्यादा खबरें आ
रही है. पुणे मे सेनापति वैद्य की हत्या के अलावा आतंकवादियो ने कोई बड़ा
हत्याकांड नही किया है. रूस्तमजी और उनके जैसे काफी जानकार और समझदार को विश्वास
हो चला है कि कोई छह महीने की लगातार और सूझबूझ भरी कोशिशों के बाद पुलिस
महानिदेशक रिबेरो आतंकवादियो को खदेड़ने मे आखिर कामयाब हो रहे है. अगर केंद्र
और राज्य सरकारें नाहक के फच्चर न फंसाएं तो हो सकता है कि दो-तीन महीनों मे रिबेरो
उन सभी अड़तीस आतंकवादियो को मार या पकड़ ले जो पक्के खूंखार और सरगना किस्म के है. रिबेरो
रिबेरो की सफाया सूची मे जिन अड़तीस लोगो के नाम है उन मे से कोई दस या तो पकड़े गए है
या मार डाले गए है. रिबेरो ने आतंकवादियो के गिरोहो की लगभग वैसी ही जानकारी
इकट्ठी की है जैसी चंबल घाटी के डाकू गिरोहो की होती है. इन गिरोहों के अलावा कोई
पांच सौ आतंकवादी छुट्टे घूम रहे है और उन में से भी काफी लोगो को पकड़ा या मारा जा
चुका है. मनवीरसिह तो अपने को 'खालिस्तान कमांडो फोर्स' का मुखिया ही बताता था
पिछले महीने भर की गिरफ़्तारियां और मुठभेड़ें निश्चित ही बताती है कि पुलिस अब
हाथ पर हाथ धरे बैठी नहीं है. वह अब वारदात होने के बाद खरामा-खरामा प़्अहुंचती
नहीं. पुलिस सीआरपी और बीएसएफ की मदद से आतंकवादियो का लागातार पीछा करती रहती है
और इसके पहले कि वे कुछ कर पाएं, पुलिस या तो उन्हे धर दबोचती है या वे मुठभेड़ मे
मारे जाते है. पुलिस अब सिर्फ बचाव मे नही लगी है. वह आतंकवादियो की तरह ही अपनी
कार्रवाई की बाकायदा योजना बना कर काम कर रही है. इस हमलावर रूख के कारण ही उसे
कामयाबी मिल रही है और उसका मनोबल भी ऊपर उठ रहा है. रिबेरो ने आखिर वह कर दिखाया
है जो लोग समझते थे कि पंजाब पुलिस से हो नहीं सकता. रिबेरो के पास आतंकवादियो
उनकी गतिविधियों और छुपने के अड्डों के बारे में अब लगातार ताजा जानकारी मिलती
रहती है. हम मनाते है और भरोसा करना चाहते है कि जो भी कहा जा रहा है सब सच होगा.
फिर भी कुछ शंकाएं है. आतंकवादियो के खदेड़े जाने के दावे कोई महीने दो महीने से
हो रहे है. पर मुक्तसर हत्याकांड़ करके छह आतंकवादी पहले पैदल और फिर टेक्टर जैसे
धीमे वाहन पर बैठकर गायब हो गए. पाकिस्तानी सीमा के पास ही होने की जानकारी से
सुझाया गया कि वे शायद वहां भाग गए होगे. मनवीरसिंह और तरसेमसिंह की गिरफ्तारी
के बावजूद ऐसा कोई आतंकवादी अभी तक पकड़ा नहीं गया है जिसने मुक्तसर मे गोलियां
चलाई हो. इसमे शामिल छहो आतंकवादी की पहचान का दावा जरुर किया गया है लेकिन कोई
पकड़ा नही गया है. मुक्सर कांड के होने में कम से कम आधा घंटा और हत्यारों के भाग
निकलने मे कम से कम एक घंटा लगा. इस डेढ़ घटे मे पुलिस कहीं भी हत्यारो से नहीं
टकराई. लगातार गश्त और गुप्तचर जानकारी मिलते रहने की बात मुक्तसर कांड से झूठी
नहीं तो सही भी साबित नहीं होती. पुणे में सेनापति वैद्य को बचाने का इंतजाम तो
जाहिर है कि नहीं था. लेकिन पुणे जैसे शहर मे सेनापति वैद्य के हत्यारे मुक्तसर के
हत्यारों की तरह समुद्री पानी में मछलियों की तरह गायब नही हो सकते. महाराष्ट्र
पुलिस पंजाब की तुलना मे ज्यादा दक्ष और चुस्त भी मानी जाती है. फिर भी वैद्य के
हत्यारों को कोई सुराग नहीं है. मुक्तसर और वैद्य हत्याकांडो को आप खदेड़े गए
आतंकवादियों की हताशा कह कर डिसमिस नहीं कर सकते. आतंकवाद के सभी कारनामे हताशा के
होते हैं. इसलिए मनवीरसिंह और तरसेरसिंह की गिरफ़्तारी और सैकड़ों हत्याएं करने के
उनके इकबालिया वयानों पर संतोष करने के साथ हम यह भी लगातार पूछते रहें कि मुक्तसर
हत्याकांड़ रोका क्यों नहीं गया और सेनापति वैद्य के हत्यारे पकड़े क्यों नहीं
गये और वे हत्याएं कर कैसे सके. इसी तरह यह भी पूछें कि क्या आतंकवादियों
के गिरोह डाकू गिरोहों की तरह चंबल के बीहड़ों मे घूमते फिरते हैं? पंजाब मे अगर
बीहड़ है तो वे पंजाबी समाज में है जिनमें आतंकवादी डाकुओं की तरह अलोप हो जाते
है. समाज के ये बीहड़ डाकू गिरोहों से आतंकवादियो को एकदम अलग कर देते हैं. बावजूद
स्मगलिंग के आतंकवादियों की प्रेरणाएं और उनका संगठन डाकू गिरोहों की तरह नहीं है.
हो सकता है कि पुलिस सिर्फ ऐसे ही गिरोहो से निपटना जानती है इसलिये उसने
आतंकवादियों को गिरोहों मे बांट रखा हो. पुलिस की दी गई जानकारी से ही लगता है
कि पंजाब के आतंकवादी संगठित गिरोहों की तरह रहते, घूमते और वारदातें नही करते
हैं.
वे डाकू गिरोहों की तरह नहीं गुरिल्लाओं की तरह कारनामे करते हैं. यह हो सकता है
कि बड़े आतंकवादी या अपराधी के साथ एक दो या ज्यादा व्यक्ति आ जाते होंगे. लेकिन
वारदात के बाद वे अपने पानी में लौट कर साधारण नागरिक की तरह रहने लगते हैं.
उन्हे डाकू गिरोहों की तरह समाज से अलग करना शायद सही न हो.
अगर यह सही है कि आतंकवादियों को पाकिस्तान की मदद स्मगलरों का पैसा राजनीतिकों का
संरक्षण और अपने समाज से एक तरह की धार्मिक मान्यता और शहादत प्राप्त है उनसे
निपटने के तरीके बिलकुल अलग होने जरूरी हैं. सिखों में अगर सरकारों और पुलिस से
गुस्सा है वे  परेशन ब्लू स्टार और नवंबर के दंगो का बदला लेना ठीक मानते है खुद
हो कर 'भटके हुए नौजवानों' के खिलाफ कोई कार्रवाई नही करना चाहते तो आतंकवादियो को
सहानुभूति की ऐसी खुराक मिल रही है जो आतंकवाद को जिंदा रखेगी. दस पकड़े या मारे
जाएंगे तो दस नए आतंकवादी खड़े हो जाएंगे. पंजाब मे सांप्रदायिक विभाजन सब कहते
है कि लगभग पूरा हो गया . आम सिख के मन मे अगर अलगाव आ गया है और वह
भारतीयो से अपने को अलग समझने लगा है और उसमें धार्मिक अंधेपन के लिये कोई हिकारत
नहीं है. तो वह कभी और किसी भी घटना से आतंकवादी हो सकता है. चूकिं ये बाते लोग
बार-बार कहते रहे है इसलिये प्रधानमंत्री हमेशा दो तरफा पहुंच की रणनीति बताते
हैं. कानून और व्यवस्था के स्तर पर सख्ती से निपटना और आतंकवाद का राजनौतिक समाधान
निकलना. राजनैतिक समाधान की बात इसीलिए कही जाती है कि पंजाब में आतंकवाद को
सिर्फ कानून और व्यवस्था की समस्या नहीं समझा जाता . वह है भी नही. लेकिन हमारी अब
तक की कोई भी कोशिश पंजाबी राजनीतिकों को आतंकवाद का इस्तोमाल न करने से रोक
नहीं पाई है. इतने जघन्य हत्याकांड हुए है लेकिन सिख धार्मिक नेता ने ऐसी हत्याओं
को धर्म विरूद्ध बताकर कोई हुकुमनामा जारी नहीं किया है. सामाजिक स्तर पर भी ऐसा
कहीं नहीं हुआ कि किसी गांव या शहरी मुहल्ले ने आतंकवादी का बाहिष्कार किया हो.
आतंकवाद के शिकार सिख भी हुए है. और गुरद्वारों का हिंसक इस्तेमाल भी हुआ है लेकिन
सिख समाज ने कार्रवाई के नाम पर कुछ भी ऐसा नहीं किया है जो आतंकवादियो से उसकी
नफरत का उदाहरण मानी जाए. वह भी आतंकवादियो से निपटना अपना नही पुलिस और फौज की
कर्तव्य मानता है.लेकिन जब भी कोई बड़ी कार्रवाई पुलिस या सेना करती है सिख समाज के
धार्मिक और राजनैतिक झंडाबरदार पंथ को खतरे मे बताकर सिखों को संगठित होने की पुकार
लगाते है. कहना गलत नहीं है कि आतंकवादियो के कारण पूरे सिख समाज को जिम्मेदार
नहीं माना जा सकता. लेकिन इसीलिये क्या सिख समाज को आतंकवादियो को खिलाफ
कार्रवाई में देश के साथ नहीं होना चाहिए? इसलिए जब हम आतंकवादियो के खदेड़े जाने
से संतोष कर के उसके प्रचार में जोर लगाएं ताकि पुलिस और लोगों का मनोबल उठ सके तो यह
भी ध्यान में रखें कि जिसे राजनैतिक सामाधान कहा जाता है उसकी भी शुरूआत अभी से
होनी चाहिये और राजनैतिक समाधान रियायतें देने और समझौते करने से ही नही निकल आएगा.
कितने लैंड
मिजोरम को राज्य का दावा मिलने से अरूणाचल के नेता ही प्रेरित नहीं हुए गोरखा
राष्ट्रीय मुक्ति मोर्चे के नेता सुभाष घींसिग भी अपना दावा और मजबूती के साथ
रखने लगे है. पश्चिम बंगाल के उत्तरी जिलों को मिला कर गोरखा लैंड की मांग वे करते
ही रहे हैं. अब इसे जनसंख्या और साधनों से पुष्ट करने के लिये वे दूसरे राज्यो
में भी पैर फैलाने लगे है. उनका कहना है कि असम के गुआलपाड़ा जिले में भी गोरखा
लोग काफी तादाद में रहते हैं और पश्चिम बंगाल से लगने वाले बिहार के जिलों में
भी. इन सब इलाकों को मिलाकर गोरखालैंड बनाया जाना चाहिए. दार्जिलिंग जिले के एक
छोटे से हिस्से पर भी सुभाष घीसिंग यह करते हुए दावा कर सकते है कि गोरखा लोग वहां
एक जमाने से रह रहे हैं और वह उन्हीं की मातृभूमि है. बाकी इलाकों में तो वह नौकरी
पेशे की तलाश मे फैलते रहे हैं. देश में अब तक जितने भी भाषाई प्रदेश बने हैं
वे भी उन्हीं लोगों की मांग के आधार पर बने है जो वहां के मूल निवासी है.ऐसा कोई
प्रदेश नहीं बना जहां बाहर से आए लोगो ने इसके लिये आंदोलन किया हो.
गोरखालैंड को मान्यता देने मे सिर्फ यही दिक्कत है. जिस इलाके पर सुभाष घीसिग
अपना दावा कर रहे है उसमे सिर्फ उन्ही का आंदोलन नही चल रहा. दार्जलिंग जिले से
जुड़े हुए कूचबिहार और जलपाईगुड़ी जिलो मे बसने वाली बहुसंख्या राजवंशियों और कोच
लोगो की है. वे भी काफी पहले से अपना आंदोलन छेड़े हुए है. दरअसल अलग कामतापुर की
उनकी मांग गोरखलैंड से पुरानी है. उनका भी दावा यही है कि पश्चिम बंगाल मे गंगापुर के ऊपर
के सभी जिलो का एक अलग प्रदेश बना दिया जाए और इसकी बागडोर उनके हाथ मे हो. किसी
जमाने में असम और बंगाली भाषी इलाके मे प्रभावशाली कोच राज्य था इसलिये यहां के
लोगो मे महत्वाकांक्षा पैदा होनी स्वाभिक है. कामतापुर की मांग करने वाले सुभाष
घीसिग के गोरखलैंड मे विलीन होने के लिये तैयार हो जाएंगे यह एक खाममख्याली है.
कहने को गोरख आबादी सिकिम मे अपना एक प्रभावशाली राजनैतिक किला बना चुकी है.
सिक्किम के लेपचा और भोटिया वहां की मूल आबादी होने के बावजूद वहां अल्पसंख्यक हो
चुके है और राजनैतिक सता उनके हाथ से निकल चुकी है. सिक्किम के मुख्यमंत्री
नरबहादुर सिंह भंडारी के मुख्यमंत्री नरबहादुर सिंह भडारी गोरखालैड़ को छोड़ कर
बाकी उन मागो के लिये लड़ रहे है जो सुभाष घीसिग ने उठाई है. यह और बात है कि
नरबहादुर भंडारी सुभाष धीसिग के आंदोलन को अभी चुप्पीसाधे देख रहे है. देर सबेरे
वे उसे चोरी छिपे मदद भी करने लगे तो कोई आश्चर्य नही होगा क्योकि इससे उनके
अपने यहां के मतदाताओ मे उनकी साख मजबूत होगी. सुभाष घीसिग अलबता गोरखो के भविष्य
की ही नही अपने भविष्य की लड़ाई भी लड़ रहे है इसलिये गोरखालैंड से कम पर राजी
होने को तैयार नही दिखाई दे रहे .
केन्द्र सरकार के लिये अलग-राज्य की मांग सिर्फ जनसंख्या या आर्थिक साधनो की
मान्यता नही है. सिर्फ इतनी सी बात हो तो देश मे जहां तहां अलग राज्य की मांग
उठने लगेगी और हमे देश को सौ से ऊपर राज्यो मे बांटना पड़ेगा. यह हमारे राजनैतिक
संतुलन के लिये खतरनाक हो सकता है. फिर गोरखालैड मजूंर करने का मतलब पश्चिम
बंगाल रूपी बर्र के छते को छेडना होगा और आज की राजनैतिक परिस्थितयों मे केन्द्र
सरकार ऐसा कोई खतरा नही उठा सकती. बेहतर यही होगा कि सुभाष घीसिंग गोरखाओ की
दूसरी मांगो पर केंद्रित करे और उसके लिये केंद्र और पश्चिम बंगाल को भी अपना
रूख लचीला बनाए रखना चाहिए.
चलो, प्रवासी बन जाएं
प्रवासियो के साथ सरकार की आंख मिचौनी स्तर के आसपास शुरू हो गई थी. रोमांस शुरू
हुआ इंदिरा गांधी के दोबारा शासन संभालने के बाद. सरकार को भनक पड़ी थी की विदेशो
मे बसे भारतीय डाक्टरों इंजीनियरों प्रबंधको आदि के पास शायद १००,००० करोड़ रूपये
की पूंजी जमा हो. पूंजी के दूसरे देसी विदेशी स्त्रोत तब तक काफी सुख चूके थे. लगा
कि विदेशी भारतीयो के पास जमा पूंजी को देश मे लाया जा सके तो गरीबी दूर हो जाएगी
. इसके लिये नई-पुरानी योजनाओं का सहारा लिया जाने लगा.
भारतीय मूल के निवासियो को सुविधा है कि वे देसी बैंको मे विशेष खाते खोल सके.
इन खातो मे उनका पैसा विदेशी मुद्रा मे ही जमा रहता है औ अ विदेशी मुद्रा मे ही
वे अपना पैसा ले जा सकते है. देसी लोगो को मिलने वाले ब्याज से भी थोड़ा ज्यादा
ब्याज इन खातो पर मिलता है.१९९२ तक ब्याज की देसी दर डालर पर अमेरिका मे मिलने
वाले ब्याज से कम बैठती थी. इसलिये कोई खास पैसा इन खातो मे नहीं आता था.
प्रवासी लोगो ने सारी सुविधाओ के बावजूद अभी तक ज्यादा पैसा भारत नही भेजा.
कोशिशें जारी हैं. खुले दरबार मे भारत मे आने वाली अड़चनो के बारे मे वित्त मंत्री
प्रवासियो की शिकायते सुनते है और उन्हे तुरंत दूर करने का आश्वासन देते है. उनकी
देखा देखी राज्यो के वित मंत्री और वित्त सचिव भी प्रवासियो के लिये विशेष दरबार
लगाते है और विशेष सुविधाओ का इंतजाम करते है. विदेशी मुद्रा से सस्ते दामो मे
और बिना बारी के सीमेंट,लोहा, टेलीफोन, बिजली, स्कूटर. गाड़ी आदि पाने की
सुविधाएं तो काफी पहले ही चली आ रही है. इन सब सुविधाओं को और आकर्षक बनाने के
वादे किए जाते है.देश सेवा भी हो जाएगी और डालर भी बनते रहेंगे. लेकिन उन्ही के
जैसे पढ़े-लिखे पर देश मे ही बसे रहने वाले इंजीनियरो, प्रबन्धको आदि के मनोबल पर इसका
क्या असर होगा?
एक दूसरे योजना के नायक दूर संचार की तकनीको के माहिर एक विदेशी भारतीय सैम
पिटरोदा है. पहले ब्राजील मे दूर संचार सुधारने की कोशिश कर चुके है. कहा जाता
है कि दूर संचार के क्षेत्र मे अनेक खोजों के पेटेंट उनके नाम है. सरकार का विचार
है कि इनकी प्रतिभा का उपयोग देश मे दूरसंचार के आधुनिकीकरण मे होना चाहिए. इसलिये एक
टेलीकाम कमीशन बनाने के बारे मे सोचा जा रहा है.भारत की सभी दूरसंचार व्यवस्थाएं
और उपक्रम इस कमीशन के अधीन होंगे. हमारे प्रबंधको इंजीनियरो आदि ने यही तो सीखा
है कि वहां से पूंजी लेकर वहां की तकनीकी खरीद कर लाई जा सकती है. विदेशी तकनीक और
विदेशी प्रंबंध व्यवस्थाओ को देश के हालात के मुताबिक चलाने की कोशिश भी करते
रहे है. यह ठीक है कि वे बहुत सफल नही हो पाए. लेकिन थोड़ी सी प्रवासी पूंजी और
प्रवासी क्षमता देश की सामाजिक-आर्थिक हालत और विदेशी तकनीक के भावो को तो नही
बदल सकती. इन प्रवासी विशेषज्ञो को ऐसा आता भी क्या है जो उनके बलबूते हम
उद्योगों में नई जान फूंकने के सपने देखे. हो सकता है कि ये लोग विदेश मे नई-नई
तकनीको के बारे मे थोड़ी बेहतर जानकारी रखते हों और विदेशियों के साथ इनके संबध
कुछ अच्छे हों. लेकिन देश मे तकनीकी और आर्थिक हालातों के बारे मे जो जानकारी इनको होगी वह भी
कोई ऐसी गोपनीय नहीं हो सकती कि अच्छे देसी इंजीनियर अंतर्राष्ट्रीय बाजार मे उसे न
पा सके. इन प्रवासी प्रतिभाओ से उघोगो मे कोई क्रांति नही आने वाली.
