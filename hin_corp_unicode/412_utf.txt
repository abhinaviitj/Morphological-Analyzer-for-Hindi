<शोचिअल् श्चिएन्चे><फ्ह्य्सिचल् ऐडुचटिओन्><ःएएरलल्><ओगिक् शड्हन ड्तर खयकल्प्><१९८६><झन् श्तस्ट्ह्य फ्रकस्हन्><ऊन्नव्><१४४ टो १५५><२३००><ःएएरलल् -  शड्ह्न खयकल्प्>

सांस बदलने की क्रिया
जिस ओर की नाककी रंघ्र क्रिया चालू हो उसके विपरीत करवट बदलने से सांस
क्रिया बदल जायेगी. उदाहरणार्थ यदि आपकी वाई नाक चल रही है तो बाईं करवट
लेट जाइये दाहिनी नाक चलने लगेगी कुछ दिन के अभ्यास के बाद केवल एक ओर
शरीर को को मोड़ने से सांस की क्रिया बदल जायेगी.
हमें छोटी एवं उसकी सांस के दोषों को दूर करने के लिए बचपन से ही गहरी
सांस को ठीक-ठीक विधि सिखानी चाहिए ताकि उसके द्वारा प्रत्येक व्यक्ति को
पर्याप्त मात्रा में ओषजन प्राप्त हो सके फलस्वरूप सर्वदा रोगमुक्त एवं
स्वास्थ्य रह सके. प्रारम्भ में कुछ दिन गहरी सांस का अभ्यास करने से फिर
तो स्वत: बिना प्रयास के होने लगती है.
सांस लेने की विधि पर ध्यान न देने से खिलाड़ी अपने ह्रदय को खराब कर
लेते हैं और आज के पहलवान भी इसी के शिकार होते हैं.
सामान्यत: यह धारणा है कि एक वयस्क एक मिनट में १६-१८ बार श्वास लेता है
एवं विश्राम की अवस्था में नाड़ी की सामान्य गति प्रति मिनट ६४-७२ बार
होती है अर्थात एक सांस में नाड़ी की गति ४ बार होती है किन्तु सामान्य
टहलने की अपेक्षा कठिन श्रम में २-४ गुना सांस की गति हो जाती है जबकि
सायकिल चलाने, पहाड़पर चढ़ने एवं दोड़ने में ९-१३ बार तक हो जाती है और
जब ६-७ मिनट प्रति मोलकी गति से दौड़ा जाता है तो २० गुना हो जाता है. २०
गुना का अर्थ है एक मिनट में ३२० सांस एवं नाड़ी की गति १२८० होगी और यही
कारण हैं कि बहुत से होनहार पहलवान अपने ह्रदय एवं स्वास्थ्य को जल्दी
खराब कर लेते हैं और यही दशा रेस वाले घोड़ों की भी होती है.
बहुत से लोग, जिन्होंने गलत विधि से गहरी सांस लेने पर अपने अथवा अपने
मित्रोंपर इसका कुप्रभाव देखा है, गहरी सांस का विरोध करते हैं. बहुत से
ऐसे लोग भी मिले हैं कि विधि के बावजूद भी उनका ह्रदय एवं फेफड़े
दोषयुक्त हैं क्योंकि इनकी उन्नति के लिए अविवेक पूर्ण प्रयास एवं
अतिक्रमण किया है. गहरी सांस लेने में विशेषकर दो गलतियां होती हैं, वह
निम्न प्रकार है:--
१--जोर से पेट को अन्दर खींचना, फलस्वरूप महाप्राचीरा पेशी (ढिअप्ह्रग्म्)
को अन्दर खुलने से रोकती है फलस्वरूप गहरी सांस की क्रिया पूरी न होने से
ह्रदय एवं फेफड़ों को कष्ट हो सकता है. यह केवल मामूली गलती नहीं है
बल्कि लम्बे अर्सें के अभ्यास के फलस्वरूप यह बड़ा ही घातक सिद्ध होता
है.
सदा सीना ऊंचा एवं पेट को अत्यधिक खलाकर चलना भी खतरनाक है.
बहुत सी पुस्तकों में बताया गया है कि शरीर का कुछ अवयव की गती से समय
सांस को रोकना चाहिए. कुछ में एक मिनट तक रोकना ह्रदय एवं फेफड़ों के लिए
उपयोगी हो सकता है. हां, जो मजबूत हैं उनके लिए तो वास्तव में यह रोकना
उपयोगी हो सकता है. पर दुर्बल, यक्ष्मा, दमा एवं ह्रदय रोग में यह अभ्यास
खतरनाक सिद्ध हो सकता है.
पूरण गहरी सांस से अमाशय, यकृत बड़ी आंत एवं छोटी आंत उत्तेजित होती हैं
क्योंकि इससे आंतरिक मालिश होने से उन अंगों में रक्त संचार गति में तेजी
आती है. इस उत्तेजना के अभाव में आमाशयिक एवं पाचनक्रिया में कष्ट हो
सकता है.
अधिकांश पुस्तकों में यह बताया गया है कि प्रात:काल उठकर खिड़की के सामने
खड़ा होकर लगातार पूर्ण सांस लेनी चाहिए किन्तु अनुभव से यह सिद्ध हुआ है
कि बिना शारीरिक व्यायाम किये केवल खड़े होकर गहरी सांस लेना उतना उपयोगी
नहीं है बल्कि शिराओं पर दबाव पड़ता है. यही कारण है कि आसन करने के बाद
ही प्राणायाम श्वास-प्रश्वास क्रिया का विधान है.
अच्छी तरह पूर्ण रूप से अन्दर सांस लेने की पूर्ण क्रिया गहरी सांस बाहर
निकलने की क्रिया पर निर्भर करता है किन्तु विरुद्ध सम्बन्ध का अस्तित्व
नहीं रहता क्योंकि यदि किसी व्यक्ति ने गहरी और लम्बी सांस निकाली है तो
उसके लिए पूर्ण गहरी सांस लेना भी अनिवार्य है वरना एक प्रकार के कष्ट की
अनुभूति होगी.
कुछ व्यायाम करने के बाद तो अपने आप गहरी सांस अन्दर आती है किन्तु बाहर
सांस निकालने की कला तो विशेष रूप से सीखनी चाहिए.
पूर्णरूप से गहरी सांस बाहर निकालने की क्रिया में काफी समय लगता है.
व्यायाम करते समय मन्द गति से सांस निकालना चाहिए और इसका कारण इस प्रकार
है.
फेफड़े में लोचदार रेशे से बने हुए असंख्य दीवार (इल्लि) बने हुए हैं
किन्तु उन्हें सिकुड़ने के लिए बिना पर्याप्त समय दिये यदि वे अत्यधिक
एवं प्राय: फैलाये जाते हैं तो यह लोचपन समय के पूर्व समाप्त हो जाती है.
पहले की विभिन्न कोणों की लोच समाप्त हो जाती है और क्रमश: सबकी समाप्त
हो जाती है.
यहां मैं कुछ ऐसे श्वास प्रश्वास क्रिया को बताने का प्रयत्न करुंगा कि
जो अतिसरल ही नहीं उपयोगी भी है. श्वास क्रिया को चार भागों में बाँटा जा
सकता है.
१--उच्च श्वास क्रिया २--मध्य श्वास क्रिया, नीची श्वास क्रिया एवं पूर्ण
श्वास क्रिया है.
ऊँची श्वास क्रिया:--में पसलियों को उठा एवं हँसुली की हड्डी तथा कन्धों
को ऊपर उभाड़ एवं साथ ही पेट को भीतर खींचा जाता है एवं उसके अन्दर की
चीजों को ऊपर खींचकर छाती और पेट को अलग करने वाली चद्दर से भिड़ा देता
है, जो चद्दर भी ऊपर खिंच जाती है. इस क्रिया में छाती एवं फेफड़ों का
ऊपरी भाग काम में लाया जाता है और इसीलिये फेफड़ों में कम से कम मात्रा
में हवा जाती है. इस क्रिया में अधिक से अधिक श्रम करने पर भी कम लाभ
होता है. यह क्रिया सबसे निकृष्ट क्रिया है. यह पश्चिमी जातियों में बहुत
प्रचलित है. इससे शब्दोत्पादक एवं श्वास के अवयवों की बहुत सी बीमारियाँ
हो जाती हैं.
मध्य श्वास क्रिया:--पश्चिमी विद्वान इसे पसली की सांस कहते हैं. यह ऊंची
श्वास की अपेक्षा कम आपत्तिजनक है. इसमें छाती और पेट के बीच की चद्दर
ऊपर एवं पेट भीतर खिंच जाता है, पसलियाँ कुछ ऊपर उठती हैं एवं छाती कुछ
थोड़ी फैल जाती है. यह क्रिया दोषपूर्ण है.
नीची श्वास क्रिया:--इसे पेट की साँस, गहरी साँस आदि नामों से सम्बोधित
किया जाता है. उपरोक्त दोनों की अपेक्षा इससे हानि बिल्कुल नहीं होती है
किन्तु पूरी श्वास से यह भिन्न है. गहरी श्वास के सम्बन्ध में इस पुस्तक
के प्रथम भाग पृष्ठ पर चर्चा की जा चुकी है. जिस विधि से सम्पूर्ण फेफड़ा
वायु से भरा जाये वह अधिक से अधिक ओषजन प्रदान करता है.
पूर्णश्वास क्रिया:--में ऊँची, मध्य एवं नीची तीनों प्रकार के श्वासों के
गुण है और तीनों प्रकार के श्वासों के दोषों से मुक्त है. इस विधि द्वारा
श्वास लेने से सम्पूर्ण यन्त्र, फेफड़ा के प्रत्येक भाग, वायु की
प्रत्येक कोठरी एवं श्वास की प्रत्येक मांसपेशी को काम में लगा देती है.
कमसे कम शक्ति व्यय से अधिक लाभ होता है. छाती का खोखला भाग चारों ओर
अपनी चरम सीमा तक फैल जाता है, एवं यन्त्र के सब भाग अपने-अपने स्वाभाविक
कर्त्तव्यों एवं क्रियाओं को करते हैं. इस विधि में श्वास मांसपेशियाँ
पूर्ण रूप से काम में लाई जाती है. पूरी साँस लेने में और मांसपेशियों
में वे मांस पेशियाँ जिनका अधिक जोर पसलियों पर रहता है, जोर से काम करती
है जिससे अवकाश बढ़ जाता है कि फेफड़े फैल सके और अवयवों को मुनासिब सहना
ओषजन आवश्यकता पड़ने पर, मिल जाता है.
विधि:--नीचे लिखी हुई कसरत से साफ विदित हो जायेगा कि पूर्ण श्वास क्रिया
क्या है.
१--अकड़कर खड़े या बैठ जाइये. नाक के द्वारा धीरे-धीरे वायु अन्दर
खींचियें, पहले फेफड़े के नीचे वाले भाग को वायु से भरे, पेट और छाती को
पृथक करने वाले भाग को वायु से भरे, जो पेट और छाती को पृथक करने वाली
चद्दर को काम में लाने से होता है, जिससे पेट के अवयवों पर थोड़ा दबाव
पड़ता है और पेट का अगला भाग जरा बाहर आगे की ओर निकल आता है, तब फेफड़ों
के मध्य भाग में, नीचे वाली पसलियों, छाती की हड्डी और छाती को फैलाकर
वायु भरनी चाहिए. फिर ऊपरी छाती को आगे निकालकर, और इस प्रकार छाती को
ऊपर उठाकर जिसके साथ ऊपरी ६ या ७ जोड़े पसलियों के भी हों, फेफड़ों के
ऊपरी भाग में वायु भरना चाहियें. अन्तिम क्रिया में पेट का नीचे वाला भाग
कुछ भीतर की ओर दब जायेगा. जिस गति से फेफड़ों को आधार मिल जायेगा और
फेफड़ों के ऊँचेसे ऊँचे वाले भाग के भरने में भी सहायता मिल जायेगी.
पहले देखने में तो ऐसा मालूम होगा कि इस श्वास में पृथक-पृथक तीन गति
हैं. किन्तु यह बात सही नहीं है. श्वास खिंचाव लगातार होता रहता है, छाती
का पूरा खोखला, नीचे दबी हुई पूर्व कथित चद्दर से लेकर ऊपर छाती के सबसे
ऊपर वाले भाग तक जो हँसली के हड्डी के स्थान में है, समगति से फैलता है.
हिचक-हिचककर साँस नहीं खींचना चाहिये. धीमी लगातार एक क्रिया बनाने का
यत्न करें. थोड़े ही अभ्यास के बाद आप दो सेकेण्ड में पूरी साँस भीतर
खींच सकेंगे.
२--श्वास को भीतर ही कुछ क्षणतक रोकना चाहिये.
३--छाती को स्थिर अवस्था में रखकर श्वास धीरे-धीरे बाहर निकालें, श्वास
बाहर निकलते समय ज्यों-ज्यों हवा बाहर निकले त्यों-त्यों पेट भीतर खबता
जाय, जब वायु कुल निकल जाय तो छाती और पेट को ढीला कर देना चाहिये. थोड़े
ही अभ्यास से यह क्रिया आसान हो जायेगी और एक बार गति प्राप्त हो जाने पर
तनिक इच्छा करने से यह अपने आप हुआ करेगी.
इस विधि में श्वास संस्थान का सम्पूर्ण पत्र काम में लाया जाता है, और
फेफड़ों के कुल भागों का व्यायाम हो जाता है और यह साँस ऊँची, मध्य एवं
नीची तीनों की मिलावट है.
श्वास खींचने के अन्त में कभी-कभी कंधों को थोड़ा ऊपर उठा देना उत्तम
होता है. इस प्रकार हँसुली की हड्डी उठ जाने से दाहिने फेफड़े की ऊपरी
छोटी वल्लरी में भी वायु प्रवेश कर जाती है और क्षयसे बचा जा सकता है. यह
व्यायाम यदि बड़े शीशे के सम्मुख करें तो अति उत्तम है.
लाभ-पूर्ण श्वास के अभ्यास से स्त्री एवं पुरुष क्षय एवं फेफड़ों के अन्य
रोगों से निर्भय हो जाते हैं, सर्दी जुकाम होने की सम्भावना समाप्त हो
सकती है और इसी प्रकार श्वास नली के समस्त रोगों का भय समाप्त हो जाता
है. क्षयी रोगी प्राय: संकीर्ण छाती के होते हैं जो व्यक्ति पूर्ण श्वास
का अभ्यास करता है उसकी छाती चोड़ी होती है.
संकीर्ण छाती का व्यक्ति भी यदि इसका अभ्यास करेगा तो उसकी भी छाती
विकसित होकर स्वाभाविक अवस्था को पहुंच जायेगी. जब कभी आपकों सर्दी लगे
अथवा जुकाम की संभावना हो तो आप खूब अच्छी तरह पूर्ण श्वास का अभ्यास
करें.
रक्त को इस पूर्ण श्वास द्वारा ओषजन प्राप्तकर शुद्ध कर सकते हैं. पूर्ण
श्वास के अभाव में पर्याप्त ओषजन न मिलने से पाचन क्रिया कमजोर हो जाती
है. यही नहीं स्नायु संस्थान को भी हानि पहुंचती है. यकृत, अमा-~शय तथा
अन्य अवयवोंका भी हल्का व्यायाम हो जाता है. पोषण तथा मल त्याग में
स्वाभाविकता आ जाती है.
प्रत्येक पुरुष, स्त्री एवं बच्चे के लिए, जो स्वास्थ्य प्राप्त कर संचित
किया चाहते हैं, यह आवश्यक है.
श्वास का अभ्यास
अब हम श्वास के कुछ प्रकार बताने का प्रयत्न करेंगे कि जिससे आप अधिक से
अधिक लाभ उठा सकें.
साफ करने वाली श्वास क्रिया--फेफड़ों को साफ करने एवं उसमें वायु
प्रवाहित करने के लिये किया जाता है वे अपनी एवं श्वास क्रियाओं के
अभ्यास के अन्त में इसे करते हैं. श्वास संस्थान में ताजगी एवं स्फूर्ति
प्रदान करती है. वक्ता एवं गवैयों के श्वास संस्थान थक जाने पर यह बहुत
ही सुखदायिनी होती है.
विधि--पूर्ण श्वास अन्दर खींचिये. कुछ सेकेण्ड तक वायुको अन्दर रोकना
चाहिये अपने होठों को ऐसा बना लें जैसा सीटी बजाने में बनाया जाता है
किन्तु गालों को नहीं फुलाना चाहिए तब होठों के बीच वाले छिद्र से बड़े
जोर से थोड़ी ओर वायु बाहर फेंकिये. तब तक थोड़ा रुक-रुक कर यही क्रिया
करते जाइये जब तक कुल वायु निकल न जाय. स्मरण रहे कि होठों के छिद्र से
वायु निकालने में बहुत अधिक जोर लगाना चाहिए.
लाभ--जब व्यक्ति थक कर सुस्त हो गया हो तो उस समय यह क्रिया बहुत ही
उपयोगी है. इस क्रिया का उस समय तक अभ्यास करते जाना चाहिए कि जब तक यह
स्वाभाविक रूप में न होने लगे.
नाड़ी बल विधायिनी श्वास क्रिया
यह नाड़ियों को उत्तेजित एवं शक्ति देने वाली क्रिया है. नाड़ी जाल से ही
शक्ति एवं जीवनी शक्ति विकसित होती है.
विधि--सीधे खड़े हो जाइये २--पूरी श्वास खींचकर रोकना चाहिये. ३--अपनी
भुजाओं को अपने सामने सीधा फैलाइये, वे कुछ ढीली रहें, बहुत तनी न रहे,
उनमें केवल इतना ही बल दिया जाय कि वे फैली रहें.
४--धीरे-धीरे हाथों को कंधों की ओर खींचिए, शनै:शनै: मांस पेशियों को
संकुचित करते जाइये और उनमें बल देते जाइये जिससे कि कंधों तक
पहुंचते-पहुचते मुट्ठियां इतनी बड़ी बंथ जाएं कि उनमें कप-~कँपी गति आ
जाय.
५--तब मांस पेशियों को कड़ी ही रखे हुये, मुट्ठियों को धीरे-धीरे आगे
फैलाइए और बड़ी ही तेजी से पीछे लाइए (कड़ी ही रखे हुए) ऐसा कई बार
कीजिए.
६--मुँह के राह वायु जोर से छोड़ें.
७--फेफड़ों को साफ करने वाली श्वास क्रिया कीजिए.
इस व्यायाम की विशेषता मुट्ठियों को पीछे खींचने वाली तेजी, मांस पेशियों
में लगायें हुये जोर एवं फेफड़ों को वायु से भरे रहने पर अव-~लम्बित हैं.
यह विश्राम देने में अद्वितीय है.
वाणी विधायिनी श्वास क्रिया
इस क्रिया द्वारा योगी अपने आवाज को बहुत ही आकर्षक बनाते हैं और उनके
आवाज में मधुरता, सुन्दरता एवं लोचपन होता है. इस श्वास क्रिया का
कभी-कभी ही अभ्यास करना चाहिए.
विधि--१--पूरी सांस बहुत धीरे-धीरे पर लगातार नाक द्वारा खींचिये और
श्वास खींचने में जितना समय लगा सकें लगाना चाहिये.
२--कुछ सेकण्ड तक उसे रोकना चाहिये.
३--बड़े जोर से एक ही झोंके में कुल वायु अच्छी तरह मुंह फैला-~कर छोड़ना
चाहिये.
४--साफ करने वाली क्रिया द्वारा फेफड़ों को आराम दे दें.
अनुभव से यह सिद्ध हुआ है कि आवाज का स्वर, राग एवं शक्ति केवल गले के
शाब्दिक अवयवों ही पर अवलंबित नहीं है किन्तु चेहरे की मांस पेशियां आदि
भी इस विषय में अधिक प्रभाव डालती हैं.
नीचे दी हुई साथ कसरते फेफड़ों, मांस पेशियों एवं वायु कोष्ठ आदि को
उन्नत करने वाली हैं. यों तो बहुत सरल है किन्तु आश्चर्यजनक रूप में
लाभकारी है.
श्वास रोकना
यह श्वास संस्थानको सुपुष्ट एवं विकसित करती है एवं छाती भी फैलती है.
केवल श्वास संस्थान को ही नहीं बल्कि पोषण के अवयवों नाड़ी जाल एवं रक्त
भी रुकी हुई वायु अन्दर के विजातीय द्रव्य को बाहर फेकती है. इन आमाशय,
यकृत रक्त के अनेक विकारों में यह उपयोगी हैं एवं श्वास का बदबूपन दूर
होता है.
विधि- १- सीधे खड़े हो जाइये.
२- पूरी सांस भीतर खींचिये.
३- तब तक श्वास को भीतर ही रोके रहें जब तक उसे आराम से रोक सकें.
४- खुले मुंह से श्वास को बाहर निकाल दें.
५- साफ करने वाली श्वास क्रिया कर डालिये. प्रथम आप बहुत थोड़े अरसे तक
श्वास को भीतर रोक सकेंगे परन्तु थोड़े अभ्यास से आपको अति उन्नत अनुभव
होगा. यदि अपनी उन्नति को ठीक-ठीक जानना चाहते हों तो घड़ी लेकर करना
चाहिये.
