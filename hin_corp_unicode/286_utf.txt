<शोचिअल् श्चिएन्चे><ऐचोनोमिच्स्><.छ्. शिन्ह.><ंओनेटर्य् ऐचोनोमिच्स्><१९८५><ळोक्ब्हर्टि फ्रकस्हन्><आल्लहबड्.><२२२ टो २२५><२४००><शिन्ह - ंओनेटर्य् ऐचोनोमिच्स्>

जाते हैं तो आवश्यक होता है कि साधनों का पूर्णतया उपयोग किया जाय,
जिसके परिणामस्वरूप पूर्ण रोजगार की व्यवस्था प्राप्त होती है. इस प्रकार
पूर्ण रोजगार और आर्थिक विकास साथ-साथ चल सकते हैं.
यद्यपि सामान्यतया पूर्ण रोजगार तथा आर्थिक विकास के लक्ष्य परस्पर
सुसंगत होते हैं परन्तु परिस्थिति विशेष में इनके लक्ष्यों में परस्पर
टक्कर हो सकती है. उदाहरणार्थ, पूर्ण रोजगार की अवस्था को प्राप्त करने
के लिए एक बड़े पैमाने पर सार्वजनिक व्यय करना आवश्यक हो सकता है. इस
खर्च की पूर्ति के लिए हीनार्थ-प्रबन्धन का सहारा लेना पड़ सकता है,
परन्तु यदि हीनार्थ-प्रबन्धन बड़ी मात्रा में किया गया तो मुद्रा-प्रसार
की समस्या उत्पन्न हो सकती है और यदि मुद्रा-प्रसार गम्भीर हो जाता है तो
अर्थ-व्यवस्था में बहुत-सी समस्याएँ खड़ी हो जाती हैं जिससे आर्थिक विकास
प्रोत्साहित न होकर निरुत्साहित (हम्पेरेड्) होता है.
मौद्रिक नीति और आर्थिक विकास में सम्बन्ध--मौद्रिक नीति और आर्थिक विकास
के सम्बन्ध में तीन प्रकार के मत व्यक्त किये जाते हैं--
(इ) एक पक्ष के विचारकों का कहना है कि मुद्रा का आर्थिक विकास की
प्रक्रिया में महत्वपूर्ण अंशदान रहता है अर्थात मुद्रा आर्थिक विकास का
एक प्रमुख निर्धारक तत्त्व है. जैसे मि. विटलेशी का मत है कि विकास का
उद्देश्य मौद्रिक नीति का एक प्रमुख उद्देश्य है.
(इइ) दूसरे पक्ष के विचारकों का कहना है कि मुद्रा और आर्थिक विकास में
अनुज्ञात्मक सम्बन्ध (फ्रेमि-~स्सिवे छोन्नेच्टिओन्) है न कि आकस्मिक सम्बन्ध.
दूसरे शब्दों में, मुद्रा-परिमाण में उपयुक्त परिवर्तन की इस प्रकार का
घटक नहीं समझा जा सकता जो आर्थिक विकास का शुभारम्भ करता हो बल्कि यदि
विकास की सम्भावनाओं को प्राप्त करना है अथवा उसको बनाये रखना है तो
पर्याप्त मुद्रा की उपलब्धि एक पूर्ण शर्त है. संक्षेप में जैसा कि हेबरल
ने कहा है, उचित मौद्रिक नीति विकास में सहारा दे सकती है पर स्वयं विकास
कारक नहीं हो सकती है. मेयर एवं बाल्डविन के शब्दों में "यह आशा नहीं की
जा सकती कि मौद्रिक तथा वित्तीय संस्थाएँ सीधे-सीधे विकास की प्राथमिक
तथा सक्रिय चालक होंगी. उपक्रम तथा उद्यम से प्राप्त होने वाले आधारभूत
प्रोत्साहन के लिए यह आवश्यक है कि मौद्रिक व्यवस्था उन प्रोत्साहनों के
प्रतिचारी हो जो विकास की गति बढ़ने पर उत्पन्न होती है."
(इइइ) तीसरे पक्ष के विचारकों का कहना है कि मुद्रा आर्थिक विकास की गति
में परिवर्तन का कारण नहीं है, बल्कि आर्थिक विकास के अनुक्रम से मुद्रा
की मात्रा में परिवर्तन होता रहता है अर्थात् आर्थिक विकास के स्तर के
अनुरूप ही वह अपने को समायोजित कर लेती है. आर्थिक विकास के साथ-साथ कृषि
का स्वरूप बदलता है, व व्यापारिक क्रियाएँ बढ़ती हैं इन्हीं के अनुरूप
मुद्रा की मात्रा में वृद्धि होती है.
यद्यपि यह सत्य है कि आर्थिक विकास की भारी समस्या केवल मौद्रिक
जोड़-तोड़ से ही नहीं सुलझायी जा सकती, क्योंकि आर्थिक विकास मौद्रिक
घटकों पर नहीं वरण् वास्तविक घटकों जैसे श्रम, पूँजी, भूमि, संगठन व साहस
के रूप में उपलब्ध होने वाले प्रसाधनों पर निर्भर होता है. आर्थिक विकास
में पूरक साधनों (छोम्प्लेमेन्टर्य् षेसोउर्चेस्) को महत्व दिया जाता है जो
उपलब्ध श्रम के उत्पादक रोजगार प्राप्त करने की दृष्टि से आवश्यक होते
हैं. इसमें सन्देह नहीं है कि आर्थिक विकास की समस्या अन्तिम रूप से
वास्तविक प्रगति की समस्या है. किन्तु इसका अर्थ यह नहीं है कि वास्तविक
प्रगति के मौद्रिक और वित्तीय पहलू महत्वहीन हैं. मौद्रिक नीति साख को
पूर्ति और उसके प्रयोगों को प्रवाहित करके मुद्रा-प्रसार का सामना करके
तथा भुगतान सन्तुलन में साम्यता बनाये रखकर आर्थिक विकास में बड़ी सहायता
करती है. अत: यदि आर्थिक विकास की समस्या पर विचार करते समय वास्तविक
तत्त्वों (षेअल् ञच्टोर्स्) को प्रमुख मान लें तो भी यह स्वीकार करना पड़ेगा
कि मौद्रिक व वित्तीय तत्त्वों की अवहेलना करने से विकास को प्रक्रिया
मन्द पड़ जायेगी.
द्वितीय महायुद्ध के पूर्व `पूर्ण रोजगार' आर्थिक नीति, विशेषकर मौद्रिक
नीति का प्रमुख उद्देश्य था परन्तु द्वितीय महायुद्ध के बाद से `आर्थिक
विकास' मौद्रिक नीति का एक महत्वपूर्ण उद्देश्य माना जाने लगा.
अर्थशास्त्रियों व राजनीतिज्ञों का यह कहना था कि लोगों को उच्च
जीवन-स्तर प्रदान करने के लिये अर्थ-व्यवस्था में केवल पूर्ण रोजगार की
व्यवस्था को संभव बनाना काफी था, बल्कि इसके लिये यह आवश्यक था कि
अर्थ-व्यवस्था का तीव्र विकास हो. अमेरिका में १९४६ के रोजगार अधिनियम के
अनुसार उद्योग, कृषि व श्रम तथा स्थानीय सरकारों के सहयोग द्वारा
वास्तविक साधनों का अधिकतम उपयोग करके देश में उत्पादन व रोजगार में
अधिकतम वृद्धि करना संघीय सरकार को जिम्मेदारी थी. अधिकतम उत्पादन अथवा
आर्थिक विकास की इस लक्ष्य प्राप्ति में अमेरिका में मौद्रिक नीति का
महत्त्व पूर्ण स्थान रहा है. फेडरल रिजर्व प्रणाली द्वारा फेडरल रिजर्व
की नीति के उद्देश्यों के सम्बन्ध में जो विवरण प्रकाशित किये गये हैं
उसमें "और्डेर्ल्य् ऐचोनोमिच् घ्रोत्ट्ह्, ओङ् ट्हे छोउन्ट्र्य्" व "श्टेअड्य् ढेवेलोप्मेन्ट्
ओङ् ट्हे णटिओन्'स् षेसोउर्चेस्," आदि वाक्यांशों का प्रयोग मिलता ह ऐ. आर्थिक
रिपोर्ट समिति द्वारा १९४९ में नियुक्त डग-~लस उपसमिति ने अपनी रिपोर्ट
में १९५० में वह सिफारिश की थी कि उपयुक्त, लचीली प्रभावपूर्ण मौद्रिक
नीति का उपयोग `रोजगार अधिनियम' के लक्ष्य को प्राप्त करने के एक प्रमुख
साधन के रूप में किया जाना चाहिए. अमे-~रिकन बैंड्कर्स संध के मौद्रिक
नीति विभाग के एक प्रकाशन के अनुसार "मौद्रिक नीति का सामान्य उद्देश्य
सतत आर्थिक प्रोत्साहन देना है." (ठ्हे गेनेरल् अइम् ओङ् मोनेटर्य् पोलिच्य् इस्
टो प्रोमोटे स्टब्ले एचोनोमिच् ग्रोत्ट्ह्) यहाँ एक दिलचस्प बात हम यह पाते हैं
कि ऐसे किसी भी प्रकाशन में मौद्रिक नीति के उद्देश्य के रूप में मूल्य
स्थिरता व पूर्ण रोजगार की चर्चा नहीं की गई है.
अधिकांश अर्द्धविकसित देशों के केन्द्रीय बैंकों ने मौद्रिक नीति का
उद्देश्य आर्थिक विकास रखा है. यूनियन बैंक  फ बर्मा अधिनियम (१९५२) की
धारा ४ में बैंकों के कार्यों की चर्चा करते हुए लिखा गया है, "राष्ट्रों
के उत्पा-~दन संसाधनों का विकास और लोगों की बढ़ती हुई वास्तविक आय."
श्रीलंका के मौद्रिक अधिनियम १९१९ के अनुसार श्रीलंका में ऊँचे स्तर का
उत्पादन, रोजगार व वास्तविक आय को प्रोत्साहित करना व बनाए रखना और
श्रीलंका के उत्पादन में संसाधनों का पूर्ण विकास केन्द्रीय बैंक का
मुख्य उद्देश्य है. फिलिपाइन्स में केन्द्रीय बैंक का मुख्य कार्य
"फिलिपाइन्स में उत्पादन, रोजगार व वास्तविक आय के स्तर को ऊँचा उठाना
है." इसी प्रकार स्थिरता के साथ विकास भारत के रिजर्व बैंक की मौद्रिक
नीति का मुख्य उद्देश्य है. इस प्रकार हम देखते हैं कि उपर्युक्त कुछ
वाक्यांशों में `आर्थिक विकास' शब्द का स्पष्ट प्रयोग नहीं किया गया है,
परन्तु उन सबका आशय यही है कि मौद्रिक नीति का उद्देश्य देश का आर्थिक
विकास होना चाहिए. इस प्रकार न केवल विकसित देश, बल्कि अर्द्धविकसित व
विकासोन्मुख देशों में भी केन्द्रीय बैंक को देश के आर्थिक विकास में
पूर्ण भूमिका अदा करनी होती है.
एक अर्द्धविकसित देश की मौद्रिक नीति का प्रमुख उद्देश्य आर्थिक विकास की
कीमत स्थिरता होनी चाहिए. संक्षेप में, अर्द्धविकसित देशों द्वारा अपनाई
जाने वाली मौद्रिक नीति को `नियन्त्रित विस्तार' की संज्ञा दी जा सकती
है, जिसे बर्न्सटीन फण्ड मिशन ने `स्थिरता के साथ विकास' कहा है. अर्थात
इस नीति का उद्देश्य एक ओर तो आर्थिक विकास के लिये पर्याप्त वित्त
प्रबन्धन करना होना चाहिये और दूसरी ओर कीमत स्थिरता कायम रखना होना
चाहिए. अत: अर्द्धविकसित देशों के संदर्भ में मौद्रिक नीति के उद्देश्यों
को २ शीर्षकों के अन्तर्गत अध्ययन कर सकते हैं (१) मौद्रिक नीति आर्थिक
विकास (२) मौद्रिक नीति व कीमत स्थिरता.
(१) (मौद्रिक नीति और आर्थिक विकास
अर्द्धविकसित अर्थ-व्यवस्थाओं में मौद्रिक नीति को आर्थिक विकास को
प्रेरित करने वाले घटकों की भूमिका निभानी पड़ती है. ऐसा इसलिए है
क्योंकि अर्द्धविकसित देशों के सम्मुख सबसे अधिक महत्वपूर्ण समस्या
आर्थिक विकास की गति को बढ़ाने की होती है. एक विकासोन्मुख अर्थ-व्यवस्था
में मौद्रिक नीति का उचित उद्देश्य क्या होना चाहिये, इस बात को समझने के
लिए हमारे यह उपयुक्त होगा कि संक्षेप में हम सतत आर्थिक विकास की आवश्यक
शर्तों का ज्ञान प्राप्त करें.
हैरोड व डोमर दोनों ने सतत आर्थिक विकास की आवश्यकताओं का विश्लेषण किया
है और आय वृद्धि की एक ऐसी दर का पता लगाने का प्रयास किया है जो
अर्थव्यवस्था को प्रति वर्ष साम्य को स्थिति में बनाये रखे.
उनके `मॉडल' में विनियोग का महत्त्वूर्ण स्थान है. विनियोग का
अर्थव्यवस्था में शुद्ध उत्पादन क्षमता का निर्माण करना है जो
परिसम्पत्ति के सम्पूर्ण जीवन काल में प्रत्येक वर्ष राष्ट्रीय आय के
प्रवाहों में अधिकाधिक वृद्धि करता है. विश्लेषणात्मक दृष्टि के विनियोग
का कार्य दोहरा होता है--एक ओर तो वह आय में वृद्धि करता है और दूसरी ओर
वह अर्थ-व्यवस्था की उत्पादन क्षमता को बढ़ाता है. पहले को हम `आय
प्रभाव' अथवा `माँग प्रभाव' और दूसरे को `पूर्ति प्रभाव' मान सकते हैं.
किसी भी विनियोग के आवश्यक रूप से ये दोनों प्रभाव होने चाहिये. `माँग का
प्रभाव' विनियोग में उत्पन्न अतिरिक्त आय के द्वारा कार्य करता है और
`पूर्ति का प्रभाव' अतिरिक्त उत्पादन क्षमता के निर्माण के द्वारा कार्य
करता है जो कि निर्मित परिसम्पत्ति के जीवन काल में बाजार में वार्षिक
उत्पादन के रूप में नये-नये प्रवाह ला सकता है. संक्षेप में, जब भी कोई
विनियोग किया जाता है तो उससे एक तरफ तो व्यक्तियों की आय बढ़ती है और
दूसरी तरफ उत्पादन क्षमता में वृद्धि होती है और वस्तुओं की पूर्ति बढ़ती
है.
विकास की समस्या का मुख्य तत्व यही है कि उत्पादन क्षमता और आय के मध्य
सन्तुलन सदैव बढ़ते हुए स्तर पर होता है. जब पूँजीगत स्टाक की उत्पादन
क्षमता में वृद्धि हो तो यह महत्त्वूर्ण है कि वास्तविक आय की मात्रा और
उत्पादन में एक ही दर से वृद्धि हो क्योंकि यदि वास्तविक आय स्थिर रहती
है तो उसके तीन परिणाम हो सकते है--(अ) नई पूँजी का उपयोग न हो, (ब) नई
पूँजी पुरानी पूँजी को विस्थापित कर दे, अथवा (स) श्रम के स्थान पर नई
पूँजी की प्रतिस्थापना होने लगे. उदाहरणार्थ यदि मकानों में विनियोग से
केवल क्षमता का निर्माण होता है और आय का नही, तो (इ) नये मकान पूरी तरह
से या आंशिक रूप से खाली रहेंगे. (इइ) नये मकानों में लोग पुराने मकानों
को छोड़कर आयेंगे पर किराया वही रहेगा. या (इइइ) यदि नये मकानों को अधिक
किराया मिलता है तो किसी अन्य कार्य पर (जैसे वस्त्र के खर्च पर) कम धन
व्यय किया जायेगा जिससे वस्त्र के व्यापार में बेरोजगारी फैलेगी.
अन्य शब्दों में यदि विनियोग और उत्पादन क्षमता की वृद्धि के साथ आय में
वृद्धि नहीं होती तो वे पूँजी और श्रम दोनों को बेकार कर देंगे. साहसी को
अपना विनियोग कम करना पड़ेगा जिसका प्रभाव यह होगा कि आगामी काल में आय
और रोजगार में कमी आयेगी और अर्थ-व्यवस्था सतत आर्थिक विकास से दूर हट
जायेगी.
यदि विनियोग द्वारा उत्पन्न आय इतनी पर्याप्त है कि उसके द्वारा सम्पूर्ण
अतिरिक्त उत्पादन खप जाता है तो कुल माँग की अपर्याप्तता का कोई कारण
नहीं रह जाता है. समाज का कुल व्यय इतना होना चाहिए जो कुल उत्पादन
क्षमता की खपत करने वाली माँग को बनाये रख सके ताकि ऐसा न हो कि केवल
बाजार की कमी के कारण उत्पादन बेकार रहे. अत: विकास को ऐसे दो समानान्तर
स्रोतों का प्रभाव कहा जा सकता है जो समगति से अधिकाधिक ऊपर के स्तर पर
बहते हैं. एक तो वस्तुओं का प्रवाह है इसलिए पूर्ति का प्रवाह है, और
दूसरा आय का; इसलिये माँग का प्रवाह है. इस प्रकार दीर्घकाल में रोजगार,
विनियोग और आय के विकास की दर का फल है. अगर बेरोजगारी को हटाना है और
दीर्घकाल असाम्यता से दूर रहना है तो आय में वृद्धि इस गति से होनी
चाहिये ताकि बढ़ी हुई उत्पादन क्षमता का पूर्ण उपयोग हो सके.
अर्द्धविकसित देशों में आर्थिक विकास की गति का अवरोध करनेवाला सबसे घटक
पूँजी के निर्माण की नीची दर का होना है. पूँजी-निर्माण के लिए तीन
स्वतन्त्र परिवर्तनशील तत्त्व आवश्यक हैं--(१) बचत, (२) वित्तीय
क्रियाशीलता और (३) विनियोग.
अत: पूँजी के निर्माण के लिए लोगों को बचत करनी चाहिये. इन बचतों को
एकत्र करने की उचित तथा कुशल यन्त्र-व्यवस्था विद्यमान होनी चाहिये और
अन्त में इन बचतों को पूँजीगत वस्तुओं में (विनियोगों में) बदल देना
चाहिए. यदि पूँजी-निर्माण की नीची दर न्यून विकास के लिए उत्तरदायी है तो
उसका तर्कसंगत निष्कर्ष यह है कि जिस सीमा तक मौद्रिक नीति पूँजी-निर्माण
के तीन स्वतन्त्र परिवर्तनशील तत्त्व अर्थात् बचत, कार्यशीलता व विनियोग
को प्रभावित कर सकती है, उस सीमा तक मौद्रिकनीति अर्द्धविकसित देशों के
आर्थिक विकास में सहायक हो सकती है. मौद्रिक नीति का उद्देश्य
अर्द्धविकसित अर्थ-व्यवस्था में बिखरी हुई बचतों का एकत्रीकरण करके विकास
के लिए वित्तीय साधन उपलब्ध करना होना चाहिए.
संक्षेप में आर्थिक विकास संवर्धन मौद्रिक नीति में निम्न तत्त्व होने
चाहिए--
(इ) वित्तीय प्रणाली का विस्तार व नयी वित्तीय संस्थाओं का
निर्माण--अर्द्धविकसित देशों में जो कुछ थोड़ी सी बचतें होती हैं वे भी
बैंकिंग सुविधाओं के अभाव में दबी रहती है और उनका प्रयोग उद्योग एवं
व्यापार में नहीं होता. इसका अर्थ यह है कि यदि देश में बैंकिग सुविधाएं
उपलब्ध हों और बैंकिंग प्रवृत्तियाँ तीव्र हों तो वे संस्थाएँ बचत को
गतिमान करती हैं. यह तथ्य इस बात पर जोर देता है कि देश में बैंकिंग
सुविधाएँ और दूसरी वित्तीय संस्थाओं के विकास पर जोर देना चाहिए.
अर्द्धविकसित देश का एक बहुत बड़ा क्षेत्र अमौद्रिक होता है और वहाँ पर
जो भी बचतें होती हैं वे वस्तुओं में रखी जाती हैं न कि नकदी में. यही
नहीं जो क्षेत्र `मुद्रा विनियम' (ंओनेय् ठ्रन्सच्टिओन्) के अन्तर्गत आता भी
है वहाँ बचत बाजार का एक बहुत बड़ा भाग अधिक ब्याज की दर से आकर्षित होकर
असंगठित मुद्रा बाजार की ओर अन्तरित हो जाता है. अत: इन बचतों का लाभदायक
विनियोजन नहीं हो पाता. इस प्रकार की बचतों का उसी समय एकत्रीकरण होकर
लाभपूर्ण विनियोजन हो जाता है जबकि देश-विदेश में बैंकों,
बीमा-कम्पनियों, पोस्ट आफिस तथा अन्य वित्तीय संस्थाओं का जाल-सा बि छा
हो जो कि एक ओर तो कुशलता के साथ लोगों की बचतों को एकत्र कर सकें और
दूसरी ओर उन बचतों को विनियोगकर्त्ताओं तक आसानी से पहुँचाया जा सके.
परन्तु बैंकिंग का विकास और आर्थिक विकास में अन्तरनिर्भरता का सम्बन्ध
है. क्योंकि बैंकिंग व अन्य वित्तीय संस्थाओं में व्यक्तिगत उप-~क्रमी
उसी समय पूँजी लगायेंगे जबकि वे लाभप्रद होंगे. आर्थिक विकास के साथ-साथ
उद्योग-धन्धों की विविधता बढ़ती है. नये-नये कार्य करने पड़ते हैं.
अर्थात् आर्थिक विकास की प्रक्रिया में वित्त सुविधाओं की आवश्यकता और भी
अधिक बढ़ जाती है. इसलिए आवश्यकताओं के कारण बैंक व अन्य वित्तीय
संस्थाएँ भी खोली जायें और इन वित्तीय संस्थाओं का विकास आर्थिक विकास को
और अधिक प्रोत्साहित करेगा. परन्तु दुर्भाग्यवश अर्द्धविकसित देशों में
बैंकिग सुविधाओं के विकास और आर्थिक विकास में इस प्रकार का सह-सम्बन्ध
नहीं पाया जाता है. पूँजी की कमी व व्यक्ति गत उपक्रमियों की ग्रामीण
क्षेत्रों में बैंकिग संस्थाओं के खोलने की हिचकिचाहट इस बात पर जोर देती
है कि सार्वजनिक वित्तीय संस्थाएँ खोली जाएँ और इस दिशा में सार्वजनिक
प्रोत्साहन दिया जाए. इस प्रकार का कदम न केवल आन्तरिक बचतों के
एकत्रीकरण में सहायक होगा बल्कि मुद्रा बाजार के विकास को प्रोत्साहित
करेगा और देश की बैंकिग व वित्तीय संस्थाओं के समन्वय में सहायक होगा.
ऐसी स्थिति में मौद्रिक नीति एक नया अर्थ व महत्व प्राप्त कर लेगी
क्योंकि इससे बैंकिग का आधार विस्तृत व सुदृढ़ हो जाएगा तथा नीति
अधिकारियों और वित्तीय एजेन्सियों के मध्य अत्यन्त नजदीक का सम्बन्ध
स्थापित हो जाएगा. यही नहीं, संगठन में सुधार मौद्रिक नीति को
क्रियाशीलता को और अधिक प्रभावपूर्ण बना देगा.
उपरोक्त विवेचन से स्पष्ट है कि--
(अ) मौद्रिक अधिकारी को समस्त बैंकिग व वित्तीय व्यवस्था के निरन्तर
विकास में सहायता करनी चाहिए और व्यापारिक बैंक, बचत बैंक, व बीमा
कम्पनियों का विस्तार करना चाहिये तथा सरकारी बांड व शेयर व ऋण-पत्रों के
बाजार की सहायता करनी चाहिए ताकि वित्तीय प्रणाली का विस्तार हो.
(ब) उत्पादक कार्यों के लिए बचतों को गतिशील बनाने की दृष्टि से नयी
वित्तीय संस्थाओं की रचना को प्रोत्साहित किया जाना चाहिये. यह केन्द्रीय
बैंक का कर्त्तव्य है कि व्यापारिक बैंकों के कार्यो का ग्रामीण
क्षेत्रों तक विस्तार करें व सहकारी बैंकिग समितियाँ स्थापित करें ताकि
किसानों, छोटे उद्योगों और छोटे व्यापारियों के लिए साख-~सुविधाएँ तुरन्त
उपलब्ध हो सकें.
(इइ) पर्याप्त मुद्रा पूर्ति--आर्थिक विकास की प्रक्रिया की दृष्टि से
मुद्रा की पूर्ति पर्यापत् होनी चाहिए. आर्थिक विकास के साथ-साथ मुद्रा
की माँग बढ़ती है जिसे पूरा करने के लिए मुद्रा की पूर्ति भी बढ़ानी
आवश्यक होती है. मुद्रा की माँग बढ़ाने के अनेक कारण हैं जैसे जहाँ अभी
तक मुद्रा का उपयोग नहीं होता था, अब मुद्रा का उपयोग शुरू हो जाता है.
राष्ट्रीय आय में वृद्धि होती है जिससे अर्थ-व्यवस्था में सामान्य
व्यवहार के लिये अधिक मुद्रा की आवश्यकता होती है, माँग की विविधता का
विस्तार होता है, आदि. अत: मुद्रा अधिकारी को यह भी देखना चाहिए कि
मुद्रा की पूर्ति एवं वृद्धि विकास की दृष्टि से पर्याप्त लचीली होनी
चाहिए.
