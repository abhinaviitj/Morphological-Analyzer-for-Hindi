<ळिटेरटुरे><णोवेल्><अट्रि श्.ष्><उड्ह् आतिरम्><१९८७><झन्प्रिय फ्रकस्हन्><ढेल्हि><३२.३९><२२१०><अट्रि श्,युड्ह् आत्रिअम्,नो>

+ ललित इस घर के लोगों की रहम की नजर से कतराता था. उसके लिए यह बेबसी की
ही स्थिति थी कि वह मदन के घर में आर्थिक तंगी की वजह से रह रहा था. वह कभी
नहीं चाहता था कि नाश्ते या खाने के समय उसे इस घर में रहाना पड़े.
जब मदन के पिता शिवप्रसाद जी ने ललित ललित से नीचे सोने का ही आग्रह किया तो वह
बिना कुछ बोले कई मिनट तक चुपचाप खड़ा रहा. खाना खाने के बाद वह चुपचाप ऊपर चला
जाना चाहता था, पर अब यह भी सम्भव नहीं हो पा रहा था....
शिवप्रसाद जी ने नीना को आवाज लगाकर कहा,"निन्नी! ललित के सोने का इन्तजाम मदन
के कमरे में ही कर देना. और पानी की सुराही भर कर रख देना. गर्मी के दिनों में
रात को तेज प्यास लगती है."
शिवप्रसाद जी की चिन्ता से ललित विचलित हो उठा. उसे अपने ऊपर उनका उपकार बड़े
भारी बोझ जैसा लगा. जब किसी घर में आपको केन्द्र में नहीं रखा जाता है तो आप एक
कोने में पड़े रह सकते हैं, लेकिन जब आपको यथेष्ट आदर -सम्मान दिया जाता है तो
आप उस घर में लम्बे समय तक नहीं बने रह सकते. ललित ने अन्तत: यही कहा, "ठीक है,
जैसा आप कहते हैं - वही करूँगा. मैं ऊपर जाकर जरा कपड़े बदल आता हूं."
जब ललित जाने लगा तो शिवप्रसाद जी ने नीना से कहा, "निन्नी,देखो ऊपर लाइट नहीं है-
मोमबत्ती या टार्च कुछ ललित को दे दो."
फिर वह ललित की ओर मुखातिब होकर बोले,"अपना सूटकेस सुबह नीचे ही लाकर रख देना
जिससे अंधेर -उजाले में ऊपर न जाना पड़े. अंगड-खंगड सामान में कीड़ा-कांटा भी
छिपा रहता है."
उनकी बात सुनकर ललित की ऊपर जाने की हिम्मत नहीं पड़ी तो शिवप्रसाद जी कहने
लगे,"देखो सुबह जब घर से निकलते हो तो ढंग से खाना-वाना खाकर निकलना.
भूखे-प्यासे मारे-मारे फिरने से कोई समस्या जल्दी नहीं सुलझ जाती है. अभी लड़के
हो- उम्र कहीं निकली नहीं जा रही है. ढ़ंग से दौड़-धूप करनी चाहिए-देर-सबेर काम
बन ही जायेगा."
इसके बाद शिवप्रसाद जी ने अपने दामाद से कहा, "आप भी इस लड़के के लिए अपने यहां
कोशिश कीजिये."
विनोद बाबू ने ललित से कहा, "आप कल-परसों में मुझे अपनी क्वालिफिकेशंस की
डिटेल्स दे दीजिये. मैं उधर कहीं आपके लिए कोशिश करूंगा."
ललित ने स्वीकार में सिर हिलाकर कहा, "जरूर! मैं कल ही आपको एक एप्लीकेशन लिखकर
दे दूंगा." और यह कहने के साथ ही ललित ऊपर चला गया. जब वह जीने मैं चढ़ रहा था
तो उसने देखा जीने मैं ऊपर की सीढ़ी के पास एक मोमबत्ती जल रही थी. नीना
मोमबत्ती जलाकर रख गई थी.
ललित ऊपर से कपड़े बदल कर आया तो नीना से उससे कहा,"आपका बिस्तर मैने मदन भैया
के कमरे मैं ही लगा दिया है. स्टूल पर भरी सुराही और गिलास भी रक्खा है." इसके
बाद वह जाते-जाते बोली,"अगर किसी और चीज की जरूरत हो तो बतला देना."
जब ललित सोने के लिए जा रहा था तो नीना ने उससे कहा,"छत का पंखा कभी-कभी
घर्र-घर्र करने लगता है." फिर मुस्कराकर बोली, "कभी-कभी वह चुप होकर भी बैठ
जाता है. मदन भैया तो मच्छरदानी के बांस से उसे फिर जगा देते हैं,मगर आप यह
कहां करते फिरेंगे ? इसीलिए मैंने गोल मेज पर टेबिल फैन भी रख दिया है. जरूरत
पड़े तो उसको चालू कर लेना."
ललित बोला,"बहुत अच्छा किया, लेकिन जहां तक मेरा सवाल है -मैं तो एक बार सो जाने
के बाद फिर करवट भी नहीं बदलता-~सुबह ही होती है फिर तो. मेरी कोई चारपाई भी उठा
ले जाय तो शायद ही पता लगेगा मुझे."
"परियों की कहानी में ऐसा तो होता ही रहता है." नीना ने जाते-जाते कहा. जब वह
दहलीज तक जा पहुँची तो मुंह पीछे घुमा-~कर बोली, "अच्छा मैं तो अब चलती हूं-आप
अब आराम कीजिए-~दिन-भर घूमते धूमते थक गये होंगे."
"अच्छा तो शुभ रात्रि !"कहते हुए ललित बिस्तर की ओर बढ़ गया. बिस्तर पर लेट
जाने के बाद उसे यह सोचकर आश्चर्य हुआ कि जिस नीना को वह हमेशा 'तू' करके
संबोधित करता आया था उस आज वह तुम कहने लगा है. इस तुम कहने की बजह
एकाएक उसकी समझ में नहीं आई. क्या विवाह योग्य हो जाने के कारण नीना अब सहसा
वयस्कता का संबोधन पाने योग्य हो गई है और यह सब इतना अनजाने में हुआ है कि उसे
इसका कोई खयाल भी नहीं आया !
उसकी सोच गड्डमड्ड होती चली गई. लौट-फिर कर वह बार-बार नीना के बारे में ही
सोचने लगा था. पता नहीं उसे कब नींद आ गई. जब सुबह नीना ने उसे चाय दी तो वह
फुर्ती से उठकर बदन पर चादर ढ़कते हुए बोला, "अरे,इतना दिन चढ़ गया - मैं तो
घोड़े बेच-~कर सोता रहा."
नीना ने उसे चाय का प्याला देकर कहा, "कितने घोड़े बिके ? घोड़ों के सौदागर के
पास तो अच्छी-खासी पूंजी इकट्ठी हो गई होगी."
"पूंजी ? रात का खेल रात में ही खत्म हो जाता है. सपनों में बेचे गये घोड़ों
की रकम भी उन्हीं की तरह हवा में हो जाती है नीना जी !
नीना ने भौंहे टेड़ी करके पूछा- "ये नीना जी कौंन हैं ? कल 'तू'थी,फिर तुम
हो गई और अब 'जी'भी हो गई. मुझे इसी रफ्तार से आदरणीया बनाते चले गये तो
पता नहीं मेरे पिता आपके सम्बोधन आपके थोड़े दिनों में ही कितने भारी पहाड़
बन जायेंगे."
ललित ने चाय दो-तीन घूंट भरीं और बोला,"समय अपने आप संबोधन बदलता है. पद
और मर्यादा के अनुसार सारी बाहरी स्थितियां बदलती चली जाती हैं."
"इतनी बड़ी-बड़ी बातें मेरी छोटी बुद्धि में नहीं समाती. आप तो अब बड़े भारी
पिलासफर हो गये हैं."
"तुम्हारा सिर हो गया हूं." कहकर ललित ने खाली प्याला मीना की ओर बढ़ा दिया.
नीना ने प्याला पकड़ते हुए कहा,"मेरा सिर हो जाने पर बड़ी मुसीबत हो जायेगी - उस पर सींग निकल आयेंगे."
"सींग बस दिखाई नहीं पड़ रहे हैं- बाकी किसी मरखनी गाय से तो कम नहीं हो."
नीना शायद ललित की बात का कोई जवाब देती, लेकिन तभी मीना ने उसे आवाज दे दी.
नीना जाते हुए बोली,"अब आप तैयार होइये - लेकिन नाश्ता किये बिना मत जाना
-बाबूजी ने रात कह दिया था. उम्मीद है अभी भूले नहीं होंगे."
"नहीं जी, भूल कैसे सकता हूं ! मैं एक घंटे में तैयार हो जाऊंगा और उसी वक्त
रसोई में पहुंच जाऊंगा."
नीना के जाने के बाद ललित बिस्तर छोड़कर उठा और बाथरूम की ओर बढ़ गया.
लगभग डेढ़ घंटे बाद जब ललित नहा-धोकर तैयार हो गया तो वह स्वयं ही रसोई के सामने
जाकर बोला,"अम्मा जी-कुछ खाने को है ? मुझे जोर की भूख लगी है."
"हाँ लल्ला-तू चलके बैठ-निन्नी अबई लाय रईयै-आलू के भरवां परामठे बनाय रई ऊं-
या छोरी के बसको नाय जे काम-जे सब टोसट-फोसट खायो करै अं."
वह डाइनिंग टेबिल पर जाकर बैठ गया और नीना का इन्तजार करने लगा. थोड़ी देर में
नीना प्लेट में परांठे-अचार और मूली, अदरक, टमाटर का सलाद लेकर आई और उसके
सामने रखते हुए बोली, भरकर खा लेना. अम्मा ने मुझे चौके से हटाकर आपके लिए खुद
के परांठे बनाने शुरू किये हैं."
ललित धीरे से बोला, "लगता है मेरा पेटूपन अब पूरी तरह से जग-~जाहिर हो चुका है."
"आप अगर पेटू ही हो जायें तब भी कोई हर्ज नहीं है-अम्मा को तो आपका पेट भर खाना
ही अच्छा लगेगा. किसी के हाथ का बनाया खाना जब खूब ज्यादा खाया जाता है तो वह
गद्गद हो उठता है, फिर उसका ध्यान इस तरफ नहीं जाता कि उसे कितना अधिक बनाना
पड़ रहा है." नीना जाते हुए बोली.
थोड़ी देर बाद नीना चाय लेकर आई और पूछने लगी,"रात को किस टाइम लौटने का इरादा
है ?"
"रात को क्यों - मैं तो आज बहुत जल्दी लौट जाने की बात सोच रहा हूँ. शाम को जो
लोग चण्डीगढ़ से आयेंगे, क्या मुझे उनसे नहीं मिलना चाहिए. ?"
ललित की बात सुनकर नीना ने सिर झुका लिया और धीमें स्वर में बोली, "मुझे यह सब
कुछ अच्छा नहीं लगता -बड़ी बेवकूफी लगती है. जब उनको फोटो भेज दिया गया है तो
फिर क्यों आ रहे हैं ?"
"वह फोटो से तुम्हारा मिलान करके देख लेना जरूरी समझते हैं. उन्हें डर है कि
कहीं फोटो किसी और लड़की का न भेज दिया गया हो. वर के लिए वधु की तलाश गहरी
जासूसी के स्तर पर की जाती है."
"लेकिन किसी लड़के के बारे में तो कोई ऐसी लम्बी-चौड़ी खोज-~बीन नहीं की जाती,
बल्कि कुछ भी जरूरी नहीं समझा जाता. सारा कुछ बहुत ऊपरी और चलताऊ ढ़ंग से जान
लिया जाता हैं."नीना ने अपेक्षाकृत ऊंची आवाज में कहा.
अम्मां ने नीना को पुकार कर कहा,"और परामठे ले जा लल्ली-~पैले तो ठंडे है गये
हूंगे."
नीना जाने लगी तो ललित बोला, "बस अब और नहीं. सुबह-~सुबह इतना कुछ खाने की
आदत नहीं है. मैं तो दिन भर में सिर्फ एक बार ही खाना खाता हूं."
"ये खाना नहीं है नाश्ता है. और चाहो तो इसे भी खाने की तरह आओ. अम्मां दो
परांठों में जान बख्शने वाली नहीं है. कम से कम चार तो खाने ही पड़ेंगे."
"अरे राम !"कहकर उसने नीना को देखा और बोला, "अब तुम यहीं आकर बैठ जाओ
और बैठकर अम्मा के बनाये परांठे खाओ. सच में मैंने इतने टेस्टी परांठे बरसों
से नहीं खाये."
"मेरे लिए न वह परांठे बना रही है न मुझे खाने हैं. आपने सुना ही होगा कि हर
खाने वाली वस्तु पर खाने वाले का नाम लिखा रहता है. अब मेरा नाम जब इन परांठों
पर नहीं ही लिखा है तो मैं भला कैसे खा सकती हूं?"
नीना की जो जबरदस्ती से ललित ने एक परांठा और खा लिया. खाना खाने के बाद वह
कुर्सी से उठा और वाशबेसिन की ओर जाते हुए बोला, "मैं सोचता हूं कि अब मैं चल
ही दूं -मेरा आज एक स्थान पर साक्षात्कार है -देखो क्या रिजल्ट निकलता है ?"
नीना बोली, "अच्छा ही निकलेगा. जब आदमी मेहनत और ईमान-~दारी से अपना काम
करता है तो उसे भगवान भी अच्छा ही फल देता है."
"कौन -सा भगवान ?"
नीना हंसकर बोली, "भगवान भी क्या बहुत -से होते हैं ?"
"सबके भगवान तो अलग- अलग ही नजर आते है - कुछ के जमीन पर हैं तो कुछ के ऊपर
सातवें आकाश के पार हैं."
"आपका कहां है ?"नीना ने मुस्कराते हुए पूछा.
"मैं तो सामने वाले को ही अपना ईश्वर मान लेता हूँ."
नीना ने मुंह घुमाकर इधर -उधर देखा और हैरानी से पूछने लगी, "सामने कौन है,मुझे
तो कहीं नजर नहीं आ रहा है."
ललित उसकी चकित भाव -मुद्रा देखकर जोर से हंस पड़ा और बोला,"ऐसे नजर नहीं आता
 -मेरा भावान मेरी आंखों से दीखता है."
"ओह ! वो आपकी प्राइवेट प्रापर्टी है - तब तो बात ही अलग है."
"नहीं-नहीं,मेरी ही नहीं तुम्हारी भी प्रापर्टी है- समय आने पर बतला दूंगा."
और यह कहने के बाद वह कुर्सी छोड़कर कुर्सी छोड़ते हुए बोला,"बातों -बातों
मैं कितना जादा खा गया हूं अब खुदा ही खैर करे."
"खैरियत ही होगी. जब चार-छह घंटे पांव पैदल सड़क नापोगे तो फिर भूख लग जायेगी.
ललित ने अखबार में लिपटा कागजों का बंडल उठाया और चलते-~चलते बोला, "ठीक है, अब
मैं चलता हूं -शाम को मुलाकात होगी."
फिर वह एक क्षण के लिए ठहरा और धीमे स्वर मैं बोला, "पता नहीं शाम को लौटने
पर पहचान में भी आ पाओगी या नहीं."
"क्यों,क्या मेरे सींग निकल आयेंगे शाम तक ?"
"अब तो मैं देखकर ही बतला सकूंगा." और यह कहने का साथ ललित आगे बढ़ गया.
जब वह दरबाजे से बाहर निकल रहा था तो नीना ने पूछा, "जेब में दो -चार रुपये
भी पड़े हैं या यों ही खाली पाकिट बाहर जा रहे हो ?"
ललित ने अनजाने मैं पूछ लिया, "क्यों ,क्या कुछ लाना है ?"
"लाने की बात नहीं कर रही हूं. बाहर से घर में लौटने के लिए भी रुपये -पैसे
की दरकार होती है."
ललित बोला, "यह तो अपना शहर है और इसकी हर गली और सड़क मेरी खूब
जानी-पहचानी है. कोई भी रास्ता मुझे पचाने को तैयार नहीं है. देख लेना, शाम
तक फिर इसी दरबाजे पर फेंक जायगा."
"तब ठीक है -जाइये." कहकर नीना लौटने लगी.
ललित ने एक बार मुड़कर नीना की ओर देखा ओर उसके चेहरे पर बरबस मुस्कुराहट आ गई.
