<औङ्ङिचिअल् अन्ड् ंएडिअ ळन्गुअगे><ळेगिस्लटिवे><आनोन्><ऊ.फ्. ळेगिस्. आस्स्. डेब्. १स्ट् शेस्स्.८६><१९८६><ऊ.फ्. गोव्ट्><ळुच्क्नोत्><११६ टो १२१><२५००><आनोन् - ऊ.फ्. ळेगिस् आस्स्. डेब्. १स्ट्. शेस्स्. ८६.>

विभाग ने बहुत पहले यह योजना बनाई थी कि रुपये के ऊपर विभाग में
अधिकारियों व कर्मचारियों की तादाद रहेगी. अर्थात एक लाख है तो चार आदमी
काम करेंगे और दो लाख होगा तो ८ आदमी काम करेंगे. लेकिन सन् ७७ में इस
संबंध में यह कर दिया गया कि रुपये पर नहीं, तादाद को फिजि-~कल वर्क से
जोड़िये. क्योंकि बराबर हर चीज की कास्ट बढ़ती जाती है और रुपये के साथ
आने वाले समय में बराबर काम कम होता जाता है और जब काम कम होता जाता है
तो रुपये के आधार पर ज्यादा तादाद करने का क्या तुक है. काम कम है तो
तादाद कम होनी चाहिए. लेकिन आपने एक फौज रख ली है खाली रुपये के ऊपर. आप
इसे फिजिकल वर्क के साथ जोड़िये कि इतने रुपये से कितना काम होगा.
मान्यवर, एक आखिरी सुझाव यह रखना चाहता हूं कि ७७ - ७८ में एक निर्णय
लिया गया था कि एडहाक पोस्टिंग जितनी हुयी है उनको तीन साल पूरा हो जाने
के बाद सबको रेगुलर कर दिया जायगा. लेकिन १९७७ से १९८६ हो गया है विभाग
में फाइल पड़ी है तो उस फाइल को जल्दी निपटाना चाहिये. एक और इस विभाग की
बड़ी जटिल समस्या है कि अभी तक सीनिया-~रिटी लिस्ट नहीं बनी है और हाई
कोर्ट और सुप्रीम कोर्ट में मुकदमें है, बड़ा आर्बिट्रेशन हो रहा है.
विभाग के कर्मचारी रिटायर हो जायंगे लेकिन यह तय नहीं हो पायेगा कि कौन
सीनियर है. तो इसके लिये मैं आपको एक सलाह देना चाहता हूं कि जितनी आपकी
यूनि-~यनें है उनको बुला लीजिये और तय कर लीजिये कि सब लोग मुकदमा उठा
लें. एक हाई पावर कमीशन रिटायर्ड जज, एक सेक्रेटेरियट का अफसर और उनके एक
रिप्रेजेन्टेटिव को शामिल करे और एक मर्तबा एक सीनियारिटी लिस्ट बन जाय.
इस किस्म की कोई चीज करे नहीं तो अफसर रिटायर हो जायेंगे उनको पता नहीं
चलेगा कि कौन जूनियर है और कौन सीनियर. तो मैंने जो मइवरे आपको दिये
है उन पर गौर करें. इसके साथ ही मैं अपने कटौती के प्रस्ताव पर बल देता
है.
श्री त्रियुगी नारायण मिश्र--
उपाध्यक्ष महोदय, मैं आपका अत्यन्त आभारी हूं जो आपने मुझे माननीय मंत्री
जी द्वारा रखे गये बजट पर बोलने के लिये समय दिया है. मैं इस बजट का
समर्थन करता हूं और विरोध पक्ष के साथी ने जो कटौती का प्रस्ताव रखा है
उसका विरोध करता हूं. मान्यवर, हमारे प्रदेश के मुख्य मंत्री जी ने इस पर
गंभीरता से चिंतन किया है कि क्षेत्रीय संतुलन बनाये रखने के लिये,
आर्थिक विकास तेज करने के लिये यह आवश्यक है कि यातायात की सुविधा को
बढ़ावा दें. इसी परिप्रेक्ष्य में हमारे मुख्य मंत्री जी ने निर्णय लिया
है कि गांवों को सड़कों से जोड़ा जाय. न्युनतम कार्यक्रम योजना के
अंतर्गत ७ वीं पंच-~वर्षीय योजना के अंत तक १५ सौ की आबादी वाले १०८९८
गांवों को सड़कों सेजोड़ा जायगा. इसी तरह से १५ सौ से १ हजार आबादी वाले
११०६२ गांवों को ५० प्रतिशत यानी ५५३१ गांवों को सड़कों से जोड़ने का
लक्ष्य सरकार ने निर्धारित किया है. हमारे माननीय मुख्य मंत्री जी ने
आधुनिक तकनीक एवं विशिष्ट गुणता पर विशेष ध्यान दिया है. यही कारण है कि
हाट मिक्स और पेवर फिनिशिंग विधि से नगरों और महा नगरों में सड़कों को
बनाया जा रहा है. मेरी मान-~नीय मंत्री जी से मांग है कि शहरों को जोड़ने
वाली सड़कों, नेशनल हाईवेज को इसमें शामिल कर लिया जाय ताकि विशिष्ट
गुणता सड़कों की बढ़ती रहे.
मान्यवर, इस विभाग की एक प्रमुख इकाई सेतु निर्माण निगम है. इस इकाई ने
अत्यंत सराहनीय कार्य किया है. प्रदेश में बहुत से निगम है जो घाटे पर है
लेकिन यह निगम प्रगतिशील है. १९८२-८६ में सेतु निगम को इंटरनेश-~नल एशिया
एवार्ड से पुरस्कृत किया गया है. इसको १.५ करोड़ रुपये से शुरू किया गया
था, और आज १५ करोड़ रुपये का लाभ यह अर्जित कर चुका है. यह इस निगम की और
सरकार की कार्य कुशलता और क्षमता का परिचायक है. इसके अतिरिक्त राजकीय
निर्माण निगम जो इसकी एक इकाई है वह भी बहुत अच्छा कार्य कर रहा है. जो
बिल्डिंग्स या भवन इसने बनाये है वह सराहनीय है. सेतु निगम की ईरान,
ईराक, केरल, नेपाल ने इसकी प्रशंसा की है. माननीय मंत्री जी से मैं आपके
माध्यम से निवेदन करना चाहता हूं कि जिला सेक्टर योजना के अंतर्गत जो
सड़के बन रही है उनमें जिला अधिकारी और सार्वजनिक निर्माण विभाग के
अधिकारियों के बीच समन्वय और सामंजस्य का अभाव है इस-~लिये काम ठीक से
नहीं हो रहा है. मेरी मांग है कि जिला सेक्टर योजना के अंतर्गत जिन
सड़कों को लिया जाय उनका काम तेजी से कराया जाय. सामंजस्य और समन्वय न
होने के कारण विशेष गुणता की सड़के नहीं बन पा रही है. मैं निवे-~दन
करना चाहता हूं कि यह बात सत्य है कि प्रदेश में जो सड़कों का औसत है वह
देश के औसत के मुकाबले कम है. सम्पूर्ण देश में १ लाख की जनसंख्या पर ११४
वर्ग कि. मीटर सड़के है. लेकिन हमारे प्रदेश का ५८ से ६१ वर्ग कि. मी.
प्रतिशत है, जबकि केरल, कर्नाटक और तामिलनाडु का २०० के ऊपर का प्रतिशत
है. इसलिए इसमें और तेजी लाने की आवश्यकता है और माननीय मुख्य मंत्री जी
स्वयं इस ओर प्रयास कर रहे है, इसीलिए उन्होंने इस विभाग को अपने पास रख
रखा है और इस विभाग को निरन्तर आगे बढ़ाने के लिए वह योजनाएं बना रहे है.
दूसरे एक बात मान्यवर, मैं और कहना चाहता हूं कि गोरखपुर और बनारस को एक
ही पूर्वी क्षेत्र में शामिल किए हुए है जबकि पर्वतीय क्षेत्र में कुमाऊ
और गढ़बाल को अलग-अलग कर मुख्य अभियन्ता का पद कर दिया गया है, जबकि
दोनों की आबादी भी बहुत है और गोरखपुर एक बार्डर है और अन्तर्राष्ट्रीय
सांस्कृतिक केन्द्र है जो नदी और नालियों से घिरा हुआ है. इसलिए इन दोनों
को अलग-~अलग कर दिया जाए तथा गोरखपुर में एक मुख्य अभियन्ता का पद सृजित
किया जाय. मान्यवर, माननीय मुख्य मंत्री जी ने जो पटना घाट का शिला न्यास
किया है और उसका काम भी तेजी से शुरू हो गया है जो बस्ती और गोरखपुर को
जोड़ता है, जिसके लिए मैं उन्हे बधाई देता हूं और साथ ही साथ करमैंनी घाट
पर जो पुल का शिला-~न्यास किया गया है, जिसके लिए २ करोड़, ४७ लाख रु. की
धनराशि स्वीकृत हुयी है. मान्यवर, यह भी एक सराहनीय कदम है और यह भी पुल
मान्यवर बस्ती और गोरखपुर को जोड़े रहा है, जिससे आवागमन में भी विशेष
सुधार होगा. साथ ही इससे क्षेत्रीय संतु-~लन भी बनेगा. जो मान्यवर, बहुत
सराह-~नीय कार्य है.
साथ ही मान्यवर, एक सुझाव मेरा और भी है कि इस विभाग में जहां पर सेतु
निगम और निर्माण निगम के निभागीय अधिकारियों द्वारा कार्य हो रहे है,
वहां पर लाभ हो रहा है. परन्तु मान्यवर सड़कों के निर्माण में जो दोहरा
माप-दण्ड अपना रहे है और ठेकेदारी प्रथा से जो कार्य करा रहे है, उसमें
कहीं-कहीं पर बड़ी गड़बड़ी भी पैदा हो रही है क्योंकि अराजक तत्व
जोर-जबरदस्ती करके ठेके ले लेते है. इसलिए मान्यवर, मेरा यह सुझाव है कि
पेशेवर ठेकेदारों को ही कार्य दिया जाए और टेडर पोस्ट द्वारा मंगवाएं
जाएं जिससे कि पेशेवर ठेकेदारों को ही काम मिल सके. ताकि अच्छी क्वालिटी
और कन्ट्रोल बना रहे. साथ ही सरकार से यह भी मांग करता हूं कि पी. पी.
गंज सिसेहीघाट मार्ग पर गोबरहा नाले पर जो काठ का पुल बना हुआ है, उसको
पक्का बनाया जाए ताकि आवा-~गमन की स्थिति में सुधार हो सके.
दूसरे मान्यवर, जैसे कि मैंने अभी कहा कि हमारा गोरखपुर जिला चारों तरफ
से नदी और नालों से घिरा हुआ है और वहां पर इस कारण यातायात का बहुत अभाव
है, इसलिए वहां पर विशेष कार्यक्रम सड़कों के बनाये जाने का बनाया जाए और
उसके तहत तिलौरा-~माह मार्ग, सीहापार हाल्ट-टैड़वा खुर्द घाछ-~सरा मार्ग
जिगीना फरसा डांड-बिगही मार्ग तथा हरनेही-कठसारा सूरजदेवारया मुखलिसपुर
आदि मार्ग बनाए जाएं और जो नहर पटरी है, उन पर भी पक्की सड़कें बनायी
जाएं. क्योंकि यह सड़कें बस्ती और गोरखपुर जनपदों को आपस में जोड़ती है
और इससे लाखों लोग आते-जाते है. दूसरे एक निवेदन और करना चाहूंगा कि मा.
मुख्य मंत्री जी व मा. मंत्री जी का ध्यान वर्ड घाट पुल पर बन रहे गाइड
बांध की ओर आकृष्ट करना चाहता हूं और इसके तहत गोरखपुर में वर्षों से
कार्य हो रहे है जिसमें कई करोड़ रुपयों की पूंजी सरकार की लग चुकी है,
परन्तु अभी तक कोई कार्य पूरा नहीं हुआ है. एक सहायक अभियन्ता है, जो
वहां पर ५ वर्षों से है, उनके प्रति कई शिका-~यतें भी की गयी है परन्तु
अभी तक कोई कार्यवाही उनके प्रति नहीं हुयी है. दूसरे मान्यवर, विपक्ष की
ओर से जो एक प्रस्ताव रखा गया है, उससे मैं सहमत हूं कि एक स्पेशल आडिट
सेल तथा एक विशेष अधिकारियों का जत्था बनाया जाय जो सड़कों के निर्माण
कार्य को देखता रहे उनकी गुणता विशिष्टता कायम रख सके. मान्यवर,
भ्रष्टाचार पर अंकुश लग सकेगा और क्वालिटी कंट्रोल भी बनेगा. इन्हीं
शब्दों के साथ मैं मा. मंत्री जी द्वारा प्रस्तुत बजट का समर्थन करता
हूं और कटौती के प्रस्ताव का विरोध करता हूं.
श्री रघुवर दयाल वर्मा--
मान्यवर, उत्तर वदेश के चतुर्मुखी विकास के लिए सड़कों और पुलों का
निर्माण एक अवश्यम्भावी भूमिका के रूप में हमारे प्रदेश के सम्मुख है.
माननीय मुख्य मंत्री ने पुरानी पीढ़ी के घिसे-पिटे स्वरों में अपने बजट
को पढ़ा और बजट भाषण में नवीन प्रेरणाओं और नये संकल्प और नई योजना,
विभाग में फैले भ्रष्टा-~चार और विभाग में फैली वह अनिय-~मिततायें जिनके
कारण मशीनें खराब पड़ी है, किरायें की मशीन लेकर काम चलाते है, इस सब पर
क्या चाहते है, वह इसका उल्लेख नहीं किये. इनके विभाग के द्वारा सड़कों
पर जो गिट्टी, मिट्टी, खड़ंजा, ईट डाली जाती है, वह मानक के अनुरूप
नहीं है. एक तरफ से सड़क बनती है, दूसरी तरफ साथ ही साथ टूटती जाती है.
गड्ढ़े होते जाते है. जितना रुपया इस पर व्यय होता है, उतना उससे ज्यादा
मरम्मत पर फिर व्यय करना पड़ता है. इसी तरह से एक बड़ी धनराशि के रूप में
काफी धन चला जाता है और चोरी से ब्लैक में डामर इनके यहां से स्थानीय
निकाय के लोगों के यहां सड़कों को बनाने के लिए चला जाता है. इनका रोड
रोलर इनके यहां पर खराब पड़े है. किराये पर रोलर, ट्रैक्टर, ट्रक आदि
लिये जाते है और उनके बिना चले फर्जी वाउ चर बना कर भुग-~तान किये जाते
है और फर्जी सड़कें बिना बनाये हुए भुगतान किये जाते है. इस संबंध में
इन्होंने दो शब्द भी नहीं कहा और न इस फैले भ्रष्टाचार को दूर करने के
लिए कुछ कहा.
जहां तक मजदूरों का सम्बन्ध है, सारा का सारा काम ठेकेदारी प्रथा पर
कराया जाता है. जो एन. आर. ई. पी, आर. एल. जी. पी, फूड फार वर्क आदि के
अन्तर्गत काम होता है, ये सारा का सारा काम ठेकेदारों से कराया जाता है.
बीस सूत्रीय कार्यक्रम के अन्तर्गत, जिसकी प्रगति का ढिंढोरा ये पीटते
है, वे सारे काम बेरोजगारों को काम देने के स्थान पर ठेके पर कराया जाता
है. यह बड़े पैमाने पर ठेके पर हो रहा है, जिसे हम और आप सभी जानते है.
लेकिन मैं कहना चाहता हूं कि ११.८८ पैसे मिनिमम वेज तय की है, और उसके
बाद जो मूल्य सूच-~कांक, प्राइस इन्डेक्स होगा, उसे उसमें जोड़ दिया
जायगा, तब एक मजदूर की मजदूरी नियत होगी जो वर्तमान में १९.२० पैसे होती
है. लेकिन वह मज-~दूर जो ठेके पर काम कर रहा है, उसको न तो मिनिमम वेज
मिलती है और न प्राइस इन्डेक्स के अनुसार १९.२० पैसे का ही भुगतान होता
है. यह उसका एक शोषण है. उसका परिपालन आपके विभाग में नहीं हो रहा है. तो
मैं निवेदन करना चाहूंगा कि इस तरफ इनका ध्यान जाना चाहिए. सेतु निगम की
प्रशंसा का इन्होंने बड़ा भारी ढोल पीटा. सेतु निगम अथवा विभाग द्वारा
निर्मित आगरा पुल को आप देख ले, रोजा ना टूटते है, मरम्मत होती है, साल
में ३६५ दिन मरम्मत में रहता है. दो-दो, तीन-तीन घंटे मार्ग अव-~रुद्ध
रहता है. एक दिन भी ऐसा नहीं है कि जिस दिन उसकी मरम्मत न होती हो. जिस
दिन आप चाहे, उसकी चेंकिंग करा लें. एक उच्च स्त-~रीय जांच कमेटी का गठन
कर दे, जिसमें विशेष इंजीनियर उसमें रख दें, वह जांच करे. कुछ ऐसे पुलों
का सेलेक्शन कर लें, जो सेतु निगम द्वारा निर्मित हो, उनकी जांच करा
लें. तो यह ढिंढ़ोरा साफ हो जाएगा. मान्यवर, प्रदेश भर में सड़कों की जो
हालत है, आप किसी भी सड़क पर चले जाये, कोई ऐसी सड़क नहीं मिलेगी, जिस पर
चलने पर आदमी, औरत गिर न पड़ें.
हमारे माननीय राम सरन दास जी ने तो पिछले दिनों बताया था, आपके पूर्व
मंत्री जी ने जब बजट प्रस्तुत किया था. वह मैं नहीं कहना चाहता. जो सड़क
की हालत है इस प्रदेश में जितना पैसा नई सड़क को जाना चाहिए, उतना पैसा
नहीं जा पाता, पुरानी सड़कों की मरम्मत के लिए चला जाता है. १००० से १५००
की आबादी के गांव सम्पर्क मार्ग से जोड़ने है, वहकैसे जुड़ें? जब तक
मरम्मत पर व्यय भार कम न हो और वह तभी होगा जब सड़कें मानक के अनुरूप
मैंटेरियल की बनी हो, कुछ काल तक टिकाऊ हों, तभी नई सड़कों के लिए पैसा
जा सकेगा. राष्ट्रीय मार्ग के कर्बो (मोड़ों) के ठीक करने और प्रान्तीय
मार्ग के कर्वो को ठीक करने के लिए भूमि अर्जन और निर्माण में धन पुन:
उन्हीं मार्गो पर जा रहा है, जो प्लान्ड होकर पहले व्यय हो चुके थे. यह
कितना दुर्भागय है कि हम उसी मार्ग पर फिर से धन खर्च कर रहे है और पूर्व
किया गया व्यय बरबाद हो गया. हमारे जैसे गरीब प्रदेश की यह विडम्बना है.
हमारे प्रदेश में गरीबी की रेखा से नीचे रहने वालों की संख्या ५० सैकड़ा
से ऊपर है. महंगाई और उनसे योजना के नाम पर धन लेकर उनके गांवों को
जोड़ने का तो काम हो पाता नहीं, लेकिन राष्ट्रीय मार्गों और प्रान्तीय
मार्गो के कर्बों को ठीक करने और उन्हें ठीक बनाने में सारा रुपया खर्च
हो जाता है. आप और आपकी सरकार में हिम्मत है तो इस प्रकार के गलत नियोजन
पर बनी सड़कों की कर्बों को ठीक कराने पर जो व्यय हुआ है, उसकी जांच करा
कर उन अधिकारियों के खिलाफ कार्यवाही करे, जिन्होंने गलत योजना बनाई. जो
आपकी सड़कों में कभी छोड़ दी गई है उन सब पर पुन: सर्वेक्षण करवाकर जो
गलत बनाये गये थे, मानक के अनु-~रूप नहीं बनाये गये थे, विपरीत बनाये गये
थे. अगर आपमें क्षमता है तो उस बर्वादी को रोकने का कार्य करिये.
मान्यवर, मैं आपसे निवेदन करना चाहता हूं कि आप जो सड़कों का निर्माण करा
रहे है, इसमें जो आप मिट्टी डाल रहे है, डामर डाल रहे है, जो मिट्टी
डाल रहे है उन सबका आप सर्वें कराये ताकि साथ ही साथ गिट्टी पड़े जब
गड्ढ़ा खोदना शुरू न हो. इस पर पाबन्दी होनी चाहिये.
इसके अतिरिक्त मैं एक सुझाव और देना चाहता हूं कि आप अपने विभाग की चार
महीने में एक ऐसी पुस्तिका प्रकाशित करायें जिसमें आपके विभाग के सारे
कार्य-कलापों का प्रगति विवरण जिला कार्यालय में उपलब्ध रहे जो माननीय
सदस्यों को उनकी सुविधानुसार उपलब्ध हो जिसमें चार महीने की प्रगति के
आंकड़े उप-~लब्ध रहें. इससे आपके विभाग में काम करने में अंकुश लगाने में
एक लाभकारी योजना मिलेगी जब आप चार महीने में एक कार्य पूर्ति दिग्दर्शक
प्रकाशित करवायेंगे. आपके यहां लिख दिया जाता है कि सड़कें बन गई परन्तु
वास्तविकता में यह सड़कें नहीं बनती है. मेरे क्षेत्र में चंदवार से
जलालपुर तक एक सड़क बनी है लेकिन उस पर नाले का पुल है वहां पर न गिट्टी
है, न डामर है. इसी तरह से दतावली से फिरोजाबाद की जिन सड़कों पर काम हो
चुका है उसके निर्माण को पूर्ण कराने का कार्य जल्दी कराना चाहिए.
आज प्रदेश में जो स्थिति है सड़कों के मामले में उस सब पर आपको दृष्टि
डालनी है जिससे वह गांव जुड़े जो नदियों के किनारे बसें है लेकिन आपके
विभाग के लोग वहां जाना नहीं चाहते. वहां पर मिट्टी भी नहीं पड़ी है.
आपके यहां वह सड़कें बनी हुई दिखा दी गई है. आपके पी. डब्लू. डी. की
सड़कें आपके यहां पूरी बनी हुई दिखा दी गई है. आपके यहां फिरोजाबाद,
दतावली, जलेसर वाला मार्ग लिखा हुआ है लेकिन उस पर अभी सड़क पूर्ण नहीं
बनी है. इन सबको ठीक करने के लिए आपको कुछ करना पड़ेगा. आपके पी. डब्लू.
डी. के महकमें में सबसे बड़ा भ्रष्टचार है. उस भ्रष्टाचार को दूर करने के
लिए आपको एक ऐसी समिति का गठन करना चाहिए जो सीजनल छापे मार-~कर उस
भ्रष्टाचार पर अंकुश लगा सके. यह मैं सुझाव देना चाहता हूं और कटौती के
प्रस्ताव का भरपूर समर्थन करता हूं.
श्री रामनाथ मुन्शी--
माननीय उपाध्यक्ष महोदय, आपने मुझे सार्वजनिक निर्माण के बजट पर बोलने का
मौका दिया, इसके लिए मैं आपका अभारी हूं. मान्यवर, मैं माननीय मुख्य
मंत्री महोदय तथा मान-~नीय राज्य मंत्री महोदय द्वारा प्रस्तुत
सार्वजनिक निर्माण विभाग के बजट का समर्थन करता हूं और कटौती के प्रस्ताव
का विरोध करता हूं. मान्यवर, जिस समय मैं कटौती का प्रस्ताव सुन रहा था
एक मन में भाव पैदा हुआ और मैं पिछले अपने इतिहास को देख रहा था कि आज
कटौती के प्रस्ताव द्वारा जो नकारा जा रहा था, वह वास्तव में सत्य नहीं
था. मान्यवर, आजादी के पहले, आजादी मिलने तक, आजादी के बाद और आज क्या
है, इन तथ्यों का आंकलन करना आवश्यक हो जाता है.
आजादी तक १५ हजार एक सौ तेरह किलोमीटर लम्बी सड़कें थी, और आज उनकी
संख्या ३१ मार्च, १९८६ तक ८२ हजार १२६ किलोमीटर हो चुकी है. आप इससे
अन्दाज लगा सकते है कि इस राष्ट्रीय कांग्रेस ने प्रान्त में किस गति से
जनता के आवागमन की सुवि-~धायें सुलभ कराने का भागीरथ प्रयास किया है.
इतिहास साक्षी है, सार्व-~जनिक निर्माण विभाग ने यह निश्चय किया है कि १५
सौ से अधिक आबादी वाले गांवों को सन् १९९० तक शत-~प्रतिशत सड़कों से जोड़
दिया जायेगा और यह भी निश्चय किया है कि सन् २००१ तक ५ सौ से अधिक आबादी
वाले गांवों को भी शत-प्रतिशत जोड़ दिया जायेगा, बशर्ते यह गांव मूल सड़क
से ३ किलो-~मीटर की ज्यादा दूरी न रखते हों. कितना महान लक्ष्य है इस
सरकार का. सार्वजनिक निर्माण विभाग सड़कों के साथ-साथ पुलों के द्वारा
दो नदियों के बीच की दूरी कम करने के लिए, प्रदेश और देश की दूरी को कम
करने के लिए सराहनीय कार्य किया है. मान्यवर, सेतु निगम ने ११ वर्षों में
६५ किलोमीटर लम्बें पुल का निर्माण करके एक कीर्तिमान रखा है.
