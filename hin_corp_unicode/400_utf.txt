<णटुरल् श्चिएन्चेस्.><श्चिएन्चे अन्ड् शोचिएट्य्.><छ्हन्ड्रमोहन् श्हर्म.><इग्यन् अउर् णइटिक्ट.><१९८७><ईन्डिअ फुब्लिस्हेर्.><ळुच्क्नोत्><११८ टो १२३><२१५०><श्हर्म-इग्यन् अउर् णइटिक्ट>

कान्ट का नैतिक व्यक्ति इतिहास और समाज का भार अनुभव करते लोगों के
प्रति संवेदनशील है किन्तु इतिहास या समाज के प्रति नहीं. प्रत्यक्ष
परस्पर आन्तरिक सम्बन्धों में प्रकट होने की सीमा तक भले और बुरे,
न्याय-अन्याय के बीच वह नैतिक व्यक्ति तेजी से भेद कर लेता है. "सामाजिक
अन्याय" के मूल अर्थ को देख सकने की पैनी दृष्टि विकसित करने की क्षमता
या आवेग से वह वंचित है, अर्थात उस अन्याय के अर्थ को जो बड़े सामाजिक
समूहों के वस्तुपरक सम्बन्धों से व्यक्ति के चारों ओर की "चीज़ों और
परिस्थितियों" में पैदा होता है.
कान्ट की नैतिकता की सीमाएँ उतनी ही साफ़ उभर कर सामने आती है जितनी अधिक
स्पष्ट सामाजिक समस्याओं के विशिष्ट नैतिक पहलुओं की उनकी परिभाषा होती
है. उन्नीसवीं सदी के पूर्वाद्ध में ही आर्थिक व ऐतिहासिक ज्ञान के विकास
तथा वर्ग-संघर्ष के जटिल उतार-चढ़ाव ने इस प्रश्न को महत्वपूर्ण बना दिया
था कि नैतिक व्यक्ति (न्याय के सिद्धान्त के प्रति नि:स्वार्थ भाव से
समर्पित व्यक्ति) सामाजिक वास्तविकता की "मूलभूत वस्तुपरकता" की ओर किस
प्रकार रुख अख्ति-~यार करता है.
इस समस्या के हल को दिशा में "समाज के वैज्ञानिक सिद्धान्त" की रचना ने
बड़ी महत्व की भूमिका अदा की, जिस सिद्धान्त ने सम्पूर्ण सामाजिकता की
व्यक्ति से बाहर की, फिर भी उसके लिए आन्तरिक महत्व की, वस्तु के रूप में
कल्पना की.
नैतिकता व विज्ञान के सम्बन्ध के प्रश्न को १८७० के दशक में व्यंजनापूर्ण
व सही-सही पहचान दी गयी जो "कांट और मार्क्स" की विषय वस्तु में व्यक्त
हुई. नव-कांटवादियों तथा कतिपय दार्शनिक प्रवृति के जर्मन सोशल
डेमोक्रटों की रचनाओं में इस विषय-वस्तु के आरम्भिक निरूपण को तय करने
वाले एकदम अनुषांगिक उद्देश्यों को पीछे कर के, इस विषय-वस्तु को स्पष्ट
करने का प्रयास करेंगे और जो वस्तु: सर्वाधिक महत्वपूर्ण तथा कालातीत है
उसे रेखांकित करेंगे: समाज के प्रति नैतिकता प्रेरित बोधात्मक रुचि को
प्रज्जलित करने और उसकी पूर्वापेक्षा करने वाले नैतिक चेतना के आन्तरिक
स्वयं-सिद्ध सत्यों व वैज्ञानिक सिद्धान्त के सम्बनध का प्रश्न.
कांट के व्यावहारिक दर्शन ने एक प्रकार से पूरे एक युग की चेतना को
संक्षेप में प्रस्तुत किया: उसने स्थापित किया कि इस दर्शन के विकास का
समकालीन ऐतिहासिक अभियान व्यक्ति को "निजी निर्भरता के सभी रूपों से
मुक्त करने पर" आधारित था. इस स्पष्ट आदेश का सूत्र कि "किसी व्यक्ति को
कदापि साधन नहीं वरन् अपने में साध्य समझो"--१८ वीं सदी में निकाले गये
सामन्तवाद-विरोधी तथा "निरंकुशता-विरोधी" सबसे स्पष्ट दार्शनिक दावों में
है.
हमारी राय में आरम्भिक पूँजीवादी क्रान्ति का सच्चा उत्साह `द क्रिटिक
 फ़ प्रेक्टीकल रीजन" में अधिक सफ़ाई से अभिव्यक्त है, बनिस्बत ज्ञानोदय
सिद्धान्तों के, जिन्होंने इन क्रान्तियों की प्रेरणा दी. "बंधनमुक्त
प्राकृतिक व्यक्ति" का ज्ञानोदय का आधारभूत नारा वैचारिक दृष्टि से एक
अपर्याप्त सूत्र था. वस्तुत: इस नारे से उत्पेरित वास्तविक आन्दोलन
"सच्ची प्रकृति" की वकालत नहीं करता था, वरन् व्यक्ति की निजी स्वतंत्रता
की करता था, अपनी इच्छा को व्यक्त करने के तथा अपनी शक्ति को और श्रम के
फल को स्वतंत्र रूप से उपयोग करने के औपचारिक अधिकार की. कांट पहले
व्यक्ति थे जिन्होंने इस नारे को अनुरूप दार्शनिक निरूप प्रदान किया--ऐसे
विचारों को प्राथमिक स्थान पर ले जा कर जैसे "स्वायत्तता" "निजी सम्मान"
"वाह्राचारवाद" और "स्वतंत्रता के माध्यम से कार्य-कारण सम्बन्ध".
ज्ञानोदय की हस्तियाँ पूँजीवादी क्रान्ति के सिद्धान्तवादी थे और कांट
उसकी अपराध-स्वीकृति सुनने वाले धर्म गुरू.
किन्तु ठीक इसी कारण जो कोई कांटवादी विचारों के चश्मे से मानव समुदाय को
देखेगा उसे उस युग के आधारभूत और हार्दिक इमानदारी के भ्रम--समाज
सम्बन्धी राजनीतिक व न्यायिक भ्रम, से टकराता होगा. इस भ्रम का सार इस
तथ्य में देखा जा सकता है कि निजी स्वतंत्रता के प्रति आदर की कमी सभी
बुराइयों का अन्तिम स्रोत माना जाता था तथा यह कि निजी पराधीनता के विविध
रूपों और निरंकुश आचरण का उन्मूलन, जो स्पष्टत: सामन्तवादी-राजतंत्रवादी
स्थिति की विशेषता थीं, सभी उत्पीड़न व अन्याय का अन्त मान लिया गया. इन
सर्वोच्चय मानवीय अपेक्षाओं के साथ जुड़ी आत्म-वंचना की गहराई बहु विदित
है. राजनीतिक व न्यायिक स्वतंत्रता वाले नव-स्थापित संसार का
"निर्वैयक्तिक वर्ग-उत्पीड़न का राज" बनना पूर्व-निर्धारित था.
सम्पति के अभूतपूर्व ध्रुवीकरण तथा व्यक्ति की उत्पादक शक्तियों की लूट
और उसके साथ व्यापक हताशा के रूप में नये प्रकार का सामाजिक अन्याय, जो
पूँजीवाद की खास पहचान है, उभर कर सामाजिक जीवन की सतह पर आ गया. ये
हतोत्साह करने वाली अभिव्यक्तियाँ अनेक सामाजिक विचारकों की नजर में आयीं
किन्तु एक लम्बे अन्तराल तक इन कार्य व्यापारों को स्पष्ट व संगतिपूर्ण
वैध परिभाषा देने में कोई सफल नहीं हो सका. शोषण की पूँजी की पूँजीवादी
व्यवस्था ज्ञानोदय व कांट-~वादी चिन्तन की धारा में विकसित सामाजिक
समीक्षा की पहुँच के बाहर सिद्ध हुई. भर्त्सना में यह कोई अचरज की बात
नहीं है क्योंकि पूँजीवादी समाज में इतनी पर्याप्त कुशलता थी कि व्यक्ति
का इस्तेमाल और उसकी पूरी लूट बिना व्यक्तिगत हिंसा के अपनी बात कहने के
और व्यक्तिगत सम्पत्ति के उसके अधिकारों को बिना कुचले कर सके. नजरें
कहती है कि सामने अन्याय हो रहा है, पर दिमाग कहता है ऐसा नहीं है.
सामाजिक चिन्तन के साथ नैतिक-न्यायिक पैनी दृष्टि जुड़ सके, इसके लिए
जरूरी था (जो चाहे जैसा विरोधाभास पूर्ण लगे) की पूर्ववर्ती
नैतिक-न्यायिक दृष्टि की विरासत पर काबू पाया जाये, निजी स्वतंत्रता और
पर-निर्भरता से निजी मुक्ति पर आग्रहपूर्ण ध्यान के केन्द्रीकरण पर.
न्याय की समस्या की ओर प्रवृत समीक्षात्मक विश्लेषण के दृष्टि पथ में उन
कार्य-व्यापारों को प्रवेश कराना जरूरी था जो व्यक्ति-~गत कानून के
"विशुद्ध नैतिकतावादियों" और सिद्धान्त-वादियों की रुचि कभी न जगा सके
थे--पूँजीवादी प्रक्रिया के आधारभूत उद्देश्यों को: वस्तु-विनियम, भाड़े
पर श्रम की व्यवस्था, पूँजीवादी कारखानों में उत्पादन का संगठन तथा दौलत
की दुनिया की ऐसी खास चीजों को जैसे, कीमत, मूल्य, लाभ इत्यादि.
इस काम को करने वाले विचारक मार्क्स थे. अपनी रचनाओं में वह प्रदर्शित
करने वाले वह पहले व्यक्ति थे कि पूँजीवादी सभ्यता के खिलाफ फैसला देने
के लिए पहली शर्त है वस्तुपरक (इच्छा और चेतना से स्वतंत्र रूप में)
सामाजिक सम्बन्धों और उनके भौतिक रूपों का अध्ययन. पूँजीवाद की नैतिक व
न्यायिक समीक्षा (मार्क्स की अत्यन्त महत्वपूर्ण रचनाओं के प्रकाशन के
पूर्व यह समीक्षा समाजवादी व क्रान्तिकारी लोकतांत्रिक विचारों की धाराओं
में देखी जा सकती थी) के सम्बन्ध में उनका पूँजीवादी व्यवस्था का
विश्लेषण न केवल वस्तुपरक सामाजिक दिशा-निर्देशक के उपकरण के रूप में
उभरा वरन् नैतिक समझ की गहराई बढ़ाने और नैतिक दृष्टि से असलियत को सामने
लाने वाली करुणा को गहरा करने वाले साधन के रूप में भी.
क्लासिकी मार्क्सवादी विरासत के अध्ययन में प्रश्न का यह पहलू अक्सर
अँधेरे में रह जाता है. यहाँ हम ठीक उसी पर ध्यान केन्द्रित करेंगे और
सर्वो परिरूप से `कैपिटल' के उन भागों पर गौर करेंगे जिन में अनेक कानूनी
समस्याओं को नये रूप में पेश करने के कार्य को आर्थिक विश्लेषण के कार्य
की तुलना में वरीयता दी गयी है. इन अध्यायों का खास जोर पूँजीवाद के अधीन
पूँजीवादी निजी सम्पत्ति की बेदखली के अधिकार को एक आधार देना है.
जिस आधारभूत प्रत्यक्ष सूचना सामग्री से मार्क्स अपना विश्लेषण आरम्भ
करते हैं वह है पूँजीवादी आर्थिक व्यवस्था में जीवित श्रम शक्ति की लूट
का भयावह दृश्य तथा वे तथ्य जो यह प्रदर्शित करते हैं कि "अतिश्रम द्वारा
बड़े पैमाने पर संगठित हत्याकाण्ड" समाज में चल रहा है तथा इस बात का
हवाला देते हैं कि पूँजीवादी देशों की मेहनतकश आबादी मनुष्यों की ऐसी
पीढ़ियों में बदल रही है जो `मनुष्यों की पीढ़ियाँ बौनी, अल्पआयु, जल्दी
एक दूसरे का स्थान लेने वाली, अर्थात पकने से पहले ही तोड़ ली जाने वाली"
हैं.
`कैपीटल' का प्रथम भाग लिखे जाने के समय तक ये तथ्य सामाजिक रोष का विषय
बन चुके थे तथा सैकड़ों उदारवादी और समाजवादी लेखकों की अप्रसन्नता
आकृष्ट कर चुके थे. किन्तु यह व्यंजनापूर्ण है कि इस रोग के ऊपर
भावनात्मक अस्पष्टता की एक परत जमी थी और यह रोष किसी भी अर्थ में
न्यायिक रूप में पुष्ट निर्णय का रूप नहीं ले सका था. अथवा अपराध की
स्पष्ट कल्पना का, जिससे निश्चित फैसलों और कारवाई का अधिकार निकाला जा
सके.
मार्क्स पहले व्यक्ति थे जिन्होंने प्रदर्शित किया कि पूंजीवादी कारखानों
की व्यवस्था हर पूर्वाग्रह हीन प्रेक्षक में जो मानसिक स्थिति व पीड़ा
उत्पन्न करते हैं वह कानूनी रूप में कितना अव्यावहारिक है तथा उसके साथ
यह आदत अनिवार्य रूप से जुड़ी होती है कि इस अपराध को "व्यक्तिगत अपराध"
मान लिया जाता है. यह रुख पूँजीवादी शोषण के स्रोत को एक व्यक्तिगत
(मालिक) द्वारा दूसरे व्यक्ति (कर्मचारी) के खिलाफ कानून के दुरुपयोग में
खोजने के लिए प्रोत्साहन करता है.
"कैपीटल" ने इस तथ्य पर ध्यान केन्द्रित कराया कि वस्तु-पूँजीपति
अर्थ-व्यवस्था में मालिक-कर्मचारी का सम्बन्ध वास्तव में तीन धागों के
आपस में बटे जाने का परिणाम है तथा ये धागे केवल "सैद्धान्तिक विश्लेषण
से" अलग किए जा सकते हैं और अलग-अलग पहचाने जा सकते हैं. सर्वप्रथम
पूँजीपति और मेहनतकश के बीच श्रम के बाजार व वस्तु विनियम के क्षेत्र में
स्वतंत्र और समान व्यक्तियों का सम्बन्ध है. दूसरे धागे का सम्बन्ध उनके
परस्पर विरोधी न्यायिक सम्बन्धों से है जहाँ तक पूँजीपति द्वारा खरीदी
गयी वस्तु (श्रम शक्ति) के उपयोग का प्रश्न है. तीसरा धागा दो विरोधी
स्थितियों में खड़े (पूँजी और श्रम के मानवीकरण के रूप में) सामाजिक
वर्गों के प्रतिनिधि के रूप में उनके विरोधी सम्बन्धों का है.
श्रम के बाजार में पूँजीपति और मेहनतकश के संबन्ध (जो उनके बीच एकमात्र
वास्तविक निजी सम्बन्धों की अभिव्यक्ति है) ऐसे बने होते हैं कि कड़े से
कड़ा नैतिक या निजी कानून इन सम्बन्धों में कोई दोष नहीं निकाल सकता है
(यही कहा जा सकता है कि अपने-अपने सामाजिक संयोग के प्रभाव से जन्मे इन
सम्बन्धों में सुधार किया जाये) मार्क्स ने लिखा है: "श्रम-शक्ति का
स्वामी तथा धन का स्वामी बाजार में मिलते हैं और मानों समान अधिकार के
आधार पर एक-~दूसरे से व्यवहार करते हैं...दोनों, इसलिए, कानून की निगाह
में समान हैं." पूँजी-~पति श्रम-शक्ति खरीदता है, उसके मालिक की
स्वेच्छया अनुमति से और श्रम के वास्तविक मूल्य के हिसाब से उसके लिए रकम
अदा करता है. मार्क्स आरम्भ में ही इस सौदे के बारे में उन आकर्षक तथा
न्यायिक कल्पनाओं को रद्द कर देते हैं और कहते हैं कि पूँजीपति का मुनाफा
बाजार के धोखे या वस्तु के स्वामी के रूप में मेहनत-~कश के अधिकारों के
उल्लंघन से ही पैदा हो सकता है. अपने अधिकारों का दुरुपयोग करने वाले
व्यक्ति के रूप में पूँजीपति के चित्रण का मजाक उड़ाते हुए मार्क्स ने
लिखा: यह क्षेत्र जिसे हम त्याग रहे हैं, जि सकी चहारदीवारी में
श्रमशक्ति का क्रय-~विक्रय चलता रहता है, वास्तव में मनुष्य के सहजात
अधिकारों का स्वर्ग है. केवल वही स्वतन्त्रता, सम्पत्ति की...
स्वतन्त्रता का राज है, क्योंकि एक वस्तु के क्रेता-विक्रेता दोनों,
उदाहरणार्थ श्रम-शक्ति के क्रेता-विक्रेता के रूप में केवल अपनी
स्वतन्त्र इच्छा से शासित हैं. वे स्वतन्त्र व्यक्तियों के रूप में क़रार
करते हैं, और एक जो समझौता वे करते हैं वह केवल एक ऐसा रूप है जिसमें वे
अपनी समान इच्छा व्यक्त करते हैं. समानता, क्योंकि प्रत्येक एक वस्तु के
साधारण स्वामी के तौर पर दूसरे से सम्बन्ध कायम करता है, और वे बराबर का
बराबर से विनिमय करते हैं. सम्पत्ति, क्योंकि प्रत्येक उसे बेचता है जो
उसका अपना है."
किन्तु क्या ऐसा है कि पूँजीपति का दुराचरण और मेहनतकश के व्यक्तित्व के
विरुद्ध प्रयुक्त हिंसा कारखाने के फाटक के भीतर आरम्भ होती है? मार्क्स
का उत्तर हाँ और नहीं दोनों है, क्योंकि वहाँ हमें खुली अवैधता का राज
नहीं वरन् वैध विपरीत स्थितियों का राज दिखाई देता है.
पूँजीपति ने एक निश्चित अवधि के लिए श्रम-शक्ति का क्रय किया है, जिस
दौरान वह उसका पूर्ण स्वामी है. यह बाद वाला तथ्य प्रकट करता है कि
श्रम-शक्ति का तीव्र उत्पादक उपभोग पूँजी के स्वामी का निर्विवाद निजी
अधिकार है. साथ ही श्रम शक्ति मेहनतकश के जीवन का साधन है (तथा इस
श्रम-शक्ति के अत्यधिक उप-~भोग से मेहनतकश स्वयं खोखला हो जाता है) न कि
कोई एक वस्तु है जो अपने से अलग करके उसने दूसरे को दे दी है.
श्रम-शक्ति के गहन उपयोग का पूँजीपति का अधिकार मेहनतकश के जीवन पर
अधिकार से एकदम भिन्न चीज़ है (अर्थात उसके जीवन की अवधि पर अधिकार से).
किन्तु अति श्रम से वास्तव में यह जीवन घटता है. इस प्रकार मेहनतकश के
लिए इसका पूरा औचित्य है कि वह पूँजीपति से कह दे: "मेरी दैनिक
श्रम-शक्ति तुम्हारी है. किन्तु एक दिन में तुम उससे अधिक मात्रा में
श्रम-शक्ति का इस्तेमाल कर सकते हो जितनी मैं तीन दिन में फिर पैदा कर
सकता हूँ. तुम्हें जो लाभ श्रम में होता है, उसे मैं तात्विक रूप में
गँवाता हूँ. मेरी श्रम-शक्ति का उपयोग और उसकी लूट,दो एकदम भिन्न चीजें
हैं....वह हमारे करार और विनियम के नियम के खिलाफ है."
पर मेहनतकश के इस दावे के उत्तर में निम्नलिखित उत्तर दिया जा सकता है:
"धन के स्वामी ने एक दिन की श्रम-शक्ति का मूल्य चुकाया है, इसलिए एक दिन
के लिए उसका इस्तेमाल उसका है यह स्थिति कि एक ओर तो दैनिक श्रम-शक्ति पर
व्यय की कीमत केवल आधे दिन का श्रम बैठता है, जबकि दूसरी ओर वही श्रम
शक्ति पूरे दिन काम कर सकती है... निस्सन्देह, खरीददार की खुश किस्मति
है, किन्तु बेचने वाले के लिये भी किसी अर्थ में हानि नहीं है."
इस परस्पर न्यायपूर्ण और परस्पर परिणामहीन विवाद का संक्षेप मार्क्स ने
यों लिखा: "वस्तुओं के विनिमय की प्रकृति स्वयं काम के दिन पर कोई सीमा
नहीं लगाती, अतिरिक्त-श्रम पर कोई सीमा नहीं लगाती. पूँजीपति क्रेता के
रूप में अपने अधिकार का ही उपयोग करता है जब वह काम के दिन को यथासम्भव
लम्बा कर देता है और जब भी सम्भव हो, एक काम के दिन में से दो बना लेता
है. दूसरी ओर बेची गयी वस्तु की खास प्रकृति में क्रेता द्वारा उसके
उपभोग की एक सीमा अंतर्निहित है और मज़दूर जब काम के दिन को घटा कर
निश्चित सामान्य अवधि पर लाता है तो वह विक्रेता के अपने अधिकार का
प्रयोग करता है. इसलिये यहाँ एक परस्पर विरोधी स्थिति है, अधिकार के
"मुक़ाबले अधिकार, दोनों समान रूप से विनिमय के नियम की मुहर से युक्त"
(बल लेखक की ओर से--ई.एस.). समान अधिकारों के बीच फैसला ताकत करती है.
इसीलिए पूँजीवादी उत्पादन के इतिहास में, काम का दिन क्या है इसका
निर्धारण एक संघर्ष के फलस्वरूप सामने आता है, सामूहिक पूँजी अर्थात
पूँजीपतियों के वर्ग तथा सामूहिक श्रम अर्थात् मेहनतकश वर्ग के संघर्ष के
फलस्वरूप."
पहले हम क़ानून द्वारा स्वीकृत दो अधिकारों के टकराव से सम्बन्धित अपने
द्वारा रेखांकित प्रस्तावना पर विचार करें.
मार्क्स की रचना `कैपीटल" में यह क़ानूनी टकराव आमतौर पर हितों, परस्पर
आग्रह की भाषा में व्यक्त किया जाता है. किन्तु इसे दायित्वों के टकराव,
नैतिक होड़ के रूप में पेश किया जा सकता है.
पूँजीपति अपनी स्थिति को सरलता से दायित्व के रूप में पेश कर सकता था, वह
औचित्य के साथ मज़दूर से कह सकता था: "तुम्हारी श्रम शक्ति का असाधारण
दोहन मेरा दायित्व है, मेरा कर्तव्य है--अपने पिता और पितामह के प्रति,
जिन्होंने वह धन संग्रह किया, जिससे मैं अब इस श्रम शक्ति को खरीद रहा
हूँ. यदि मैं इसका अधिकतम उपयोग करने में अक्षम होता हूँ, यदि मैं
तुम्हारे प्रति भावुक होता हूँ, तो मैं औरों की होड़ में मारा जाऊँगा और
दूसरों द्वारा कमायी गई दौलत को उड़ाने वाला बन जाऊँगा. इसका अर्थ होगा
कि मैं अपने पूर्वजों द्वारा कमायी गई दौलत को उड़ाने वाला बन जाऊँगा.
इसका अर्थ होगा कि मैं अपने पूर्वजों के प्रति अपराध करूँगा जो पूँजी के
स्रोत बढ़ाने, उत्पादन में वृद्धि करने तथा तुम्हारे जैसे अधिकाधिक लोगों
को काम देने का कर्तव्य मुझे सौंप गये." इस समस्या के प्रति
नैतिक-न्यायिक दृष्टिकोण से प्रेरित समझ के स्तर पर ये निष्कर्ष काफी सही
लगते हैं.
किन्तु ऐसे मज़दूर की भी कल्पना की जा सकती है, जो नैतिकतावादी हो, चाहे
कांटवादी. उसकी अपनी स्थिति की वकालत भी उतनी ही सही लगेगी: मैं स्वयं को
जिन्दा रखने के लिए काम का दिन छोटा करने की माँग नहीं करता हूँ.
