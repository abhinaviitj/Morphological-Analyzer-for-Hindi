<शोचिअल् श्चिएन्चे><लिन्गुइस्टिच्स्><छ्हटुर्भ्हुज् शहय्><श्तनिम्  फ्रकस्हन्><भ्हग्तन्पुर्  टो ७३><२१००><छ्हटुर्ब्हुज् शहय्-स्तनिम्  खुमर्>

स्वर और व्यंजन भाषा की खण्डीय ध्वनियाँ हैं. पिछले अध्याय में हम इनको अक्षर
में स्थान और प्रकार्य की दृष्टि से परिभाषित कर चुके हैं. स्थान की दृष्टि से
स्वर नाभिकीय ध्वनि है और व्यंजन परिधीय ध्वनि है. प्रकार्य की दृष्टि से स्वर
वक्षस्पंदन द्वारा आहत वायुतरंग का वाहक है और व्यंजन इस वायुतरंग का मोचक या
अवरोधक है. अर्थात दोनों दो भिन्न प्रकार की ध्वनियाँ हैं. भाषण प्रवाह में ये
क्रमश: एक दूसरे के बाद घटित होते हैं, 'स्वर-व्यंजन-स्वर-व्यंजन-स्वर....'
अर्थात दो स्वरों के मध्य में व्यंजन और दो व्यंजनों के मध्य में स्वर आता है और
इस प्रकार ये एक दूसरे को परिसीमित करते चलते हैं. स्वर और व्यंजनों का यह क्रम
मुखविवर के क्रमश: खुलने और बन्द होने से जुड़ा हुआ है. उच्चारण प्रयत्न की ये
दो भिन्न स्थितियाँ एक दूसरे को परिसीमित या खण्डित करती चलती हैं. इन खण्डित
उच्चारण स्थितियों से ही जुड़े होने के कारण स्वर और व्यंजन स्वयं खंडीय होते
हैं.
स्वर और व्यंजन अक्षर के घटक होते हैं और अक्षर के देश विशेष से जुड़े होते हैं.
किन्तु इनके अलावा कुछ ऐसी ध्वनि विशेषताएँ होती हैं जो सम्पूर्ण अक्षर से जुड़ी
होती हैं, अक्षर के किसी स्थान विशेष से नहीं. प्रबलता, सुर और मात्रा ऐसी ही
ध्वनि विशेषताएँ हैं. पिछले अध्याय में हम देख चुके हैं कि अक्षर का आधार वक्ष
स्पंदन है. वक्ष संपदन के बल से ही प्रबलता जुड़ी हुई है. इसलिए उसका संपूर्ण
अक्षर का अवयव बनना स्वाभाविक है. इसी तरह सुर भी घूमकर वक्ष स्पंदन वारा आहत
वायुतरंग से जुड़ता है. फुफुसीय वायुप्रवाह भी स्वरतंत्रियों की कंपन संख्या
को नियंत्रित करता है और सुर मुख्यत: स्वरतंत्रियों की कंपनसंख्या पर ही निर्भर
है. मात्रा भी पूरे अक्षर का अंग बनाती है.
सम्पूर्ण अक्षर से जुड़े होने के कारण प्रबलता, सुर और मात्रा स्वर और व्यंजन से
ब़्अड़ी इकाइयाँ हैं. समय के आयाम में इनका फैलाव अधिक होता है. इसके अलावा स्वर
और व्यंजन एक दूसरे से व्यवहित होते हैं किंतु अक्षर व्यवहित नहीं होते. भाषण
प्रवाह में अक्षर अविछिन्न क्रम में घटित होते हैं. इसलिए भाषण प्रवाह में
प्रबलता आदि भी अविछिन्न क्रम में दूर तक फैले हुए होते हैं. इसीलिए यहाँ स्वर
और व्यंजन का वितरण हम सामान्यत: अक्षर की सीमा में देखते हैं यहाँ प्रबलता, सुर
और मात्रा का वितरण सामान्यत: अक्षर से बड़ी इकाइयों की सीमा में देखते हैं.
प्रबलता आदि के विभिन्न परिमाण और दिशाएँ (आरोही, अवरोही आदि) भाषिक उपयोग में
आती है. इन विशेषताओं को देखते हुए ही प्रबलता, सुर और मात्रा को खण्डेतर
ध्वनियाँ कहा गया है. स्वर और व्यंजनों से पृथक रखने के लिए ही इनको अलग नाम
दिया गया है. इनको ध्वनि गुण, रागात्मक तत्त्व आदि नामों से भी अभिहित किया गया
है.
ऊपर यह कहा गया कि खंडेतर ध्वनियों में फैलाव होता है. वाक्योच्चारण में जिस गति
से स्वर और व्यंजन बदलते हैं उन गति से खंडेतर ध्वनियाँ नहीं बद-~लतीं. स्वर और
व्यंजन का उच्चारण मुखविवर में स्थित जिन अवयवों वारा होता है वे अत्यंत
गतिशील हैं. इसके विपरीत खंडेतर ध्वनियों का संबंध मुख्यतया काकल और अधोकाकल
क्षेत्र से हैं, जहाँ परिवर्तन अपेक्षाकृत मंद गति से होता है. उच्चारणगत ऐसी कई
विशेषताएं हैं, जो अपेक्षाकृत स्थिर होती हैं. कोई गला दबा-~कर गाता है तो कोई
नाक से गाता है. गला दबाकर गाने या नाक से गाने की यह विशेषता पूरे गीत पर फैली
हुई होती है. कुछ लोगों का स्वर कक्षा में, टेलिफोन पर या भाषण देते समय एकदम
बदल जाता है और यह विशेषता अंत तक बनी रहती है. इसी तरह चलती गाड़ी में पूरा
वार्तालाप अपेक्षाकृत प्रबलता के उच्च धरातल पर चलता है. यह उच्च प्रबलता पूरे
वार्तालाप पर छायी रहती है. पान मुँह में रखकर बोलने वालों के उच्चारण में
तालव्यरंजन की विशेषता दूर तक दिखायी देती है. जुकाम होने पर, गला बैठ जाने या
फट जाने पर उच्चारणगत जो विशेषता उत्पन्न होती है वह भी कुछ काल के लिए स्थिर
हो जाती है. इन सबको हम फैलाव की दृष्टि से खंडेतर ध्वनियाँ कह सकते हैं. किंतु
इनका कोई भाषिक उपयोग नहीं है. खंडेतर ध्वनियों की तुलना अर्थ के स्तर पर प्रसंग
से की जा सकती है. वाक्य बदलते जाते हैं किंतु प्रसंग वही चलता रहता है. दूसरे
शब्दों में, जिस गति से वाक्य बदलते हैं उस गति से प्रसंग नहीं बदलता. खंडेतर
ध्वनियों की तुलना हम व्यक्ति के चलने की शैली से भी कर सकते हैं, जिस शैली को
देखकर हम दूर से आते हुए अस्पष्ट चेहरे वाले व्यक्ति को भी पहचान लेते हैं. यह
शैली व्यक्ति के किसी अंग विशेष से जुड़ी हुई नहीं होती.
भाषा में अर्थाभिव्यक्ति के तीन साधन हैं. संज्ञा, विशेषण, क्रिया, प्रत्यय,
उपसर्ग, परसर्ग, निपात आदि रूपात्मक भाषिक इकाइयाँ विभिन्न अर्थों को व्यक्त
करती हैं. इनकी रूप रचना में मुख्यत: स्वर और व्यंजन हिस्सा लेते हैं.
अर्थाभि-~व्यक्ति का दूसरा साधन क्रम है. संदर्भ में मुख्य और गौण का भेद, नये
पुराने का भेद प्राय: भाषिक इकाइयों के क्रम वारा सूचित किया जाता है. खंडेतर
ध्वनियाँ अर्थाभव्यक्ति का तीसरा साधन हैं. मनोवेगों को व्यक्त करने में इनकी
पूरी सहायता ली जाती है. प्रश्न, आश्चर्य, अनुनय, विनय, तिरस्कार, क्रोध, चिढ़
आदि भावों को व्यक्त करने में सभी भाषाएँ खंडेतर ध्वनियों का उपयोग करती हैं.
भाषा न समझते हुए भी वक्ता के मनोभावों को समझना कोई कठिन काम नहीं है. खंडेतर
ध्वनियों का यह सार्वभौम पक्ष है. किंतु इसका भाव यह कदापि नहीं है कि खंडेतर
ध्वनियों के भाषा विशिष्ट पैटर्न नहीं होते. दो भिन्न भाषाभाषियों में गलतफहमी
पैदा करने में भी ये अग्रणी हैं. खंडेतर ध्वनियाँ स्वर और व्यंजन की तरह कोशीय
इकाइयों की रूप रचना में भी भाग लेती हैं. ऊपर हमने अर्थाभिव्यक्ति के जो तीन
साधनों का उल्लेख किया है उसका भाव इतना ही है कि वाक्यार्थ का कुछ हिस्सा
संज्ञा, विशेषण, प्रत्यय, परसर्ग आदि वहन करते हैं, कुछ हिस्सा शब्दों का क्रम
वहन करता है और कुछ हिस्सा वाक्योच्चारण वहन करता है. इस तरह वाक्योच्चारण अथवा
खंडेतर ध्वनियाँ वाक्य रचना का अभिन्न अंग है.
अब हम प्रबलता आदि पर अलग अलग विचार करेंगे.
प्रबलता :- प्रबलता फुफुसीय उपक्रमण के बल पर निर्भर है. वक्षस्पंदन स्वयं साँस
लेने में सहायता करने वाली माँसपेशियों से उत्पन्न होता है. माँसपेशियों की
चेष्टा जितनी बलात्मक होगी, वक्षस्पंदन उतना ही दृढ़ होगा और वायु की गति उतनी
ही तीव्र होगी. ध्वनि की प्रबलता उसी अनुपात में बढ़ जायगी. दूसरे शब्दों में,
प्रबलता अधोकाकल वायुदाब पर निर्भर है. वायुदाब जितना तीव्र होगा,
स्वर-~तंत्रियों के कंपन के आयाम में उतनी ही वृद्धि होगी और उसी अनुपात में
प्रबलता बढ़ जाएगी. कुछ विवान प्रबलता के एक अन्य सिद्धांत का प्रतिपादन करते
हैं. घोष की अवस्था में स्वरतंत्रियांॅ जिस दृढ़ता से और जिस काल तक एक दूसरे से
मिलती हैं उसी सीमा तक प्रबलता बढ़ती है. वास्तव में, प्रबलता के दोनों
सिधांतों में कोई मौलिक भेद नहीं दिखाई देता. दोनों के अनुसार प्रबलता
वायुदाब पर ही निर्भर है. यह और बात है कि एक बार माँसपेशियांॅ वायुदाब को बढ़ाती
हैं और एक बार स्वरतंत्रियांॅ दृढ़ और दीर्घ संयोग वारा वायुदाब को बढ़ाती हैं.
यदि काकल के एक देश में स्वरतंत्रियांॅ कंपित हों और एक देश खुला रहे तो कुछ हवा
खुले मार्ग से व्यर्थ बाहर निकल जाएगी और वायुदाब गिर जाएगा. इसके परिणामस्वरूप
प्रबलता भी घट जाएगी. (परीक्षणों में यह देखा गया है कि बलाघातयुक्त स्वर के
मुकाबले बलाघातहीन स्वरों के उच्चारण में वायु अधिक खर्च होती है, जबकि
बलाघातहीन स्वरों में कम प्रबलता होती है.) वायुदाब जितना तीव्र होगा, प्रबलता
उतनी ही तीव्र होगी. इस वायुदाब का जनक चाहे फेफड़े हों, चाहे स्वरतंत्रियांॅ. यह
भी संभव है कि सामान्य भाषा व्यवहार में दोनों प्रक्रियाएँ मिलकर प्रबलता को
नियंत्रित करती हों, (देखिए-भेर्टिल् ंअल्म्बेर्ग्, १९६३, पृ.२७).
जिस अक्षर के उत्पादन में वक्षस्पंदन सामान्य से अधिक दृढ़ होता है वह अक्षर
अधिक प्रबल होता है. ऐसे प्रबल अक्षर को ही बलाघातित अक्षर माना जाता है. पीछे
हम दृढ़ीकृत वक्षस्पंदन को ही बलाघात स्पंदन कह चुके हैं (देखिए पृष्ठ-५८). जो
अक्षर अधिक प्रबल नहीं होते उन्हें बलाघातहीन कहते हैं.
बलाघात का उपयोग भाषा में दो स्तरों पर होता है. कभी वह शब्द की रचना का अंग
बनता है तो कभी वह वाक्य की संरचना का. अंग्रेजी शब्दों में एक अक्षर पर मुख्य
बलाघात होता है, शेष अक्षरों पर गौण अथवा अत्यल्प बलाघात होता है. मुख्य बलाघात
शब्द को परिभाषित करने में भी सहायता करता है. 'ब्लच्क्बिर्ड्' एक समस्त शब्द है,
पदबंध नहीं. इसकी सूचना इस बात से मिलती है कि इस रचना में केवल एक अक्षर पर
मुख्य बलाघात है. पदबंध होने पर दो मुख्य बलाघात होंगे, 'ब्लच्क् बिर्ड्. हिंदी में
भी यही व्यवस्था दिखायी देती है. 'नीलकंठ समस्त शब्द है, नील कंठ पदबंध है.
अंग्रेजी में बलाघात शब्द की व्याकरणिक कोटि भी बदलता है. पहला अक्षर
बलाघातयुक्त होने पर वही शब्द संज्ञा है, दूसरा अक्षर बलाघातयुक्त होने पर वही
क्रिया है, 'छोन्डुच्ट् (संज्ञा) छोन्'डुच्ट् (क्रिया), 'प्रेसेन्ट् (संज्ञा), प्रे'सेन्ट्
(क्रिया) आदि. वाक्य में जिस शब्द को मुख्य बनाना चाहते हैं उस पर विशेष बलाघात
देते हैं. बलाघात यहाँ वाक्य की सीमा में काम करता है. इसे वाक्य बलाघात कहा जा
सकता है. जैसे-
'मैं घर जाऊँगा. (दूसरा कोई नहीं जाएगा)
मैं 'घर जाऊँगा. (घर के अलावा और कहीं नहीं जाऊँगा)
लय :- अन्य खण्डेतर ध्वनियों की तरह लय या रिद्म भी भाषा का अनिवार्य गुण है.
उच्चारण में गति व विराम का नियमित होना ही लय है. लय की दृष्टि से संसार की
भाषाओं को दो वर्गों में रखा जा सकता है. कुछ भाषाओं में गति और विराम का नियमन
केवल बलाघातयुक्त अक्षरों की गणना पर निर्भर करता है. इन भाषाओं में अक्षर काल
के आयाम में समान दूरी पर स्थित होते हैं. पहले प्रकार की भाषाओं में
प्रत्येक अक्षर स्पष्ट और विनिर्मुक्त होता है. किंतु दूसरे प्रकार की भाषाओं
में कई बलाघातहीन अक्षर दो बलाघातित अक्षरों के बीच में पड़कर प्राय: दब जाते
हैं. हिंदी पहले प्रकार की भाषा है और अंग्रेजी दूसरे प्रकार की. तेज गति से
बोलने पर भी हिंदी में कोई अक्षर दबता या नष्ट नहीं होता. अंग्रेजी में तेज गति
से बोलने पर कई अक्षर दब जाते हैं या नष्ट हो जाते हैं. एक उदाहरण लीजिए-
/थ्हिच्ह् इस् ट्हे /ट्रइन् ङोर् /च्र्च्ते, /फ्लेअसे. (उधृत वाक्य-ढ्. आबेर्च्रोम्बिए)
इस वाक्य में सात अक्षर हैं, जिनमें से केवल चार बलाघातयुक्त हैं, थ्हिच्ह्,
ट्रइन्, च्र्च्ते, प्लेअसे. बलाघातित अक्षरों में परस्पर समयगत दूरी एक है. अर्थात्
समय का जो अन्तराल त्हिच्ह् और ट्रइन् के मध्य है, वही ट्रइन् और च्र्च्ते के मध्य है और
वही च्र्च्ते और फ्लेअसे के मध्य है. त्हिच्ह् और ट्रइन् के मध्य में दो बलाघातहीन अक्षर
हैं, ट्रइन् और च्रेते के मध्य में केवल एक बलाघातहीन अक्षर है और च्रेते तथा
प्लेअसे के मध्य में कोई अक्षर नहीं है. इसका अर्थ यह हुआ कि च्रेते और प्लेअसे के
मध्य जितने समय का विराम है उतने ही समय में एक बार एक अक्षर का उच्चारण करना है
और उतने ही समय में एक बार दो अक्षरों का उच्चारण करना है. उतने ही समय में दो
अक्षरों का उच्चारण करना है वहाँ उनका दबना स्वाभाविक है. जैसे-जैसे दो बलाघातित
अक्षरों के मध्य बलाघातहीन अक्षरों की संख्या बढ़ेगी, वे अधिक से अधिक दबते
जाएँगे. इसीलिए कहा जाता है कि अंग्रेज बोलते समय कई बार कई अक्षरों को खा जाते
हैं.
लय जिस गति व विराम पर निर्भर है वह गति व विराम मांसपेशियों की है. साँस लेने
में सहायता करने वाली मांसपेशियाँ ही अक्षरों को जन्म देती हैं, और लय अक्षरों
या बलाघातयुक्त अक्षरों की गणना पर निर्भर है. प्रश्न उठता है, लय मूलत:
शारीरिक चेष्टा होने के कारण श्रुतिग्राय कैसे होती है. वक्ता पृथक है,
श्रोता पृथक है. चेष्टा वक्ता में है, श्रोता में नहीं. इसका उत्तर यह हो सकता
है कि श्रोता वक्ता की चेष्टाओं का अनुमान करता है, उसकी चेष्टाओं को स्वयं
अपने भीतर अनुभव करता है. थोड़े लाक्षणिक ढंग से इस बात को हम इस रूप में भी कह
सकते हैं कि श्रोता लय को ही नहीं, अपितु समस्त ध्वनियों को वक्ता में प्रवेश
करके सुनता है. वक्ता भी स्वयं अपना श्रोता बनकर बोलता है.
सुर :- हम एक सुर में नहीं बोलते. सुर में उतार-चढ़ाव होता रहता है. यह
स्वरतंत्रियों की आवृत्ति संख्या या कंपनसंख्या पर निर्भर है. स्वरतंत्रियों की
कंपन संख्या काकल के खुलने व बन्द होने की आवृत्ति संख्या से भिन्न नहीं है
(देखिए-भेर्टिल् ंअल्म्बेर्ग्, १९६३, पृ.२६). आवृत्ति संख्या के घटने और बढ़ने के साथ
क्रमश: निम्न और उच्च होता है. आवृत्ति संख्या कैसे घटती और बढ़ती है, इसकी
चर्चा पीछे की जा चुकी है, (देखिए-पृष्ठ १६). इसके तीन उपाय हैं, (१)
स्वरतंत्रियों में तनाव या शिथिलता उत्पन्न करके, (२) अधोकाकल वायुदाब को बढ़ा
या घटा कर और (३) स्वरतंत्रियों के केवल एक हिस्से को या सम्पूर्ण स्वरतंत्रियों
को कंपित करके. तनाव आने पर स्वरतंत्रियांॅ अपेक्षाकृत पतली हो जाती हैं और सहज
में ही उनकी आवृत्ति संख्या बढ़ जाती है. अधोकाकल वायुदाब के बढ़ने से काकल के
खुलने और बंद होने की क्रिया तीव्र हो जाती है. स्वरतंत्रियों के केवल एक हिस्से
के ही कंपन में भाग लेने से कंपन संख्या बढ़ जाती है. लम्बी वस्तु की तुलना में
छोटी वस्तु अधिक बार कंपित होती है. भाषा व्यवहार में सुर को उच्च व निम्न करने
के लिए तीनों उपायों का अलग-अलग या समवेत उपयोग किया जा सकता है.
