<छोम्मेर्चे><ःअन्डिच्रङ्ट्स् अन्ड् ईन्डुस्ट्र्य्><आनोन्><ंअनक्डोओट् - ई><१९८५><भ्हरटिय ंअनक् भुरेअउ><णेत् ढेल्हि><८ टो १०><२२००><आनोन् - ंअनक्डोओट् - ई><ढ्हनन्जय् खुमर्>

आपके लिए नये भारतीय मानक
संस्था द्वारा गत छह महीनों की अवधि में प्रकाशित मानकों में से आम उपभोक्ता की दिन
प्रतिदिन की तथा सामान्य आवश्यकताओं से सम्बन्धित कुछ भारतीय मानकों के
संक्षिप्त विवरण नीचे दिए जा रहे हैं. ये सभी मानक अंग्रेजी में हैं और संस्था
के मुख्यालय के बिक्री विभाग से प्राप्त किए जा सकते हैं.
सिविल विमानों के लिए ट्यूब रहित टायर
[ईश् : १०९९२ (भाग ३) -१९८४]
विमानों के प्रमुख पहियों अथवा उनके नोज वाले पहियों दोनो के लिए टायर आवश्यक
होते हैं. ये टायर उच्च गति वाले और ट्यूब रहित होते हैं और ऐसे सिविल विमानों
में लगते हैं जिनकी जमीन की गति १९२ किमी प्रति घंटे से अधिक होती है. इस विषय
को संस्था ने ३ भागों में पूरा किया है: डिजाइन सम्बन्धी अपेक्षाएंॅ, कार्यकारिता
सम्बन्धी अपेक्षाएंॅ और अहर्ता परीक्षण. इस मानक के भाग १ में डिजाइन सम्बन्धी
अपेक्षाएंॅ ली गई हैं. जिसमें प्रयुक्त तकनीकी शब्दों की परिभाषाएँ, टायरों के
साइजों के पदनाम, डिजाइन सम्बन्धी अपेक्षाएंॅ जैसे वृद्धि के छूट, नए और फूले हुए
टायर के सम्बन्ध में डिजाइन परिकलन, टायरों के आयाम इत्यादि टायरों पर पहिचान
सम्बन्धी सूचना अंकन, टायरों के डिजाइन और नए टायरों की माप सम्बन्धी छूटें
ज्ञात करने, टायरों के फूलने की गुंजाइश और क्लेरेंस सम्बन्धी गुंजाइश आदि ज्ञात
करने की पद्धतियाँ बताई गई हैं. अनेक ग्राफों, आकृतियों द्वारा फूले हुए टायरों
की ऊँचाई,चौड़ाई, वृद्धि अनुपात, अक्षीय और पारर्श्विक क्लेरेंस आदि दिखाए गए हैं.
ये भाग अंतरराष्ट्रीय मानकीकरण संगठन द्वारा प्रकाशित वायुयानों के टायर और रिमों
से सम्बन्धित दो मानकों आईएसओ ३३३४ भाग १ और २ से पर्याप्त सहायता लेकर तैयार
किए गए हैं. इसी मानक के भाग ३ में नए उच्च गति ट्यूब रहित टायरों के सम्बन्ध
में विभिन्न अहर्ता परीक्षण लिए गए हैं. इसके अधीन डिजाइन और कार्यकारिता
सम्बन्धी अपेक्षाएंॅ भी दी गई हैं. अहर्ता परीक्षण के अधीन ५ प्रकार के
प्रत्यास्थ परीक्षण: (क) टायरों के आयाम, (ख) अतिदाब (दाब सीधा परीक्षण), (ग)
बीड सीटिंगदाब, (घ) वायु रोकने सम्बन्धी परीक्षण, ( अ) भार परावर्तन परीक्षण दिए
गए हैं. इसके अतिरिक्त डायनोमीटर परीक्षण भी बताए गए हैं. इन परीक्षणों के लिए
एक हरे टायर वाले नमूने ही काम में आते हैं. विभिन्न ग्राहकों के द्वारा
यूनिवर्सल और मानक, भार, गति समय और परीक्षण चक्कर और फ्लाई व्हील की वक्रता पर
भरी हुई हवा का दाब परीक्षण के समन्वयन भी दिखाए गए हैं. इसी क्रम में इन टायरों
की कार्यकारिता सम्बन्धी अपेक्षाएंॅ भी इस मानक के भाग २ में ली गई हैं. नागरिक
उड्डयन के लिए हवाई जहाजों के बढ़ते हुए उपयोगीकरण और उसमे निहित खतरों को देखते
हुए टायरों की गुणता सुनिश्चित करने के लिए भारतीय मानक की आवश्यकता स्पष्ट है.
केबलों पर प्रबलन और व्रेडिंग में प्रयुक्त सूती धागा
(ईश् : ३१९३-१९८४)
बिजली के केबलों के उपयोग के लिए प्रबलन करने अथवा उन पर बोर्ड चढ़ाना आवश्यक
होता है. इसके लिए काम में आने वाला धागा एकहरा या मरोड़ दिया हुआ हो सकता है.
ये धागे उद्योग द्वारा स्थापित रंग संहिता के अनुरूप रंगीन भी हो सकते हैं.
चूंकि बिजली के केबल बिजली की उन मदों के अधीन आते हैं जिनके लिए भारतीय मानकों
के अनुरूप होना अधिनियम के अनुसार अनिवार्य है. अत: उन पर प्रबलन देने और
ब्रेंडिंग के लिए प्रयुक्त धागा भी एक उपयुक्त गुणता वाला होना आवश्यक है. बिजली
के केबलों का प्रबलन और ब्रेडिंग के लिए प्रयुक्त सूती धागे की विशिष्ट (ईश् :
३१९३-१९८४) में ११ किस्मों के सूती धागों की बनावट सम्बन्धी तथा अन्य ब्यौरे दिए
गए हैं. ये धागे खुदरंग, विरंजित या रंगीन कैसे भी हो सकते हैं. मानक में
सामान्य अपेक्षाएंॅ और विशेष अपेक्षाएंॅ जैसे रगों का पक्कापन, शीलकृत नमूना,
पैकिंग और सूचना अंकन के सम्बन्ध में जानकारी देने के साथ ही सभी किस्मों के
धागों के सम्बन्ध में यूनिवर्सल सूती संख्या या धागा संख्या और उसके टूटन भार से
सम्बन्धित धागा सारणी १ में तथा रंगों के पक्केपन रेटिंग सारणी २ में दी गई हैं.
परीक्षण के लिए बानगी लेने की विस्तृत पद्धति भी इसमें सम्मिलित की गई है.
बिजली के केबलों का व्यापक उपयोग देखते हुए प्रबलन और बोर्ड चढ़ाने के लिए
प्रयुक्त धागा भी महत्वपूर्ण हो जाता है.
हवाई अड्डों की अंत:जड़ित प्रकार की प्रकाश फिटिंग
(ईश् : ११०७१-१९८४)
हवाई अड्डों में प्रकाश सम्बन्धी फिटिंग जब बहुत अंधेरा हो अथवा वातावरण में
धुंधलापन अधिक हो हवाई जहाजों के उड़ने और उतरने के सम्बन्ध में आवश्यक प्रकाश
सम्बन्धी मार्ग-~दर्शन प्रदान करता है. यह व्यवस्था नागरिक और फौजी दोनों प्रकार
के हवाई अड्डों में होती है. यद्यपि फौजी और नागरिक दोनों प्रकार के हवाई अड्डों
के लिए प्रकाश सम्बन्धी अपेक्षाएंॅ पूरी तरह एक तो नहीं होती हैं परन्तु इस मानक
में दोनों प्रकार की अपेक्षाओं को समन्वित करके इस प्रकार की फिटिंगों के लिए
अपेक्षाएंॅ बताई गई हैं. यह मानक निम्न ४ भागों में प्रकाशित हुआ है. भाग
१-सामान्य अपेक्षाएंॅ और परीक्षण, भाग २-दौड़ मार्ग मध्य रेखा प्रकाश फिटिंग,
भाग ३-पहुँच प्रकाश फिटिंग, और भाग ४-उतरने के क्षेत्र सम्बन्धी प्रकाश फिटिंग.
इस मानक ईश् : ११०७१ (भाग १)-१९८४ में हवाई अड्डों की अतं:जड़ित प्रकार की प्रकाश
फिटिंगों के सम्बन्ध में सामान्य अपेक्षाएंॅ और परीक्षण बताए गए हैं. इस भाग में
विभिन्न प्रकाश फिटिंगों के उपयोग की स्थितियाँ, उनकी सामान्य बनावट, उनके काम
करने का तापमान, उनमें प्रयुक्त दर्शक तत्वों के सम्बन्ध में आवश्यक ब्यौरे तो
दिए ही गए हैं साथ ही इन इकाइयों का जल सह होना, एलैइनमेंट बताने वाली युक्तियों
के ब्यौरे और उपयुक्त बिजली के पुर्जों आदि के सम्बन्ध में भी ब्यौरे दिए गए
हैं. इस मानक में प्रकाश सम्बन्धी इन सभी फिटिंगों के लिए टाइप परीक्षण, जो १९
प्रकार के हैं, ९ प्रकार की स्वीकृति परीक्षण और ४ प्रकार के नेमी परीक्षण बताए
गए हैं. इसके अतिरिक्त रोधन प्रतिरोधिता परीक्षण, फोटोमापी परीक्षण, कम्पन
परीक्षण, ताप आघात परीक्षण, बिजली लीक करने सम्बन्धी परीक्षण इत्यादि के सम्बन्ध
में भी ब्यौरे दिए गए हैं. इस मानक के भाग २ में दौड़ मार्ग मध्यरेखा के नीचे
जड़ी हुई प्रकाश फिटिंगों को लिया गया है. इसमें भी भाग १ के ही समान सभी
परीक्षण तथा उनके विभिन्न पुर्जों और परिचालन के लिए अपेक्षाएंॅ बताई गई हैं. इस
मानक के भाग ३ पहुँच प्रकाश फिटिंग और भाग ४ में उतरने के क्षेत्र सम्बन्धी
प्रकाश फिटिंग के बारे में भाग १ की ही भाँति सारे परीक्षण और आवश्यक अपेक्षाएंॅ
बताई गई हैं.
आजकल हवाई अड्डों में जहाजों के उतरने, उड़ने और इसके दौरान हवाई अड्डा छोड़ने
के समय चालकों को विभिन्न प्रकार का मार्गदर्शन इन्हीं प्रकाश साधनों से प्रदान
किया जाता है. इस दृष्टि से इन मानकों का निर्धारण अत्यन्त महत्वपूर्ण है.
औद्योगिक सुरक्षा हेलमेट (ईश् : २९२५-१९८४)
औद्योगिक सुरक्षा हेलमेट उद्योगों में काम करने वाले कामगारों के वैयक्तिक बचाव
के लिए अत्यन्त महत्वपूर्ण हैं. ये खानों, सुरंगों, पोत निर्माण, निर्माण
सम्बन्धी प्रायोजनाओँ और ऐसे ही स्थानों में जहाँ चीजों के गिरने आदि से उनके
सिरों को चोट लगने के खतरे हो सकते हैं, इस्तेमाल करने के लिए होते हैं. चूँकि
सिर पर लगने वाली चोट प्राय: गम्भीर होती है और उससे मृत्यु भी हो जाती है अत:
इस मानक में इस प्रकार के हेलमेटों के लिए ऐसी व्यवस्था की गई है कि वे गिरने
वाली वस्तुओं से जो कि अनेक उद्योगों में बहुत आम हैं कामगारों की उचित रूप में
रक्षा कर सकें. यह मानक १९६४ में प्रकाशित हुआ था और इसका एक पुनरीक्षण १९७५ में
भी हुआ था. वर्तमान पुनरीक्षण में मानक के उपयोग का अब तक के प्राप्त अनुभव का
समावेश करने के साथ ही हेलमेट की गद्दी के टिकाने के प्वाइंटों को ८ से घटाकर ४
करने, और उसमें संवातन छिद्र की व्यवस्था की गई है. इस मानक में उपयुक्त शब्दों
की परिभाषाएँ देने के अतिरिक्त हेलमेट के निर्माण में लगने वाली सामग्री, उसके
निर्माण की विधि, साइज, कारीगरी और फिनिश के सम्बन्ध में अपेक्षाएंॅ बताई गई हैं.
इसके अतिरिक्त हेलमेट की कार्यकारिता के सम्बन्ध में भी अपेक्षाएंॅ जैस आघात
अवशोषण प्रतिरोधिता, प्रवेश्यता प्रतिरोधिता, ज्वलनशीलता प्रतिरोधिता, विद्युत
प्रतिरोधिता, जल शोषण और ताप प्रतिरोधिता भी बताए गए हैं. इसके अतिरिक्त हेलमेट
में अमिट रुप से इसके उपयोग सम्बन्धी दी जाने वाली हिदायतें भी बताई गई हैं.
अग्नि शमन विषय समिति द्वारा तैयार किया गया यह मानक औद्योगिक कामकारों के लिए
सहायक सिद्ध होगा.
दूध वाली डबलरोटी (ईश् : ११२३१-१९८५)
आम डबलरोटी जितना तो नहीं पर दूध वाली डबलरोटी भी काफी लोकप्रिय है दूध वाली
डबलरोटी सीधे गुँधी लोई से या स्पंज लोई या यांत्रिक विधि से तुरंत गूँध कर
तैयार की जाने वाली लोई की पद्धति से बनती है. इसमें मुख्य सामग्री गेहूँ के आटे
से निकला मैदा होता है. सम्पीड़ित नानबाई का खमीर या इसका क्रियाशील सूखा रूप
खमीर उठाने के लिए इस्तेमाल किया जाता है. लोई या आटे के उठाने के लिए माल्टोज
या आलू का आसव आटा गूँधने में इस्तेमाल किया जाता है. दूध से तैयार दूध ठोस
पदार्थ या सूखा दूध उत्पाद (सेपेरेटा या पूर्ण दुग्ध चुर्ण या मक्खन दुग्ध
चूर्ण) या संघनित दूध इसमें अनिवार्य रूप से पड़ता है. दूध वाली डबलरोटी बनाने
के लिए प्रयुक्त अन्य अनिवार्य और ऐच्छिक सामग्री की सूचियाँ अलग से दी गई हैं.
दूधवाली डबलरोटी की विशिष्ट (ईश् : ११२३१-१९८५) में पड़ने वाली अनिवार्य वस्तुएँ
जैसे मैदा, खमीर उठाने वाले पदार्थ, दूध ठोस पदार्थ, नमक आदि और वैकल्पिक
वस्तुएँ जैसे चीनी, ग्लूटेन, दूध उत्पाद, शहद, माल्ट उत्पाद, द्रव ग्लूकोज,
डेक्सट्रोज विटामिन आदि २१ पदार्थ बताए गए हैं.
इसके अतिरिक्त फफूँदी रोकने वाले, और समुन्नयक पदार्थ भी इसमें बताए गए हैं.
सामान्य अपेक्षाएंॅ बताने के साथ रोटी के सम्बन्ध में कुल ठोस पदार्थ, पी एच मान,
वसा इतर दुग्ध ठोस पदार्थ, मोटा रेशा, अल्कोहली अम्लता आदि के बारे में भी
अपेक्षाएंॅ और परीक्षण की पद्धतियाँ दी गई हैं. वसा-इतर दुग्ध ठोस पदार्थ ज्ञात
करने के संदर्भ में इसमें लैक्टोज मूल्यांकन पद्धति और ओरोटिक अम्ल पर आधारित
रंगमापी पद्धति भी बताई गई है.
दूध वाली डबलरोटी एक प्रमुख उपभोक्ता पदार्थ है अत: यह आवश्यक है कि इसकी गुणता
निर्धारण में सभी आवश्यक तत्व सम्मिलित किए जाएँ ताकि उपभोक्ता का समुचित बचाव
हो सके.
सोने और चाँदी की कढ़ाई सामग्री (ईश् : ३११२-१९८४)
शादी ब्याहों या ऐसे ही अवसरों पर चाँदी और सोने के तारों से वस्त्रों पर कढ़ाई
करना आम हो गया है. देश में ऐसी कढ़ाई की व्यापक लोकप्रियता तो है ही विदेशी भी
इससे काफी आकर्षित हैं देश विदेश में इसके प्रचलन को देखते हुए १९६४ में ईश् :
३११२-१९८४ सोने और चाँदी की कढ़ाई के लिए सामग्री की विशिष्ट प्रकाशित की गई और
१९८४ में इसका पुनरीक्षण किया गया. इस पुनरीक्षण में कढ़ाई के कार्य में आने
वाले चाँदी और सोने के तारों और कढ़ाई के कार्य आने वाली ऐसी ही सामग्री के
सम्बन्ध में अपेक्षाएंॅ रखी गई हैं.
इस मानक में चाँदी की कढाई और चाँदी पर सोने का मुल्लमा चढ़ी सुनहली कढ़ाई जैसे
बदले, चालक, जिक, सलमा, सादी, टिक्की, कंगरी के बारे में अपेक्षाएंॅ निर्धारित की
गई हैं इसमें चाँदी पर सोने का मुल्लमा चढ़ी कढ़ाई के लिए चाँदी की मात्रा और
मुल्लमा चढ़ाने के लिए सोने की मात्रा का प्रतिशत दिया गया है. इनकी जाँच के लिए
परीक्षण पद्धतियाँ भी बताई गई हैं.
कढ़ाई के लिए प्रयुक्त इन तारों के सम्बन्ध में भौतिक अपेक्षाएंॅ जैसे मोटाई,
एकसार, लच्छियों के जोड़ आदि भी बताई गई हैं. चूँकि ये तार अपेक्षातया बहुमूल्य
है अत: इनके रासायनिक विश्लेषण पैकिंग आदि के बारे में भी अपेक्षाएंॅ रखी गई हैं.
आशा है, यह विशिष्टि इस उद्योग के लिए उपयोगी सिद्ध होगी.
मक्खन के टीन (ईश् : २०३४-१९६१)
देश में श्वेत क्रांति के बाद सैकड़ों डेरी कारखाने खुले हैं उन्हें देखते हुए
मक्खन के उत्पादन और वितरण में भी बढ़ौतरी की आशा की जा रही है साथ ही निर्यात
बढ़ने की सम्भावनाएँ भी बढ़ी हैं. मक्खन की पैकिंग टिन प्लेट के डिब्बों, साथ ही
कागज में भी की जा रही है. इन डिब्बों को सुनिश्चित आकार और आयामों में मीटरी
इकाइयों के अनुरूप बनाने से मानकीकरण के द्वारा सम्बद्ध उद्योगों के खर्च में
काफी कमी आएगी. उत्पाद उपभोक्ताओँ तक अच्छी स्थिति में पहुँचे, अत: इन डिब्बों
के लिए अन्य विभिन्न अपेक्षाएंॅ भी निर्धारित करने की अनिवार्यता समझी गई. खाद्य
एवं कृषि मंत्रालय, भारत सरकार ने मक्खन के टीनों के लिए आकार और आयाम मीटरी
इकाइयों में देने और अन्य आवश्यक अपेक्षाएंॅ निर्धारित करते हुए मक्खन के टीन के
संबंध में मानक निर्धारित करने की आकांक्षा प्रकट की.
उत्पादकों और पैकरों के दृष्टिकोण सो देखते हुए इस मानक के निर्धारण के लिए
जिम्मेदार विषय समिति ने महसूस किया कि यह मानक देश की इस क्षेत्र में प्रचलित
व्यापारिक रीतियों के साथ संबंधित होना चाहिए. इस मानक में इसी उद्देश्य से
अंतरराष्ट्रीय मानकीकरण संगठन द्वारा जारी किए गए आईएसओ रिक्मेंडेशन मसौदा सं.
३३३ सीलबंद धातु के खाद्य डिब्बे में दी गई समाइयों और व्यासों का इस मानक में
समावेश किया गया है.
इस मानक में ऊपर से खुलने वाले गोल टीन प्लेट के बने २०० ग्राम और ४०० ग्राम
मक्खन की पैकिंग के लिए डिब्बों को लिया गया है. इन डिब्बों के लिए प्रयुक्त टीन
की मोटाइयाँ, टीन प्लेट पर टीन के न्यूनतम लेपन और टाँके के संबंध में अपेक्षाएंॅ
दी गई हैं. मानक में डिब्बों के निर्माण के संबंध में भी उचित ब्यौरे दिए गए
हैं. डिब्बों के ढक्कनों के बारे में ब्यौरे आकृतियों की सहायता से समझाए गए हैं
डिब्बे गुणता की दृष्टि से सही हैं इसकी जाँच के लिए वायु दाब परीक्षण और जल में
डुबाने संबंधी परीक्षण दिए गए हैं.
मक्खन एक महत्वपूर्ण खाद्य वस्तु है अत: उसकी गुणता सुनिश्चित रखने के लिए
डिब्बों के मानक संबंधी आवश्यकता सर्वमान्य है.
