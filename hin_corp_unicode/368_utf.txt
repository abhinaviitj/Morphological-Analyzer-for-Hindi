<शोचिअल् श्चिएन्चे><छ्रिमिनोलोग्य्><श्. ख्. भ्हट्टच्हर्य><शमज् षक्स्ह><१९९०><षड्हक्रिस्ह्न फ्रकस्हन्><णेत् ढेल्हि><१९० टो १९५><२३००><भ्हट्टच्हर्य - शमज् षक्स्ह>

दंड प्रक्रिया संहिता, १८९८ में धारा ४२, ४३, ४४, ५९ और १२८ के अधीन
अपराधियों के निरोध, गिरफ्तारी तथा दंड के संबंध में जनसहयोग के लिए
उपबंध रखे गये हैं. इन उपबंधों को नई दंड प्रक्रिया संहिता, १९७३ जो १
अप्रैल, १९७४ को लागू हुई है, में भी धारा ३७, ३८, ३९, ४३ और १२९(२) की
धाराओं के अधीन रखा गया है. धारा ३७ में उपबंध किया गया है कि
दंडा-~धिकारी या पुलिस अधिकारी द्वारा सम्यक माँगे जाने पर प्रत्येक
व्यक्ति को निम्नलिखित कार्यों में उनकी सहायता करनी होगी : (क) ऐसे किसी
अन्य व्यक्ति को लेने या उसे भागने से रोकने में जिनकी सहायता करने का
ऐसे दंडाधिकारी या पुलिस अधिकारी को अधिकार है; या (ख) शांति को भंग करने
के प्रयास को रोकने या उसे दबाने में (ग) किसी रेलवे, नहर टेलीफोन या लोक
संपत्ति को हानि पहुँचाने के लिए किये गये प्रयास को रोकने में जनसहयोग
को प्राप्त करने के लिए. इस प्रकार के उपबंध धारा ३८, ३९, ४३ और १२९ (२)
में भी मौजूद हैं. इसके अतिरिक्त पुलिस अधिनियम, १८६१ की धारा १७ में
जनता के लिए व्यक्ति को विशेष पुलिस अधिकारी के रूप में नियुक्त करने का
उपबंध किया गया. विशेष रूप से आपातस्थिति के दौ रान गैर-सरकारी
व्यक्तियों को कभी गृहरक्षकों (होमगार्डों) तथा ग्रामरक्षकों (विलेज
गाड्रर्स) के रूप में नियुक्त किया जाता है और उन्हें सहायक पुलिस बल के
रूप में कार्य करने के लिए क्रमबद्ध रूप से प्रशिक्षित किया जाता है.
बालक अधिनियम में संस्थागत तथा गैर-संस्थागत कार्यक्रमों में स्वैच्छिक
कल्याण सेवाओं का लाभ उठाने का उपबंध है. केंद्रीय बालक (संशोधन)
अधिनियम, १९७८ की धारा ५ (३) में उपबंध किया गया है कि प्रत्येक बाल
न्यायालय की सहायता के लिए दो अवैतनिक सामाजिक कार्यकर्ताओं का एक
न्यायालय की सहायता के लिए दो अवैतनिक सामाजिक कार्यकर्ताओं का एक पैनल
होगा जिनकी अर्हताएँ यथाविहित होंगी तथा उनमें से कम-से-कम एक महिला
होगी. स्वैच्छिक संगठनों द्वारा चलायी जा रही ऐसी संस्थाओं को मान्यता
प्रदान किये जाने का भी उपबंध है जो सक्षम प्राधिकारियों द्वारा
विनिर्दिष्ट निबंधनों और शर्तों पर उनकी देखरेख करने के लिए उपयुक्त पायी
जाएँ. बालक अधिनियम से संबंधित अंत:वासियों को, लाइसेंस के अधीन
स्वैच्छिक सामाजिक कार्यकर्ताओं तथा समाज-कल्याण अभिकरणों की देखरेख तथा
संरक्षण में छोड़े जाने के भी उपबंध हैं. भारत में बाल सहायता समिति,
भारतीय बाल कल्याण परिषद, बाल संरक्षण समिति, भारतीय सेवा गिल्ड जैसे
स्वैच्छिक संगठन बच्चों को, जिनमें बालक अधिनियमों की परिधि में लाये गये
बच्चे भी शामिल हैं, कल्याण सेवाएँ प्रदान करती हैं. अधिनियमों में इन उपबंधों के अतिरिक्त राज्यों तथा संघ-राज्य क्षेत्रों के बालक
नियमों में, बालक अधिनियम के क्रियान्वयन में स्वैच्छिक कार्यकर्ताओं तथा
संगठनों का सक्रिय सहयोग प्राप्त करने के लिए व्यापक प्रक्रियाएँ दी गयी
हैं. सरकार द्वारा चलायी जाने वाली संस्थाओं में नियुक्त की जाने वाली
प्रबन्धक समितियों तथा परिदर्शक मंडल (बोर्ड  फ विजीटर्स) में
विनिर्दिष्ट संख्या में संबद्ध क्षेत्र के व्यक्ति शामिल किये जाते हैं.
ऐसे निकायों में शामिल किये जाने से लोग, पथभ्रष्ट युवाओं को--कानून का
पालन करने वाले उपयोगी नागरिकों के रूप में सामुदायिक धारा में वापस लाकर
उसके सुधार की जिम्मेदारी निभाते हैं. बालक अधिनियमों में स्वैच्छिक
अभिकरणों द्वारा उत्तर-रक्षक सेवाओं के संगठन के भी उपबंध किये गये हैं,
किंतु अब तक इस पहलू की ओर बहुत कम ध्यान दिया गया है. भारतीय समाज
कल्याण परिषद् के एक अनुसंधान प्रतिवेदन में इस पहलू पर ध्यान केंद्रित
किया गया है. लोगों को समाज के युवा अपराधियों के पुनर्वास के कार्य के
साथ संबद्ध करने की व्यापक संभावनाएँ हैं. केन्द्रीय बालक (संशोधन)
अधिनियम, १९७८ में उत्तर-~रक्षण पर जोर देते हुए उपबंध किया गया है कि
बालगृह या विशेष विद्यालय में छोड़े गये बच्चों को ईमानदार, मेहनती और
उपयोगी जीवन बिताने के योग्य बनाने के लिए उत्तर-रक्षण करने वाले संगठन
के पास व्यापक योजना होनी चाहिए. अधिनियम के नये उपबंधों के अनुसार,
स्वैच्छिक उत्तर-रक्षण संगठनों को नियमों में विहित सेवा में संबंधित
न्यूनतम मानकों का पालन करना होगा. इससे न केवल स्वैच्छिक संगठन द्वारा
किये जाने वाले उत्तर-रक्षण कार्य में सुधार लाने में मदद मिलेगी बल्कि
देश-भर में उत्तर-रक्षण कार्यक्रमों के क्रियान्वयन में एकरूपता लायी जा
सकेगी.
कारागार प्रशासन के क्षेत्र में, कैदियों के सुधार तथा पुनर्वास का कार्य
अत्यधिक महत्त्वपूर्ण है. पुनर्वास का अंतिम लक्ष्य प्राप्त करने के लिए
संस्थागत कार्यक्रम के माध्यम से सभी प्रयास किये जाते हैं. सत्य तो यह
है कि जिस समय अपराधी कारागार की सीमा में प्रवेश करता है और विभिन्न
स्तर के संस्थागत प्रशिक्षण प्राप्त कर लेता है, पुनर्वास का कार्यक्रम
भी वहीं कारागार में ही आरंभ हो जाना चाहिए. इस पुनर्वास प्रक्रिया में
निरंतरता के लिए कारागार से बाहर आने पर स्वैच्छिक सेवाओं की सहायता न
केवल बहुत महत्त्वपूर्ण वरन् समूचे सुधारात्मक वृत्त के अन्य पक्षों की
प्रबंध-व्यवस्था के लिए भी आवश्यक हो जाती है. विभिन्न राज्यों तथा
संघ-राज्य क्षेत्रों के कारागार मैन्युअलों में गैरशासकीय सदस्यों से
युक्त ऐसे परिदर्शक मंडल का उपबंध किया गया है जो कारागार में उपचार तथा
प्रशिक्षण के तरीकों में सुधार लाने के लिए सुझाव दे सकें. इन मैन्युअलों
में कारागार में सामाजिक तथा नैतिक शिक्षा के व्याख्याता की नियुक्ति का
भी उपबंध है. ऐसे व्याख्याताओं का चयन राज्य के प्राधिकारियों द्वारा
समुदाय में से उनके ज्ञान तथा जीवन के प्रति कैदी के दृष्टिकोण को प्रभावित करने की उसकी योग्यता के आधार पर
किया जाता है. भारत सरकार द्वारा १९५७ में नियुक्त अखिल भारतीय जेल
मैन्युअल समिति ने आदर्श जेल मैन्युअल में सिफारिश की है तथा निर्धारित
किया है कि प्रत्येक राज्य में एक पुनरीक्षण मंडल का गठन किया जायेगा
जिसका अध्यक्ष, जेल तथा सुधारात्मक सेवा महानिरीक्षक होगा. इसके सदस्यों
में दो सामाजिक कार्यकर्ता और एक सामाजविज्ञानी, जो, अच्छा हो यदि अपराध
विज्ञान तथा सुधारात्मक कार्य के क्षेत्र में प्रशिक्षण तथा अनुसंधान
में रत विश्वविद्यालय के विभागों या विशिष्ट संस्थाओं से संबद्ध हो. यह
बोर्ड जेल के अंत:वासियों के मामलों की पुनरीक्षा करेगा और कारावास,
प्रशिक्षण तथा उपचार के प्रति अंत:वासियों की प्रतिक्रिया का मूल्यांकन
करेगा. अंत:वासियों की प्रगति का मूल्यांकन संस्थागत प्रभाव के रूप में
करने के पश्चात् पुनरीक्षा मंडल राज्य सरकारों को किसी कैदी की सशर्त या
बिना शर्त रिहाई की सिफारिश करता है. कैदियों की जेल से छूटने के बाद की
समस्याओं से मुख्यत: स्वैच्छिक उत्तर-रक्षण संगठन निपटते हैं. कुछ
राज्यों में रिहा बंदी सहायता समितियाँ तथा महाराष्ट्र में नवजीवन मंडल भूत-~पूर्व बंदियों की समाज में पुन:स्थापना
के लिए बहुमूल्य सेवाएँ अर्पित कर रहा है. अखिल भारतीय जेल मैन्युअल
समिति, १९५७-५९ ने सिफारिश की कि स्वैच्छिक संगठनों के साथ निकट सहयोग
करते हुए उत्तर-रक्षक संस्थाओं का एक नेटवर्क स्थापित किया जाना चाहिए.
स्वैच्छिक सामाजिक कार्यकर्ता समाज की बदले की उस भावना को शांत कर सकते
हैं जो उसके साथ ज्यादती करने वाले उन लोगों के प्रति होती है जिन्हें कई
सालों के कारावास के पश्चात् समाज की स्वीकृति तथा सहानुभूति की आवश्यकता
होती है. वस्तुत: समुदाय के स्वैच्छिक कार्यकर्ता भूतपूर्व अपराधियों तथा
समुदाय के सदस्यों दोनों ही के लिए सामाजिक समर्थन का अर्जन करने वाले
हैं. स्वैच्छिक कार्यकर्ताओं के संगठनों का समस्त प्रयास भूतपूर्व अपर धी
तथा समाज के बीच की दूरी को पाटने की दिशा में होना चाहिए. कई राज्यों
में बंदियों का कारगर समुदायाधारित उपचार करने के लिए आरंभ किये गये,
खुली जेलों के प्रयोग, देश में सुधारात्मक सेवाओं के क्षेत्र में एक नये
युग का आरंभ हुआ है. इस प्रकार अपराधी के उपचार, प्रशिक्षण तथा पुनर्वास
के दौरान स्वैच्छिक योगदान की प्रचुर संभावना है.
परिवीक्षा के क्षेत्र में, विभिन्न राज्यों तथा संघ-राज्य क्षेत्रों के
अपराधी परिवीक्षा नियमों में स्वैच्छिक परिवीक्षा अधिकारियों की नियुक्ति
तथा परिवीक्षा-~धीनों को स्वैच्छिक कल्याण संगठनों की देखरेख तथा
पर्यवेक्षण में रखने का उपबंध किया गया है. महाराष्ट्र राज्य परिवीक्षा
तथा उत्तर-रक्षण संघ तथा कुछ राज्यों की अपराध निवारण समितियाँ जिन्हें
राज्य सरकारों द्वारा वित्तीय सहायता दी जाती है, इस क्षेत्र में सेवाएँ
अर्पित करती हैं. स्वैच्छिक सामाजिक कार्यकर्ताओं की सेवाओं का लाभ
परिवीक्षाधीनों के पर्यवेक्षण के अतिरिक्त उन लोगों के पर्यवेक्षण में
भी, जो संस्थाओं से अच्छे व्यवहार की शर्त पर छोड़े जाते हैं, उठाया जा
सकता है.
असम अपराधी परिवीक्षा नियमों की धारा २० में उपबंध किया गया है कि
परिवीक्षा अधिकारी परिवीक्षाधीन के पुनर्वास के लिए उसका संबंध सामान्य
व्यक्तियों, स्काउट तथा गाइड, युवा संगठनों तथा सामुदायिक परियोजनाओं
जैसे अनुकूल संगठनों से जोड़ने का प्रयास करेगा. इसी नियम में आगे उपनियम
(३) के अधीन यह उपबंध किया गया है कि परिवीक्षा अधिकारी, जहाँ भी संभव हो
सके, उत्तर-रक्षण योजनाओं तथा संगठनों में भाग लेगा. ऐसे ही उपबंध
मद्रास, पंजाब और राजस्थान के अपराधी परिवीक्षा नियमों में किये गये हैं.
ये नियम, अपराधी के समुदाय में पुनर्वास हेतु बनाये गये कार्यक्रमों को
लागू करने में सरकारी तथा गैर-सरकारी अभिकरणों में तालमेल की संभावना को
बढ़ाते हैं. बिहार अपराधी परिवीक्षा नियमों के नियम ५ में प्रत्येक जिले
में ऐसी परिवीक्षा समिति का उपबंध किया गया है जिसमें कम-से-कम पाँच
सदस्य गैर-सरकारी हों. इसी प्रकार, केरल अपराधी परिवीक्षा नियमों के नियम
४० में उपबंध किया गया है कि जनसहयोग प्राप्त करने तथा अधिनियम को कारगर
तरीके से लागू करने के लिए प्रत्येक जिले में एक स्थायी सलाहकार समिति
होगी और राज्य-स्तर पर एक ऐसी समिति हो गी जिसमें तीन गैर-सरकारी सदस्य
शामिल होंगे. अपराधी परिवीक्षा (मैसूर) नियमों में भी स्थानीय मान्यता
प्राप्त समिति, औद्योगिक उपक्रमों श्रमिकों के नियोजकों तथा क्षेत्र के
अन्य सामाजिक कार्यकर्ताओं के प्रतिनिधित्व देने, अधिनियम के कार्यकरण के
संबंध में प्रबंध को सुधारने हेतु सुझाव देने के लिए और परिवीक्षाधीनों
को सँभालने तथा उनके पुनर्वास के कार्य में जन-~सहयोग प्राप्त करने के
लिए प्रत्येक जिले में एक परिवीक्षा सलाहकार समिति के गठन का उपबंध किया
गया है.
बोर्स्टल विद्यालय अधिनियम के क्रियान्वयन में भी, जिसमें किशोर
अपराधियों के सुधार तथा पुनर्वास में सहायक उनके परिरोध, प्रशिक्षण तथा
शिक्षा हेतु संस्थाओं की स्थापना का उपबंध है, जनसहभागिता महत्त्वपूर्ण
भूमिका निभाती है. इस समय देश के विभिन्न राज्यों में बोर्स्टल विद्यालय
हैं. मद्रास बोर्स्टल विद्यालय अधिनियम, १९२६, जिसे १९५६ तक संशोधित किया
गया है, की धारा १५ में उपबंध किया गया है कि परिदर्शक समिति की सिफारिश
पर जेल महानिरीक्षक, निरोध की अवधि के आरंभ होने से ६ मास बीत जाने के
पश्चात किसी भी समय, यदि इस बात से संतुष्ट हो कि इस बात की तर्क-~संगत
अधिसंभाव्यता है कि अंत:वासी अपराध से बचेगा और उपयोगी तथा मेहनत-~भरा
जीवनयापन करेगा तो वह अनुज्ञा के द्वारा उसे बोर्स्टल विद्यालय से इस
शर्त पर छोड़ जाने की अनुमति दे सकता है कि उसे सरकारी अधिकारी, लोकिक
संस्था या व्यक्ति या ऐसी धार्मिक संस्था जो अंत:वासी के ही धर्म का
प्रचार करती हो जिसका नाम अनुज्ञापत्र में दिया गया है और जो उसका प्रभार
ग्रहण करने की इच्छुक हो, को पर्यवेक्षण अथवा प्राधिकार के अधीन रखा
जायेगा. असम बोर्स्टल संस्था अधिनियम और केरल, मैसूर और मध्यप्रदेश
बोर्स्टल विद्यालय अधिनियमों में भी वैसा ही उपबंध है. इसी प्रकार बिहार
बोर्स्टल अधिनियम, १९६१ में उपबंध किया गया है कि राज्य सरकार के आदेश के
अध्यधीन परिदर्शक समिति बोर्स्टल संस्थाओं के निदेशक की स्वीकृति से
निरोध की अवधि के आरंभ होने से ६ मास या महिलाओं के मामले में तीन मास के
पर्यवसान के पश्चात्, यदि वह इस बात से संतुष्ट हो जाये कि अंत:वासी
द्वारा अपराध की तिलांजलि दिये जाने तथा उसके द्वारा एक उपयोगी तथा
श्रमपूर्ण जीवन जिए जाने की संभावना है, प्रमाणपत्र द्वारा इस शर्त पर
उसे बोर्स्टल संस्था से छोड़े जाने की अनुमति दे सकती है कि उसे ऐसे किसी
सरकारी सेवक या ऐसी धर्मनिरपेक्ष संस्था, या व्यक्ति या ऐसी धार्मिक
समिति जिसका संबंध उस धर्म से हो जिसका नाम अंत:वासी द्वारा प्रमाणपत्र
में दिया गया है, के पर्य-~वेक्षण या प्राधिकार के अधीन रखा जाये जो उसका
प्रभार ग्रहण करने की इच्छुक हों.
इन उपबंधों के अतिरिक्त, सभी बोर्स्टल विद्यालय अधिनियमों में ऐसी
समितियों के गठन के प्रावधान हैं जिनमें राज्य सरकार द्वारा नियुक्त
गैर-सरकारी सदस्य हों जो विहित अवसरों पर बोर्स्टल विद्यालयों में एक-एक
करके या सामू-~हिक रूप से जाएँगे और उनमें दिये जा रहे प्रशिक्षण में
जरूरी समझे जाने वाले सुधारों के सुझाव देंगे और राज्य सरकार या जेल
महानिरीक्षक को समय-समय पर ऐसे किसी मामले की सुचना देंगे जिस पर उनकी
राय में ध्यान दिया जाना चाहिए. समिति को लाइसेंस पर छोड़े जाने वाले
मामलों पर विचार करने तथा उन अंत:वासियों जिनकी नियंत्रण तथा परिरोध की
अवधि समाप्त होने को है के संबंध में आवश्यक कार्यवाही करने का भी अधिकार
है. इस प्रकार समुदाय के स्वैच्छिक कार्यकर्ताओं को किशोर अपराधियों के
उपचार और प्रशिक्षण के क्षेत्र में सक्रिय भाग लेने के अवसर प्राप्त हैं.
स्त्री तथा लड़की अनैतिक व्यापार अधिनियम, १९५६ में ऐसा व्यापार करने
वालों को दंड देने, वेश्याओं की गतिविधियों को नियंत्रित करने और इस
बुराई से छुड़ाई गयी स्त्रियों/लड़कियों का पुनर्वास करने के द्वारा
अनैतिक व्यापार की समस्या से निबटने की व्यापक योजना की परिकल्पना की गयी
है. भारतीय सामाजिक स्वास्थ्य संघ जैसी स्वैच्छिक संस्थाओं को
वेश्यावृत्ति के विरुद्ध निवारक कार्यक्रमों को चलाने के लिए सरकार
द्वारा सहायता दी जाती है. इन कार्यक्रमों में समाजिक तथा नैतिक संकट में
घिरी स्त्रियों तथा लड़कियों के लिए पारिवारिक जीवन संस्थाओं तथा लघु
अवधि आश्रय का बनाया जाना शामिल है. अधिनियम में भी अनेक प्रकार के
जनसहयोग का उपबंध किया गया है. धारा १३ (३) (ख) में उपबंध किया गया है कि
राज्य सरकार विशेष पुलिस अधिकारी के साथ गैरसरकारी सलाहकार निकाय का
प्रबंध कर सकती है जिसमें उस क्षेत्र के ५ या ५ से अधिक अग्रणी सामाजिक
कार्यकर्ता शामिल होंगे (जहाँ व्यवहार्य हो वहाँ महिला सामाजिक
कार्यकर्ता भी) जो अधिनियम के कार्यकरण के संबंध में आम महत्त्व के
प्रश्नों पर सलाह देंगे. इसी प्रकार धारा १५ (२) उपबंध किया गया है कि
उपधारा (१) के अधीन तालाशी लेने से पहले विशेष पुलिस अधिकारी उस बस्ती के
जिसमें वह स्थान स्थित है जहाँ तलाशी ली जानी है. दो या दो से अधिक
सम्मानित निवासियों को बुलाएगा वे तलाशी में भाग लेंगे और उसके साक्षी
होंगे और ऐसा करने के लिए वह उन्हें या उनमें से किसी को भी लिखित रूप
में आदेश दे सकता है. हाँ, सम्मानित निवासियों के तलाशी लिए जाने वाले
स्थान वाली बस्ती से संबंधित होने की शर्त उस महिला पर लागू नहीं होती
जिससे तलाशी में भाग लेने या गवाही देने की अपेक्षा की जाती है. इसी
प्रकार धारा १७ की उपधारा (५) में उपबंध किया गया है कि उपधारा (२) के
अधीन अपने कृत्यों का निर्वहन करते हुए दंडाधिकारी अपनी सहायता के लिए ५
सम्मानित व्यक्तियों के एक पैनल को बुला सकता है जिनमें से तीन, जहाँ ऐसा
व्यवहार्य हो, महिलाएँ होंगी; और इस प्रयोजन के लिए स्त्रियों तथा
लड़कियों में अनैतिक व्यापार के दमन के क्षेत्र में कार्यरत अनुभवी
समाज-कल्याण कार्यकर्ताओं (विशेष रूप से महिला समाज-कल्याण कार्यकर्ताओं)
की एक सूची बनाकर रख सकता है. इसके अतिरिक्त धारा १९ (३) (१११) में उपबंध
किया गया है कि यदि कोई दंडाधिकारी आवेदक को सुनने और ऐसी जाँच करने के
बाद जिसे वह जरूरी समझे (जिसमें अपराधी परिवीक्षा अधिनियम १९५८ के अधीन
नियुक्त परिवीक्षा द्वारा आवेदक के व्यक्तित्व, घर की दशा और उसके
पुनर्वास की संभावनाओं का पता लगाने के लिए की गयी जाँच भी शामिल है) यदि
वह इस बात से संतुष्ट है कि इस धारा के अधीन आदेश दिया जाना चाहिए तो वह
कारणों को अभिलिखित करते हुए इस आदेश का आशय दे सकता है कि आवेदक को
दंडाधिकारी द्वारा नियुक्त व्यक्ति या प्राधिकारी संरक्षणगृह या
सुधारात्मक संस्था की स्थापना या उसके रख-रखाव के लिए आवेदन किये जाने पर
राज्य सरकार को लाइसेंस जारी करना चाहिए.
