<ळिटेरटुरे><ळेट्टेर्स्/ढिअरिएस्/स्पेएच्हेस्><ठ्रिपट्हि, ढ्र्. श्हिव्स्हन्कर् ' श्हेस्ह्मनि फन्डेय्><श्हस्ह, शहिट्य, शन्स्क्विटि खे शुट्व - (फट्र)><१९९१><ःइन्डि शहिट्य शम्मेलन्><आल्लहबड्><१-४><२०१०><ठ्रिपट्हि, श्-भ्हस्ह, शहिट्य, शन्स्क्रिटि-ळ्ड्स्-औ>

+ प्रियवर प्रभात जी, १२-८-५५
 सप्रेम नमस्कार.
आपके पत्र के साथ श्री शुक्ल जी कल मिले. बातें हुयीं. मैंने कह दिया है मैं २०
ता. तक आपका प्रयाग में दर्शन करूँगा. कारण यह है कि इधर संस्कृत-रत्नाकर का अंक
निकल रहा रहा है, जो दो मास पिछड़ गया है. 'श्रीदत्त अभिनन्दन ग्रन्थ'छप रहा है,
जिस पर सेप्टेम्बर के अन्त तक कम-से-कम एक सहस्र मिलेगा. ३०० रु. पेशगी ले चुका
हूँ. इधर सब काम मझधार में है. इनक काम भी ३१ आगस्त तक होना ही चाहिये. घोर श्रम
करके २० ता. तक आपके पास भेजूँगा. आप भी सहायता करें. अपसे मिलकर व्यवस्था कर
लेंगे. दो-तीन दिनों के लिये बनारस भी जाना अत्यावश्यक है. अस्तु कार्य अतिस्वल्प
और अति नया है. फिर भी आपकी सहायता से हो जायगा. आप इसके विशेषज्ञ हैं. वे अच्छे
आदमी और ब्राह्मण हैं. अत: यथासम्भव कष्ठ उठाकर भी उनका काम करने का विचार है.
वे आपसे मिलेंगे. मैं एक-दो दिनों में कुछ मसाला तैयार करूँगा. शेष मिलेने पर.
सप्रेम
केदारनाथ शर्मा
९०
प्रियवर प्रभात जी, सप्रेम नमस्कार. २२-८-५५
मैं आजकल में ही प्रयाग आने वाला था, किन्तु बुरी तरह कामों की झंझटों में फँसा
हूँ. इधर एक-दो दिनों में संस्कृत-रत्नाकर का अंक निकल रहा है. मैं यदि छोड़ देता
हूँ तो सारा गुड़गोबर हो जायगा. दूसरे एक अभिनन्दन ग्रन्थ छप रहा है. उसका भी
काम अटक रहा है. आज सांयकाल मीटिंग भी अत्यावश्यक है. इन्हीं कारणों से रुक गया
हूं. लीलाधर इधर अत्यन्त अस्वस्थ था, आज ही कुछ अच्छा है. उससे भी कुछ सहायता न
मिली. अत: आप शुक्लजी से कह दें कि चिन्ता न करें. मैं भी विवश हूँ.
मैंने योजना तो बना ली है और सामग्री भी संग्रहीत है. आपसे यदि परामर्श हो जाय
तो अत्यधिक सहायता मिले और ५-७ दिनों में कार्य सम्मन्न हो जाय. अन्य हिन्दी और
संस्कृत सिलेक्शनों का कार्यो तो अक्टूबर में निशिचततापूर्वक कर लूँगा. इधर ही
जरा भार आ पड़ा है. आप उन्हें समझा दें. मैं २५ ता. को सब सामान लेकर चलूँगा.
यदि अन्य कुछ हो तो एक्सप्रेस पत्र या तार द्वारा सूचित करा दें. उत्तर लौटती डाक
से दें तो २५ तक मुझे मिल सकेगा. आप भी तैयारी रखें.
सप्रेम
केदारनाथ शर्मा
९१
प्रिय प्रभात जी, नमस्कार. २१-८-५५
कल मैं कानपुर से टिकट मँगाकर निर्दिष्ट ट्रेन से प्रयाग आ रहा था. स्टेशन को
आया. दोपहर के भोजन के बाद गर्मी मे परेशान भी हुआ.सेकेण्ड था नहीं, थर्ड में
सूई भी नहीं जा सकती थी. पुन: मेल पर आया तो फर्स्टक्लास का टिकट अपेक्षित हुआ.
इस यातायात और दौड़धूप में, पहले दिन कि यात्रा से चित्त और शरीर दोनों ही
अस्वस्थ हो गये. रेचन की आवश्यकता थी, अत: प्रयाग और काशी को एक समझकर सेवा,
पथ्य आदि की सुविधा देखकर काशी आ गया.
अच्छा हो कि एक बार आप और मैं दोनों मिलकर कुछ घण्टे विचार कर लें. अत: आप
तुरन्त आ सकें तो अच्छा है. मैं केवल इसलिये अनेक आवश्यक काम छोड़कर किसी तरह
यहाँ आया हूँ. आपसे मिलने पर तुरन्त कार्य हो जाएगा. योजना आदि तैयार है. शेष
मिलने पर.
सप्रेम
केदारनाथ शर्मा
९२
नमस्कार. १६-९-५५
आपका तार मिला था, उसमें लिखा था, कि 'कल आ रहे हैं'यह शायद गड़बड़ या गलत था. कब
आ रहे हैं ? ऐसा लिखा होगा. एक दिन आपकी प्रतीक्षा में रह गया. मैं एक क्षण भी हट
नहीं सकता, एक-एक घड़ी कत्ल की है. फिर भी हताश नहीं हूँ. कापी भेजना शुरु कर
दिया क्या ? अभी तक उधर से कुछ उत्तर न आने पर यह सन्देह बना है कि प्रकाशक ने
इसका कार्य बन्द कर दिया क्या ? कल तार भी दिया था, ट्रंकाल के लिये लिखा था,
मौन हैं. यह स्थिति खतरनाक है. फिर भी मैंने प्रतिदिन मैटर भेजने का निश्चय कर
लिया है. २० ता. तक सारे भेज दूँगा. प्रूफ अभी नहीं आया. यदि छप रहा हो तो आप
ब्लाकों को लगवा दें या इस प्रूफ से साथ सारी कापी सायंकाल चलेगी-परसों से तीसरा
चलेगा. एक बार आप ट्रंककाल कर लें और प्रतिदिन की सूचना एक कार्ड द्वारा देते
रहें. मैं अनन्त कार्य-समुद्र में निमग्न हूँ. रात को फतिंगे रोशनी में काम नहीं
करने देते. बड़ी कठिनाई में जान है. खैर. उत्तर ट्रंक से, एक बार स्थिति समझाये.
सप्रेम
केदारनाथ शर्मा
९३
प्रिय प्रभात जी, १७-९-५५
कल पत्र भेजा है. रात की बातों से यह निर्णय हो गया कि काम हो रहा है. अष्टम पाठ
तक की कापी भी मिल गयी होगी. मैं आगे की कापी आज पुन: भेजूंगा. कम्पोज और प्रूफ
रीडिंग आप करते चलें. ब्लाकों का भी आपको पता लगेगा कि कहाँ क्या देना है ? यदि
ब्लाक सम्बन्धी कुछ चर्चा किसी पाठ में न हो तो एक वाक्य तदुनकूल बनाकर उसे
लगावा दें.
मैं अत्यन्त व्यस्त और दु:खित परिस्थिति में हूँ. मेरे आने पर निर्भय न रहें.
काम का सिलसिला जारी रखें. मैटर प्रतिदिन आवेगा जो अधिक होगा-तीसरे में चला
जायगा. मैं अभिनन्दन ग्रन्थ का कार्य बिना किये नहीं हट सकता, दिखेये, नोटिस
छपने भेज रहा हूँ. २५ तो प्रात: चाहिये. अभी भूमिका आदि लिखनी और चित्रों को
एरेंज कराकर २१ को तैयार कर देना है. और भी अनेक कार्यक्रम सिर्फ रीडर के कारण
बन्द कर दिये गयें. मैं १९ या २० को चलूंगा. एक दिन रहूँगा. मुझे रोकने का यत्न
जरा भी न करें. रुपयों की कमी है. आने के लिये सेकेण्ड क्लास का किराया
रिजर्वेशन के लिए २५ रु. चाहिये. रुपया तार से भेजें तो ठीक है. अन्यथा मैं मंगल
को ही बैंक से रुपया ले सकूँगा.
आप धैर्य और साहस से कार्य करें. व्याकुल न हों. मैं अत्यन्त विषम परिस्थिति में
कार्य कर रहा हूँ. २६ की रात को चलकर पुन:२७-२८-२९ तीन दिन रह सकूँगा-यदि
आवश्यकता हुई. वे दिन निश्चिन्तता के हैं. इधर एक दिन के लिए अवश्य आ रहा हूँ.
सप्रेम
केदारनाथ शर्मा
९४
प्रिय प्रभात जी, सप्रेम नम:. ४-१०-५५
एक तार और पत्र मिला था, मैनें भी एक एक्सप्रेस पत्र द्वारा मैटर भेजा था. २७ या
२८ को मिला होगा. आश्चर्य है कि आज तक आपने उसकी कुछ सूचना नहीं दी, अन्तत: क्या
हुआ ? कम-से-कम विस्तृत विवरण दीजिये. चिन्ता लगी है. समय,मस्तिष्क और पैसा भी
लगा है. कुछ परिणाम तो मालूम हो.
आपके बन्धुओं का क्या हाल है ? आपसे वे दोनों काफी बिगड़े हुए थे. अन्तत: मुझसे
भी. उनके द्वारा भी मुझे कोई पत्र आदि नहीं मिला. उत्तर देकर चिन्ता दूर किजिए.
ऐसे तो मैं समझ रहा हूँ कि मामला ठप हो गया है और होना भी चाहिए था.
सप्रेम
केदारनाथ शर्मा
९५
नमस्कार. १६-९-५६
मैं कल बनारस से लौटा हूँ. आपका पत्र मिला. देवरानी से तो अभी भेंट नहीं है.
जेठानी को सूचित कर दिया है. पता नहीं उनकी प्रकृति कैसी है ? देवरानी का सूत्र
खोज रहा हूँ.
सम्मेलन उत्तरोत्तर प्रगतिपथ पर है. अनुसन्धान-मन्दिर की स्थापना वसन्तपंचमी को
है. उसकी तैयारी में काफी व्यवस्तता है. सम्मेलन का बम्बई अधीवेशन, मई के प्रथम
सप्ताह में है. श्री सातवलेकर स्वागताध्यक्ष हैं, अब उसकी चर्चा पत्रों में
आवेगी. समय मिलते ही प्रबन्ध करूँगा पंचनद और राजस्थान प्रान्तीय सम्मेलन
धूम-धाम से हो रहे हैं. संस्कृत प्रसार-परीक्षाएंॅ भी प्रारम्भ हो गयीं है.
चन्द्रदत्त ने मुझे काफी तंग किया. आपको तो तंग करेगा ही. क्या उस प्रकाशक की
कुछ पुस्तकें हुईं. संस्कृत में किसकी रीडरें हुई.
सप्रेम
केदारनाथ शर्मा
९६
प्रियवर प्रभात जी, १०-४-५७
नमस्कार.
मैं पटना आया हूँ. आपका पत्र मिला. धन्यवाद. धन्यवाद नाटक का अभिनय ठीक है,
किन्तु चाणक्य का अभिनय अनुरुप व्यक्ति से करायें. दिल्ली वाला अच्छा नहीं था.
चन्द्रगुप्त भी ठीक रहे पाटलिपुत्र में मुद्राराक्षस अनुरूप रहेगा. सामग्री
प्राय: मिल जायगी. एक लिस्ट पहले भेज देनी चाहिए. सम्मेलन की तिथियाँ १५ मई के
लगभग हैं.
अभी अन्य नाटक मण्डिलयों ने सूचना नही दी है. यत्न कर रहा हूँ.
सप्रेम
केदारनाथ शर्मा
९७
प्रिय वरेषु सप्रणयं नमोनम:. १०-३-५८
चिर प्रतीक्षा के बाद आपका पत्र मिला. प्रसन्नता हुई. सेन्ट्रल और प्रदेश
सरकारों के पास कुछ हितैषी मित्रों ने मेरी सहायतार्थ लिखा-पढ़ी की है. त्रिपाठी
जी के अनुकूल वार्तालाप किया है. यहाँ (दिल्ली) भी दाढ़ी बाबा तथा अन्य व्यक्ति
कार्य कर रहें हैं. उ. प्र. में यदि आप कुछ शक्ति लगा दें, तो निश्चित कार्य बन
जायगा. मुख्य और शिक्षा मंत्रियों के पास लिखित आवेदन जा चुके हैं. प्रयत्न से
सफलता होगी. मैं अब बिहार राष्ट्रभाषा परिषद् का काम था सरित्सागर का अनुवाद कर
रहा हूँ. लीलाधर भी साथ ही टाइप का कार्य कर रहा है. मेरा विचार भी अब अपने
प्रदेश में रहने का है. मस्तिष्क में औषधियों की गर्मी भरी है. जीवित तो रह गया,
लेकिन जीवन का रस चला गया. अभी भी रोग शेष लगे हैं. एक सहायक हर समय अपेक्षित
है. एकाकी कहीं जाना-आना सम्भव नहीं है. लीलाधर अभी घर गया है. दो-चार दिनों में
आवेगा.
सप्रेम
केदारनाथ शर्मा
९८
प्रियवर प्रभात जी, नमस्कार. १५-५-५८
आपको एक पत्र भेजा था. उत्तर न आने से रुका हूँ. कहीं जा नहीं रहा हूँ. क्या
कर्त्तव्य है ? इसका पता लगाकर लिखें. तदनुसार मैं भावी व्यवस्था बनाऊँ.
आप आजकल क्या कर रहे हैं. अपनी प्रकाशित पुस्तकों में से आपने एक भी नहीं दी.
उनका कार्य कैसा है.
लीलाधर प्रसन्न है. मेरे कार्य में सहयोग कर रहा है. अभी स्थायी प्रबन्ध कहीं
नहीं है
सम्मेलन का मामला चल रहा है. कभी-कभी पत्रों में सामाचार मिलता है.
उत्तर की प्रतीक्षा है.
सप्रेम
केदारनाथ शर्मा
९९
प्रियवर प्रभात जी, नमस्कार. २७-९-५८
आप तो क्षण प्रभा की तरह चमककर सहसा मौन हो जाते हैं. श्रीश तो जरूर प्रतिमास
रुपाया भेजते हैं, किन्तु १५-१६ तारीख तक मिले तो मेरी ओर से उन्हें हार्दिक
कृतज्ञता प्रकाश करें.
संस्कृत रत्नाकर के लिए एक लेख अवश्य और शीघ्र भेजिये. इस बार सम्मेलन,
चित्तौड़गढ़ की ऐतिहासिक भूमि में होगा. क्या प्रयाग की नाट्य मण्डली किसी वीर
अभिनय का आयोजन करेगी. उनसे अवश्य पूछिये. आप पता लिखें तो मैं उनसे साक्षात्
प्त्र व्यवहार करूँ.
सप्रेम
केदारनाथ शर्मा
१००
प्रियवर प्रभात जी, सप्रेम नमस्कार. ११-१०-५८
चिर प्रतीक्षा के बाद आपका पत्र मिला. लीलाधर अब जयपुर में भारतसेवक समाज का
प्रकाशनाधिकारी होकर चला गया. राष्ट्रवाणी नाम का एक साप्ताहिक पत्र भी सम्पादित
करता है. १ सितम्बर से गया है. आप अकबरीय कालिदास पर निबन्ध अवश्य भेज दें. छाप
दूँगा. चण्डीगढ़ जाने के पूर्व अवश्य मिलते हुए जायँ. मैं प्रतीक्षा करूँगा.
स्टेशन से सीधे यही आयें. सा ने गुरु रूपया तो भेजते हैं, किन्तु विलम्ब से.
१७-१८ ता.तक. उन्हें धन्यवाद दें. मिलें तो स्मरण करायेगें.
शेष कुशल. मिलने पर.
सप्रेम
केदारनाथ शर्मा
१०१
प्रियवर प्रभात जी, १-६-४९
नमस्कार.
आपका पत्र मिला. मेरा भी यही अनुमान था कि स्याल जी ही होंगे. एक बार दारांगज में
रहनेवाले उनके पी. ए. ने, उन्हीं के आफिस में भंग छनायी थी, उन्हें भी.
उनके पिता श्री गंगा सिंह जी स्याल बनारस में जेलर थे. हमेरे गुरू जी श्री
अनन्तराम जी का उनके साथ अतिघनिष्ठ सम्बन्ध था. वे दोनों ही ग्राम के निवासी थे.
वे कट्टर सनातनी हिन्दू हैं. दुर्गापाठ आदि पर भी विश्वास रखते हैं.
आप उनसे यह समझा दें कि मैनें अपना जीवन संस्कृत-सेवा के लिए दे दिया है.
केन्द्र से निकट सम्पर्क रहने के कारण उसी कार्य से देहली में रहता हूँ. कभी-कभी
काशी भी रहता हूँ. मेरी पेंशन व्यवस्था उन्हीं के हाथ है. वे कृपया ऐसी व्यवस्था
बना दें कि प्रति तृतीय मास में काशी से यह राशि प्राप्त कर लिया करूँ. प्रतिमास
आने-जाने में तो सभी रुपया रेल भाड़े में चाल जाएगा.
यह भी समझा दें कि यह पेंशन इसी संस्कृत-सेवा के नाते मिली है. केन्द्र से भी
मिलने की सम्भावना हो रही है. श्री सम्पूर्णानन्द जी ही आज-कल सम्मेलन के सभापति
हैं, आपको अधिक क्या कहना है.
उनकी अनुकूलता इसके लेने में आर्थिक कार्यालयों की चकल्लस से कुछ मुक्ति मिलेगी.
उनके सामने मेरी स्थिति साफ रहनी चाहिए. जून के अन्त में आकर मैं आपके साथ ही
उनसे एक बार मिल लूगाँ. शेष ठीक है.
लीलाधर स्थायी नौकरी न होने के कारण दु:खी हैं. यदि उसे यू. पी. के किसी
प्राइवेट या सहायता प्राप्त स्कूल आदि में काम मिल जाय, खासकर अल्मोड़ा या
नैनीताल में, तो उसका जीवन सुखी और व्यवस्थित हो जाय. आजकल कथासरित्साकर का
टाइप करके कुछ उपार्जन कर लेता है. उसका ध्यान रखें. हिन्दी का अच्छा टाइपिस्ट
है, साहित्यरत्न और शास्त्री है. पत्र-सम्पादन का अच्छा अनुभव है. उसकी स्थिति
में मैं भी दु:खी हूँ. इस बार मेरे नवजीवन का श्रेय उसी को है. अतिशय सेवा की
है.
सप्रेम
केदारनाथ शर्मा 'सारस्वत'
१०२
प्रिय प्रभात जी,नमोनम:. १-८-५९
मैंने आपको अनेक महत्वपूर्ण पत्र लिखे, किन्तु उत्तर न मिला. मालूम होता है आप
प्रयाग से बाहर है या अधिक व्यस्त हैं. मैं २४ अगस्त को दिल्ली से उधर प्रस्थान
कर रहा हूँ. विन्ध्याचल जाऊँगा. कथारित्सागर का मुद्रण, सम्मेलन प्रेस में चल
रहा है. इस सिलसिले में प्रयाग आना भी संभव है. मिलकर अनेक महत्वपूर्ण बातें
करनी हैं.
लड़के की परीक्षा (विशारद) के लिए, तथा लीलाधर के संबंध में आप को दो
पृथक्-प्रथक् पत्र लिखे हैं. परन्तु उत्तर न मिलने से व्यवस्था नहीं बना पाया.
यदि आप प्रयाग है तो उत्तर दें. मैं अब उधर रहकर आपके सहयोग से कुछ साहित्यिक
व्यवसाय में लगना चहता हूँ. यहाँ से ऊब गया हूँ. पत्र की प्रतीक्षा रहेगी.
सप्रेम
केदारनाथ शर्मा
१०३
प्रिय प्रभात जी, २-१२५९
सप्रेम नमस्कार.
बहुत दिनों से पत्रव्यवहार नहीं होने से कुछ पता नहीं आप कहाँ हैं ? पिछले कुछ
दिनों से मेरा स्वास्थ्य खराब सा है. कहीं आने-जाने योग्य नहीं. इधर
कथासरित्सागर का अनुवाद, सम्मेलन-मुद्रणालय में छप रहा है. उसकी भूमिका भी इसी
अवस्था में तैयारी करनी पड़ी. अधिक श्रम से स्वास्थ्य काम का नहीं रहा. अब
भल्लातक कल्प कर रहा हूँ. १५ जनवरी तक चुप-चाप पड़े रहना है. कभी निराशाजनक
स्थिति भी होती रही. आपको पत्र न लिख सका. पता नहीं वे कैसें हैं ?मैं भी निराश
होकर केवल भगवान के भरोसे पड़ा हूँ. लीलाधर भी विवश होकर जयपुर ही रहने लगा है.
दैव की गति है.आप अपना कुशल समाचार दें. कुछ शांति और संतोष मिले. मैं भी पड़े-
पड़े एक निजी प्रकाशन की सोच रहा हूँ. दिल्ली में एक प्लॉट भी ले लिया है. पता
नहीं क्या होना है . प्रयाग से पेंशन यथावत चल रही है. पत्र अवश्य दें.
सप्रेम
केदारनाथ शर्मा
