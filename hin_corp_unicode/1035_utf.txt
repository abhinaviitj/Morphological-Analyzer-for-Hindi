<णटुरल् श्चिएन्चे><ं. आ. ः.><आनोन्><ढ्हन्वन्टरि><१९८५><णिर्मल् आयुर्वेड शन्स्ट्हन्><आलिगर्ह्><१६ टो १९><२४००><आनोन् - ढ्हन्वन्टरि - ईईई>

वातिक पाण्डु में जो कृष्णता तथा अरुणता लक्षण लिखा है, इससे पाण्डुत्व की
हानि नहीं होती, पाण्डुता तो रहती ही है. पित्तजन्य पाण्डु के समान पीताभता
इसलिए नहीं पाई जाती कि बात के द्वारा कुछ अंश में पित्त पराभूत हो जाता है.
२. पैत्तिक पाण्डु -
जब पित्त प्रकृति वाला मनुष्य पित्त कारक आहार-~विहारों का सेवन करता है तब
उसके शरीर में पित्त प्रकृपित तथा रक्तादि धातुओं को दूषित करके पाण्डु रोग
उत्पन्न करता है. उस पाण्डु रोग में शरीर पीला या हरे रड़्ग का होना, ज्वर,
दाह, वमन, मूर्च्छा, प्यास, मल मूत्र नेत्र सिरायें और चेहरा पीला होना, पसीना
आना, ठण्ड की इच्छा रहना, अन्न खाने की इच्छा न होना, मुँह कडुवा रहना, उष्ण
और अम्ल पदार्थ अनुकूल न आना, मल पतला होना, दुर्बलता अन्धेरा दीखना और अन्य भी
पैत्तिक लक्षण होते हैं.
३. श्लैष्मिक पाण्डु -
कफ प्रकोपक आहार-विहारों के सेवन से कफ प्रकुपित होकर पूर्वोक्त सम्प्राप्ति के
अनुसार पाण्डु रोग उत्पन्न करता है. श्लैष्मिक पाण्डु रोग में शरीर का भारीपन
तन्द्रा, वमन, शरीर का वर्ण श्वेताभ होना, लाला का अधिक स्त्राव, रोंगटे खड़े
होना, अवसाद, मूर्च्छा, भ्रम, थकावट मालुम होना, श्वास-कास, आलस्य अरुचि, बाणी
तथा स्वर की रुकावट, मूत्र-नेत्र-नख-चेहरा और श्वेताषर्ण होना, कटु, रूक्ष और
उष्ण पदार्थ खाने की इच्छा होना, शोथ, मुख मीठा तथा लवण रहना और अन्य लक्षण
होते हैं. - च. चि. १६.
कफ जन्य पाण्डु में पीतता तो होती है किन्तु श्वेतता अधिक होती है. कफज पाण्डु
का विशिष्ट लक्षण शरीर में शोथ होना है, शोथ कफज पाण्डु का सहज उपद्रव है.
पाण्डु रोग में हृदय दुर्बल हो जाता है, रक्त में जीवनीयांश की कमी आजाती है
इसलिये शोथ की उत्पत्ति होती है. शोथ साधारणतया पैरों में होती है, शोथ को
अंगुली से दबाकर देखा जाये तो गढ्ढा पड़ जाता है, जो अंगुली हटाने के पश्चात्
थोड़ी देर में समान हो जाता है.
त्रिदोषज पाण्डु -
सभी वातादि दोषों के कुपित करने वाले आहार-~विहार के सेवन करने से त्रिदोषज
पाण्डु रोग उत्पन्न होता है. उसमें तीनों दोषों के लक्षण जो पहले कहे गये हैं
वे एक साथ होते हैं. यह दु:सह-अति कष्ट देने वाला है.
आचार्य माधव ने `ज्वरारोचकहृल्लासच्छर्दितृष्णाक्ल-~मान्वित:' लक्षण लिखे हैं.
चरक सुश्रुत तथा वाग्भट ने पाण्डु रोग के जो अलग-अलग लक्षण बताये हैं वे
त्रिदोषज पाण्ड में एक देखने में आते हैं माधव ने जो ज्वर अरोचक मिंचली, वमन
प्यास तथा क्लम ये लक्षण लिखे हैं वस्तुत: ये त्रिदोषज पाण्डु के असाध्य लक्षण
हैं.
मृत्तिका जन्य पाण्डु -
मृत्तिकादनशीलस्य कुप्यत्यन्यतमोमल:.
कषाया मातं पित्तमूषरा मधुरा कफम्..
कोपयेन्मृद्रसादींश्च रौक्ष्याद्भुक्तं च ख्क्षयेत्.
पूरयत्यविपक्वैव स्त्रोतांति निरुणद्धयपि..
इन्द्रियाणां बलं हृत्वा तेजो वीर्योजसी तथा.
पाण्डुरोगं करोत्य शु वलबर्णाग्नि नाशनम्..
शूनगण्डाक्षिकूटभ्रू: शूनपान्नाभिमेहन:.
क्रिमिकोष्ठो़अतिसार्ग्रेत मलं सासृक कफान्वितम्.. (च.)
जो मनुष्य खाता है, उसके शरीर में वातादि दोषों में से किसी भी एक दोष का कोप
होता है. यथा-कसैली मिट्टी खाने से वायु, ऊसर मिट्टी खाने से, पित्त, मधुर
मिट्टी खाने से कफ कुपित रोता है और मिट्टी में रहने वाले विभिन्न रस और
रूक्षता के कारण रसादि धातुओं और शरीर के विभिन्न अंगों को रूक्ष कर देते
हैं. मिट्टी का परिपाक अग्नियों द्वारा हो नहीं पाता है, इसलिये रस रक्तादि
धातुओं को वहन करने वाले स्त्रोतों को पूर्ण कर देते हैं. फलस्वरूप उनके मार्ग
रुक जाते हैं जिससे धातुओं का पोषण उचित रूप से हो नहीं पाता. अत: खाई हुई
मिट्टी से प्रकुपित दोष इन्द्रियों के बल को नष्ट तथा तेज-वीर्य-ओज को नष्ट कर
बल-वर्ण को नष्ट करने वाले पाण्डुरोग को उत्पन्न करते हैं.
मृत्तिका भक्षण से उत्पन्न पाण्डुरोग में अक्षिकूट में शोथ, गण्डस्थल और
भूप्रदेश में शोथ, पैर-नाभि-मूत्रेन्द्रिय में शोथ हो जाता है. उदर में क्रिमि
उत्पन्न हो जाते हैं. रोगी रक्त और कफ से मिश्रित मलत्याग बार-बार करता है.
उपद्रव-
उपद्रवास्तेष्वरुचि: पिपासा छर्दिज्वरोमूर्धरुजा़अग्निसाद:.
शोथस्तथा कण्ठगतो़अबलत्वं मूर्च्छाकृमोहृद्यवपीडनं च..
अरुचि, तृषा, वमन, ज्वर शिर की पीड़ा, अग्निमद्यां कण्ठ में शोथ दुर्बलता,
मूर्च्छा, बिना परिश्रम के थकावट और हृदय की पीड़ा ये पाण्डुरोग के उपद्रव हैं.
(सु.)
पाण्डु रोग के असाध्य लक्षण -
जो पाण्डुरोग चिरकाल से उत्पन्न हुआ हो और उस से शरीर को सभी धातुयें रूक्ष हो
जाती हैं वह असाध्य होता है. समय के अधिक बीत जाने पर पाण्डुरोगी के शरीर में
शोथ आया हो और सब वस्तुओं को पीला देखता हो, वह असाध्य है. जिस पाण्डुरोगी को
कफयुक्त होने पर भी बद्ध, अल्प और हरे रंग का मल बार-बार आता है और जिसका शरीर
श्वेत वर्ण से लिप्त सा प्रतीत हो वह पाण्डुरोगी असाध्य होता है. जिस
पाण्डुरोगी का शरीर अत्यधिक रक्त स्त्राव के कारण पाण्डु मात्र न रहकर श्वेत
हो गया हो, वह असाध्य है. जिसके दन्त-नख तथा नेत्र पाण्डु वर्ण के हो गये हों
और रोगी सब पदार्थों को पीला देखता हो, वह असाध्य है. जिस पाण्डु रोगी के
हाथ-पांव तथा सिर में शोथ हो तथा मध्य शरीर क्षीण हो या मध्य भाग में शोथ हो और
हाथ-पांव एवं सिर पतले हो गये हों, वह असाध्य है. गुदा तथा अण्डकोष में शोथ हो,
रोगी मूर्च्छित मृत प्राय: सा प्रतीत हो, वह असाध्य है. ज्वर तथा अतिसार पीड़ित
हो, वह असाध्य होता है.
पाण्डुरोग चिकित्सा सिद्धान्त -
१- साध्य पाण्डुरोग में प्रथम रोगी के दोषों के बला-~बल का उचित रूप से विचार
कर चिकित्सा आरंभ करें.
२- सर्व प्रथम रोगी को स्नेहपान कराके स्नेहन करें. एतदर्थ-घृतपान करावें.
स्नेहन क्रिया के लिए-
कल्याणकं पञ्चगव्यं महातिक्तमथापि वा.
स्नेहार्थ घृतं दद्यात् कामला पाण्डु रोगिणो..
पाण्डु तथा कामला रोग में स्नेहन करने के लिए कल्याणघृत, पञ्चगव्य घृत तथा
महातिक्त घृत का प्रयोग करना चाहिए. तैल स्नेहन करने से पित्त प्रकोप हो कर
रक्त दुष्टि होने से रोग बढ़ता है.
३- पाण्डुरोगी के लिए स्वेदकर्म का निषेध है.
४- ऊर्ध्वशुद्धि-यद्यपि पाण्डुरोग में वमन निषेध है तथापि साधारण अवस्था में
काल, देश एवं दोषों का विचार करके और कफ का अधिक प्रकोप होने पर वमन का प्रयोग
करना प्रशस्त है.
५- अध:शुद्धि- वमनोत्तर तीक्ष्ण विरेचन देना चाहिये.
६- वातिक पाण्डु में-विशेषत: स्निग्ध पैत्तिक में तिक्त रसात्मक, शीतवीर्य
वाले, श्लैष्मिक में कटु तिक्त रसात्मक ऊष्ण घीर्य वाले द्रव्यों का प्रयोग
करें. त्रिदोषज में तीनों दोषों की मिश्रित चिकित्सा करे.
७- मृद्भक्षणज पाण्डु में रोगी के बलाबल को देखकर युक्तिपूर्वक तीक्ष्ण विरेचन
दें. विरेचन बार-बार दें कि खाई हुई मिट्टी बाहर निकल जाये.
पाण्डुरोग चिकित्सा
(१) स्नेहनार्थ - उपर्युक्त घृतों में से १० से २० ग्राम तक की मात्रा में
प्रतिदिन प्रातकाल देवें. अनुपान में उष्णोदक दें.
(२) वमनार्थ - मदनफल श्रेष्ठ है. मदनफल ६० ग्राम लेकर यवखण्ड कर दो लिटर जल में
डालकर उबालें. जब पानी आधा रह जाय तो उतार कर छान लें. इस एक लिटर क्वाथ को
शनै:शनै: सबका सब मिला दें. यदि रोगी इतना क्वाथ एक बार में न पी सके तो उबाल
कर ५०० मि. लि. रख लें.
(३) विरेचन - पाण्डुरोग में विरेचन अच्छा काम करता है. मृद् भक्षण जन्य
पाण्डुरोग में तो बार-बार विरेचन देना श्रेष्ठ है ही, अन्य भेदों में भी विरेचन
उत्तम है. अध: शुद्धि के लिए विरेचन श्रेष्ठ कहा है. शिरो-~विरेचन भी पाण्डुरोग
में सर्व श्रेष्ठ है अत: दोनों विरेचनों का प्रयोग करें. अध: शुद्धि के लिए
रेचन दें और शिरो-~विरेचन के लिए वन्दाल विरेचन योग दें.
अंश्वकंचुकी रस - शुद्ध पारद, सुहाग भुना हुआ, शुद्ध गंधक, शुद्ध बत्सनाभ,
सूंठ, कालीमिर्च, छोटी पीपल, हरड़ दल, बहेड़ा दल, शुद्ध हरताल या माणिक्य रस ये
सब समभाग और शुद्ध जमालगोटा सबको समान लेवें. प्रथम पारद तथा गन्धक की कज्जली
कर, उसमें हरताल मिलाकर खरल करें कि उस के सूक्ष्म कण भी न दीखें, फिर अन्य
द्रव्यों का सूक्ष्म चूर्ण वस्त्रपूत कर मिला दें. फिर भांगरे के रस में २१ दिन
मर्दन कर २५०-२५० मि. ग्रा. की गोलियां बना लें. छाया में सुखाकर सुरक्षित
रखना.
मात्रा - १.२ गोली. अनुपान-अदरख का रस या मिश्री युक्त जल.
उपयोग - जहां कहीं विरेचन की आवश्यकता हो, वहां इस रस को दें. पाण्डुरोग में २
गोली दें.
सूचना-शिरोविरेन भी आवश्यक है. एतदर्थ-
१. शिरोविरेचनीय सुरमा-नेत्रों में लगावें.
२. वन्दाल के दो फलों के भीतर की जाली लेकर एक गिलास में १५ मि. लि. जल के साथ
डालकर मकान की छत पर रख दें. प्रात: ४ बजे पानी को छानकर रोगी की नाक में
डालें. अच्छा तो यह है कि रोगी स्वयं रुई में भिगोकर जोर से नसवार की भाँति जल
को नासा में खींचें. यह नस्य शिरोबिरेचन के लिए श्रेष्ठ है. पाण्डुरोग को यह
नस्य ही सिद्धकर होती है.
पाण्डुरोग की सामान्य चिकित्सा --
१. नवायस चूर्ण (च.) सौंठ, कालीमिर्च, छोटी पीपल हरड़, बहेड़ा, आंवला, मोथा,
बायबिडंग और चित्रकमूल-~त्वक् समभाग लें, सूक्ष्म चूर्ण बना वस्त्रपूत कर लें.
लौह भस्म या माण्डूर भस्म सब के समान भाग मिला, ३ दिन मर्दन कर रखना.
मात्रा-२५० से ५०० मि. ग्राम तक. अनुपान-दूध या छांछ के साथ दें.
उपयोग - यह पाण्डु, कामला शोथ, हृदयरोग, उदर-~रोग आदि को दूर करता है.
शक्तिवर्धक है. अति प्रदी-~पक है. पाचक है. रक्त में रक्ताणुओं की वृद्धि करता
है. यकृत को शक्ति देकर उसकी क्रिया को सुधारता है. भोजनोपरान्त दोनों समय
लोहासब यथाविधि पिलावें.
२. कासीस को भृड़्गराज के स्वरस में भावित करे और धूप में सुखा लें. यही
कासीस शोधन विधि है. हरिताभ नीली कसीस श्रेष्ठ है.
कासीस भस्म-कासीस (ञेर्र्. शुल्प्हटे) को भांगरे के स्वरस में १२ घण्टे खरल कर
चक्रिकायें बना लें, सूर्य-~ताप में सुखा लें. फिर सम्पुट करके गोबरी के चूरे
का लघुपुट दें. ३ पुट देने से लाल वर्ण की भस्म बन जाती है.
मात्रा - १२५ से २०५ मि. ग्राम तक दिन में दो बार दें. मधु+पीपल चूर्ण के साथ
दें. यह रक्ताणुओं की वृद्धि करती है. अग्नि प्रदीप्ति कारक है.
३. पुनर्नवादि मण्डूर (भैर) पुनर्नवा, सोंठ, पीपल, कालीमिर्च, विडंग, देवदारु,
चित्रकमूलत्व, पुष्करमूल, त्रिफला, हल्दी, दारुहल्दी, दन्तीमूल, चाव, इन्द्रजौ,
कुटकी, पीपरामूल, नागरमोथा प्रत्येक १० ग्राम मण्डूर भस्म, ४०० ग्राम, गोमूत्र
४ लिटर लें. प्रथम मण्डूर भस्म को गो मूत्र में पकावें. जब गाढ़ा होने लगे तो
नीचे उतार शेष द्रव्यों का वस्त्रपूत चूर्ण बना मिलावें. १ दिन मर्दन कर ५००
मि.ग्रा. की गोली बना लें.
मात्रा-१-२ गोली. अनुपात-छाछ, पुनर्नवादि क्वाथ
४. मण्डूर भस्म - १२५ से २५० मि. ग्राम तक. दिन में ३ बार त्रिफला क्वाथ से
दें. लोहे की न्यूनता से होने वाले पाण्डु में इसका प्रयोग अत्यन्त हितकर है.
दोषानुसार चिकित्सा
१ वातिक पाण्डुरोग-
१-योगराज (च.) हरड़, बहेड़ा, आंवला, सोंठ, पीपल, मरिच, चित्रक, बायविडंग
प्रत्येक का वस्त्रपूत चूर्ण १-१ भाग, शु. शिलाजीत, रजत माक्षिक भस्म स्वर्ण
माक्षिक भस्म, लोह भस्म प्रत्येक ५-५ भाग, मिश्री ८ भाग लें. इन सभी द्रव्यों
का सूक्ष्म वस्त्रपूत चूर्ण एकत्र मिलाकर मधु में आप्लुत कर लोह पात्र में रखें
अथवा ७५० मि. ग्रा. भार की गोलियां बनालें.
मात्रा - १-२ गोली, प्रात: सांयकाल. दूध के साथ लें.
२-गुडुच्यादि घृत (यो.र) मात्रा-१२ ग्राम, उष्ण दुग्ध में मिलाकर पिलावें.
त्र्योक्यसुन्दर रस (र.सां.सं.)-पारद १ भाग अभ्रक भस्म शतपुटी ६ भाग लोह भस्म
शतपुटी ८ भाग, हरड़, बहेड़ा, आंवला, सोंठ, मरिच, पीपल, मोचरस, मूसली तथा सत
गिलोय प्रत्येक ५ भाग ले सबको एकत्र चूर्ण कर त्रिफला क्वाथ की २० भावनाएं १०
दिन में दें. फिर सहजना मूल तथा चित्रक मूल के रस की ८-८ भावनायें दें. गोली
१-१ निष्क भर की बनालें.
मात्रा-१-१ गोली. त्रिफला क्वाथ ६० मि. ली. घृत ६ ग्राम, शक्कर १२ ग्राम मिला
पिला दें.
उपयोग-शोथ, पाण्डु, क्षय, ज्वारातिसार तथा सर्व-~विधि उपद्रवयुक्त पाण्डुरोग
नाशक है.
२. पैत्तिक पाण्डु रोग -
(१) प्रवाल माक्षिक मिश्रण - प्रवाल पिष्टी, स्वर्ण-~माक्षिक भस्म और अमृता
सत्व तीनों १२५-१२५ मि. ग्रा. प्रात:सायं शहद के साथ देते रहने से थोड़े ही
दिनों में पाण्डु रक्त की कमी, रक्त में श्वेताणु वृद्धि, नस्तेजता और दाह आदि
का शमन हो रक्त शुद्धि हो जाती है.
आवश्यकतानुसार २५० मि. ग्रा तीनों को दे सकते हैं. इसमें लोह भस्म १२५ मि.
ग्राम तक मिलाने से रक्ताणुओं की सत्वर वृद्धि होती है. यदि दाह न हो तो
अमृतासत्व के बदले ६४ प्रहरी पीपल २५० मि. ग्रा. मिला कर देने से अग्नि प्रबल
हो पाण्डुरोग शीघ्र दूर होता है.
यदि हृदय की धड़कन, हृदयावरोध, हृदयशूल, या हृदय में दाह आदि लक्षण भी
प्रतीत होते हों तो अर्जुन छाल का क्वाथ अनुपान रूप से दिया जाता है. यह अति
सौम्य औषधि है. सुकुमार स्त्रियों और बच्चों को भी यह दी जाती है. विशेष अनुभूत
है.
(२) मण्डूर भस्म १२५ मि. ग्रा. की मात्रा में त्रिफलारिष्ट के साथ दें.
३. श्लैष्मिक पाण्डु रोग -
(१) नवायस चूर्ण, (२) त्र्यूषणादि मण्डूर (भै. र.) (३) पुनर्नवादि मण्डूर (भै.
र.) मात्रा-५०० मि. ग्रा.. गोमूत्र के साथ दें.
४ त्रिदोषज पाण्डुरोग -
पञ्चानन वटी (पाण्डु)-शु पारद, शु. गन्धक, ताम्र भस्म, अभ्रक भस्म शु गूगल तथा
शु. जमालगोटा सम भाग लें. गन्धक की कज्जली करें. फिर भस्म और शेष द्रव्यों का
वस्त्रपूत चूर्ण क्रमश: मिलाकर गोघृत से स्नेहाक्त करके १ प्रहर मर्दन कर १२५
मि. ग्रा. की वटी बना लें. १-२ वटी प्रात:काल पुनर्नवाष्टक कषाय से.
५. मृद् भक्षणज पाण्डुरोग-
१- मिट्टी (मृत्तिका) को कोष्ठ से निकालने के लिए संशोधन क्रिया करें.
२-दोषोल्वणता के अनुसार पूर्वोक्त चिकित्सा करें.
३-रूक्षता को दूर करने के लिए व्योषाद्य घृत (च) १५ ग्राम की मात्रा में
गोदुग्ध में मिला कर दें.
४-दोष नाशक द्रव्यों से भावितकर मिट्टी खाने को दें.
५-इलायची १ भाग शु. गन्धक २ भाग, शु. मुर्दा-~संग २ भाग, सोंफ १ भाग सबको
मिलाकर वस्त्रपूत चूर्ण बना लें. मात्रा-२ से ६ ग्राम तक. अनुपान-उष्ण दुग्ध या
अर्क सोंफ. दस्त होकर मिट्टी निकल जाती है.
शोथ युक्त पाण्डु-
१. पुनर्नवा मण्डूर (भै.र.) मात्रा-३७५ मि.ग्रा. दिन में ४ बार दें.
अनुपान-पुनर्नवामूल स्वरस तथा विल्वपत्र स्वरस ३-३ मि लि. के साथ दें.
सहपान-लोहा-~सब+पुनर्नवासव भोजनोपरान्त देते रहें.
क्रिमिकोष पाण्डु-
(१) विडड़्गादि लोह+क्रिमिमुद्गर रस दोनों २५० मि. ग्रा. लें. इसमें विडड़्ग
चूर्ण तथा पलाश बीज चूर्ण १-१ ग्राम और मिला प्रात: सायंकाल दें. भोजनोत्तर
दोनों समय विडड़्गारिष्ट+लोहासव समभाग जल से दें.
(२) मुस्तादि योग (सि.यो.सं.) शु. पारा शु गंधक नागरमोथा, पलास (ढाक टेसू) के
बीज सेंके हुए, वाय-~विड ग छिलका निकाला हुआ, दाडिम के मूल या वृक्ष की छाल,
करञ्जुए (कंजे) का मग्ज (मींगौं) सेंका हुआ, इन्द्रयब सेंका हुआ, कबीला,
किरमानी अजवायन प्रत्येक १-१ भाग, अजवायन का सत और सेंकी हुई हींग प्रत्येक आधा
भाग लें. प्रथम पारे गन्धक की कज्जली बना उसमें अन्य द्रव्यों का कपड़छन चूर्ण
मिला, अनन्नास के पत्तों के रस में एक दिन मर्दन कर ५००-५०० मि. ग्रा. की
गोलियां बना छाया में सुखाकर रख लें.
मात्रा - १.२ गोली. अनुपान-भद्रमुस्तादि क्वाथ के साथ दें.
उपयोग - इसके सेवन से उदर कृमि और कृमियों से होने वाले उपद्रव दूर होते हैं.
सगर्भा का पाण्डु--१. योगराज रस (च) पूर्वोक्त दें.
आन्त्रशोथ युक्त पाण्डु--१. मण्डूर वटक (च) १-२ गोली दिन में दो बार छाछ के साथ
देवें.
२. पञ्चामृत मण्डूर (भै.र.) १ ग्राम, दोनों समय पुनर्नवा मूल स्वरस के साथ.
