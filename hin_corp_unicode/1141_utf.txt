<औङ्ङिचिअल् आन्ड् ंएडिअ ळन्गुगेस्><ंअस्स् ंएडिअ><आनोन्य्मोउस्><खुक आन्डोलन्: भ्हरट् खि आअॅअडि खि ळडइ><१९८७><शन्-छेन्ट्रल् णेत्स् आगेन्च्य् फ्व्ट्.ळ्ट्ड्.><णेत् ढेल्हि><४६-४८><२०००><आनोन्य्मोउस्- खुक आन्डोलन्: भ्हरट् खि आअॅअडि> 

उस रिपोर्ट में लिखा था कि पुलिस के एक कूके सिपाही सरदार नारायणासिंह ने
यह मान लिया है कि इस दीपावली तक बाबा रामसिंह जी की समस्त योजनाएं पूरी
हो जायेंगी, जिनके अनुसार अमृतसर में विद्रोह की संभावना है. कारण यह है
कि पंजाब में उनके चालीस हजार सेवक विद्रोह के लिए तैयार हैं और बाबा जी
ने घोषणा कर दी है कि आवश्यकता पड़ने पर वे पर्याप्त संख्या में शस्त्र भी,
जिनमें बन्दूकें भी शामिल हैं, प्राप्त कर सकेंगे. उनका डाक-प्रबन्ध समस्त
पंजाब में प्रचलित हो चुका है. उनकी डाक एक गांव से दूसरे गांव बराबर पहुंच
रही है. वह सरकारी डाकखाने से कोई संबंध नहीं रखते.उक्त रिपोर्टों के आधार
पर डिप्टी कमिश्नर लुधियाना ने बाबा रामसिंह जी पर यह प्रतिबंध लगा दिया
कि वे बिना सरकारी आज्ञा के भैणी की सीमा के बाहर न जायें. उनके २२ सूबे भी
स्थान-स्थान पर नजरबन्द कर दिये गये. किन्तु इन प्रतिबन्धों का प्रभाव यह हुआ
कि बाबा रामसिंह जी की ख्याति में और भी वृद्धि हो गई. नजरबन्दी के दिनों
में भैणी में दर्शनाभिलाषियों की बड़ी भीड़ रहती थी. सरकार ने यह अनुभव
किया कि बाबा जी और उनके सूबों पर प्रतिबंध लगाने से असन्तोष और बढ़ रहा है,
परिणामस्वरूप सन् १८६६ ई.  में उन पर से सभी प्रतिबंध हटा लिये गये. किन्तु
इससे सरकार की सतर्कता कम नहीं हुई. गुप्तचरों द्वारा स्थान-स्थान से उनके
संबंध में सूचनाएं एकत्रित की जाती रहीं.सैनिक प्रबंधकूकों के संबंध में
एकत्र की गई सरकारी रिपोर्ट तथा अन्य ऐतिहासिक खोजों से यह ज्ञात होता
है कि बाबा रामसिंह जी ने सैनिक संगठन की दृष्टि से भी अपने मन्तव्य की
पूर्ति के बड़े व्यापक प्रयत्न किए थे. कूका रिकार्ड पृष्ठ १६ पर लिखा है
कि अफगानिस्तान के शासक अमीर काबुल के दो शहजादे बाबा रामसिंह जी से भेंट
करने भैणी आये थे. पंजाब सरकार, जो दिन-रात कूकों के सम्बन्ध में चिंतित रहा
करती थी, अपने भरसक प्रयत्नों से भी इस बात का पता न लगा सकी कि इसका क्या
अभिप्राय था. रिपोर्ट में लिखा है कि इन पठानों की इस यात्रा के वास्तविक
मन्तव्य का पता नहीं लग सका पर यह बात मनोरंजक है कि एक ग्रामीण बढ़ई
की ख्याति का डंका कहां तक बज चुका है.नवम्बर १८७९ में सरकार को अपने
कर्मचारियों की रिपोर्टों से ज्ञात हुआ कि महाराजा कश्मीर कूकों की एक
पल्टन खड़ी कर रहे हैं और कश्मीर आने वाला प्रत्येकरंगरूट बाबा रामसिंह
जी से प्रमाण-पत्र लेकर जाता है. इन्हीं दिनों नेपाल के महाराजा का भी एक
संदेश बाबा रामसिंह जी को प्राप्त हुआ जिसमें भेंट की इच्छा प्रगट की गई
थी. बाबा जी अपने दो अनुगामियों के हाथ अच्छी भैंसों और खच्चरों का एक-एक
जोड़ा नेपाल के महाराजा को भेजा. संभव है, उनके साथ कोई सन्देश भी हो.
महाराजा ने भी अनेक उपहार और एक पत्र उन्हें भेजा. पत्र में क्या लिखा, यह
अभी तक ज्ञात नहीं हो सका है. इन सब सम्बन्धों से यह तो पूर्णतया स्पष्ट
ही है कि बाबा रामसिंह जी जहां एक ओर अपनी शक्ति इकट्ठा कर रहे थे, वहां
दूसरी ओर अपने निकट के स्वतंत्र और अर्द्धस्वतंत्र राज्यों से अपना सम्बन्ध
स्थापित कर रहे थे जिससे उन्हें भविष्य की योजनाओं को कार्यान्वित करने में
सहायता प्राप्त हो सके. काबुल के अमीर और कश्मीर और नेपाल के महाराजाओं
से उनका सम्बन्ध स्थापित होना उनकी संगठन की कुशलता का पूर्ण घोतक है.
कूकों में सैनिक उत्साह के सम्बन्ध में कर्नल हटिदानसन सी.  एस.  आई.
इंस्पेक्टर जनरल पुलिस पंजाब ३० जनवरी १८७१ की रिपोर्ट में लिखा है कि-"गत
वर्ष में कूकों का उत्साह अपने सिखों को हिन्दुस्तानी राजाओं की सेनाओं
में भर्ती करने का प्रतीत होता है. इन भर्तियों के बारे में सतर्कता से
प्रबन्ध करने की आवश्यकता है. शान्ति या युद्ध किसी समय भी यह कार्य किसी
सरकार के लिए लाभदायक नहीं है कि एक धार्मिक नेता को यह अवसर दिया जाए
कि उसके अनुयायी सेनाओं में भर्ती हो सके ताकि वहां से उनका आध्यात्मिक
गुरू अपने राजनीतिक लक्ष्य की प्राप्ति के लिए उन्हें जिस ओर चाहे ले
जा सके."संघर्ष की शुरूआतबाबा रामसिंह जी जिस योग्यता और धैर्य से अपने
संगठन का संचालन कर रहे थे, शायद उनके अनुयायियों को उसका अहसास नहीं
हो सका और इसीलिए उन्होंने अपने क्षाणिक जोश के आवेश में ऐसे अनेक कार्य
कर दिये जो संगठन की दृष्टि से उपयोगी सिद्ध नहीं हुए और सम्पूर्ण प्रयास
अपनी निश्चित योजना पर पहुंचने से पूर्व ही छिन्न-भिन्न कर दिया गया. फिर
भी उनके कार्यों से जनचेतना में एक अभूतपूर्व और व्यापक नवजागरण हुआ, इसमें
सन्देह नहीं.फरवरी १८६४ के अंतिम दिनों में फिरोजपुर और हिसार के ४४ कूकों
का एक जत्था भैणी जा रहा था. जब वह जिला फिरोजपुर के कुराईनाल ग्राम में
थे तो दीवान बख्श डिप्टी इंस्पेक्टर पुलिस को उनका मन्तव्य जानने के लिए
भेजा गया. बातचीत के मध्य पुलिस अधिकारी ने बाबा रामसिंह जी के विरुद्ध
कुछ ऐसे अनुचित शब्दों का प्रयोग किया जिसे वे सहन न कर सके. आवेश में
आकर सिखों ने उसे घोड़े से उतार लिया और उसकी तलवार छीन ली. उसने भागकर
अपने अधिकारियों से रिपोर्ट की कि कूकों के एक जत्थे ने अंग्रेजी आधिपत्य
स्वीकार करने से इन्कार कर दिया है और खालसा राज्य स्थापित करने की घोषणा
कर दी है. इस रिपोर्ट के आधार पर टरटन स्मिथ डी.  एस.  पी.  ने सशस्त्र
पुलिस के साथ कूकों को बन्दी बना लिया. उनमें से ७ को वर्ष-डेढ़ वर्ष
की सजाएं और जुर्माने हुए.कूकों के मुख्य विद्रोह का विस्फोट गो-हत्या
के प्रश्न पर हुआ. महाराजा रणजीत सिंह के समय में सम्पूर्ण पंजाब में
गो-वध करना पूर्णतया वर्जित था. सिख साम्राज्य के विदेशी कर्मचारियों और
साम्राज्य की सीमा से निकलने वाली किसी भी विदेशी सेना को किसी भी दशा
में गोहत्या करने की आज्ञा नहीं थी किन्तु अंग्रेजी साम्राज्य स्थापित
होते ही गो-हत्या का यह प्रतिबन्ध समाप्त कर दिया गया और स्थान-स्थान पर
बूचड़खाने खोलने की अनुमति दे दी गई. अमृतसर नगर केवल सिखों का ही नहीं
वरन पंजाब की सम्पूर्ण जनता का श्रद्धा-स्थल है. जब वहां पर अनेक गो-वध
केन्द्र खोल दिये गये तो लोगों में असन्तोष व्याप्त हो गया. नगर के अनेक
प्रमुख हिन्दुओं और सिखों के अनेक प्रतिनिधि-मंडल इस सम्बन्ध में अंग्रेज
अधिकारियों से मिले किन्तु उन्होंने इस ओर तनिक भी ध्यान न दिया. पंजाब के
हिन्दू -सिख स्वाभिमान पर यह एक बहुत बड़ी चोट थी. कूका संगठन उस समय तक
इस समाज का एक जागरूक आंदोलन था, उनके अन्दर प्रतिक्रिया होना स्वाभाविक
था.उन्होंने इसे एक चुनौती समझा और इसका उत्तर देने का निश्चय कर लिया. कूकों
का एक छोटा-सा जत्था अमृतसर में गो-वध बन्द कराने के लिए नगर ओर चल पड़ा.
उन्होंने १४-१५ जून १८७१ की मध्य रात्रि को स्वणमंदिर से निकट के बूचड़खाने
पर सशस्त्र आक्रमण कर दिया. वध के लिए खड़ी गायों को मुक्त कर सभी कसाइयों
को उन्होंने मौत के घाट उतार दिया और नौ-दो ग्यारह हो गये. दूसरे दिन पुलिस
ने इस हत्याकांड के सिलसिले में अकाल बुंगे के कुछ निहंग सिखों को बन्दी बना
लिया. उन पर मुकदमा चलाया गया. निर्दोष होते हुए भी दोषी सिद्ध कर उन्हें
मृत्यु-दंड की आज्ञा दे दी गई. बाबा रामसिंह जी को इस हत्याकांड का कुछ
भी ज्ञान नहीं था किन्तु जब हत्या करने वाले कूकेसिखों ने उनके सम्मुख
अपने कृत्य को स्वीकार कर लिया तो उन्होंने इन्हें आत्मसमर्पण की आज्ञा
देकर निर्दोश निहंग सिखों को छुड़ाने का आदेश दिया. परिणामस्वरूप उन्होंने
न्यायालय में अपना अपराध स्वीकार कर लिया. चार को मृत्युदंड और तीन को आजीवन
कैद की सजा हुई. तीन फरार रहे, सरकार उन्हें पकड़ने में असमर्थ रही.रायकोट
कांड रायकोट जिला लुधियाना में एक प्रसिद्ध कस्बा है. इस स्थान का ऐतिहासिक
महत्व है. माछीवाड़ा से लक्खीवन की ओर जाते हुए गुरू गोविंद सिंह जी ने यहीं
विश्राम किया था. अमृतसर की बूचड़ हत्याकांड के २०-२४ दिन बाद कूका सिखों
का एक जत्था भैणी जाते हुए यहां से निकला. यहां के गुरूद्धारे के निकट
पड़े मांस के लोथड़ों और हड्डियों को देखकर पुजारियों से पूछने पर उन्हें
ज्ञात हुआ कि गुरुद्वारे के निकट ही बूचड़खाना है जहां हर रोज गो-वध होता
है. उन्होंने मन-ही-मन निश्चय कर लिया कि गो-रक्षा और गुरुद्वारे की
पवित्रता के लिए बूचड़ों का वध कर दिया जाये. नाभा राज्य के मंगलसिंह,
गुरमुखसिंह, और निहालसिंह ने १५ जुलाई की रात्रि को रायकोट के बूचड़ों
पर आक्रमण किया और उनकी हत्या करके फरार हो गए. अपराधियों को पकड़ने के
लिए सरकार की ओर से १,००० रुपये का पुरस्कार घोषित किया गया. कुछ एक लोभी
व्यक्तियों की सूचनानुसार इन तीन के अतिरिक्त दो निर्दोष सूबे ज्ञानसिंह और
रतन सिंह भी बन्दी बना लिये गये.पांचों को मृत्यु-दंड दे दिया गया.अम्बाला
के डिप्टी कमिश्नर जे.  डब्ल्यू.  मैकनब ने उन्हीं दिनों कूका आन्दोलन
के सम्बन्ध में पंजाब सरकार को एक विस्तृत रिपोर्ट दी जिसमें लिखा था,
"सितम्बर १८६७-६८ में पुलिस के केन्द्रीय कार्यालय की ओर से जो रिपोर्ट
प्रकाशित हुई है, उसके आधार पर इस पंथ के प्रारम्भिक संगठन के सम्बन्ध में
अधिक लिखने की आवश्यकता नहीं है. केन्द्रीय कार्यालय पुलिस और जनरल टेलर के
मध्य जो पत्र-व्यवहार होता रहा है, उसमें लिखी बातों ने मेरे इस मत को पुष्ट
कर दिया है कि इस पंथ के नेता के अनुष्ठान प्रारम्भ में चाहे जो कुछ भी रहे
हो परन्तु अब तो उसका लक्ष्य राजनीतिक है. पुराने कागजों से मुझे यह ज्ञात
हुआ है कि रामसिंह को गुरु नानक का अवतार समझा जाता था पर अब उसे योद्धा
गुरू गोबिंद सिंह का रूप मानाजाता है."प्रत्येक बात इस ओर संकेत करती है
कि रामसिंह सामान्य साधुओं की हैसियत नहीं रखता. वह आधे दर्जन घुड़सवारों
सहित मिलता है. बीसियों व्यक्ति पैदल उसके साथ होते हैं. वह अपने दरवारियों
के मंडल में घिरा हुआ आपके कमरे में एक सम्राट की शान से प्रवेश करता है.
मैंने देखा है कि सूबे युवक हैं जो निडर प्रतीत होते हैं. ये लोग अपने
पवित्र आचरण के कारण प्रसिद्ध हैं.अपनी इस रिपोर्ट में मैकेनब ने बाबा
रामसिंह जी को एक अद्वितीय राजनीतिक नेता और अंग्रेजी शासन के प्रबल शत्रु
के रूप में प्रस्तुत किया और सरकार से अनुरोध किया कि उन्हें देश निकाला
दे दें.मलेरकोटला की घटनामलेरकोटला पंजाब की एक छोटी-सी रियासत थी. सिख
रियासतों के बीच घिरी हुई छोटी-सी मुस्लिम रियासत का वह मैदान जो आजकल कूका
रक्कड़ के नाम से पुकारा जाता है, अस्सी कूका वीरों के महान बलिदान की चिर
स्मृति है.उन दिनों भैणी साहब में बड़ी भीड़ थी बाबा रामसिंह की पत्नी के
देहावसान के पश्चात गुरुग्रन्थ साहिब के १०१ पाठों की समाप्ति के समय वहां
एक बड़ा मेला होना निश्चित हुआ था. अमृतसर और रायकोट की महत्वपूर्ण घटनाओं
के बाद पहली बार इतनी बड़ी संख्या में लोग इकट्ठे हुए थे. जनता में बड़ा जोश
था, विशेष रूप से सूबा ज्ञानसिंह और रतनसिंह को बेकसूर फांसी पर चढ़ाये जाने
के कारण. तभी एक और समाचार ने सबको उत्तेजित कर दिया. मलेरकोटला राज्य के
एक कूका गुरमुख सिंह को वहां के एक थानेदार ने अपमानित किया और उसके सामने
एक बैल की हत्या की.अकाल बुंगा भैणी डेरे से बाहर एक स्थान है, जहां बाबा
रामसिंह जी एकान्त में बैठकर भजन किया करते थे. यहां हरीसिंह और लहिणा सिंह
की अध्यक्षता में कुछ सिख मलेरकोटला के प्रश्न पर विचार कर रहे थे. उन्होंने
निर्णय किया कि गो-रक्षा के लिए और गुरमुख सिंह के बदले के लिए मलेरकोटला
पर हमला किया जाये. दो महिलाओं ने हाथ में झंडे पकड़कर आह्वान किया जिन्हें
अपने शीश न्यौछावर करने हैं, वे तैयार हो जायें.यद्यपि बाबा रामसिंह जी इस
संघर्ष के पक्ष में नहीं थे. उन्होंने उत्तेजित लोगों को समझाने का भी प्रयास
किया किन्तु शहीदी की धुन में उत्तेजित लोगों को वे शान्त नहीं कर सके.
