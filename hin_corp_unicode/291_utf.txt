<शोचिअल् श्चिएन्चे><ळिब्रर्य् श्चिएन्चे><श्ह्यम् नट्ह् श्ह्रिवस्टव श्.  शन्गट्हन् एबुम् शन्च्ह्.><१९७८><षज्स्ट्हन् ःइन्डि घ्रन्ट्ह् आचडेम्य्><झइ फुर्><६ टो ११><२३००><श्ह्यम् - श्हुब्हस् फुस्टकलय - शन्गट्हन्>

इस प्रकार डॉ. रंगनाथन ने पुस्तकालयों के कार्यक्षेत्र को विकसित व
परिमार्जित कर पुस्तकालयों की उपयोगिता को बढ़ाया.
वे पुस्तकालय जिनकी रचना व व्यवस्था इन सिद्धान्तों के आधार पर हो,
पुस्तकों का संग्रह मात्र न रह कर ज्ञान के महान मन्दिर होंगे तथा समाज
की अकथनीय सेवा करेंगे. अत: आवश्यक है कि हम इन सिद्धान्तों की रूपरेखा
समझें. ये नियम इस प्रकार हैं--
पुस्तकें अथवा प्रलेख उपयोग के लिए हैं.
पुस्तकें अथवा प्रलेख उपयोग के लिए है. पुस्तकालय विज्ञान का साधारण-सा
नियम है. इसमें कोई भी विवादग्रस्त पहलू नहीं है. सभी इस बात को स्वीकार
करते हैं कि पुस्तकों व प्रलेखों का उपयोग होना चाहिए, परन्तु व्यवहार
में बात बिल्कुल विपरीत है. आज भी अनेक देशों में, और यहाँ तक कि हमारे
देश में भी, सभी जगह पुस्तकों का खुला उपयोग नहीं हो पाता है. पुराने
विचार अभी भी हमारे मस्तिष्क को जकड़े हुए है. आज भी पुरानी आदतें हमारा
पीछा नहीं छोड़ रही हैं. यदि भारत के सार्वजनिक पुस्तकालयों का सर्वेक्षण
करें तो हम अनुभव करेंगे कि पुस्तकें अभी भी उपयोग के लिए स्वतन्त्र नहीं
है. विश्वविद्यालय पुस्तकालयों तक में उचित प्रलेखन सेवाओं का अभाव है
जिसके कारण अनेकानेक प्रलेखों का उपयोग नहीं हो पाता है. पुस्तकालय का
स्थान, कार्यालय, फर्नीचर व अन्य सामान तथा पुस्तकालय कर्मचारी सभी
पुस्तकों व प्रलेखों के उपयोग में बाधक हैं तथा हो सकते हैं. अधिकांश
पुस्तकालय ऐसे स्थान पर बने हैं जहाँ जनसाधारण सुविधापूर्वक नहीं पहुंच
सकते. फलस्वरूप वे व्यक्ति भी जो पुस्तक-प्रेमी हैं, वहाँ नहीं पहुँच
सकते तथा पुस्तकों का उपयोग नहीं कर पाते. पुस्तकों के उपयोग को बढ़ाने
के लिए आवश्यक है कि पुस्तकालय ऐसे स्थान पर हों जहाँ सभी नागरिक व पाठक
सुविधापूर्वक पहुँच सकें. पुस्तकालय के स्थान के सम्बन्ध में निर्णय लेते
समय आवश्यक है कि पुस्त-~कालय अधिकारी एक दूकानदार का दृष्टिकोण अपनाए.
जिस प्रकार दूकानदार अपनी दूकान के स्थान का निर्धारण ग्राहकों की सुविधा
पर करता है जिससे अधिक से अधिक ग्राहक दूकान पर पहुंचें, उसी प्रकार
पुस्तकालय के स्थान का निर्धारण पाठकों की सुविधा का ध्यान रखकर किया
जाना चाहिए ताकि अधिक से अधिक पाठक वहाँ सुविधापूर्वक पहुँच सकें तथा
पुस्तकों के उपयोग की सम्भावना बढ़े.
पुस्तकालय स्थान के चुनाव के उपरान्त पुस्तकालय कार्यकाल आता है जो
पुस्तकों के उपयोग में सहायक हो सकता है. यदि पुस्तकालय को ऐसे समय खोला
जबकि उस क्षेत्र के अधिकांश पाठक अपने कार्य में व्यस्त हों तो पुस्तकालय
की उपयोगिता में स्वभावत: कमी आएगी. सम्भावना तो यहाँ तक है कि उस
पुस्तकालय का उपयोग ही न हो. सन् १८०६ ई. में एक छात्र ने दुखित होकर
पुस्तकालय के द्वार पर म्यूज  फ ग्रीस की यह उक्ति "तुम पर लानत हो जोकि
ज्ञान की कुंजी ले गए हो. न तो तुम स्वयं प्रवेश करते हो तथा दूसरों के
रास्ते में भी रुकावट डालते हो" लिख दी. आज भी हमारे देश के शैक्षणिक
पुस्तका-~लयों का समय इस सम्बन्ध में चिन्ता का विषय है. अधिकांश स्कूल व
कॉलेज पुस्तकालय स्कूल के समय में ही अर्थात् प्रात: १० बजे से सायं ४
बजे तक खुलते हैं. फलस्वरूप विद्यार्थी जिनकी ज्ञानवृद्धि के लिए ही
पुस्तकालय की स्थापना हुई है उसके उपयोग से वंचित रह जाते है. अनुभव यह
रहा है कि यदि विद्यार्थी किसी प्रकार समय निकाल कर पुस्तकालय पहुँच भी
गया तो समयाभाव के कारण इच्छित पुस्तक मिलने में कठिनाई होती है और बहुधा
उसकी इच्छा अपूर्ण रह जाती है. इतना होने पर भी स्कूल व कॉलेज के
पुस्तकालयों के समय में परिवर्तन की सम्भावना कम से कम इस समय नहीं है
क्योंकि उनमें उपलब्ध कर्मचारियों की संख्या इतनी कम है कि वह पुस्तकालय
कार्यकाल नहीं बढ़ा सकते है. इन शब्दों के द्वारा हम स्कूल कॉलेज के
संचालकों से आशा रखते हैं कि वे इस सम्बन्ध में ध्यान देंगे. इस क्षेत्र
में पुस्तकालयों का समय प्रात: सायं रखना उचित होगा, चाहे ऐसा करने के
लिए दोपहर में पुस्तकालय को बन्द रखना पड़े. विश्वविद्यालय पुस्तकालय
अवश्य १२ घण्टे तक सामान्यत: प्रात: ८ बजे तक खुले रहते हैं. सार्व-~जनिक
पुस्तकालयों की अवस्था भी इस संदर्भ में अच्छी नहीं है. इनका समय भी
अलग-~अलग स्थानों पर अलग-अलग है. कहीं-कहीं तो उनका समय भी प्रात: १० बजे
से सायं ४ बजे तक होता है तथा कई स्थानों पर तो दशा और भी खराब है.
सार्वजनिक पुस्त-~कालयों का उपयोग सरकारी कर्मचारी, व्यवसायी तथा आम जनता
करती है. विद्यार्थी भी उसके संग्रह का उचित लाभ उठा सकते हैं. अत:
आवश्यक है कि ऐसे पुस्तकालयों का समय प्रात: ८ बजे से रात्रि १० बजे तक
रहे. रविवार व अन्य अवकाश के दिन भी पुस्तकालय को बन्द रखना इनकी
उपयोगिता को कम करना है. ऐ सा करने से पुस्तकालयों में कर्मचारियों की
संख्या में वृद्धि अवश्य करनी पड़ेगी परन्तु उसके फलस्वरूप जो लाभ होगा,
उसका अनुमान लगाना कठिन नहीं है. पुस्तकालय के समय का निर्धारण पुस्तकालय
कर्मचारियों की सुविधानुसार न होकर पाठकों की सुविधा को ध्यान में रखकर
होना चाहिए.
इसके अतिरिक्त पुस्तकालय का फर्नीचर व अन्य सामान भी इस प्रकार का होना
चाहिए जो आरामदेह हो तथा पाठक सुविधापूर्वक उनका उपयोग कर सकें. यदि
पुस्तका-~लय का फर्नीचर गन्दा व अनुपयोगी होगा तो पाठक को बैठने व पढ़ने
में असुविधा एवं अरुचि होगी. फलस्वरूप वह पुस्तकालय में कम ही आयेगा.
आराम से बैठकर पढ़ने-~लिखने की सुविधा पाठक को पुस्तकालय में आकर पढ़ने
के लिए आमन्त्रित करती है. इस पर यदि पुस्तकालय को वातानुकूलित करने का
प्रावधान हो तो पाठक में उसका उपयोग करने की अभिलाषा और भी जाग्रत होगी.
ऐसा करने में व्यय तो अवश्य अत्यधिक होगा परन्तु उसकी अपेक्षा लाभ कई
गुना अधिक होगा. आज विदेशों में पुस्तकालयों पर असी-~मित धनराशि व्यय की
जा रही है तथा वहाँ प्रत्येक में ज्ञान की वृद्धि भी असीमित हो रही है और
मनुष्य की चाँद तारों में पहुँचाने की कल्पना साकार होती जा रही है. तब
हमारे देश में पुस्तकालयों के प्रति ऐसी उपेक्षा क्यों?
पुस्तकालय स्थान, समय तथा फर्नीचर आदि पुस्तकालय कर्मचारियों के सहयोग से
ही पुस्तकों के उपयोग में वृद्धि करा सकते हैं. इस सम्बन्ध में पुस्तकालय
कर्मचारी का सहयोग ही निर्णायक है. पुस्तकालय कर्मचारी ही पुस्तकालय के
उपयोग को घटा व बड़ा सकता है. हमें यह स्वीकार करने में हिचक नहीं है कि
पुस्तकालय कर्मचारी की अयोग्यता व अव्यवहार, पुस्तकालय स्थान, समय व
फर्नीचर आदि के उपयुक्त होने पर भी पुस्तकालय व पुस्तकों के उपयोग में
सर्वथा बाधक सिद्ध होगा. अत: आवश्यक है कि पुस्तकालय कर्म-~चारी योग्य
हों तथा साथ ही उसे प्रतिभाशाली, परिहास चतुर, शान्त, यथार्थवादी एवं
शिष्ट होना आवश्यक है. इन गुणों से ही वह स्वयं समाज में सभी का प्रिय बन
सकता है तथा साथ ही पुस्तकालय के उपयोग में अवर्णनीय वृद्धि करा सकता है.
इससे मानवता की अमानवीय तत्त्वों पर विजय में कोई सन्देह नहीं है.
प्रत्येक पाठक को उसकी पुस्तक व प्रलेख मिले
अथवा
पुस्तकें व प्रलेख सबके लिए हैं.
"पुस्तकालय-विज्ञान का दूसरा सिद्धान्त इस क्रान्ति को एक कदम और आगे
बढ़ाने के लिए प्रथम सिद्धान्त का अनुसरण करता है. यदि प्रथम सिद्धान्त
ने "पुस्तकें संरक्षण के लिए हैं" के विचार को बदला तो दूसरे सिद्धान्त
ने "पुस्तकें चुने हुए कुछ के लिए हैं" के विचार को प्रशस्त किया. यदि
प्रथम सिद्धान्त की क्रान्तिकारी पुकार "पुस्तकें सबके लिए है." यदि
प्रथम सिद्धान्त का दृष्टिकोण पुस्तकों की ओर से है तो दूसरे सिद्धान्त
का दृष्टिकोण पुस्तकों का उपयोग करने वाले की ओर से है. यदि प्रथम
सिद्धान्त पुस्तकालय में जीवन-संचार करता है तो दूसरा पुस्तकालय को
राष्ट्रव्यापी समस्या के रूप में अभिवृद्धित करता है. यदि प्रथम
सिद्धान्त वर्तमान पुस्तकालयों को खोल डालता है तो दूसरा नये पुस्तकायों
की रचना करता है तथा नये प्रकार की पुस्तकालय सभ्यता को जन्म देता है.
यदि प्रथम सिद्धान्त को अपनाने में असम्मति थी तो दूसरे के लिए प्रारम्भ
में व्यापक प्रतिरोध है. अत: दूसरे सिद्धान्त द्वारा प्रतिपादित क्रान्ति
अधिक उन्नत है तथा मानवता के ध्येय के अधिक निकट लाती है."२ डॉ. रंगनाथन
के अनुसार, पुस्तकों को सभी प्रकार के लोगों को उपलब ध कराने में बहुत
संघर्ष का सामना करना पड़ा है तथा प्रत्येक देश में उस अमूर्त संघर्ष में
द्वितीय सिद्धान्त की विजय हुई तथा पुस्तकें व्यक्ति को बिना किसी रुकावट
के अर्थात उम्र, जाति, लिंग, रंग, राजनैतिक व आर्थिक स्तर का विचार किए
उपलब्ध होने लगी. इस सिद्धान्त के अनुसार प्रत्येक व्यक्ति को उसकी
पुस्तक, प्रलेख व सूचना उपलब्ध होना चाहिए. अत: यह प्रश्न उठता है कि किस
प्रकार प्रत्येक व्यक्ति को उसकी पुस्तक मिले जबकि प्रत्येक पाठक की
अभिरुचि भिन्न है. डॉ. रंगनाथन ने इस सन्दर्भ में (१) राज्य का
उत्तरदायित्व, (२) पुस्तकालय प्राधिकारी का उत्तरदायित्व, (३) पुस्तकालय
कर्मचारियों का उत्तरदायित्व तथा (४) स्वयं पाठकों के उत्तरदायित्व का
उल्लेख किया है. यदि यह सभी अपने उत्तरदायित्वों को पूर्ण करें तो
प्रत्येक पाठक को उसकी पुस्तक सुगमता से मिल सकती है. हम इनमें से
प्रत्येक का संक्षेप वर्णन करेंगे.
(१) राज्य का उत्तरदायित्व
राज्य का पुस्तकालयों के प्रति उत्तरदायित्व वित्त, विधान व पुस्तकालयों
में आपसी समन्वय पर निर्भर करता है. इनमें वित्त व विधान प्रमुख हैं. कोई
भी राज्य धन व्यय किए बिना पुस्तकालयों के निर्माण, उनके विकास व संचालन
का प्रबन्ध नहीं कर सकता है. उसे धन उपलब्ध करने के लिए कर लगाने पड़ते
है तथा कर लगाने के लिए उचित विधान की आवश्यकता होती है. आज संसार के
समृद्धशाली देशों में पुस्तकालय विधान बने हुए है. भारत में भी मद्रास,
आंध्र, मैसूर, महाराष्ट्र राज्यों में ऐसे विधान का निर्माण हो चुका है.
संपूर्ण भारत व अन्य राज्यों में अभी प्रकार के विधान नहीं बन पाए हैं.
इस प्रकार के विधान बनने से पुस्तकालयों को कानूनी संरक्षण प्राप्त होता
है तथा वित्तीय साधन की प्राप्ति होती है. इनके अतिरिक्त राज्य का
दायित्व है कि वह विधान द्वारा राज्य के विभिन्न पुस्तकालयों में समन्वय
स्थापित करे जिससे राज्य के सभी पुस्तकालय एक इकाई के रूप में कार्य कर
सकें. इसी प्रकार राज्य सरकारों का उत्तरदायित्व हो जाता है कि वह शिक्षा
के प्रसार के साथ साथ स्कूल, कॉलेज व विश्वविद्यालय पुस्तकालयों के लिए
आवश्यक धन राशि की व्यवस्था क रें. सामान्यत: देखा गया है कि इस प्रकार
के पुस्तकालय अपनी आवश्यकताओं के अनुरूप धन राशि उपलब्ध न होने के कारण
आवश्यक सेवाएँ प्रदान करने में भी असमर्थ रहते हैं.
(२) पुस्तकालय प्राधिकारी का उत्तरदायित्व
पुस्तकालय प्राधिकरी का उत्तरदायित्व पुस्तकों तथा कर्मचारियों का चयन
है. सीमित उपलब्ध धन से प्रत्येक पाठक को उसकी इच्छित पुस्तक उपलब्ध कराई
जाए वह विकट समस्या है. अत: प्राधिकारी को पुस्तक चयन करने से पूर्व यह
सोचना आवश्यक है कि उस पुस्तक का कितना उपयोग हो सकेगा. यह तो सम्भव नहीं
है कि वह प्रत्येक उपलब्ध पुस्तक व प्रलेख को क्रय करवा ले. अत: यह
आवश्यक है कि पुस्तक चुनाव करते समय वह उस क्षेत्र की जनता की अभिरुचि
जाने, उनके बौद्धिक स्तर से परिचित हो और उनकी आवश्यकताओं को ध्यान में
रखकर पुस्तक चयन करे तथा विभिन्न प्रकार के पुस्तकालयों में पुस्तकालय
सहयोग की भावना से बढ़ावा देने का प्रयास करे. किसी भी एक क्षेत्र के
पुस्तकालय प्राधिकारी आपस में बैठकर यह निर्णय कर सकते हैं कि उन्हें किस
प्रकार की अध्ययन सामग्री को क्रय करना है. सहयोगिक अधिग्रहण को अपनाकर
वह अधिक से अधिक पाठकों को, अधिक से अधिक पुस्तकों व प्रलेखों को उपलब्ध
कराने में सहायक हो सकते हैं.
इसके साथ ही अत्यधिक महत्त्वपूर्ण बात पुस्तकालय कर्मचारियों का चयन व
नियुक्ति है. पुस्तकालय प्राधिकारी को इस कार्य में पूर्ण सजग रहने की
आवश्यकता है. उसे यह देखना चाहिए कि पुस्तकायों में ऐसे कर्मचारियों की
नियुक्ति हो जो योग्य हों, पुस्तकालयों विज्ञान में प्रशिक्षित हों तथा
जिनमें नेतृत्व करने की क्षमता हो. (३) पुस्तकालय कर्मचारियों का
उत्तरदायित्व
प्रत्येक पाठक को उसकी पुस्तक उपलब्ध कराने में प्रमुख दायित्व पुस्तकालय
कर्मचारी का ही होता है. यदि पुस्तकालय कर्मचारी उस उद्देश्य की पूर्ति
में सही ढंग से कार्य नहीं करेंगे तो राज्य व प्राधिकारी के द्वारा पूर्ण
किया हुआ दायित्व भी निरर्थक हो जाएगा. अत: यह आवश्यक है कि पुस्तकालय
कर्मचारी अपने दायित्व को समझें तथा उसे पूर्ण करने की चेष्टा करें.
दूसरे सिद्धान्त के आदर्श को पुस्तकालय कर्मचारी अपने व्यवहार,
प्रशिक्षण, पुस्तकों सूची, सहायक व सामान्य पुस्तकों की जानकारी, पाठकों
से सीधा सम्पर्क कर उनकी आवश्यकताओं की जानकारी, सूची पत्रक तथा संदर्भ
सेवा द्वारा कर सकते है. योग्य पुस्तकालय कर्मचारी जिसे स्वयं पुस्तकों
से प्रेम हो तथा दूसरे सिद्धांत के प्रति आस्था हो अपने दायित्व को भली
भाँति पूर्ण कर सकता है.
(४) पाठकों का उत्तरदायित्व
पाठकों को पुस्तकालय का उपयोग करते समय यह ध्यान रखना चाहिए कि पुस्तकालय
का उपयोग अन्य लोग भी करते है. अत: पुस्तकों को समय पर वापस करना, उसे
साफ रखना तथा पुस्तकालय के नियमों का पालन करना प्रत्येक पाठक के लिए
आवश्यक है. पाठकों को चाहिए कि जब तक अत्यावश्यक न हो पुस्तकालय से
विशिष्ट सुविधा प्राप्त करने की चेष्टा न करें. संन्दर्भ-ग्रन्थों,
पत्र-पत्रिकाओं आदि का अध्ययन पुस्तकालय में ही करें जिससे अन्य पाठक भी
उनका उपयोग कर सकें.
इस प्रकार राज्य, पुस्तकालय प्राधिकारी, कर्मचारी तथा पाठक सभी मिल कर
पुस्त-~कालय को एक आदर्श पुस्तकालय बना सकते हैं.
प्रत्येक पुस्तक व प्रलेख को उसका पाठक मिले
प्रत्येक पुस्तक व प्रलेख को उसका पाठक मिले, यद्यपि प्रथम सिद्धान्त के
अनुरूप पुस्तकों के दृष्टिकोण से प्रतिपादित हुआ है. परन्तु दूसरे अर्थो
में यह द्वितीय सिद्धान्त का पूरक है. यदि सिद्धान्त में प्रत्येक पाठक
को उसकी पुस्तक व प्रलेख दिलाने का आदर्श था तो इनमें प्रत्येक पुस्तक को
वांछित पाठक उपलब्ध कराने का आदर्श है. यह सिद्धान्त इस बात की चेष्टा
करता है कि पुस्तकालय में उपलब्ध प्रत्येक पुस्तक व प्रलेख का उपयोग हो.
इस ध्यय की पूर्ति में पुस्तकालय कर्मचारी का महान् दायित्व है. वही
पुस्तकालय में उपलब्ध प्रत्येक पुस्तक के लिए उचित पाठक खोज सकता है. ऐसा
करने में उसे अपने प्रशिक्षण के सम्पूर्ण कौशल का उपयोग करना पड़ता है.
पुस्तकों तक पाठकों का अबोध प्रवेश, अनुवर्ग क्रम में पुस्तकों व
प्रलेखों की व्यवस्था, सूचीकरण, प्रसार सेवा, पुस्तक चयन, प्रसार कार्य,
विशिष्ट व उपयोगी विभाग पुस्तक प्रदर्शन तथा सन्दर्भ सेवा इस ध्येय की
पूर्ति में सहायक है.
पाठक का समय बचाओ
पुस्तकालय विज्ञान का चतुर्थ सिद्धान्त "पाठक का समय बचाओ"
पुस्तकालयाध्यक्षी द्वारा आत्म-संयमित नैतिक सिद्धान्त है जिसने
पुस्तकालय विज्ञान की सीमाओं को परिवर्तित कर दिया है. इच्छित पुस्तक व
अध्ययन सामग्री के उपलब्ध होने में देरी पाठक के संयम पर आधात करती है
तथा इसमें असंतोष की भावना का पैदा होना स्वाभाविक है. इस सिद्धान्त की
पूर्ति के लिए पुस्तकालयाध्यक्षों ने अनेक विधियां अपनाई है तथा पुस्तक
संग्रह तक अबाघ प्रवेश से लेकर पुस्तकों व सूचना स्रोतों के वर्गीकृत
व्यवस्थापन तक का मार्ग तय किया है. इनके मध्य आवश्यक प्रदर्शक यंत्र
अच्छा व सुव्वस्थित सूचीकरण, संदर्भ व वाड़्मय सेवाएं तथा ऐसी पुस्तक
आदान-प्रदान प्रणालियों को अपनाया है जिनके द्वारा पाठक का अधिक से अधिक
समय बचे.
परन्तु वर्तमान में प्रकाशित सामग्री के विस्फोटक बिन्दु तक पहुँच जाने
के कारण पुस्त-~कालयाध्यक्षों का दायित्व और अधिक बढ़ गया है. आज संसार
में २००० से ३००० पृष्ठ प्रति मिनट की दर से अध्ययन सामग्री का संसार की
६० से अधिक भाषाओं में प्रकाशन हो रहा है. इतनी अधिक अध्ययन सामग्री को न
तो कोई पाठक पढ़ सकता है और न ही कोई पुस्तकालय क्रय कर अध्ययन के लिए
उपलब्ध करा सकता है. इस समस्या ने पुस्तकालयों में वांड़्मय सेवाओँ पर
अत्यधिक जोर डाला है और आज के उच्चतम पुस्तकालय वाड़्मय सेवाएँ जिनमें
डंडेक्सिंग, एब्सट्रेक्टिंग व रिप्रोग्राफिक सेवाएँ मुख्य है. इन सेवाओं
की उपयोगिता में वृद्धि करने के लिए पुस्तकालय सहयोग की अत्यन्त आवश्यकता
है. इसकी और भी पुस्तकालयाध्यक्षों का ध्यान काफी आकर्षित है. आज हमारा
ध्येय तो यह है कि किसी भी शोध कर्त्ता को उसकी अध्ययन सामग्री, भाषा,
समय व स्थान की सीमाओं को लांघ कर तुरन्त उपलब्ध करायी जाय. आज आवश्यकता
इस बात की है कि सही पाठक को, सही सूचना, सही समय पर व सही धन व्यय, कर
सही रूप में उपलब्ध होती रहे. तभी हम उस असंतोष को दूर कर सकेंगे जो पाठक
को समय पर उसकी अध्ययन सामग् री उपलब्ध न होने पर होता है तथा सही अर्थो
में पाठक का समय बचा पायेंगे.
पुस्तकालय वर्द्धनशील संस्था है
डॉ. रंगनाथन द्वारा प्रतिवादित पुस्तकालय विज्ञान का पाँचवा सिद्धान्त
`पुस्तकालय वर्द्धनशील संस्था है" जैविक सिद्धान्त के आधार पर निर्मित
है. जिस प्रकार जीव अन्य आवश्यकताओं के पूर्ण होने पर स्वत: ही बढ़ता है,
उसी प्रकार पुस्तकालय भी अपनी आवश्यकताओं की पूर्ति होते ही बढ़ने व
फलने-फूलने लगता है. अत: नया पुस्तकालय निर्माण अथवा वर्तमान पुस्तकालयों
के प्रसार की योजना बनाते समय इस सिद्धान्त को ध्यान में रखना आवश्यक है.
पुस्तकालय भवन का निर्माण यह ध्यान में रख कर किया जाए कि पुस्तकालय अगले
२० वर्षो में कितना बढ़ जाएगा. पुस्तकालय में विभिन्न विभागों का
प्रावधान होना आवश्यक है. साथ ही पुस्तकालय भवन का निर्माण इस प्रकार हो
जिससे आवश्यकता पड़ने पर बिना अधिक कठिनाई के उपयुक्त परिवर्तन किये जा
सकें. केवल निर्माण ही नहीं पुस्तकालय द्वारा ऐसी तकनीक अपनायी जानी
चाहिए जिससे पुस्त-~कालय की वृद्धि में तिरोध उत्पन्न न हो सके.
उदाहरणार्थ पत्रक सूचीकरण का उपयोग पुस्तकालय की वृद्धि में किसी भी दशा
में गतिरोध उत्पन्न नहीं कर सकता, जबकि शीफ सूची व छपी हुई सूची ऐसा
गतिरोध उत्पन्न कर सकती है. इसी प्रकार अच्छी व सुगम वर्गीकरण योजना का
उपयोग होना चाहिए. पुस्तकालय वर्द्धनशील है, अत: इनका निर्माण ऐसे आधारों
पर होना चाहिए जिससे उनकी उन्नति व वृद्धि में किसी प्रकार की रुकावट न आ
सके.
उपर्युक्त सिद्धान्त पुस्तकालय-विज्ञान के सैद्धान्तिक दर्शन को प्रस्तुत
करते है. यह सिद्धान्त पुस्तकालय कर्मचारी की आचार-संहिता का रूप धारण कर
सकते है तथा उसे अच्छे पुस्तकालय के रूप में समाज के सम्मुख प्रस्तुत कर
सकते है. कोई कारण नहीं कि समाज, उस पुस्तकालयाध्यक्ष को जिसने समाज के
विकास में योगदान किया हो, प्रतिष्ठित स्थान न दे. यह सिद्धान्त हमारे
विश्वास एवं निष्ठा के प्रतीक हैं.
