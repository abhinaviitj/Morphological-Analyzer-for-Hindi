<औङ्ङिचिअल् आन्ड् ंएडिअ ळन्गुअगेस्><ंअस्स् ंएडिअ><शिन्ग्ह्, शुर्जेएट्><ख्हेल् ंएइन् आअटन्क्तड् ख शङर्><१९८७><शन्-छेन्ट्रल् णेत्स् आगेन्च्य् फ्व्ट्.ळ्ट्ड्.><णेत् ढेल्हि><२३-२५><१९५०><शिन्ग्ह्,स् - ख्हेल् ंएइन् आअट्न्क्तड् ख शङर्> 

परन्तु पश्चिमी जातियों के साथ सम्पर्क में आने और अंग्रेजों की गुलामी
झेलने के साथ जहां ज्ञान, विज्ञान, नई शासन-प्रणाली तथा और भी बहुत-सी
चीजें हमारे देश में आईं, वहीं दो शब्द और आ गये-क्रान्ति (रेवोल्यूशन)
तथा आतंक (टेरर). उन्नीसवीं शती के अन्तिम भाग और बीसवीं सदी के पहले चार
दशकों में हमारी आजादी की लड़ाई में इन दोनों ही शब्दों को मान्यता मिली,
क्रान्ति या इन्कलाब को ज्यादा तथा आतंक को कुछ कम. भगत सिंह की मान्यता
थी "आतंकवाद हाकिम के मन में डर और दबी जनता के मन में बदले और मुक्ति
की भावना जगाता है." इसी मन्यव्य से प्रेरित होकर खुदीराम बोस ने ३०
अप्रैल १९०८ में मुजफ्फरपुर में जो बम-विस्फोट किया था, उसमें दो अंग्रेज
महिलाएं मारी गई थीं. इसके बाद हत्याओं और बम-विस्फोटों का लम्बा सिलसिला
शुरू हुआ. आतंकवादियों का निशाना अंग्रेज सरकार के अधिकारी होते थे. कई
बार उनकी हत्या के प्रयास में निर्दोष लोगों की जान भी चली जाती थी. भगत
सिंह जैसे क्रान्तिकारियों का विश्वास था कि आतंकवाद से क्रान्ति का विकास
होता है.आतंकवाद के पीछे काम करने वाली भावना को समझे बिना आतंकवाद से
नहीं निबटा जा सकता. आतंकवादी अपने कामों के लिए घोषित रूप से हिंसा का
सहारा लेता है. वह अपने विरोधियों में से अपना निशाना चुनता है. बड़े पदों
पर बैठे हुए और महत्वपूर्ण व्यक्तियों को शासन तंत्र की ओर से जो सुरक्षा
मिलती है उससे उन तक पहुंचना बहुत मुश्किल हो जाता है. इसलिए उनकी चपेट में
वे मासूम, निर्दोष और सीधे-सादे व्यक्ति आ जाते हैं जिनका सत्ता की लड़ाई
से दूर का भी रिश्ता नहीं होता.इस प्रकार आतंकवाद इस देश की जनता में एकदम
नई चीज है. हमारी आजादी की लड़ाई में आतंकवादी और क्रान्तिकारी कार्रवाइयों
की पहुंच बहुत दूर तक नहीं गई थी. बंगाल, पंजाब और महाराष्ट्र में ये तत्व
ज्यादा सक्रिय थे. आम जनता का इनसे ज्यादा संबंध नहीं था परन्तु लोग इन्हें
आजादी की लड़ाई का सिपाही समझते थे, इसलिए इनके प्रति सम्मान का भाव रखते
थे. दो अंग्रेज महिलाओं की हत्या के अपराध में १८ वर्षीय खुदी राम बोस को
फांसी की सजा मिली थी. उस समय उसे अपार लोकप्रियता मिली थी. उसकी तस्वीरें
सारे देश में घर-घर में फैला दी गयीं थी. लाहौर के पुलिस अधिकारी सांडर्स
की हत्या के आरोप में फांसी पाने वाले भगत सिंह, राजगुरु और सुखदेव देश के
हर घर के लाडले सपूत बन गये थे. देश के राजनीतिक परिदृश्य पर गांधी जी के आ
जाने के बाद आम जनता का झुकाव उनके अहिंसात्मक सत्याग्रहपूर्ण आन्दोलनों
की ओर हो गया था. गांधी जी क्रान्तिकारियों की आतंकवादी गतिविधियों के
पूरी तरह विरोध में थे, इसके आतंकवाद के उद्देश्य चाहे कुछ भी हों लेकिन
उसे अपने फलने-फूलने की जमीन और हवा-पानी मौजूदा सामाजिक-आर्थिक-राजनीतिक
तंत्र की खामियों और भूलों से ही मिलता है. जब अपने कुछ लोगों की गलतियों
की वजह से एक वर्ग या समुदाय को हर स्तर पर दमन और तिरस्कार झेलना पड़ता है
तब अच्छे-खासे उदारवादियों के रवैये में भी कट्टरता आने लगती है. ऐसे में यदि
अपरिपक्व किशोर मानस अपराध और आतंकवाद की ओर खिंच जाये तो उसे दोष नहीं दिया
जाना चाहिए.१९ वर्षीय सुरजीत सिंह जिसकी १३ जून को दक्षिण दिल्ली में हुई
हत्याओं के सिलसिले में सरगर्मी से तलाश की जा रही है, ऐसी ही स्थितियों का
शिकार होकर एक उदीयमान खिलाड़ी से एक निर्मम आतंकवादी बन गया. ८०० मीटर दौड़
में दिल्ली के जूनियर चैम्पियन रहे सुरजीत सिंह के सहपाठियों का कहना है कि
इंदिरा गांधी की हत्या के बाद दिसम्बर ८४ में हुए सिख विरोधी दंगों से उसमें
बदलाव आना शुरू हो गया था. उसने और उसके परिवार ने अपने गैर सिख पड़ोसियों
से बातचीत करना बन्द कर दिया था. वह परेशान रहने लगा था और चिड़चिड़ा हो
गया था. उसने अपने स्कूल (एस.  एस.  खालसा चकवाल सीनियर स्कूल, लाजपत नगर)
की गतिविधियों में भाग लेना भी बन्द कर दिया था. कुछ दिन बाद उसने स्कूल
छोड़ दिया. मई १९८५ में उसने गुरु हरकिशन पब्लिक स्कूल में दाखिला लिया लेकिन
इसी महीने दिल्ली में हुए ट्रांजिस्टर बम कांड ने उसे पूरी तरह बदल दिया. इस
कांड के सिलसिले में सुरजीत सिंह के माता-पिता को गिरफ्तार कर लिया गया था.
अब वह स्कूल से गायब रहने लगा और उसका नाम स्कूल से काट दिया गया. जुलाई
१९८५ में उसने फिर से खालसा स्कूल में प्रवेश लिया लेकिन पढ़ाई में कोई
ध्यान न देने और लगातार स्कूल से गायब रहने के कारण २९ अक्टूबर को यहां
से भी उसका नाम काट दिया गया. इन्हीं दिनों सुरजीत सिंह ने राहजनी की कई
छोटी-मोटी वारदातें कीं. २३ अक्टूबर १९८५ को उसे चार अन्य साथियों समेत
दक्षिण दिल्ली में डकैती की योजना बनाते हुए गिरफ्तार कर लिया गया था. यह
सिर्फ एक अपराधी गिरोह था जेल से छूटने के बाद उसने खालसा स्कूल से दसवीं
कक्षा पास की लेकिन उसके बाद पढ़ाई छोड़ दी.दौड़ से अभी उसका मोह था. जेल
से छूटने के बाद वह फिर से जवाहरलाल नेहरू स्टेडियम में दौड़ने का अभ्यास
जारी रखना चाहता था लेकिन यहां के अधिकारियों ने सुरजीत सिंह को अब वहां
अभ्यास की इजाजत नहीं दी. एक अधिकारी का कहना है, "वह सचमुच रो पड़ा और
घुटने टेक कर प्रार्थना की कि उसे यहां दौड़ने दिया जाये लेकिन हम यहां
अपराधियों को दूसरे लड़कों को बिगाड़ने की इजाजत नहीं दे सकते." इससे अगले
दिन ही पता चला कि वह अपने छोटे भाइयों के साथ पंजाब चला गया है.पंजाब की
इस यात्रा ने सुरजीत सिंह का कायाकल्प करके उसे एक निर्मम आतंकवादी में
बदल दिया. १३ जून को दक्षिण दिल्ली में हुए हत्याकांड में इस्तेमाल हुई
कार पर उसकी उंगलियों के निशान मिले हैं. इस कांड के चश्मदीद गवाहों ने
भी इस बात की पुष्टि की है कि एक किशोर उम्र के आतंकवादी ने स्टेनगन से
गोलियां चलाई थीं.बावजूद बड़े-बड़े गांधीवादी नेता इन क्रान्तिकारियों
से सहानुभूति रखते थे और इन्हें सहारा देते थे. गणेश शंकर विद्यार्थी के
पत्र `प्रताप' में भगत सिंह ने कुछ समय नौकरी करके आश्रय पाया था.१९३० के
बाद इस देश में क्रान्तिकारी/आतंकवादी गतिविधियां कम हुई, परन्तु उसी के
साथ-साथ हिन्दू-मुस्लिम साम्प्रदायिक दंगों की गिनती निरन्तर बढ़ती चली गई
और राजनीतिक क्षितिज पर साम्प्रदायिक हिंसा पूरी तरह छा गई. ४० वर्ष पहले
जो आजादी आई थी, वह लाखों बेगुनाहों, मासूम और सीधे-सादे लोगों के खून से
लिथड़ी हुई थी.आजादी के बाद वामपंथी जुझारू गुटों द्वारा पहले तेलंगाना और
उसके बाद बंगाल के नक्सलबाड़ी क्षेत्र से जो हिंसात्मक आन्दोलन उभरे थे,
उसमें वर्ग-शत्रु (क्लास एनेमी) के नाम पर कुछ ज़मींदार, धनपति और सरकारी
तंत्र के लोग मारे गये, पर उसी के साथ कितने ही बेगुनाह लोग भी मौत के शिकार
हो गये. दुनिया में जहां कहीं भी आतंकवाद उभरा और सक्रिय हुआ है, वह अपने
कंधों पर बेगुनाहों की आंहों का बोझ लादकर चला है, और अभी भी चल रहा है.
आतंकवाद के खिलाफ लड़ाई हमेशा दो स्तरों पर लड़ी जाती है-राजनीतिक स्तर पर
और प्रशासनिक स्तर पर. आतंकवाद केवल कानून और व्यवस्था की समस्या नहीं है,
उसके पीछे लक्ष्य-प्रेरित (वह कितनी ही गुमराह क्यों न हो) भावना का आवेग
होता है. डाकू-समस्या से उत्पन्न आतंक कई बार किसी व्यक्ति या परिवार के
प्रति किये गये अन्याय-अत्याचार से पैदा हुए आक्रोश और बदले की भावना से
जन्मता है. इस समस्या से जूझने वाले लोग भी इसे मात्र कानून और व्यवस्था की
समस्या न मानकर सामाजिक समस्या मानते हैं. पर जिस आतंकवाद की हम चर्चा कर
रहे हैं, वह किसी पूरे समुदाय, जाति, धर्म या वर्ग में फैली हुई इस भावना से
जन्म लेता है कि उसके साथ अन्याय हो रहा है, उसकी जातीय पहचान और अस्मिता
को नष्ट किया जा रहा है, उसे समान अधिकार नहीं दिए जा रहे हैं. पश्चिमी
एशिया के फिलिस्तीनियों, श्रीलंका के तमिलों, दक्षिण अफ्रीका के अश्वेतों
में व्यापक स्तर पर जो आतंकवाद पनपा है, उसके पीछे यही भावना काम कर रही
है. यही बात अब पाकिस्तान (कराची) में महाजिरों में पैदा हो रही है.अपने
देश में पूर्वोत्तर प्रदेश की पहाड़ियों में रहने वाली अनेक जातियों के लोग
इसी मानसिकता के साथ पिछले चार दशकों में लगातार जूझते रहे हैं. नागा, मिजो
और त्रिपुरा के आदिवासियों की आतंकवादी गतिविधियों को जहां पुलिस और सेना की
शक्ति से नियंत्रित करने की लगातार कोशिश हुई, वहीं उनकी शंकाओं और शिकायतों
को राजनीतिक स्तर पर हल करने की भी कोशिश हुई.गत कुछ वर्षों में पंजाब में जो
आतंकवाद पनपा है, उसे जो लोग सिर्फ कानून और व्यवस्था की समस्या मानकर पुलिस
और सुरक्षा सैनिकों की गोलियों से हल कर लेने का सपना देखते हैं, उन्हें
न तो इतिहास की जानकारी है, न आतंकवाद की मानसिकता की पहचान है. इस समस्या
को जितना सुरक्षा सैनिकों के बल पर हल करने की एकांगी कोशिश की जाएगी, उतना
ही आतंकवादियों को समस्या के एकमात्र केन्द्र-बिन्दु होने के गौरव और मान को
बढ़ावा मिलेगा. इसी के साथ जनतांत्रिक प्रक्रिया से जुड़े नेता और दल असंगत
होते चले जाएंगे. पंजाब में ऐसा ही हो रहा है. परिणाम यह हो रहा है कि आज
पंजाब में आतंकवादियों की बैठ आम सिख जनता में पहले से कहीं अधिक मजबूत हुई
है और वे उसे यह यकीन दिलाने में कामयाब होते जा रहे हैं कि वे उसकी (सिख
जनता की) आजादी की लड़ाई के एकमात्र पहरूआ हैं.पंजाब में पिछले ५-६ वर्षों
में सत्ता-राजनीति का घिनौना खेल खेला गया है. इस खेल में कांग्रेस, अकाली दल
और भारतीय जनता पार्टी की पूरी भागीदारी रही है. फर्क इतना ही है कि शतरंज
की गोटें कांग्रेस बिछाती थी और दूसरे दल अपनी नासमझी में उसमें शामिल होकर
अपने-अपने ढंग से खेल खेलने लगते थे. पंजाब के वामपंथी दलों ने स्थिति का
सही जायजा तो लिया पर उस सारे खेल में कहीं भी अपनी प्रभावशाली भूमिका नहीं
निभा सके. आज जब वे कुछ करने की हिम्मत दिखा रहे हैं तो उनकी नज़र आतंकवाद
पर तो पड़ती है जो सत्ता-लोलुप राजनीतिज्ञों के दुष्कर्मों का प्रतिफल
मात्र है, उस सत्ता-केन्द्र पर नहीं पड़ती जहां से इस प्रकार की बुराइयों
को जन्म और प्रोत्साहन मिलता है. यहां वामपंथियों की अन्तर्राष्ट्रीय
राजनीति का दबाव आड़े आ जाता है- राजीव सरकार बुरी है, पर राजीव सरकार को
बचाना है. इस समय ऐसा लगता है कि पंजाब-समस्या अंधी गलियों में बुरी तरह भटक
गई है.आतंकवादियों और सुरक्षा बलों की गोलियों की आवाज के सिवा वहां न कुछ
सुनाई देता है, न दिखाई देता है. घरों के अन्दर से सिर्फ रुदन फूटता है. जब
कभी कोई बड़ा हादसा हो जाता है-लालडू या दरियापुर जैसा, तो बंद होता है.
उस बंद में कुछसाम्प्रदायिक तत्त्व कुछ गुंडे और लुटेरे पूरी तरह `मुक्त'
होते हैं. पंजाब से बाहर ये लोग सिखों की दुकान लूटते हैं, घर जलाते हैं,
गुरुद्वारे में आग लगाते हैं और इक्का दुक्का सिखों को पकड़कर उनकी हत्या कर
देते हैं. भीड़ आगे-आगेचलती है और पुलिस पीछे-पीछे चलती है, भीड़ से यह कहती
हुई कि जो करना हैजल्दी करो वक्त बहुत कम है. दिल्ली के पश्चिमी पटेल नगर,
हरियाणा के हिसार,फतेहाबाद और सिरसा में यही हुआ.राजीव गांधी और बुटा सिंह
कह रहे हैं कि जब तक आतंकवाद को समूल नष्टनहीं कर दिया जाता, किसी से कोई
बातचीत नहीं की जाएगी. पुलिस महानिदेशक रिबेरो को आंतरिक सुरक्षा सचिव के
अधिकार भी प्राप्त हैं, इस प्रकारवे ३०,०००-४०,००० सुरक्षा सैनिकों के ऐसे
कमांडर हैं जिन्हें रोकने-टोकनेवाला कोई नहीं है. आतंकवादियों के संबंध में
वे रोज एक घोषणा करते हैं जो दूसरेदिन झूठी पड़ जाती है. उनका तेवर प्रदेश की
आंतरिक कानून-व्यवस्था को सुधारनेवाले पुलिस अधिकारी की अपेक्षा किसी देश पर
जबरन कब्जा किये विदेशी कमांडर जैसा दिखाई देता है.श्रीलंका के राष्ट्रपति
जयवर्धने कुछ दिन पहले तक अड़े हुए थे कि वे तमिल आतंकवादियों से तब तक कोई
बात नहीं करेंगे जब तक वे अपने हथियार नहीं फेंक देते. तमिलों की यह मांग
कि श्रीलंका के उत्तरी-पूर्वी तमिल-बहुल प्रदेशों को जोड़कर एक प्रशासनिक
इकाई बना दी जाए, उन्हें बिलकुल स्वीकार नहींथी. परन्तु अब वही जयवर्धने अपनी
सारी धमकी भरी भाषा छोड़कर श्रीलंका केतमिल-बहुल प्रदेशो का एकीकरण करने को
तैयार होकर तमिल आतंकवादियों से बातचीत करने को तैयार हो गये हैं.श्रीलंका के
जातीय विवाद में इतनी रुचि दिखाने वाली भारत सरकार अपने अन्दरझांक कर क्यों
नहीं देखती-यह बात किसी की समझ में नहीं आती.क्या उसकी आंखें उस समय तक
नहीं खुलेंगी जब तक पंजाब की हालतश्रीलंका जैसी नहीं हो जाएगी?
