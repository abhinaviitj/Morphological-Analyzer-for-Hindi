<औङ्ङिचिअल् आन्ड् ंएडिअ ळन्गुअगेस्><ंअस्स् ंएडिअ><खमेलेस्ह् श्हर्म><भेअउट्य् फर्लरोन् खि भडटि ंअन्ग्><१९९१><ंइट्र फ्रकस्हन् फ्रिवटे ळिमिटेड्><आल्लहबड्><५३-५६><२५११><घ्रहस्होब्ह-भेअउट्य् फर्लरोन्><ढेएप आगर्तल्>

वैसे तो सौंदर्य प्राकृतिक देन है और यह सच है कि खूबसूरती चाहने से नहीं
मिलती, फिर भी इसे सौंदर्य प्रसाधनों द्वारा सजासंवार कर निखारा तो जा सकता
है.ब्यूटी पार्लर संस्कृति आज होटलों से लेकर आम स्त्री के घर तक पहुंच चुकी है.
आज पार्टी मेकअप हो,साधारण मेकअप हो या फिर दुलहन का श्रृंगार,सभी पार्लर की ओर
दौड़ते हैं.
प्रस्तुत हैं ब्यूटी पार्लरों के संचालकों से किए गए सवाल और जवाव:
पश्चिमी पटेल नगर के मोनालिजा पार्लर की संचालिका इंदु नय्यर ने १९६७ में
कोयंबटूर(तमिलनाडु)में सौंदर्यसज्जा का प्रशिक्षण प्राप्त किया था. १९७३ में
खुला यह पार्लर इंदु की देखरेख में आज भी सफलतापूर्वक चल रहा है.
प्रश्न: इंदुजी, पार्लर की शुरुआत करते समय आप को कितना रुपया खर्च करना पड़ा था
और आज इस की स्थिति क्या है?
उत्तर: पार्लर खोलते समय हमने करीब १५,००० रुपया खर्च किया था. फिर धीरेधीरे
पार्लर का काम बढ़ता रहा और यहीं से हुई कमाई को मैं पार्लर पर ही खर्च करती
रही. इस समय हमारे पार्लर में 'स्लिमिंग' की भी सुविधा है.
प्रश्न: मैं देख रही हूं कि आपके पार्लर में काफी लड़किया प्रशिक्षण के लिए भी आई
हुई हैं. आप इन्हें कितने दिन की ट्रेनिंग देती हैं और क्याक्या सिखाती हैं?
उत्तर : हमारे प्रशिक्षण संस्थान में हाबी कोर्स व प्रोफेशनल कोर्स दोनों की
सुविधा है. प्रोफेशनल कोर्स तीन मास का है. इस में रूपसज्जा की हर चीज की
ट्रेनिंग देते है और केशसज्जा तथा कटिंग भी सिखाते है. हमारे यहां प्रोफेशनल
कोर्स करने के लिए दिल्ली के अलावा बाहर से भी लड़कियां आती रहती हैं और यहां से
प्रशिक्षित कुछ लड़कियां अपने स्वयं के पार्लर चला रहीं हैं और कुछ अच्छी
नौकरियों पर नियुक्त है.
प्रश्न: आप के यहां मेकअप करवाने आए ग्राहक कौन से प्रसाधन इस्तेमाल करवाना पसंद
करते हैं यानी भारतीय या विदेशी ?
उत्तर: हमारे पार्लर में ग्राहक विदेशी प्रसाधनों से मेकअप करवाना अधिक पसंद करते
हैं. कुछेक ग्राहक भारतीय प्रसाधन भी इस्तेमाल करवाते हैं लेकिन देशी प्रसाधनों
की अपेक्षा हमारे पार्लर में विदेशी प्रसाधन की मांग अधिक है.
प्रश्न: विदेशी प्रसाधनों में क्या कोई ऐसा प्रसाधन भई है जिस के इस्तेमाल से
मुरझाई व शुष्क त्वचा को चमकीला(ग्लो)बनाया जा सके ?
उत्तर: जी हां, ऐसी त्वचा पर हम मेकअप से पहले 'एप्रीकोट फेशल स्कर्ब'क्रीम से
५-१० मिनट चेहरे पर मालिश करते हैं. इस क्रीम से चेहरे पर मालिश करते समय उस में
थोड़ा सा पानी भी मिलाया जाता है. मसाज के कुछ देर बाद चेहरा ठंडे पानी से धो
देते हैं. इस के बाद 'आयल आफ ओले' में थोड़ा फांउडेशन मिला कर चेहरे पर लगाते
हैं.
प्रश्न: दुलहन का मेकअप करते समय आप को किनकिन बातों का ध्यान रखना पड़ता है?
उत्तर: हमारे यहां दुलहन का श्रृंगार काफी पसंद किया जाता है. इसमें दुलहन की
मेंहंदी का भी काफी योगदान रहता है.दुलहन के मेकअप में साधारण मेकअप की अपेक्षा
अधिक ध्यान रखना पड़ता है. दुलहन के मेकअप में उस के पहनने वाले कपड़ों का
रंग,जेवर व त्वचा के रंग के मुताबिक ही श्रृंगार किया जाता है.
प्रश्न: आप से मेकअप करवाने आई किसी युवती के गालों पर डिंपल(गड्ढ़े)पड़ते हों तो
उन पर आप कैसा मेकअप करती हैं कि डिंपल और भी खूबसूरत दिखाई दे?
उत्तर: गालों पर डिंपल होने पर कोई खास मेकअप की आवश्कता नहीं होती क्योंकि गालों
पर डिंपल अपने आप में वैसे ही सुंदर लगते हैं. सिर्फ ब्लशर लगाते समय थोड़ा हट कर
ही लगाएं, यानी चेहरे के आकार के मुताबिक. जिस से कि चेहरा मुसकराता नजर आए और
डिंपल उस पर सोने में सुहागे का काम करे.
प्रश्न: आजकल अकसर हर मौके पर युवतियां स्मार्ट व सुंदर नजर आने के लिए ब्यूटी
पार्लर का सहारा लेती हैं. मसलन,जब लड़की को देखने आते है या फिर जब किसी को
नौकरी के लिए इंटरव्यू देने जाना हो तो ऐसे में आप कैसा मेकअप करती हैं क्योंकि
ऐसे समय अधिकतर युवतियां थोड़ा नर्वस हो जाती हैं?
उत्तर: अकसर जब किसी लड़की को देखने वाले आ रहे हों या उसे नौकरी के इंटरव्यू पर
जाना हो तो ऐसे मौकों के लिए मेकअप कराने वह हमारे यहां आती हैं. तब लड़कियां
अधिकतर अपनी पहनने वाली ड्रेस भी साथ ही ले आती हैं और उन्हें देखने पर लगता
है कि उन के हसंतेमुसकराते चेहरे पर कहीं थोड़ी घबराहट भी छिपी हुई है.ऐसी हालत
में वे मुझ से बहुत सी उम्मीदें लेकर आई होती हैं. इन का मेकअप करते समय मैं खुद
भावुक हो जाती हूं और मन ही मन कामना करती हूं कि यह लड़की अपने उद्देश्य में
सफल हो. ऐसे मौको प्राकृतिक मेकअप ही अच्छा लगता है और वही मैं करती हूं. मेकअप
के साथसाथ उन की पहनने वाली पोशाक का भी ध्यान रखती हूं ताकि मेकअप पोशाक से
मिलताजुलता हो, और केशविन्यास भी लड़की के चेहरे के आकार को देखते हुए ही बनाती
हूं. या फिर ग्राहक की अपनी पसंद के अनुसार.
राजेंद्र प्लेस स्थित पांच सितारा होटल सिद्धार्थ में मेजर एम.एस रीन से मेरी
मुलाकात हुई जो कि इस होटल में बनें आनंदा ब्यूटी पार्लर, हेल्थ क्लब व बारबर
शाप के संचालक हैं और बखूबी अपने धंधे को चला रहें हैं. जब मैं ने उन से मेकअप
संबंधी बातचीत करनी चाही तो उन्होनें मुझे अपने ब्यूटी पार्लर में कार्यरत अनिता
कौशिक से मिलवाया, उन से हुई बातचीत के कुछ अंश यहां प्रस्तुत हैं.
प्रश्न: सबसे पहले यह बताएं कि चेहरे पर मेकअप करने में आप का उद्देश्य क्या है?
उत्तर: चेहरे पर मेकअप करने का उद्देश्य चेहरे की सुंदरता को बढ़ाना है. मेकअप
द्वारा ही हम चेहरे के अच्छे गुणों को नैननक्श को उभारते हैं और मेकअप द्वारा ही
चेहरे की खामियों को दबा देते हैं.यदि अनुभवी हाथों से किया गया मेकअप हो तो
चेहरेकी सुंदरता द्विगुणित हो कर खिल उठता है.
प्रश्न: मेकअप से पहले व बेस बनाते समय किनकिन बातों का ध्यान रखना पड़ता है?
उतर:मेकअप करने से पहले हम चेहरे के आकार व नैननक्श को देखते हैं. मेकअप में
सबसे अहम भूमिका बेस की ही होती है जो कि आमतौर पर फांउडेशन से बनाई जाती
है.फांउडेशन के इस्तेमाल से ही चेहरे के नैननक्श उभारे जाते हैं. जैसे,चौड़ी या
चपटी नाक को तीखा दिखाना, गाल की हड्डियों का उभार चेहरे के आकार के अनुसार कम
या ज्यादा करना और दोहरी ठुड्डी को छिपाना. ये सारे कमाल फांउडेशन के रंगों के
तालमेल से होता है.
हमारे पास फांउडेशन के तीन शेड होने चाहिए-बेसिक,डार्क और लाइट, बेसिक फांउडेशन
त्वचा के रंग की होती है अधिक पतली व तीखी नाक के दोनों ओर हल्के शेड की फांउडेशन
लगाते हैं व नाक के ऊपरी ओर गहरे शेड की फांउडेशन से लाइन देते हैं. इसी प्रकार
गाल की हड्डियों को उभारने के लिए हल्का  शेड लगाया जाता है व उभरे हुए गालों को
गहरी फांउडेशन से दबा देते हैं. परंतु ये ध्यान रखते हैं कि ये शेड त्वचा के साथ
व बेसिक फांउडेशन के साथ मेल खा जाएं वरना ये धब्बेदार बन सकते हैं.
प्रश्न: आप के पार्लर में दुलहन का मेकअप भी होता ही होगा तो क्या आप दुलहन का
मेकअप करवाने आई दुलहन को मेकअप से पहले कोई और सौंदर्य उपचार लेने की सलाह भी
देती हैं?
उतर:दुलहन का मेकअप करने से पहले हम दुलहन को ब्लीचिंग व फेशल करवाने की सलाह
देते हैं क्योंकि इस के बाद किया मेकअप चमकता है परंतु ब्लीचिंग व फेसल मेकअप
करवाने से दो दिन पहले ही करवाना चाहिए.वैक्सिंग, मेनीक्योर और पेडिक्योर करवाने
के लिए दुलहन को हम सलाह जरूर देते हैं परंतु करवाना या न करवाना उन की मरजी पर
छोड़ देते हैं. मेकअप से पहले हम यह भी तय करते लेते हैं कि दुलहन का केशविन्यास
कैसा हो. उस की आंखों,त्वचा व पोशाक का रंग आदि सभी बातों को जान कर ही हम मेकअप
करते हैं.
प्रश्न: होटलों में नाचनेंगाने के कार्यक्रम भी चलते रहते हैं तो जाहिर है कि आप
के पास कुछ ग्राहक भी आते होंगे. ऐसा मेकअप आप किस प्रकार करती हैं और इस में किन
बातों का ध्यान रखना पड़ता है?
उतर: ग्लैमरस मेकअप फैशन के साथसाथ बदलता रहता है. वैसे आम तौर पर इस में ब्राइट
शेड ही इस्तेमाल किए जाते हैं,जैसे ब्राइट ब्ल्यू, ग्रीन,मोव गोल्डन, सिल्वर व
कापर इत्यादि. फ्रास्टिड शेड आखों के मेकअप में भी इस्तेमाल किए जाते हैं.
लिपस्टिक का शेड गहरा लेकिन ड्रेस के रंग से मेल खाता ही लगाते हैं.डिस्कोथे व
डांसिंग फ्लोर के मेकअप में ग्लिटर का इस्तेमाल भी किया जाता है. ग्लैमरस लुक
देने के लिए केशसज्जा की नवीनतम शैलियां और पोशाक का भड़कीला होना भी जरूरी है.
नेल पेंट भी ड्रेस के मुताबिक ही होना चाहिए.
प्रश्न: आप के पास जो विदेशी लोग आते हैं और वे अधिकतर पार्लर में क्याक्या
करवाते हैं?
उतर: हमारे यहां काफी संख्या में विदेशी लोग आते हैं और वे अधिकतर 'हैंड
मसाज' यानी हाथों से मालिश करवाने में ज्यादा दिलचस्पी लेते हैं. विदेशों की तेज
रफ्तार जिंदगी में समय और जनशक्ति की कमी होने के कारण वहां बिजली के उपकरण
ज्यादा इस्तेमाल किए जाते हैं इसलिए विदेशी लोग ज्यादातर शैंपू सेट, हैंडमसाज और
बाडी मसाज की ही मांग अधिक करते हैं.
प्रश्न: विदेशी युवतियां अधिकतर स्कर्ट जैसी पोशाकें ही पहनती हैं तो वे टांगों
के बाल हटाने के लिए क्या तरीका अपनाती हैं?
उतर: विदेशी युवतियां ज्यादातर रेजर द्वारा ही बालों को साफ करती हैं परंतु यहां
आने पर वे भी वैक्सिंग करवाना ही ज्यादा पसंद करती हैं.
प्रश्न: अनिताजी, आखिर में एक बात और पूछना चाहूंगी, आप के पार्लर में अधिकतर किस
वर्ग के लोग अधिक आते हैं? सुनते में तो यहीं आता है कि पांचसितारा होटलों के
पार्लर में केवल उच्चवर्गीय लोग ही जाते हैं.
उतर:यह सोचना भी गलत है कि होटल के पार्लर में रेट ज्यादा होते हैं.हमारे रेट दी
जाने वाली सेवा के स्तर के हिसाब से ही होते हैं, जिन्हें ज्यादा नहीं कहा जा
सकता. आजकल बाजार में पार्लरों के रेट भी यही हैं जबकि यह जरूरी नहीं कि वहां
काम करने वाले सभी अनुभवी ही हों जबकि यहां आप का काम तसल्लीबक्स होता है. हम
लोग ग्राहकों से काम के बाद जो पैसा लेते हैं उन के साथ २०% व्यय कर भी लेते हैं
जो कि सभी पांच सितारा होटलों के पार्लर में लिया जाता है.
"ऐपियेरेंस ब्यूटी पार्लर साउथ एक्सटेंशन पार्ट-२ में विपिन हांडा और अनिल सहगल
की भागीदारी में संचालित है.
'बातोंबातों में' प्रोग्राम के खूबसूरत चुलबुले टीवी स्टार विपिन हांडा से मेरी
मुलाकात उन के केबिन में हुई. पत्रपत्रिकाओं में छपी तस्वीर और इंटरव्यू की
कतरनों को उन्होंने बहुत ही खूबसूरती से केबिन की दीवारों पर सजा रखा था.मेकअप
संबंधी बातचीत करने के लिए विपिन हांडा ने पार्लर में कार्यरत ब्यूटीशियन कोरीन
मजूमदार से मेरा परिचय करवाया जो कि बहुत ही हंसमुख महिला हैं. उन से हुई बातचीत
के कुछ अंश यहां प्रस्तुत है:
प्रश्न: किस समय पर कैसा मेकअप किया जाए इन के लिए आप हमारी पत्रिका 'गृहशोभा' के
पाठकों को क्या सुझाव देना पसंद करेंगी?
उतर: आम तौर पर तो लड़कियों व महिलाओं को हलका मेकअप करने की ही मैं सलाह दूंगी.
मैं पार्लर में आए ग्राहकों को भी हमेशा यही सलाह देती हूं कि जिस आयोजन के लिए
तैयार होने आई हैं, उसी के अनुसार मेकअप होना चाहिए.
दुलहन के मेकअप के बारे में मेरी सलाह यही है कि यह मेकअप गहरा और भड़कीला ही
होना चाहिए.
आमतौर पर किए जाने वाला मेकअप नेचुरल व हलका ही रखें. पार्टी वगैरह पर जाते समय
थोड़ें गहरे शेड इस्तेमाल में ला सकती हैं.
प्रश्न: जो लड़कियां माडलिंग के लिए मेकअप करवाने आती हैं उन के लिए क्या कोई खास
किस्म के सौंदर्य प्रसाधनों की आवश्कता होती है और इन का मेकअप आप कैसे करती
हैं?
उतर:माडल के मेकअप में पाउडर बेस यानी सूखा मेकअपकिया जाता है. चेहरे का बेस
बनाने के लिए हम पेन केक इस्तेमाल करते हैं जो कि हम अपने आमतौर पर किए जाने
वाले मेकअप के इस्तेमाल नहीं करते. पेन केक की परत सूखने के बाद चेहरे पर
'फाउडेशन लगाते हैं. उस के पश्चात पफ की सहायता से हलका सा पाउडर का स्पर्श देते
है. चेहरे का बेस तैयार करने के बाद पाउडर आइशैडों,मस्करा,लाईनर, लिपस्टिक व रूज
ब्रुशों की सहायता से कलात्मक ढ़ग से फैलाया है.
प्रश्न: कोरीनजी, चलतेचलते मैं आप से एक बात और पूछना चाहता हूं, जैसा कि आप
ने बताया, आप ने पेंटिंग में एम.ए. किया है तो क्या आपकी कला का यहां इस्तेमाल
होता है?
उतर: जी हां, खासतौर पर आखों पर शैडो लगाते समय, ब्लशर करते समय या विभिन्न
डिजाइनों की बिंदियां लगाते समय मेरा पेंटिंग का अभ्यास बहुत काम आता है और मैं
अपनी कल्पना से रंगों का तालमेल सही ढ़ग से कर पाती हूं.
छोटे परदे पर,मंदमंद मुसकराती नए कार्यक्रमों की घोषणा करती उद्घोषिकाएं, समाचार
वाचिकाएं जब समाचार पढ़ रही होती हैं तो देखने वालों का ध्यान उन के चेहरों के
उतारचढ़ाव व खूबसूरती पर बरबस ही खिंचा चला जाता है.
इस छोटे परदे के इन सितारों के आकर्षण को उभारने में जिन के हाथों को कमाल
हासिल है उन में से एक हैं धर्मवीर नंदा जो कि स्वयं भी एक अच्छे अदाकार रह चुके
हैं.
प्रश्न: नंदाजी सबसे पहले आप यह बताएं कि आप ने शिक्षा कहां तक प्राप्त की व
मेकअप के लाइन में कैसे पहुंचे और आप को मेकअप में रुचि कैसे पैदा हुई?
उतर: मैंने एम.ए. तथा एम.बी.ए.करने के पश्चात एल.एल.बी. भी किया है.
जहां तक मेकअप में रुचि का सवाल है तो जब मैं रामलीला या थियेटर के अपने साथी
पात्रों को देखता तो मुझे उन का मेकअप बहुत ही भौंडा सा प्रतीत होता था . गुलाबी
रंग से पुते चेहरे, हाथ और पैर बड़े अजीब से दिखते थे. उन में प्राकृतिक सुंदरता
और बनावटीपन अधिक झलकता था. ऐसे में मुझे लगा कि इस क्षेत्र में काफी कुछ काम
करने की गुंजाइश है.
तब से मैंने मेकअप की ओर ध्यान देना शुरू किया और नित नए प्रयोग करने लगा.
प्रश्न: आप दूरदर्शन से कैसे जुड़े?
उतर: लगभग १९६९ की बात है उन दिनों मैं टेलीविजन में केजुअल आर्टिस्ट था और
नाटकों में भाग ले रहे कलाकारों का मेकअप भी करता था. उन्हीं दिनों बी.बी.सी.
लंदन से एक महिला कैथरीन मदन मोहन दिल्ली दूरदर्शन पर मेकअप के लिए नियुक्त हुई.
उन्हें मूंछ, दाढ़ी का मेकअप नहीं आता था. लेकिन मैं इस काम को बखूबी कर सकता
था. वह मेरे इस काम को देखकर बहुत खुश हुईं. कैथरीन से भी मैं ने टेलीविजन के
मेकअप के गुर सीखें. इस प्रकार मेकअप आर्टिस्ट के रूप में मेरी नियुक्ति हो गई.
प्रश्न: टीवी के लिए आप किस तरह का मेकअप करते हैं?
उतर: टीवी के लिए बुनियादी तौर पर हम करेक्टिव मेकअप करते हैं.ताकि परदे पर दिखाई
देने वाली तसवीर में यदि किसी प्रकार की कोई कमी है तो उसे सुधार कर ठीक ढ़ग से
पेश किया जा सके.
दूसरा है क्रिएटिव मेकअप जो पात्रों के चरित्र के अनुसार किया जाता है. जैसे
राजा,रानी या जवान आदमी को बूढ़ा दिखाना.
प्रश्न: मूलत: मेकअप कितनी तरहका होता है जिस का उपयोग आप टेलीविजन के लिए करते
हैं.?
उतर:मेकअप मूलत:तीन तरह के होते हैं. ग्रीसी मेकअप,नानग्रीसी मेकअप,और ग्रीसलेस
मेकअप.
. ग्रीसी मेकअप को हम हैवी मेकअप भी कहते हैं. इस में ग्रीसयुक्त बेस का प्रयोग
किया जाता है, जैसे कि मेकअप में इस्तेमाल होने वाली पैन ट्यूब ग्रीसी बेस लिए
होता है.
. नानग्रीसी मेकअप में पेन स्टिक या इरेजर स्टिक नानग्रीसी बेस लिए होता है. इसे
शुष्क त्वचा पर प्रयोग किया जाता है.
. ग्रीसलेस मेकअप मेकअप में हम पैन केक इस्तेमाल में लाते हैं.त्वचा का रंग के
मुताबिक इसका अलगअलग शेडों में इस्तेमाल किया जाता है.
प्रश्न: चेहरे की झुर्रियों को तथा लाफिंग लाइनों के प्रभाव को आप कैसे दूर करते
हैं?
उतर: चेहरे की झुर्रियों को पेन स्टिक की सहायता से भरते हैं व लाफिंग लाइनों को
हम टीवी पर उभारते हैं. इसका मुख्य कारण यह है कि टेलीविजन की तस्वीर'टू
डायमेंशनल'(द्विआयामी) होती है. उसे उभारने के लिए हलके शेड से पहले चेहरे की उन
लाइनों को भरते हैं और उस के बाद उन के ऊपर गहरा शेड देते हैं और फिर मेकअप
करते हैं.
प्रश्न: चेहरे के दाग धब्बे छिपाने के लिए आप कैसे मेकअप करते हैं?
उतर:चेहरे के दाग धब्बे छिपाने के लिएहम फेस मास्क का उपयोग करते हैं जो कि ओपेक
यानी अपारदर्शी होता है इस के अलावा ट्रांसपेरेंट तथा ट्रांसलूसेंट किस्म के
मास्क का भी इस्तेमाल करते हैं.
प्रश्न: नंदाजी, हमें एक सलाह और दें कि जो लोग टीवी पर आना चाहते हैं यानी
उद्घोषक या समाचार वाचक. उन्हें किन बातों का खयाल रखना चाहिए?
उतर:टीवी के लिए इंटरव्यू और स्क्रीन टेस्ट के लिए आने वालों को हलके मेकअप में
आना चाहिए.
सर्वप्रथम, इस के लिए उम्मीदवार को हंसमुख स्वभाव का होना जरूरी है. दूसरे उस
में स्वयं अच्छे प्रोग्राम लिखने की क्षमता होनी चाहिए. कैमरे के सामने
व्यक्तित्व अच्छा लगना चाहिए. भाषा पर अच्छा अधिकार होना चाहिए. भाषा तथा शब्दों
का उच्चारण सही होना चाहिए.
 यहां सभी उदेघोषिकाएं अपनीअपनी तैयारी स्वयं करती हैं.
