<औङ्ङिचिअल् अन्ड् ंएडिअ ळन्गुअगे><ळेगिस् लटिवे><आनोन्><ऊ.फ्. ळेगिस्ल्. आस्स्. डेब्. २न्ड् शेप्.८८.><१९८८><ऊ.फ्. गोव्ट्.><ळुच्क्नोत्><१७२ टो १७७><२८००><आनोन् - ऊ.फ्. ळेगिस्. आस्स्. डेब्. २न्ड् शेप्.८८.>

कि इसकी अनुसूची १-बी के अनुछेद ३ में संशोधन किया गया है और अनुच्छेद ६
में हक-विलेखों के निक्षेप, पणयम या गिरवी से संबंधित करार व मुख्तारनामा
आदि के शुल्क में परिवर्तन किया गया है.
अभी माननीय शाही जी ने इन परिवर्तनों का उल्लेख करते हुए कहा कि शुल्क तो
पहले से ही लगा रखे थे और हमने इसको बढ़ाया है. आप देंखे कि प्रदेश के
बाहर अन्य प्रदेशों में इसकी क्या स्थिति है, इस संबंध में पपोला कमेटी
की रिपोर्ट है उसने भी स्टाम्प पर शुल्क बढ़ाये जाने की सिफारिश की थी.
उन्होंने जो परीक्षण किया तो कुछ प्रदेशों को नमुने के तौर पर लिया और
उनका परीक्षण किया और मैं १९८२ की स्थिति पहले आपको बतला रहा हूं कि उस
समय स्टाम्प शुल्क एक हजार पर उत्तर प्रदेश में ८५ रु. पंजाब में १२५
रु. तथा महाराष्ट में १००-१२० १५० रु. था और हरियाणा में १२५ रु. था अब
आप देखें कि सन् १९८५ में यह बढ़ाया गया और उत्तर प्रदेश में से ९५ रु.
कर दिया गया. हमारी बई हुई दर अन्य प्रदेशों के मुकाबिले में फिर भी
कम रही. आपने अभी कहा कि इस बढ़ी हुई दरों का भार प्रदेश की जनता पर आने
वाला है. मायकर, एक कमेटी ने इस बात का भी परीक्षण किया और पाया कि
प्रदेश की टोटल आय का प्रतिशत भार उत्तर प्रदेश में ५७ प्रतिशत
तामिलनाडू में ९२ प्रतिशत पंजाब में ८४ प्रतिशत था. इस तरह से हमारे यहां
प्रति व्यक्ति दर अन्य राज्यों के मुकाबिले में बहुत कम थी. इस तरीके से
अगर श्रीमन्, देखें, एक चीज और मैं कहना चाहता हूं कि हमारे प्रदेश का
रेवन्यू बढ़ रहा था, इसमें टाम्प से जो लाभ हो रहा था इसको यदि आप
वर्षवार देखें तो आपको स्वयं पता लग जायेगा कि उत्तर प्रदेश में १९७७-७८
में ११.८, १९७८-७९ में ११.२, यह थोड़ा कम रहा, आगे फिर १९७९-८० में यह
११.४ हुआ और १९८०-८१ में १०.७ हो गया, ८१-८२ में १०.६ हुआ और ८२-८३ में
यह १०.२ हुआ. तो इस प्रकार से यदि आपु देखें तो यही महसूस करेंगे कि
स्टेट रेवेन्यू में कमी होती जा रही थी और इसकी कमी का कारण श्रीमन्, एक
ही था कि आज देश व प्रदेश में चोरी और विकास कार्य चल रहे है तेजी से
जैसे कहीं कोई इण्डस्ट्री आ जाती है, या कहीं पर कोई बांध इत्यादी बन गये
तो ऐसे स्थानों पर जमीनों की कास्ट एक दम से बढ़ जाती है, लेकिन उसी
हिसाब से स्टाम्प शुल्क की दरें नहीं बढ़ी बल्कि यह व दरें वहीं की वहीं
रहीं, इस प्रकार से स्टेट रेवन्यू में दिन पर दिन कमी होती जा रही थी और
इस विभाग के खर्चे आए दिन उसी अनुपात में बढ़ रहे थे, तब इस ओर विचार
करना पड़ा और इस कमेटी ने अपनी संस्तुति दी कि जिन-जिन क्षेत्रों में
अपने संसाधन बढ़ाए जा सकते है, वह एक तो सेल्स टैक्स और दूसरा यह स्टाम्प
ड्यूटी व इक्साइंज आदि है, तो सेल्स टैक्स के बारे में तो पहले से
विचार-विमर्श कर इस ओर नियम निर्धारित कर लिये गये और बचा था यह स्टाम्प
ड्यूटी, तो इसको भी आज हम आपने सदन की आज्ञा से लेने जा रहे है. वैसे अब
यदि आप अपने स्टेट की वित्तीय स्थिति को देखें जैसा कि सभी को ज्ञात है.
(व्यवधान)
श्री माता प्रसाद पाण्डेय--
तो कृपया यह मा. मंत्री जी बता दे कि इस स्टांप ड्यूटी से प्रदेश को
कितना राजस्व प्राप्त हो जायेगा और अब तक कितना राजस्व प्राप्त हुआ? इस
बढ़े हुए दर से?
श्री ओम प्रकाश रिछारिया--
इसी वित्तीय वर्ष में ३० करोड़ रु. प्रदेश को प्राप्त होगा और लगभग अगले
वित्तीय वर्ष में इससे २१० करोड़ रू प्राप्त होंगे और इस पर जो हमारा
व्यय होगा, वह करीब १ प्रतिशत में होगा. तो मैं कह रहा था कि हमारे अपने
स्टेट का जो रेवेन्यू है, इसको अगर आप देखें तो पहले जो राज्य
कर्मचारियों के वेतन व सुविधायें लोकल बाडिज के कर्मचारियों की सुविधाएं
व वेतन पर कुल स्टेट रेवेन्यू का ९४ व ९५ प्रति-~शत खर्च होता था, अब यह
जो हमारी दर बढ़ी है इससे यह प्रतिशत १०७ तक पहुंच गया है. दूसरे जब
हमारे पास अपने कुछ संसाधन मौजूद होंगे तो हर क्षेत्र में स्वावलम्बी
बनेंगे और यदि हमारे पास अपने रिसोर्सज नहीं होंगे तो हम अपने राज्य व
कर्मचारियों को जो भी सुविधाएं उनको देय होंगी नहीं दे पायेंगे, इसी
प्रकार से हमारे जो लोकलबाडीज हैं, उनको भी जो उनकी सुविधाएं होंगी, नहीं
दे पायेंगे और न ही किसी प्रकार के विकास के कार्यों में भाग ले पायेंगे
फिर ऐसी स्थिति में हम विकास नहीं कर सकते है, इन सारी चीजों को देखते
हुए मान्यवर, यह आवश्यक हो गया है.
(व्यवधान)
श्री शारदानन्द अंचल--
मान्यवर, मेरा एक व्यवस्था का प्रश्न है, मा. मंत्री जी ने अभी कहा कि
अपने रिसोर्सेज बढ़ाने के लिए हम स्टाम्प ड्यूटी बढ़ा रहे है और करीब ६
माह पहले से लखनऊ कचहरी में, हाईकोर्ट में व अन्य स्थानों. . .
(व्यवधान)
श्री अधिष्ठाता--
इसमें तो कोई ऐसा व्यवस्था का प्रश्न नहीं है. कृपया शांति बनाए रखें.
श्री शारदानन्द अंचल--
चाहे कलेक्टरी हो या और कोई कोर्ट हो, जहां पर स्टैम्प लगते है, वह नहीं
है और फर्जी स्टैम्प दूसरी जगह से लाये जाते है. इस प्रकार से सरकार को
लाखों रुपये का घाटा होता है.
श्री ओम प्रकाश रिछारिया--
तो मैं निवेदन कर रहा था, हमारे रिसोसिर्ज पर जो प्रेशर आ रहा है उसको
समाप्त करने के लिए जिससे राज्य सरकार के कर्मचारियों को शिक्षकों को और
दूसरे लोगों को ज्यादा से ज्यादा सुविधायें दे सके. इसके लिए आवश्यक हो
गया है कि जिस क्षेत्र में कुछ नहीं बढ़ाया गया है उसमें कुछ बढ़ाया जाय.
शाही जी ने कहा कि जनता को इसमें क्या दिया जायेगा और जो दिक्कतें है
उनकी ओर उन्होंने इशारा किया. उन्होंने यह भी कहा कि जो डाकूमेंट है उसके
वापस होने में काफी विलम्ब होता है. मान्यवर, मैं आपको बताना चाहता हूं
कि इसके बारें मे शासन में विचार हो रहा है और यह निर्णय लिया जा रहा है
कि जिसको डाकूमेंट की तुरन्त आवश्यकता हो उसकी फोटोस्टेट कापी कराकर ले
सकता है. इसकी पूरे प्रदेश में व्यवस्था की जा रही है उन्होंने यह भी कहा
कि कहीं-कहीं पर फर्जी रजिस्ट्रेशन कर दिया जाता है और उन्होंने उदाहरण
दिया कि अगर मेरी प्रापर्टी है तो कोई दूसरा रजिस्ट्री कर सकता है.
मान्यवर, इस तरह की जिस जिले में शिकायतें मिलती हैं तो अब फोंटो लगाने
का प्राविधान कर दिया गया है. जो भी रजिस्ट्री कर, उसकी फोटो रहेगी. इसकी
व्यवस्था मौजूद है. एक बात यह कही गई कि फर्जी स्टैम्प पेपर बेचे जा रहे
है, तो मान्यवर, कानून में पहले से ही व्यवस्था है. लेकिन हमारे पास इस
प्रकार की कोई शिकायत नहीं मिली है अगर माननीय सदस्य कोई स्पेसिफिक केश
देंगे तो उसकी जांच कराई जायेंगी और इसकी भी पहले से ही व्यवस्था है.
समझता हूं आप इस बात से सहमत होंगे और इसे पारित करेंगे.
श्री जयदीप सिंह बरार--
मान्यवर, मैं आपकी आज्ञा से प्रस्ताव करता हूं कि भारतीय स्टाम्प (उत्तर
प्रदेश संशोधन) विधेयक, १९८८ को राय जानने के लिए ३१ दिसम्बर, १९८८ तक
परिचालित किया जाय.
मान्यवर, माननीय मंत्री जी द्वारा जो विधेयक रखा गया है उस पर जो
उन्होंने तर्क दिये है, उनको भी सुन रहा था. सबसे पहले तो मुझे इस बात का
खेद है कि सरकार अगर यह समझती कि वित्तीय संसाधनों का संकट है तो पिछले
सत्र में सरकार को यह विधेयक लाने का औचित्य समझ में क्यों नहीं आया. यह
सही है कि तकनीकी कारणों को देखते हुए अध्यादेश के जरिये दरों में
बढ़ोत्तरी कर सकते है लेकिन यह संसदीय परम्पराओं के अनुकूल होता अगर
विधेयक के जरिये इसको करते. परन्तु उस समय उप चुनाव होने जा रहे थे और
सरकार को पता था कि अगर टैक्स लगायेंगे तो उसकी काली छवि और धुल धुसरित
हो जायेंगी इसलिए उस समय यह टैक्स लगाने की हिम्मत नहीं कर सकें और २४
जून को अचानक अध्यादेश जारी कर दिया मैं माननीय मंत्री जी का ध्यान
दिलाना चाहूंगा कि जब स्टैम्प ड्यूटी बढ़ानी है तो दूसरे दिखाई देने लगते
है, पंजाब, हरियाणा और महाराष्ट्र की दर दिखाई देने लगती है लेकिन जब
पंजाब में किसानों को पिछले वर्ष धान पर प्रति कुन्तल १७ रुपये बोनस दिया
तो उन्हें वह नहीं दिखाई पड़ा इनको यह भी नहीं दिखाई पड़ा कि हरियाणा में
किसानों को कर्जा लेने के लिए मात्रा ५ रुपये के स्टैम्प पर सम्पइत
बन्धक करने का प्रविधान है. उत्तर प्रदेश में अगर किसी को २५/३० हजार को
रजिस्ट्री करनी पड़ती है तो उसे साढ़े चार-पांच हजार रुपये की ड्यूटी
देनी पड़ती है. जब इस प्रदेश के किसानों के ऊपर आम आदमी के ऊपर टैक्स
लगाने की बात आती है तो अन्य प्रदेशों-पंजाब और महाराष्ट्र का उदाहरण
दिया जाता है और उनके आंकड़े दिये जाते है लेकिन जब उन्हें कोई राहत देने
की बात आती है तो संसाधनों की कमी बतायी जाती है. क्या इस तरह का कोई
विधेयक आप सदन में लायेंगे जिससे गरीब जनता को कुछ राहत मिले, उन्हें
ज्यादा ड्यूटी न देनी पड़े, उनकी आय बढ़े, तो हम लोग उसमें आपका सहयोग
देंगे. मान-~नीय मंत्री जी अभी आंकड़े दे रहे थे और कह रहे थे कि हमारी
आपसे स्टाम्प शुल्क का जो टैक्स का हिस्सा था वह घटता जा रहा है और उसका
कारण यह है कि हमारी टैक्स की दर कम है.
मान्यवर, सब-रजिस्ट्रार आफिस में स्थिति यह है कि वहां पर दर अलग से बंधी
हुई है उनका अपना बोफोर चलता है यदि आप उसे रोक नहीं सकते तो उसमें
रिश्वत की दर को निर्धारित करा दे. सम्पत्ति के क्रय-बिक्रय में गोलमाल
किया जाता है. सही सम्पत्ति का क्रय-विक्रय सही मूल्य में नहीं दिखाया
जाता है. इस तरह से आपकी आय में कमी होगी. इसी को आप रोकें तो आपका इस
तरह से ड्यूटी बढाने की आवश्यकता नहीं पड़ेगी. आप यही देख लें कि सबसे
ज्यादा मंहगाई किस चीज में ज्यादा बढ़ी है. आप किसी शहरी भूमि का, मकान
का या सम्पत्ति का किसी का अध्ययन कर लें. तब आपको पता चलेगा कि जो
स्थायी सम्पत्ति है भूमि है या मकान है उसकी कीमती मैं सबसे अधिक
बढ़ोत्तरी हुई है. विक्रय दर बढ़ी है लेकिन उसका सही मूल्यांकन नहीं
होता है. माननीय मंत्री जी ने आंकड़े दिये कि हमारे यहां सबसे कम स्टाम्प
ड्यूटी है. मैं पूछना चाहता हूं कि क्या उन्हें यह उल्लेख नहीं करना
चाहिए था कि यहां पर प्रति व्यक्ति आय सबसे कम है. हमारे यहां के नागरिक
की आय सबसे कम है. मुझे यह कहते हुए शर्म लग रही है. मैं कहना चाहता हूं
कि आप इस प्रदेश के नागरिकों की आय पंजाब और महाराष्ट्र के समान कर
दीजिये और फिर इस तरह का टैक्स बढ़ाइये. आप यहां के नागरिकों की आय नहीं
बढ़ा सकते हैं क्योंकि जब नागरिकों की आय बढ़ाने की या कोई चीज देने की
बात आती है तो आप कह देते है कि प्रयास करेंगे और जब उनसे कोई चीज लेने
की बात करते है तो कहते है कि हमारे पास रिसोर्सज नहीं है और उसके लिये
आडिर्नेंस ले जाते है, विधेयक विधान सभा के सामने ले आते है. मैं कहना
चाहता हूं कि आप उनकी आय बढ़ा दें. आप नहीं बढ़ा सकते है. जब आप उनकी आय
नहीं बढ़ा सकते है तो उसी अनुपात में टैक्स भी उनके ऊपर लगायें. आप लखनऊ
के सब-रजिस्ट्रार आफिस मे चले जायें. मुझे एक बंधक पत्र के बारे में वहां
जाने का मौका मिला तो मुझे इसका अनुभव हुआ.
अभी विधायकों को जमीन और मकान बनाने की सुविधा सरकार द्वारा दी गई है,
उसी सिलसिले में सब-रजिस्ट्रार आफिस में मैं वहां गया था. क्योंकि हम
विधायक है इस लिये हमारे साथ वह बात नहीं हुई. आप मंत्री जी वहां से पूछ
लीजिए जनता ने जो आज से १० महीने पहले रजिस्ट्री की उसकी प्रतिलिपि क्या
उनको मिल गयी है. रजिस्ट्रार कार्यालय से १०, १० महीने तक प्रतिलिपियां
नहीं मिलती है लेकिन उसके संबंध में कोई कार्यवाही नहीं की जायेगी. जनता
की सुविधा के लिये इस तरह के आदेश नहीं देंगे कि रजिस्ट्री होने के तीस
दिन के अंदर प्रतिलिपि वापस कर दी जायेगी. हां टैक्स बढ़ाने के लिये
अध्यादेश आ जायेगा. स्टैम्प चोरी और फर्जी स्टैम्पों की बात यहां पर हुई.
मंत्री जी चाहे तो किसी भी कचहरी में जाकर देख सकते है किस तरह से चोरी
छिपे स्टैम्प बेचे जाते है. एक तो वह फर्जी है और दूसरे ५ रुपये का
स्टैम्प १० रुपये में मिलता है और दो रुपये का स्टैम्प चार रुपये में
मिलता है. उसको पकड़ने के लिये कोई व्यवस्था आप नहीं करते है क्यों नहीं
आप उनमें सीरियल नम्बर डाल देते है और काऊंटर फाइल उसका देते है जिसमें
नम्बर पड़ा हो और जब वह रजिस्ट्रार के पास जाय तो उसका मिलान काऊंटर फाइल
के नम्बर से हो सके? रजिस्ट्री करते समय वह उसका मिलान कर लिया करे तथा
काऊंटर फाइल मुख्यालय पर भेज दे. ऐसा आप नहीं करेंगे क्योकि आप चोरों को
पकड़ना नहीं चाहते है. दूसरी तरफ आप प्रगति और रिसोर्सेज का बहाना लेकर
गरीबों से ज्यादा से ज्यादा टैक्स लेना चाहते है. मैं मिशाल देना चाहता
हूं पूरे प्रदेश में एक सरकुलर भेजा गया है रजिस्ट्रार कार्यालय से
जिसमें कहा गया है कि इन-इन जगहों की भूमि का इस तरह से विक्रय मूल्य
होगा और उस दर से स्टैम्प फीस लेनी होगी. चाहे वहां की जमीन जिस समय उसकी
कीमत निकाली गयी आज नदी से कट जाने से या ऊपर हो जाने से उसकी कीमत कम हो
गयी है, चाहे वह गांव मुख्यालय से एक कि. मी. हो या १०, २० कि.मी. दूर हो
उस पर दर इनके हिसाब से ही लागू होंगी.
आज आपका एक ही तरीका रह गया है कि किसानों से किस तरह से अधिक से अधिक
स्टैम्प शुल्क वसुला जाय. अभी मैंने बरेली के सुभाष छात्रावास का प्रकरण
उठाया था उसमें आपने शासन को वक्तव्य के लिये कहा है. बरेली नगर के अंदर
एक करोड़ रुपये की सम्पइत को कम आंक कर इनके सब-रजिस्ट्रार ने ६ लाख
में रजिस्ट्री कर दी. बरेली नगर के अंदर इस तरह की भूमि निश्चित ही एक
करोड़ से कम की नहीं है. चोरी करने वालों को यह पकड़ना नहीं चाहते है,
उनको तो तभी पकड़ा जा सकता है जबकि इनके राज्य में चोरी करने बालों को
संरक्षण न मिलता हो. यह पकड़ते किसको है जो गरीब है जो दो बीघा या तीन
बीघा जमीन बेचता या खरीदता है. या जो बैंक से कर्ज लेकर अपना काम करता है
जिसके पास इतना धन नहीं है कि वह अपना काम कर सके. तो क्रज लेकर जो काम
करता है उसको पकड़ने की निचोड़ने की यह योजना बनायेंगे.
मान्यवर, यह कुछ बातों थीं जिनको मैंने आपके सामने रखा. इसमें मेरा
उद्देश्य यही था कि इस विधेयक को पारित करने से पहले यह जनता में
परिचालित करके इस पर जनता की राय जान ली जाय और जनता भी जान सके कि किस
तरह से गरीबों पर यह सरकार टैक्स बढ़ाती है और बड़े आदमियों को या
हेराफेरी करने वालों को किस तरह यह सरकार बचाती है. यदि इस विधेयक को
जनता की राय जानने के लिये परि-~चालित किया जायेगा और उनकी राय ली जायेगी
तो हम इसका समर्थन करेंगे अन्यथा हम इसका समर्थन करने के लिए तैयार नहीं
है.
*श्री माता प्रसाद पाण्डेय--
मा. अधिष्ठाता महोदय, मैं आपकी अनुमति से प्रस्ताव करता हूं कि भारतीय
स्टाम्प (उत्तर प्रदेश संशोधन) विधेयक, १९८८ को इस सदन की एक प्रवर
समिति के सुपुर्द कर दिया जाय जो अपना प्रतिवेदन तीन माह के अन्दर सदन
में प्रस्तुत करें.
मान्यवर, मा. मंत्री जी ने जो विधेयक सदन में प्रस्तुत किया और जिसके
चलते इन्हें ३० करोड़ रुपये के अतिरिक्त राजस्व की प्राप्ति होगी. उसके
संबंध में आपनें विभिन्न प्रान्तों के तुलनात्मक आंकड़े प्रस्तुत कर
आपने बढ़ी हुई दरों को सही साबित करने का प्रयास किया. मान्यवर, इसमें
बहुत कुछ बातें ऐसी है जिससे साधारण आदमी प्रभावित होता है. एक किसान जो
जमीन खरीदना चाहता है वह धनवान होता है लेकिन कुछ किसान ऐसे भी होते है
जो बैंकों से कर्जा लेकर जमीन क्रय करना चाहता है तो उस पर भी स्टैम्प का
खर्चा बढ़ा दिया. तो जो आदमी कर्जा के बोझ से दवा था उत्तर प्रदेश का,
उसके कर्जे में आपने और बृइध करने के लिए दर बढ़ा दिया. समय कम है,
इस-~लिए मा. मंत्री जी मै कहना चाहता हूं कि आपने जो रजिस्ट्रेन आफिस की
बड़ी चर्चा की तो मैं बताना चाहता हूं कि पूरे प्रदेश में रजिस्ट्रेशन का
आफिस नहीं है बल्कि अधिकतर तहसील के कोने के एक कमरे में रजिस्ट्रेशन का
आफिस खुला है. मेरे पूर्वी उत्तर प्रदेश में ऐसा ही है जिससे वहां रखे
स्टैम्प खराब हो जाते है और उसकी प्रति-~लिपि नहीं उपल्बध होती है.
इसलिये जहां इतना राजस्व आप प्राप्त करते है तो रजिस्ट्रेशन आफिस ठीक से
होने चाहिए.
मान्यवर, तीसरी चीज जैसा बरार जी ने कहा तो उससे मैं भी सहमत हूं कि
रजि-~स्ट्रेशन की प्रति ५ से ८ महीने मिलने में लग जाते है और कभी-कभी इस
अविधि में भी नहीं मिलती है, इसलिये नाम दर्ज कराने में होती है. इसलिए
मैं चाहता हूं कि रजिस्ट्रेशन प्रति की एक फोटो कापी क्रेता को दिलवा दे
या तहसील स्तर पर रखवा दी जाये तो अच्छा होगा जिससे क्रेता वह कापी कहां
लेकर जाये तो उसको मान्यता मिल सकें. यह मेरा प्रस्ताव है.
*श्री लाल प्रताप सिंह--
मान्यवर, जो बात श्री माता प्रसाद पाण्डेय जी ने कही यह सही है कि हर जगह
भवन बहुत ही खराब है, इसलिये उनको बेहतर बनाया जाना चाहिए.
मान्यवर, यह भी सही है कि रजिस्ट्रेशन की नकल रजिस्ट्रेशन के समय फोटों
कापी करवाकर दे दी जाये और रजिस्ट्रेशन की नकल जल्दी हासिल को जानी चाहिए
जिससे खरीददार अपना नाम दर्ज करा सके.
तीसरी चीज स्पूरियस मैन्यूफैक्चरिंग बहुत बढ़ रही है उससे आपका स्वयं
राजस्व का बहुत बड़ा घाटा होता है. चौथी चीज रजिस्ट्रेशन विभाग में
सम्पइत की जो मालियत है उसको कम दिखाकर रजिस्ट्रेशन किया जाता है, यदि
इस तरफ ध्यान देते तो बहुत सी कठिनाइयां दूर हो जाती, शहरी और उससे लगे
क्षेत्र में सम्पइत के रजिस्ट्रेशन में यह चीज हो रही है जैसे
कांस्ट्रैक्ट १० हजार रुपये बीघा में हुआ है तो रजिस्ट्रेशन परपज के लिये
५ हजार रुपये दिखाते है, इसलिए इसमें कोई व्यवस्था होनी चाहिए कि जितना
एक्चुअल में कांट्रेक्ट हो उसके मुताबकि ही रजिस्ट्रेशन किया जाये.
मान्यवर, इस संबंध में यह भी कहना चाहूंगा कि जो सम्पइत ड्यूटी बढ़ाई
गयी है यह बहुत अनुचित बात नहीं है क्योंकि हमको अपना राजस्व रेज करना
है. तो कोई न कोई रास्ता हमको खोजना पड़ेगा. जो जमीनों का ट्रांजक्शन
होता है, उसमें वह थोड़ा-बहुत ज्यादा रकम दे देंगे तो कोई गलत बात नहीं
है. कोई इससे भागना नहीं चाहता है, बस जनता को समुचित सुविधाएं मिल जाए
और इसके संबंध में आने वाली उनकी परेशानियां दूर हो जाएं. आज जमीनों की
कीमतें बहुत तेजी से बढ़ रही है, इसलिए उस पर भ ई सरकार का ध्यान देना
आवश्यक है.
