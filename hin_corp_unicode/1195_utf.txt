<शोचिअल् श्चिएन्चे><शोचिओलोग्य्><ंअओट्से-टुन्ग्><खल शहिट्य अउर् शन्स्क्रिटि><१९८३><फेओप्लेस् ळिटेरच्य्><ढेल्हि><९० टो ९५><२०७०><ंअओट्से-टुन्ग्-खल शहिट्य अउर्> 

चीनी सांस्कृतिक क्रांति की ऐतिहासिक विशिष्टताएंसांस्कृतिक अथवा
विचारधारात्मक मोर्चे पर, ४ मई आंदोलन से पहले का काल और उसके बाद का काल,
ये दो भिन्न ऐतिहासिक काल हैं .४ मई आंदोलन से पहले, चीन के सांस्कृतिक
मोर्चे पर होने वाला संघर्ष पूंजीपति वर्ग की नई संस्कृति और सामंत वर्ग
की पुरानी संस्कृति के बीच का संघर्ष था . ४ मई आंदोलन से पहले आधुनिक
स्कूल व्यवस्था और शाही परीक्षा व्यवस्था के बीच,१ नई विद्या और पुरानी
विद्या के बीच, तथा पश्चिमी विद्या और चीनी विद्या के बीच जो संघर्ष हुए
उन सबका स्वरूप यही था . उस समय के तथाकथित आधुनिक स्कूलों, नई विद्या
अथवा पश्चिमी विद्या, का ध्यान मुख्यतया प्राकृतिक विज्ञानों और पूंजीपति
वर्ग के सामाजिक राजनीतिक सिद्धांतों पर केंद्रित था, जिनकी पूंजिपति वर्ग
के प्रतिनिधियों को जरूरत थी (हमने `मुख्यतया' इसलिए कहा है क्योंकि चीनी
सामंतवाद के हानिकारक अवशेष आंशिक रूप से तब भी थे) उस समय, नई विद्या की
विचारधारा ने चीनी सामंतवादी विचारधारा से संघर्ष करने में एक क्रांतिकारी
भूमिका अदा की और पुराने काल की पूंजीवादी जनवादी क्रांति की सेवा की .
लेकिन, चूंकि पूंजीपति वर्ग में शक्ति की कमी थी और दुनिया साम्राज्यवाद के
युग में प्रवेश कर चुकी थी, इसलिए यह पूंजीवादी विचारधारा चंद ही दौरों में
टिक सकी और विदेशी साम्राज्यवाद की गुलाम बनाने वाली विचारधारा और सामंतवाद
की `पुरातन की ओर जाने वाली' विचारधारा के प्रतिक्रियावादी गठबंधन द्वारा
पीछे धकेल दी गई, ज्यों ही इस प्रतिक्रियावादी विचारधारात्मक गठबंधन ने एक
छोटा सा प्रत्याक्रमण शुरू किया, त्योंही तथाकथित नई विद्या ने अपने झण्डे
झुका दिए, अपने नगाड़ों को ढांप दिया और पलायन कर गई, तथा अपना बाह्य रूप
तो कायम रखा लेकिन अपनी अंतरात्मा खो दी . साम्राज्यवाद के युग में पुरानी
पूंजीवादी संस्कृति दुर्बल व जर्जर बन गई और उसकी विफलता अनिवार्य हो गई
.लेकिन ४ मई आंदोलन से स्थिति बदल गई है . चीन में एक बिलकुल नई सांस्कृतिक
शक्ति अस्तित्व में आ गई है, वह है चीनी कम्युनिस्टों द्वारा निर्देशित
कम्युनिस्ट संस्कृति व विचारधारा, अथवा कम्युनिस्ट विश्व दृष्टि-कोण तथा
सामाजिक क्रांति का सिद्धांत. ४ मई आंदोलन १९१९ में हुआ, और चीनी कम्युनिस्ट
पार्टी की स्थापना तथा चीन के मजदूर आंदोलन की वास्तविक शुरुआत १९२१ में
हुई यह सब प्रथम विश्वयुद्ध और अक्तूबर क्रांति के बाद अर्थात ऐसे समय में
हुआ जब राष्ट्रीय सवाल और दुनिया के औपनिवेशिक क्रांतिकारी आंदोलनों में
परिवर्तन आया, और इस प्रकार के चीनी क्रांति तथा विश्वक्रांति के बीच का
संबंध बिलकुल स्पष्ट हो गया . चीन की नई राजनीतिक शक्ति सर्वहारा वर्ग और
कम्युनिस्ट पार्टी ने चीन के राजनीतिक रंगमंच पर कदम रखा, और इसके फलस्वरूप
नई सांस्कृतिक शक्ति ने नई वर्दी में और नए हथियारों के साथ तमाम संभावित
संश्रयकारियों को एकत्र करके और अपनी पांतों को रण के लिए व्यूहबद्ध करके,
साम्राज्यवादी संस्कृति तथा सामंती संस्कृति पर वीरतापूर्ण आक्रमण कर
दिए हैं. इस नई शक्ति ने सामाजिक विज्ञान और कलासाहित्यके क्षेत्र में
विशाल डग भरे हैं, चाहे वह दर्शन, अर्थशास्त्र,राजनीतिक विज्ञान सैनिक
विज्ञान, इतिहास, साहित्य अथवा कला (नाटक, सिनेमा, संगीत, मूर्तिकला
और चित्रकला सहित) कोई भी क्षेत्र क्यों न हो . पिछले बीस वर्षों से इस
नई सांस्कृतिक शक्ति ने जिस ओर भी धावा बोला है, उसी ओर विचारधारात्मक
विषयवस्तु और रूप दोनों ही क्षेत्रों में (उदाहरणार्थ, लिखित भाषा में) एक
महान क्रांति हुई है . इसका प्रभाव इतना जबर्दस्त है और इसकी शक्ति इतनी
प्रबल है कि यह जहां भी जाती है अजेय रहती है . इसने जितनी संख्या में
लोगों को अपने पीछे एकत्र किया है, चीन के इतिहास में उसकी कोई मिसाल नहीं
है . लू शुन इस नई सांस्कृतिक शक्ति के सबसे महान और सबसे साहसी ध्वजावाहक
थे . लूशुन चीन की सांस्कृतिक क्रांति के प्रधान सेनानी थे, वे न केवल एक
महान साहित्यकार थे बल्कि एक महान विचारक तथा महान क्रांतिकारी भी थे .
लूशुन कभी न झुकने वाले फौलादी व्यक्ति थे, किसी भी किस्म की जी हुजूरी
अथवा चाटुकारिता से कोसों दूर थे, औपनिवेशिक व अर्ध औपनिवेशिक लोगों में
यह गुण अत्यंत मूल्यवाद है . लूशुन सांस्कृतिक मोर्चे पर राष्ट्र के भारी
बहुमत का प्रतिनिधित्व करते हुए शत्रु के गढ़ पर आक्रमण करनेवाले सबसे सही,
सबसे बहादुर, सबसे दृढ़, सबसे वफादार, सबसे उत्साही और अभूत-पूर्व राष्ट्रीय
वीर थे . जो रास्ता उन्होंने अपनाया, वही चीनी राष्ट्र की नई संस्कृति का
रास्ता है .४ मई आंदोलन से पहले, चीन की नई संस्कृति पुरानी जनवादी किस्म
की थी और विश्व पूंजीपति वर्ग की पूंजीवादी सांस्कृतिक क्रांति का अंग थी
. ४ मई आंदोलन से यह नवजनवादी किस्म की हो गई है और विश्व सर्वहारा वर्ग की
समाजवादी सांस्कृतिक क्रांति अंग बन गई है .४ मई आंदोलन से पहले, चीन के नए
सांस्कृतिक आंदोलन का, उसकी सांस्कृतिक क्रांति का नेतृत्व पूंजीपति वर्ग
कर रहा था, जो तब भी एक नेतृत्वकारी भूमिका अदा करता था . ४ मई आंदोलन के
बाद इस वर्ग की संस्कृति व विचारधारा इसकी राजनीति से भी अधिक पिछड़ गई है,
और कोई नेतृत्वकारी भूमिका अदा करने योग्य नहीं रह गई है, अधिक से अधिक,
वे क्रांतिकारी अवधियों के दौरान किसी हद तक एक संश्रयकारी का काम दे सकती
हैं, जबकि इस संश्रय के नेतृत्व की जिम्मेदारी अनिवार्यतः सर्वहारा वर्ग
की संस्कृति व विचारधारा के कंधों पर है . यह एक अकाट्य तथ्य है .नवजनवादी
संस्कृति विशाल जनसमुदाय की साम्राज्यवाद विरोधी और सामंत विरोधी संस्कृति
है, आज यह जापान विरोधी संयुक्त मोर्चे की संस्कृति है . इस संस्कृति का
नेतृत्व केवल सर्वहारा वर्ग की संस्कृति व विचारधारा यानी कम्युनिज्म की
विचारधारा ही कर सकती है, किसी अन्य वर्ग की संस्कृति व विचारधारा नहीं
. संक्षेप में , नवजनवादी संस्कृति सर्वहारा वर्ग के नेतृत्व में आम जनता
की साम्राज्यवाद विरोधी व सामंतवाद विरोधी संस्कृति ही है .चार अवधियांएक
सांस्कृतिक क्रांति राजनीतिक क्रांति व आर्थिक क्रांति का विचार-धारात्मक
प्रतिबिंब होती है और उनकी ही सेवा करती है . चीन में राजनीतिक क्रांति
की ही भांति सांस्कृतिक क्रांति में भी एक संयुक्त मोर्चा है .पिछले बीस
वर्षों की सांस्कृतिक क्रांति में संयुक्त के इतिहास को चार अवधियों में
बांटा जा सकता है . पहली अवधि में १९१९ से १९२१ तक के दो वर्ष आते हैं,
दूसरी अवधि में १९२१ से १९२७ तक के छः वर्ष, तीसरी अवधि में १९२७ से १९३७
तक के दस वर्ष, और चौथी अवधि में १९३७ से अब तक के तीन वर्ष .पहली अवधि
१९१९ के ४ मई आंदोलन से लेकर १९२१ में चीनी कम्युनिस्ट पार्टी की स्थापना
तक रही . ४ मई आंदोलन इसकी मुख्य युग प्रवर्तक घटना थी .४ मई आंदोलन एक
साम्राज्यवाद विरोधी आंदोलन होने के साथ एक सामंतवाद विरोधी आंदोलन भी
था . इसका मुख्य ऐतिहासिक महत्व एक ऐसे लक्षण के रूप में दिखाई देता है
जो १९११ की क्रांति में मौजूद नहीं था, यानी साम्राज्यवाद और सामंतवाद
के प्रति उसका मुकम्मिल और अविचल विरोध १४ मई आंदोलन में यह गुण इसलिए
मुकम्मिल और अविचल विरोध १४ मई आंदोलन में यह गुण इसलिए मौजूद था क्योंकि
उस समय चीन में पूंजीवादी अर्थतंत्र ने अपने विकास के रास्ते पर एक कदम और
आगे बढ़ा दिया था, और क्योंकि रूस, जर्मनी और आस्ट्रियाहंगरी इन तीन बड़ी
साम्राज्यवादी शक्तियों, ब्रिटेन और फ्रांस, को कमजोर होते देखकर और रूसी
सर्वहारा वर्ग को एक समाजवादी राज्यट की स्थापना करते देखकर तथा जर्मनी,
हंगरी और इटली के सर्वहारा वर्ग को क्रांति के लिए उठते देखकर, चीन के
क्रांतिकारी बुद्धिजीवियों में चीनी राष्ट्र की मुक्ति के लिए नई आशाएं
पैदा हो गई थीं . ४ मई आंदोलन का सूत्रपात उस समय की विश्व क्रांति, रूसी
क्रांति और लेनिन के आवाहन पर हुआ था . यह उस समय की विश्व सर्वहारा क्रांति
का एक अंग था . यद्यपि उस समय कम्युनिस्ट पार्टी अस्तित्व में नहीं आई थी,
पर ऐसे बुद्धिजीवी बड़ी संख्या में मौजूद थे जो रूसी क्रांति का समर्थन करते
थे और जिन्हें कम्युनिस्ट विचारधारा का प्रारंभिक ज्ञान था . ४ मई आंदोलन
शुरू में जनता के तीन हिस्सों - कम्युनिस्ट बुद्धिजीवियों, क्रांतिकारी निम्न
पूंजीवादी बुद्धीजीवियों और पूंजीपति वर्ग के बुद्धिजीवियों (अंतिम हिस्सा इस
आंदोलन का दक्षिण पक्ष था) - के एक संयुक्त मोर्चे का क्रांतिकारी आंदोलन था
. इसकी कमजोरी यह थी कि यह बुद्धिजीवियों तक ही सीमित था और मजदूर व किसान
इसमें शामिल नहीं हुए थे . लेकिन ज्यों ही यह ३ जून आंदोलन में विकसित हुआ
त्यों ही केवल बुद्धिजीवी ही नहीं बल्कि सर्वहारा वर्ग, निम्नपूंजिपति वर्ग
तथा पूंजिपति वर्ग का व्यापक जनसमुदाय भी इसमें शामिल हो गया, और यह एक
राष्ट्रव्यापी क्रांतिकारी आंदोलन बन गया . जिस सांस्कृतिक क्रांति का ४ मई
आंदोलन ने सूत्रपात किया, वह सामंती संस्कृति का पूरी तरह विरोध करती थी,
और चीन के इतिहास के उदयकाल से ऐसी महान और संपूर्ण सांस्कृतिक क्रांति पहले
कभी नहीं हुई थी . `पुरानी नैतिकता का विरोध करो और नई नैतिकता का अनुमोदन
करो ! तथा `पुराने साहित्य का विरोध करो और नए साहित्य का अनुमोदन करो !'उन
दिनों इन दो महान पताकाओं को ऊंचा उठाए हुए, इस सांस्कृतिक क्रांति ने महान
योगदान किया . उस समय इस सांस्कृतिक आंदोलन का मजदूरों व किसानों के बीच
व्यापक रूप से फैल जाना संभव नहीं था . इसने `जन साधारण के लिए साहित्य' का
नारा पेश किया, लेकिन वास्तव में उस समय `जन साधारण' का तात्पर्य केवल शहरी
निम्नपूंजीपति वर्ग के बुद्धिजीवियों तथा पूंजीपति वर्ग के बुद्धिजीवियों
से ही, अर्थात नगरवासी बुद्धिजीवियों से ही था . विचारधारा और कार्य-कर्ताओं
दोनों की ही दृष्टि से ४ मई आंदोलन ने १९२१ में चीनी कम्युनिष्ट पार्टी
की स्थापना के लिए और ३० मई आंदोलन तथा उतरी अभियान के लिए भूमि तैयार
कर दी . इस अवधि में पूंजिपति वर्ग के बुद्धिजीवी ४ मई आंदोलन का दक्षिण
पक्ष थे, और उनमें से अधिकतर लोगों ने दूसरी अवधि में शत्रु के साथ सुलह -
समझौता कर लिया और प्रति-क्रियावाद के पक्ष में चले गए .दूसरी अवधि में,
जिसकी युगप्रवर्तक घटनाएं चीनी कम्युनिस्ट पार्टी की स्थापना, ३० मई आंदोलन
और उत्तरी अभियान थीं, ४ मई आंदोलन के दौरान कायम किया गया तीन वर्गों का
संयुक्त मोर्चा जारी रखा गया और उसे विस्तृत किया गया, उसमें किसान वर्ग
को भी शामिल किया गया और इन तमाम वर्गों का एक राजनीतिक संयुक्त मोर्चा कायम
किया गया, जिसने प्रथम क्वोमिताड़् - कम्युनिस्ट सहयोग का रूप धारण किया .
डा० सुन यात-सेन न केवल इसलिए एक महान व्यक्ति थे कि उन्होंने १९११ की महान
क्रांति का नेतृत्व किया (यद्यपि यह पुरानी अवधि की ही जनवादी क्रांति थी),
बल्कि इसलिए भी कि `अपने को दुनिया के रुझानों के अनुकूल ढालते हुए और आम
जनता की मांगों को पूरा करते हुए, रूस से संश्रय, कम्युनिस्ट पार्टी से सहयोग
और किसान मजदूरों की सहायता की तीन महान क्रांतिकारी नीतियों को पेश करने,
तीन जन सिद्धांतों को नया अर्थ प्रदान करने और इस प्रकार तीन महान नीतियों
वाले नए तीन जन सिद्धांतों को प्रस्थापित करने की सामर्थ्य उनके अंदर
मौजूद थी . इससे पहले, तीन जन सिद्धांतों का शैक्षणिक व अकादमिक जगत पर
अथवा नौजवानों पर नगण्य प्रभाव पड़ा था, क्योंकि उन्होंने साम्राज्यवाद
का विरोध करने अथवा सामंती समाज व्यवस्था और सामंती संस्कृति व विचारधारा
का विरोध करने का नारा नहीं लगाया था . वे तब पुराने तीन जन सिद्धांत थे
जिन्हें लोग कुछ शक्तियों द्वारा सत्ता हथियाने, दूसरे शब्दों में, सरकारी
पदों को हासिल करने के लिए अस्थायी रूप से उठाया गया झण्डा समझते थे, एक
ऐसा झण्डा जो विशुद्ध रूप से राजनैतिक दांवपेंचों के लिए इस्तेमाल किया जा
सकता था . इसके बाद तीन महान नीतियों वाले नए तीन जनसिद्धांतों को सारे
चीन में फैला दिया, जिसमें शैक्षणिक व अकादमिक जगत का एक भाग और नौजवान
छात्रों का व्यापक समुदाय भी शामिल थे. इसका एकमात्र कारण यह था कि मूल
तीन जन सिद्धांत, साम्राज्य-विरोधी व सामंत-वाद विरोधी तीन महान नीतियों
वाले नवजनवादी तीन जन सिद्धांतों में विकसित हो गए थे. इस विकास के बिना
तीन जन सिद्धांतों में समाविष्ट विचारों का फैलना असंभव हो जाता.इस अवधि के
दौरान, ये क्रांतिकारी तीन जन सिद्धांत क्वोमिंताड़् और कम्युनिस्ट पार्टी
के तथा तमाम क्रांतिकारी वर्गों के संयुक्त मोर्चा कायम हो गया. सामाजिक
वर्गों की दृष्टि से यह सर्वहारा वर्ग, किसान वर्ग, शहरी निम्न-पूंजीपति
वर्ग और पूंजपति वर्ग का संयुक्त मोर्चा था. कम्युनिस्ट पार्टी द्वारा
प्रकाशित `साप्ताहिक मार्गदर्शक', क्योमिंताड़् द्वारा शांघाई से प्रका-शित
`रिपब्लिकन दैनिक समाचार' तथा विभिन्न स्थानों से प्रकाशित अन्य अखबारों
को अपनी कार्यवाही के आधार के रूप में इस्तेमाल करते हुए, दोनों पार्टियों
ने साम्राज्यवाद विरोध का संयुक्त रूप से प्रचार किया, कन-फ्यूशियस की
पूजा करने और कनफ्यूशियसी धर्मसूत्रों का अध्ययन करने पर आधारित सामंतवादी
शिक्षा का संयुक्त रूप से विरोध किया और सामंती साहित्य व क्लासिकी भाषा की
लेखनशैली का संयुक्त रूप से विरोध किया,साम्राज्यवाद विरोधी व सामंतवाद
विरोधी विषयवस्तु से संपन्न नए साहित्य और आम बोलचाल की लेखनशैली को
बढ़ावा दिया. क्वाड़्तुड़ प्रांत के युद्धों और उत्तरी अभियान के दौरान,
उन्होंने चीन की फौजों को साम्राज्यवाद विरोधी व सामंतवाद विरोधी विचारों
की शिक्षा देकर उनमें सुधार किया.
