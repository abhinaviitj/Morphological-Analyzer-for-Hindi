< औञ्ञीछीआळ् आण्ढ् ंऐढीआ ळाण्घूआघैश्>< आढ्ंईणीश्ठ्षाठीऐ>< आणौण्>< आ.ष्. ८०-८१ छीईळ् शूफ्फ्ळीऐश्>< १९८१>< ंईण्. औञ् छीईळ् शूफ्फ्ळीऐश्>< णैथ् ढैळ्ःई>< ५६-६३>< २६००>< आणौण्-आ.ष्. औञ् छीईळ् शूफ्फ्ळीऐश्>< ढ्ःआणाण्झा खूंआष्>

१३. राष्ट्रीय सहकारी उपभोक्ता संघ, यद्यपि शुरू में भारत सरकार
 द्वारा की गई व्यवस्था के अंतर्गत सुरक्षित व्यापार पर बहुत अधिक निर्भर
 था, तथापि इसने धीरे धीरे अपने व्यापार में विविधता लानी आरंभ की और
 इस प्रकार अपनी बिक्री में निम्नलिखित सीमा तक वृद्धि की :--
 (लाख रुपये में)
 १९७५-७६ १९७६-७७ १९७७-७८ १९७८-७९ १९७९-८०
 ------- ------- ------- ------- -------
 ४८१६.२६ ६३८१.३५ ९१०४.८८ १०२७२.९५ ११७१४.७७
 १९६५ में अपनी स्थापना के समय से ही हर वर्ष की भांति समीक्षाधीन
 वर्ष के दौरान भी राष्ट्रीय सहकारी उपभोक्ता संघ ने लाभ कमाया .
 राज्य सहकारी उपभोक्ता संघ
 १४. १५ प्रमुख राज्यों में उपभोक्ता सहकारी समितियों के लिए अलग संघ
 है . सात राज्यों अर्थात् असम, मेघालय, मणिपुर, नागालैण्ड, त्रिपुरा,
 हिमाचल प्रदेश तथा सिक्किम में विपणन तथा उपभोक्ता समितियों के कार्य
 को देखने के लिए संयुक्त राज्य स्तरीय संघ है . इनकी गतिविधियों को
 मजबूत बनाने के लिए राज्य सरकारों ने पर्याप्त अंशपूंजी अंशदान देकर
 इन्हें सहायता दी है .
 केवल उपभोक्ता सहकारी समितियों के कार्यों को देखने वाले १५ राज्य
 सहकारी उपभोक्ता संघो की कुल सदस्य संख्या १९७७-७८ में ५३७ थी, जो
 १९७९-८० में बढ़कर ७४२ हो गई . उनकी अंशपूंजी भी १९७७-७८ में लगभग
 ५३० लाख रुपये से बढ़कर १९७९-८० में ७४३ लाख रुपये हो गई . वर्ष
 १९७७-७८ के दौरान इन संघों की कुल बिक्री ६६ करोड़ रुपये थी, जो
 १९७९-८० में बढ़कर ९१ करोड़ रुपये हो गई . १० राज्यों के राज्य संघो
 की छटी योजना अवधि के लिए केन्द्रीय प्रायोजित योजना के अंतर्गत अब तक
 लगभग १४३ लाख रुपये की वित्तीय सहायता दी जा चुकी है . इस सहायता का
 उपयोग वे अपने व्यापार का विस्तार करने तथा उसमें विविधता लाने और १९
 शाखा एवं वितरण केन्द्र खोलने के लिए मार्जिन धन के रूप में कर
 सकेंगें . इन योजनाओं के कार्यान्वयन से २५ करोड़ रुपये प्रतिवर्ष का
 अतिरिक्त व्यापार होने की उम्मीद है .
 सुपर बाजार, नई दिल्ली
 १५. काओपरेटिव स्टोर लि. सुपर बाजार नई दिल्ली राजधानी में लोगों को
 विशेषकर कमी के समय में महत्त्वपूर्ण सेवा प्रदान करने के अपने कार्य
 में लगा हुआ है . दिल्ली का सुपर बाजार राजधानी में बाजार गतिविधियो
 पर एक स्वस्थ प्रभाव डालने में सफल हुआ है . दिसम्बर १९३० के अंत में
 सुपर बाजार ६० शाखायें चला रहा था, जिनमें ३ बहुविभागीय भण्डार भी
 शामिल है . राजधानी की विभिन्न आवासीय कालोनियों/शापिंग केन्द्रों
 में स्थित सुपर बाजार की शाखाओं ने राजधानी के लोगों की बहुत सहायता
 की है जबकि चुनी शाखाओं में २४ घंटे खुली रहने वाली औषध तथा दवाइयों
 की दुकानों द्वारा की जा रही सेवाओं की आम जनता ने काफी सराहना की है.
 १९७९-८० के दौरान सुपर बाजार ने १२.५२ करोड़ रुपये की बिक्री की,
 जबकि उसकी तुलना में १९७८-७९ में इसने १० करोड रूपये की बिक्री की थी.
 उम्मीद है कि १९८०-८१ के दौरान सुपर बाजार की बिक्री २० करोड़ रुपये
 तक पहुंच जायेगी . सुपर बाजार की प्रबंध समिति का हाल ही में
 पुनर्गठन किया गया है और अब यह भण्डार की कुल प्रबंधकीय कुशलता तथा
 कार्य में सुधार लाने के कार्य में लगी हुई है .
 आपूर्ति प्रबन्ध
 १६. उपभोक्ता सहकारी संस्थायें उत्पादकों/विनिर्माताओं से सीधे सप्लाई
 प्राप्त कर सकें, इसके लिए भारत सरकार ने उत्पादकों/विनिर्माताओं के
 साथ स्वैच्छिक व्यवस्था की है जिसके अनुसार कुछ विनिर्मित वस्तुओं
 के उत्पादन का २० प्रतिशत लाभ सहकारी समितियो के माध्यम से वितरित
 किया जाता है . इस व्यवस्था को वनस्पति, दियासलाइयों, साइकिल टायरों
 तथा ट्यूबों, बिजली के लैम्पों, औषधियो और दवाइयों तथा शिशु आहार के
 मामले में लागू किए जाने की उम्मीद है . औषधियों और दवाइयों के मामले
 में भारत सरकार ने कुछ विनिर्माताओं को इस बात के लिए राजी करा लिया
 है कि वे पहले कदम के रूप में इस मंत्रालय द्वारा अनुमोदित ८७ चुने
 उपभोक्ता सहकारी भण्डारों को अपने उत्पादों की आपूर्ति करे और उन्हे
 विक्रेताओं के लिए निर्धारित मूल्यों पर दो प्रतिशत की कटौती दें .
 अधिकांश विनिर्माताओं ने इस व्यवस्था को कार्यान्वित किया है और कुछ
 विनिर्माताओं से सप्लाई प्राप्त करने में अनुभव की जा रही कठिनाइयों
 को रसायन तथा उर्वरक विभाग के परामर्श से हल किया जा रहा है . जहां
 तक अमूल उत्पादों का संबंध है, ८ राज्यों तथा ३ संघ क्षेत्रों में
 उपभोक्ता सहकारी संघों को शिशु आहार तथा कुछ डेयरी उत्पादों की
 सप्लाई के लिए स्टाकिस्टों के रूप में मान्यता दी गई है और इन संघों
 को अब हर राज्य के लिए निर्धारित कोटे का २०% भाग प्राप्त हो रहा है
 और ये उसे सहकारी समितियों के माध्यम से वितरित कर रहे है . अब तक
 किये गये कामों का पुनर्विलोकन करने से पता चलता है कि सहकारी
 समितियों को की गई लगभग ९०% सप्लाई उन्हीं द्वारा की गई और यह योजना
 काफी अच्छा कार्य कर रही है . ५ मई १९८० को हुई एक बैठक में इस योजना
 की आगे और समीक्षा की गई और यह निर्णय किया गया कि यह योजना अन्य
 राज्यों को भी लागू की जाये . यह निर्णय सभी राज्य सरकारों को भी
 सूचित किया गया . राष्ट्रीय स्तर पर राष्ट्रीय सहकारी उपभोक्ता संघ
 और राज्य स्तर पर उपभोक्ता सहकारी समितियों के माध्यम से सभी राज्यों
 तथा संघ शासित क्षेत्रों को सोडा राख के कोटे का वितरण करने की
 व्यवस्था भी की गई है . इसी प्रकार बलारपुर पेपर इंडस्ट्रीज द्वारा
 तैयार की जाने वाली कापियों के वितरण का कार्य भी राष्ट्रीय सहकारी
 उपभोक्ता संघ और राज्य स्तर पर सरकारी ढ़ाचें को सौंपा गया है . यह
 प्रणाली बहुत ही लाभदायक सिद्ध हुई है और इसके उपभोक्ताओं को प्रचलित
 बाजार भावों से कम दरों पर इनकी आपूर्ति करने में समितियो को सहायता
 मिली है .
 कंट्रोल के कपड़े का वितरण
 १७. राष्ट्रीय स्तर पर देश भर में कंट्रोल के कपड़े का वितरण करने के
 लिए राष्ट्रीय सहकारी उपभोक्ता समन्वयी अभिकरण है . राज्य स्तर पर
 अधिकांश मामलों में राज्य उपभोक्ता सहकारी संघो को समन्वयी अभिकरण
 नियुक्त किया गया है और कुछ राज्यों में राज्य सहकारी संघो के अलावा
 आदिवासी विकास निगम तथा नागरिक पूर्ति निगम भी राज्य स्तर पर समन्वयी
 अभिकरण का कार्य कर रहे है . अधिकांश संघ शासित क्षेत्रों में
 राष्ट्रीय उपभोक्ता संघ द्वारा नियंत्रित कपड़े के वितरण का कार्य
 संबंधित संघ शासित प्रशासन द्वारा नामित थोक भंडारों के माध्यम से
 किया जाता रहा है . जिला/ताल्लुका तथा ग्राम स्तर पर चुनी उपभोक्ता
 और विपणन सहकारी समितियां कंट्रोल के कपड़े के वितरण कार्य में लगी
 हुई है . वर्ष १९७९-८० (जुलाई-७९ से जून,८०) के दौरान वस्त्र आयुक्त
 न २,६६,७०० गाठों के वार्षिक राष्ट्रीय कोटे के मुकाबले में कंट्रोल
 कपड़े की ३,०४,५६८ गाठें निर्मुक्त की . इसकी तुलना में राष्ट्रीय
 उपभोक्ता संघ ने उस वर्ष के दौरान कंट्रोल के कपड़े की २,५७,६८० गाठों
 के अनुदेश जारी किये . ३१-१२-८० को समाप्त होने वाली छमाही के दौरान
 १,३३,३५० गाठों के छमाही कोटे की तुलना में कंट्रोल के कपड़े को
 १,६७,६०६ गाठों की निर्मुक्ति के आदेश दिए गए . इसमें से राष्ट्रीय
 सहकारी उपभोक्ता संघ लिमिटेड ने सभी राज्यों के लिए १,९५,२४५ गाठें
 निर्मुक्त करने के प्रेषण अनुदेश जारी किए . कंट्रोल के कपडे का
 उपभोक्ता खुदरा भाव १.५० से ३ रु. प्रति मीटर के बीच है .
 १८. विभिन्न राज्यों तथा संघ शासित क्षेत्रो से नियंत्रित कपड़े के
 राज्य कोटे में वृद्धि करने की मांग लगातार प्राप्त हो रही है . यह
 कोटा ४००० लाख वर्ग मीटर के वार्षिक राष्ट्रीय उत्पादन को देखते हुए
 १९७१ की जनगणना की आबादी के आधार पर निर्धारित किया गया था . विभिन्न
 राज्यों तथा संघ शासित क्षेत्रों की नियंत्रित कपड़े की बढ़ती मांग को
 पूरा करने के लिए यह आवश्यक है कि नियंत्रित कपड़े के उत्पादन को ४०००
 लाख वर्ग मीटर प्रतिवर्ष के वर्तमान स्तर से बढ़ाया जाये . यह मामला
 भारत सरकार के संबंधित विभाग के साथ उठाया गया है . तथापि कपड़े के इस
 सीमित उत्पादन का राष्ट्रीय स्तर पर राष्ट्रीय सहकारी उपभोक्ता संघ
 तथा राज्य स्तर पर सहकारी तथा अन्य अभिकरणों के माध्यम से वितरण करने
 की वर्तमान योजना सुचारू रूप से चल रही है और इसके बारे में कहीं से
 भी कोई गंभीर शिकायत नहीं मिली है . १-१०-७८ से आरंभ की गई नियंत्रित
 कपड़े के उत्पादन तथा अधिप्राप्ति योजना के अंतर्गत ४००० लाख वर्ग
 मीटर के वार्षिक उत्पादन में से राष्ट्रीय वस्त्र निगम को ५० % का
 उत्पादन करने का कार्य सौंपा गया है और बाकी ५०% निजी मिलों द्वारा
 टेंडर मंगाकर तैयार किया जाता है . परन्तु निजी मिलों द्वारा किये
 जाने वाले उत्पादन में यदि कोई कमी होती है तो उसकी पूर्ति राष्ट्रीय
 निगम द्वारा की जायेगी .
 १९. नियंत्रित कपड़ा मुख्य रूप से समाज के कमजोर वर्गों विशेषकर
 ग्रामीण क्षेत्रों में रहने वालों की आवश्यकता को पूरा करने के लिए
 है . जिसके लिए भारत सरकार ने कुछ मार्गदर्शक सिद्धांत परिचालित किए
 है . ३०-०६-८० को देशभर में ६६,३०४ खुदरा बिक्री केन्द्र थे, जिनमें
 से ५५,८४१ ग्रामीण क्षेत्रों में थे . इस प्रकार, कुल खुदरा
 केन्द्रों में से अब ८०% से अधिक ग्रामीण क्षेत्रों में स्थित है जो
 आमतौर पर समाज के कमजोर वर्गों की मांग को पूरा कर रहे है . शहरी
 क्षेत्रों में भी बहुत से बिक्री केन्द्र आर्थिक रूप से पिछड़े इलाकों
 में स्थित है .
 उपभोक्ता सहकारी समितियां द्वारा विनिर्माण गतिविधियां
 २०. उपभोक्ता सहकारी समितियों को इस बात के लिये प्रोत्साहित किया जा
 रहा है कि वे आम खपत की कुछ आवश्यक वस्तुओं के विनिर्माण का कार्य
 आरंभ करें ताकि अच्छी किस्म की उपभोज्य वस्तुएं उचित मूल्यों पर की
 जा सकें . उन्हें कृषि वस्तुओं का संसाधन कार्य आरंभ करने के लिए भी
 प्रोत्साहित कर सकें . इसके लिए जिन वस्तुओं को चुना गया है उनमें ये
 शामिल है : बेकरी उत्पाद, सूती और ऊनी हौजरी, टूथपेस्ट, टुथब्रुश,
 रेजरब्लेड, आम पहनने के सिले सिलाये कपडे एल्युमीनीयम तथा स्टील के
 कपड़े, क्राकरी तथा प्लास्टिक की वस्तुएं, दियासलाइयां, कापियां, कपड़े
 धोने तथा नहाने का साबुन, अपर्माजक, सस्ते जूते आदि . इस कार्यक्रम
 के अंतर्गत भारत सरकार तथा राष्ट्रीय सहकारी विकास निगम दोनों द्वारा
 वित्तीय सहायता दी जा रही है . अनुमानित पूंजीगत लागत का ८० प्रतिशत
 भाग जिसमें कार्य कर पूंजी प्राप्त करने के लि०ए उपांत धन (मार्जिन
 मनी) भी शामिल है, भारत सरकार/राष्ट्रीय सहकारी विकास निगम द्वारा
 दिया जाता है और शेष २० प्रतिशत पूंजीगत लागत राज्य सरकार और संबंधित
 सरकारी संस्था द्वारा देना होता है .
 २१. भारत सरकार ने अब तक हरियाणा, गुजरात, मध्य प्रदेश, महाराष्ट्र,
 तमिलनाडु तथा उत्तर प्रदेश और संघ शासित क्षेत्र अरूणाचल प्रदेश,
 चंडीगढ तथा दिल्ली से २१ विनिर्माण एककों को सहायता दी है . यह
 सहायता कापियों तथा लेखन सामग्री तैयार करने, मसाले पीसने तथा उनकी
 पैकिंग करने, क्राकरी, हौजरी, तेल निष्कर्षण एवं आटा चक्की, धान
 कूटने की मशीनें तथा विभिन्न मसालों के संसाधन लगाने के एकक के लिए
 दी गई है . इनमें से कुछ एकक राष्ट्रीय उपभोक्ता संघ द्वारा स्थापित
 किए गए, जबकि बाकी के राज्यों की विभिन्न सहकारी संस्थाओं द्वारा
 स्थापित किए गए .
 प्रत्याभूति प्रचालन
 २२. भारत सरकार वर्ष १९६६ से ऋण प्रत्याभूति योजना चला कर उपभोक्ता
 सहकारी समितियों की सहायता कर रही है, जिससे कि वे भारत सरकार द्वारा
 ऋणों की वापसी की गारंटी दिए जाने पर अपनी कार्यकर पूंजी की
 आवश्यकताओं को पूरा करने के लिए वाणिज्यिक/सहकारी बैंकों से
 दृष्टिबंधक ऋणों के मामले में ४० प्रतिशत तथा बंधक ऋणों के मामले में
 २५ प्रतिशत के समान्य मार्जिन की तुलना में समान रूप से घटाये गये
 स्टाक के १० प्रतिशत के मार्जिन पर ऋण ले सकें . यह योजना अब अपने
 चौथे चरण में है और यह ३१-३-८४ तक लागू रहेगी .
 २३. यह सुविधा पहले राष्ट्रीय सहकारी उपभोक्ता संघ, राज्य सहकारी
 उपभोक्ता संघों तथा थोक/केन्द्रीय उपभोक्ता सहकारी समितियों को
 उपलब्ध थी . बाद में इस योजना को उदार बनाया गया, ताकि उपभोज्य
 वस्तुओं का व्यापार करने वाले सहकारी विपणन संघ तथा प्राथमिक
 उपभोक्ता सहकारी समितियां, जिनकी बिक्री की राशि सहकारिता की दृष्टि
 से विकसित राज्यों के मामले में २० लाख रु. तथा अविकसित राज्यों के
 मामले में १० लाख रू. है, इस सुविधा का लाभ उठा सकें . प्राथमिक
 समितियों के लिए बिक्री की राशि की सीमा पहले क्रमश: ५० लाख रुपये और
 २५ लाख रुपये थी .
 २४. पहली अप्रैल, १९८० से ३१ दिसम्बर, १९८० तक २७ सहकारी समितियों के
 लिए ११.४५ करोड़ रुपये की गारंटी दी गई और इस प्रकार पहली अप्रैल,
 १९७९ से ३१ दिसम्बर, १९८० तक ११३ मामलों में कुल ६५.९७ करोड़ रुपये की
 गारंटी दी गई . इससे सहकारी संस्थायें अतिरिक्त ऋणों का उपयोग करके
 अपनी वार्षिक बिक्री में लगभग ५०० करोड़ रुपये की वृद्धि कर सकी है .
 २५. इस मंत्रालय के प्रयासों से, भारतीय रिर्जव बैंक उपभोक्ता सहकारी
 समितियों को राज्य/केन्द्रीय सहकारी बैकों से १२.५ प्रतिशत की अधिकतम
 ब्याज दर पर कार्यकर पूंजी देता रहा है .
 ग्रामीण इलाकों में उपभोज्य वस्तुओं का वितरण
 २६. वर्ष १९७८-७९ के दौरान, प्राथमिक विपणन समितियां तथा ग्राम सेवा
 सहकारी समितियां, दोनों ग्रामीण इलाकों में उपभोज्य वस्तुओं का वितरण
 करन के कार्य में और प्रगति करती रही . लगभग २२२२ प्राथमिक विपणन,
 ४७४६३ प्राथमिक कृषि ऋण तथा ६७९ आदिवासी और अन्य सहकारी समितियां
 उपभोज्य वस्तुओं का वितरण कार्य कर रही थी . वर्ष १९७८-७९ के दौरान
 इन संस्थाओं ने ६५० करोड़ रुपये का खुदरा उपभोक्ता व्यापार किया जबकि
 इसकी तुलना में १९७७-७८ में इन्होंनें ५५५ करोड़ रुपये की कुल बिक्री
 की अर्थात वर्ष के दौरान ग्रामीण उपभोक्ता सहकारी समितियों द्वारा की
 गई कुल बिक्री का ७२.७६ प्रतिशत भाग .
 २७. राष्ट्रीय सहकारी विकास निगम ने ग्रामीण इलाकों में उपभोज्य
 वस्तुओं का वितरण करने के लिए सहकारी समितियों को परियोजना आधार पर
 सहायता देना जारी रखा . सहकारिता की दृष्टि से पिछड़ा भारत का
 उत्तर-पूर्वी क्षेत्र इस योजना के तहत वित्तीय सहायता लेने के लिए
 बड़े पैमाने पर आगे जा रहा है .
 २८. ग्रामीण क्षेत्रों में उपभोक्ता व्यापार हाथ में लेने के लिए
 प्राथमिक कृषि विपणन समितियो को मजबूत करने की योजना १९७६ से चल रही
 है . राष्ट्रीय सहकारी विकास निगम की इस योजना को वर्ष १९७८-७९ में
 केन्द्रीय क्षेत्र की योजना चला कर और मजबूत किया गया . दिसम्बर,
 १९८० तक २० राज्यों तथा २ संघ शासित क्षेत्रों की २५०३८ ग्राम
 समितियों को निगम द्वारा प्रायोजित योजना के तहत वित्तीय सहायता दी
 गई . दी गई वित्तीय सहायता की राशि १७.९६ करोड़ रुपये है . इसके
 अलावा केन्द्रीय क्षेत्र की योजना के तहत ग्रामीण उपभोक्ता
 गतिविधियों के लिए ८७२.७५ लाख रुपये की सहायता दी गई . इस योजना का
 लाभ उठाने वाली समितियों की संख्या १६५७२ है . यहां यह उल्लेख है कि
 ये १६५७२ प्राथमिक समितियां उन समितियों की कुल संख्या अर्थात २५०३८
 में शामिल है, जिन्हें सहायता दी गई है . एक वितरण तत्काल हवाले के
 लिए नीचे दिया जा रहा है, जिसमें ग्रामीण उपभोक्ता योजना के संबंध
 में वर्षवार की गई प्रगति दिखाई गई है :--
 (लाख रुपये में)
 ---------------------------------------------------------------
 वर्ष निगम द्वारा राशि केन्द्र द्वारा राशि
 प्रायोजित योजना प्रायोजित योजना
 ------------- -------------
 ग्राम समितियों की प्राथमिक समितियों
 संख्या जिन्हें सहायता की संख्या जिन्हें
 दी गई सहायता दी गई
 ----------------------------------------------------------------
 १९७५-७६ १३९३ ७८.४६४ .. ..
 १९७६-७७ ४३०० २६४.५७२ . ..
 १९७७-७८ ४२०० २७८.६५ .. ..
 १९७८-७९ ७८०४ ६८५.९० १०२८५ ५४२.१०
 १९७९-८० ६३७७ ४११.४१ ६१४५ ३२३.५५
 १९८०-८१ ९६४ ७७.३४१ १४२ ७.१०
 (दिसम्बर
 ८० तक)
 -----------------------------------------------------------------
 योग २५०३८ १७९६.३३७ १६५७२ ८७२.७५
 -----------------------------------------------------------------
 राष्ट्रीय सहकारी विकास निगम को केन्द्रीय क्षेत्र की योजना के
 कार्यन्यवन के लिए निम्नलिखित वित्तीय सहायता दी गई है :--
 १९७८-७९ १९७९-८०
 ------------- -------------
 ४००.०० लाख रुपये २८२.२६ लाख रुपये
 मेघालय व सिक्किम के राज्यों तथा शेष के संघ शासित क्षेत्रों में यह
 योजना लागू करने के लिए विशेष प्रयास किए जा रहे है, ताकि ग्रामीण
 क्षेत्रों की सहकारी संस्थाएं उपभोक्ता व्यापार को अपने हाथ में लेने
 के लिए प्रोत्साहित अनुभव करें .
