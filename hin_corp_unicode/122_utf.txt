<ःइन्डि ळिटेरटुरे><छ्हिल्ड्रेन्,स् ळिटेरटुरे><.छ् छ्होपर><षन्ग् भिरन्गे फक्स्हि><१९८४><छ्.भ्.ठ्><णेत् ढेल्हि><७९-८७><छ्होप्र,  फक्स्हि-छ्ळ्-औ>

कई पक्षियों के नाम से उनकी मुख्य आदतों का पता लगता है. कुछ पक्षियों
के नाम उनके रुप-रंग के आधार पर रखे जाते है. जिन पक्षियों के बोली
प्रसिद्ध है उनके नाम का आधार उनकी बोली है.
आखिरी श्रेणी का उदाहरण गुलिन्दा है. बहुत से पक्षी प्रेमियों के लिए तो
गुलिन्दा केवल एक संगीतमय स्वर से अधिक कुछ नहीं जो उन्होंने कभी रात की
नीरवता में या वसन्त ऋतु के किसी सुहावने प्रातः काल में सुना होता है.
वास्तव में गुलिन्दा ग्रीष्म ऋतु से अधिक शीत ऋतु में अपना नाम पुकारता
रहता है. इसलिए इसका स्वर धोमरा और जंगली कबूतर के सिवाय कुछ लोगों ही ने
सुना होगा.
गुलिन्दा को हम उसके संगीत से उसी तरह अलग नहीं कर सकते जैसे
बुलबुल को बहार से. इसकी सीटी की आवाज तटीय प्रदेश और बंजर भूमि से आती
है. इस पक्षी का नाम लेते ही हम सन्नाटे और खुले मैदानों की कल्पना करने
लगते है.
कुछ ही ऐसे पक्षी हैं जो इससे ज्यादा तरह के स्वरों में गा सकते है.
गुलिन्दा हर समय और हर मूड के लिए अलग स्वर निकाल सकता है.
बहुत ऊंचे मीठे, स्पष्ट स्वर से यह भारी और गहरे सुर में उतर आता है जैसे कहीं घंटी
का स्वर प्रतिध्वनित हो रहा हो. प्रणय निवेदन के समय दलदल के ऊपर मंडराते
हुए इसका स्वर तीनों सप्तकों में उतरता चढ़ता रहता है. वह अपने स्वर से
ही अपनी इच्छा या परेशानी की अभिव्यक्ति करता है. दुखी होने पर बड़े तीखे
स्वर में चहचहाता है-इस समय उसके स्वर में एक सुदूर दुख का भाव भर आता है
और वह चीत्कार जैसा लगता है. उस समय इसका स्वर सतर्क कठफोड़वे की तरह
होता है. जब वह शत्रु को डराना चाहता है तो उसका स्वर और ही तरह का हो
जाता है. तब इसके स्वर में संगीत का नामोनिशान नहीं होता. यह आवाज तेज
होती है और दूर तक सुनाई देती है. उस समय वह अपने घोंसले या बच्चों के
चारों ओर पंख फड़फड़ाता तेजी से चक्कर काटता है या निडरता से खतरे का
सामना करता है. यह स्वर आम तौर पर प्रजनन ऋतु में ही सुनाई देता है और
चेतावनी देने वाले स्वर के सिवाय और कुछ नहीं है.
गुलिन्दा सामान्तः दलदली क्षेत्र और सुखे टीलों वाले इलाकों में मिलता है. इसका उपरी रंग
भूरा धारीदार, सफेद पुट्ठे और दुम पर गाढ़े भूरे रंग की धारियाँ होती है.
टाँगें लम्बी और हरे-स्लेटी रंग की होती है. इसकी चोंच पाँच-छः इंच लम्बी
और नीचे की तरफ मुड़ी रहती है. पक्षी नदी के मुहाने या नदी में पाये जाने
वाले सूखे टीलों पर रहता है और अपनी चोंच की सहायता से खाने के लिए घोंघे
आदि की खोज करता है. शरद ऋतु में खेतों में जाकर केंचुए और कीड़े-मकोड़े
खाता है.
दलदल सूखने से पहले मार्च के आरम्भ में वह उस स्थान पर आ जाता है जहाँ
अण्डे देने होते हैं. इस पक्षी की आवाज में वसंत के आगमन का संकेत होता
है. लोग इसे देख कर वैसे ही हर्षित होते हैं जैसे बाद में पपीहा के आने
पर.
प्रजनन ऋतु में इसे जंगली और दलदली स्थान पसन्द आते है. उस समय इसे
विस्तृत बंजर जमीन की आवश्यकता नहीं होती. दलदली चरागाह और खेत अधिक
अच्छे लगते हैं क्योंकि यहाँ रहने से इसे खाने-पीने की अधिक सुविधा रहती
है. यह पक्षी बहुत ही चंचल होता है. इसलिए किसी स्थान विशेष पर अधिक दिन
तक नहीं रह सकता. यद्यपि कई दलदली स्थानों में हर वर्ष वसन्त आने पर
दुबार-दुबारा जाता है, लेकिन अपना घोंसला कभी एक स्थान पर दो बार नहीं
बनता. बनजारों की तरह वह अपना घर हर वर्ष किसी नये स्थान पर बनाता है.
हमें कई ऐसे उपयुक्त स्थान दिखाई दे सकते हैं जहाँ गुलिन्दा परिवार एक
बार रहे मगर फिर दूसरी बार कभी नहीं आये. उनका दृष्टिकोण बहुत ही व्यापक
है.
गुलिन्दा भारत का निवासी पक्षी नहीं है. पक्षी विशेषज्ञ इसे प्रवासी
पक्षी के रुप में पहचानते है.
गुलिन्दा का घोंसला चहा की तरह किसी दलदल या गीली जमीन से अधिक दूर नही
पाया जाता है. कारण है कि बच्चे शुरु-शुरु में कुछ देर तक उड़ नहीं सकते.
इसीलिए खाने का स्थान निकट होना चाहिये. इसका घोंसला छोटी झाड़ियों में
स्थित होने से छिपा नहीं होता,लेकिन फिर भी इसके घोंसलों को ढूंढ़ना आसान
नहीं है. छोटी नाशपाती के आकार के चार अण्डों पर एकाएक ध्यान नहीं जा
सकता क्योंकि वे अपने वातावरण में एकदम घुलेमिले रहते हैं. शायद जानबूझ
कर गुलिन्दा घोंसले के लिए कभी ऐसा स्थान नहीं चुनता जहाँ उसे पहचानने के
लिए कोई चिन्ह आदि हों. इस पक्षी को एक स्थान विशेष से उड़ते हुए देखकर
भी निकट जाने पर घोंसले का ठीक पता नहीं लगता. कभी-कभी ऐसा भी हुआ कि एक
बार अचानक घोंसला मिल जाने पर जब उसे दुसरी बार खोजने का प्रयत्न किया
गया तो उसका पता नहीं चला. मई मास के मध्य तक अण्डों से बच्चे निकल आते
हैं. अण्डों से निकलते ही बच्चे भागने-दौड़ने लगते हैं. अपना भोजन स्वयं
खोज लेते हैं. छोटे बच्चे सुन्दर होते है. उनकी लम्बी-लम्बी टाँगें होती
हैं मगर भद्दे नहीं लगते. उन्हें खोजना कठिन है क्योंकि धरती पर रहनेवाले
पक्षियों की तर ह वे भी अपने वातावरण में घुलमिल जाने का रहस्य जानते है.
और यदि पकड़ भी लिये जायें तो उनमें किसी प्रकार का भय नहीं दिखाई देता.
इस समय बच्चे देखने में कुछ अजीव लगते हैं क्योंकि बाकी शरीर की तुलना
में चोंच का विकास देर से होता है.
कुछ ही दिनों में वे उड़ने योग्य हो जाते हैं और तब वे अपना घोंसला छोड़ देते हैं. बाकी पक्षियों से इनके
बच्चे कुछ जल्दी बड़े हो जाते हैं. माता-पिता बच्चों को ऐसे स्थानों में
ले जाने को बेचैन रहते हैं जहाँ भोजन अधिक मात्रा में मिलता हो. उनकी
चिन्ता का कारण है इस मौसम में दलदल और झरनों का तेजी से सूख जाना और
इसके परिणामस्वरुप भोजन की कमी हो जाना.
यदि बच्चों पर कोई संकट आने की आशंका हो तो गुलिन्दा घोंसले से तभी परे
हट जाता है जब शत्रु अभी दूर ही होता है. नर और मादा दोनों ही यह नीति
अपनाते है.
वैसे मादा गुलिन्दा घोंसला तभी छोड़ती है जब बहुत जरुरी हो या
कोई खतरा हो. नर द्वारा चेतावनी की सीटी देते ही मादा अण्डों से उतर कर
झाड़ी में दूर बड़े तीतर की सी तेजी से भाग जाती है. जंगली पशुपक्षियों
में गुलिंदा जितना चौकस चौकीदार शायद ही कोई हो.
मादा भाग कर कुछ दूर जाने पर ऐसे जोर से चीखकर उड़ती है मानों इसी क्षण किसी बात से चौंक कर
घोंसले से उड़ी हो. गुलिन्दा के घोंसले का सही स्थान जानने के लिए
कभी-कभी अचानक भी इसका घोंसला मिल जाता है.
पक्षी जितना विशिष्ट दिखता है उतना ही उसे अपना घोंसला छिपाने की
आवश्यकता होती है. और गुलिंदा इसमें कोई कसर नहीं छोड़ता. यदि मनुष्य
किसी तरह घोंसले के निकट पहुंच जायें तो नर और मादा गुलिंदा की परेशानी
देखने योग्य होती है.
टिटिहरी की तरह गुलिन्दा इस समय धरती पर नहीं बैठता और न ही अजनबी से दूर
बैठकर उसे देखता है बल्कि उड़ता रहता है. कुछ देर बाद वह उस स्थान से चला
जाता है मानो वह अब और दुविधा नहीं सह सकता. इसकी यह आदत उस काले कौवे की
तरह है जो बहुत साहसी होता है.
गुलिन्दा किसी पक्षी यहाँ तक कि कौवे से भी नहीं डरता, जिसे अन्य पक्षी
छेड़ने से डरते हैं. यदि कौवा भी घास में जैतून-हरित रंग के अण्डों के
निकट जाये तो गुलिन्दा उसकी भी खबर ले लेता है. कौवा जल्दी ही समझ जाता
है कि गुलिन्दा की लम्बी मुड़ी चोंच केवल कीड़े-मकोड़े नहीं खोजती या
सीटी की आवाज ही नहीं निकलती बल्कि कई और कार्य भी कर सकती है. गुलिन्दा
घुसपैठिया पक्षियों के साथ बड़ी सख्ती से पेश आता है.
सितम्बर के अन्त या अक्टूबर के शुरु में वीरी मोट (काश्मीरी नाम) उत्तर
भारत के मैदानों में शीत ऋतु बिताने आता है. उस समय उत्तर भारत के मैदान
उसका अस्थायी निवास बन जाते है. इस पक्षी का आकार चंडूल जाति के पक्षियों
जैसा ही है.
दूर से देखने में यह पक्षी बहुत ही नीरस और हल्के रंग का लगता है मगर
निकट से देखने में पंखों पर स्लेटी, भूरे और हल्के भूरे और भूरे रंग की
पतली-पतली धारियाँ बहुत ही सुन्दर दिखती हैं. गर्दन की घाटिका और पीठ पर
काले धब्बे भी होते हैं मानो पक्षी की पीठ न होकर यह पेड़ की छाल हो.
इस पक्षी की गर्दन बहुत लचकीली है. वह उसे आसानी से सब तरफ घुमा लेता है जो
देखने में असंभव सा लगता है. यह कठफोड़वा परिवार का सदस्य है. पंख
छोटे, पूंछ का आकार बीच का और पंजों में दो-दो उंगलियाँ होती हैं.
पंखों का रंग नर और मादा में एक जैसा होता है. इनका रंग उम्र बढने पर भी नहीं
बदलता. यह पक्षी कठफोड़वे की तरह पेड़ पर नहीं चढ़ता और न ही उनकी तरह
इसकी दुम सख्त होती है. यद्यपि इसकी जबान कठफोड़वे की तरह ही लम्बी है और
यह इच्छानुसार उसे बढ़ा भी सकता है.
जबान बाहर निकाल कर तुरन्त संकुचित कर लेता है जिससे एकाएक कीड़े-मकोडे
उस पर चिपक जाते हैं. बाकी समय जबान कुंडली की तरह चोंच के अंदर पड़ी
रहती है.
मुख्यतया पक्षी पेड़ों पर रहनेवाला है मगर कभी-कभी जमीन से बड़े
काले चींटे शौक से खाता है. कभी यह अपनी जाति के अन्य सदस्यों की तरह
पेड़ के तने से चिपक कर लटका रहता है. मगर अधिकतर यह छोटी शाखाओं पर शाखा
की दिशा में या आड़ा हो कर बैठता है. यह टहनियों पर अपने से उलटी दिशा
में भी बहुत आसानी से भाग सकता है. यह भोजन की तलाश में एक टहनी से दूसरी
पर तथा जमीन पर गिरे पेड़ों के तनों पर भी कूदता दिखाई देता है. ये
अधिकतर चींटियाँ खाते हैं लेकिन कभी कभी तितलियों, पतंगों और भृंगों को
भी चट कर जाते हैं.
चींटियों व उनके अण्डों को वह अपनी लम्बी जबान से चोंच के भीतर खींच लेता
है. ऐसा लगता है कि मानो इसकी जबान चींटियों के लिए चुम्बक हो. चींटियाँ
और अण्डे जैसे उड़कर इसके मुंह में चले जाते हैं.
यह पक्षी मनुष्य के निकट रहना पसन्द करता है. यह वनों की तुलना में बगीचे, पार्क या पेड़ों
वाले खुले स्थान पसंद करता है. इसका शिकार नहीं किया जाता और प्रकृति में
इसके शत्रु भी बहुत कम है.
प्रवासी होने के कारण इसको उन पक्षियों की तरह, जो शीत ऋतु में भी कहीं
नही जाते, भोजन की कमी का सामना नही करना पड़ता.
इसकी उड़ान शक्तिशाली, धीमी और गोतेदार है और इसकी साम्यता देयोली
पक्षी से की जा सकती है. यह तब तक नही उड़ता जब तक इसको जबरदस्ती उड़ना न
पड़े फिर भी वह ज्यादा दूर तक नहीं जाता. जब वह जमीन से ऊपर उठता है तो
चरचरी की तरह लगता है.
यह जमीन पर कूद-कूद कर चलता है. इस समय इसकी पूंछ अनुप्रस्थ स्थिति में
होती है. लेकिन हर कदम पर जब यह रुकता है है तो वह अधिक सीधी मुद्रा में
हो जाती है. जब ये पक्षी किसी ढलान पर भोजन खा रहे होते है तो पता चलता
है कि ये वृक्षवासी हैं क्योंकि सहारे की आवश्यकता न होने पर भी इसकी
पूंछ धरती से चिपकी होती है.
जब इसे पीछे की ओर देखना होता है तो यह अपनी गर्दन इस तरह घुमा लेता है
मानो मुंह पीठ की तरफ लगा हो. इसकी एक अनोखी आदत यह है कि सिर और गर्दन
को सर्पिल तरीके से हिलाता है. इस तरह गर्दन घुमाने के कारण ही इस पक्षी
का नाम अंगरेजी में राइनेक अर्थात मुड़ीतुड़ी गर्दन वाला पक्षी पड़ा है.
इसका स्वर भी कठफोड़वे की तरह है. लेकिन स्वर की ऊंचाई, उसकी तीक्ष्णता
और दूर तक जाने की क्षमता में भिन्नता है. इसका सामान्य स्वर धीमा,
तीक्ष्ण और स्पष्ट एवं उदास भाव वाला है जैसे की-की-की. इसकी आवाज गूंजती
नही है और कोरुतिया जैसी लगती है. बहुत ऊंची होने पर भी इसकी आवाज १/४
मील के घेरे से अधिक दूर नहीं जाती.
शीत ऋतु में वीरी मोट अधिक नहीं बोलता मगर प्रणय निवेदन के समय वह इतना
बोलता है कि अपनी पिछली सारी कसर पूरी कर देता है. इस मौसम में वह दिखने
के बजाय सुनाई अधिक देता है. लेकिन फिर भी इसे देखे बिना केवल आवाज के
सहारे पहचानना सही नहीं है. जापान और यूरोप में रहने वाली इसकी जातियाँ
सर्दी के मौसम में भारत आ जाती हैं. यूरोपियन जाति साइबेरिया और
तुर्किस्तान से चल कर दो हजार मील की यात्रा के पश्चात भारत पहुंचती है.
जापानी जाति केवल काश्मीर से या सुदूर मंचूरिया से उड़ कर यहाँ आती है.
सर्दी का मौसम यहाँ बिताकर अप्रैल के तीसरे सप्ताह तक ये पक्षी भारत से
अपने प्रजनन क्षेत्रों की ओर रवाना हो जाते हैं.
दूर से इसकी दोनों जातियों को अलग-अलग पहचानना कठिन हैं लेकिन निकट से
देखने पर पता चलता है कि जापानी जाति का रंग
