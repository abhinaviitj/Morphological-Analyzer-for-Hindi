<शोचिअल् श्चिएन्चे><ःइस्टोर्य्><घोवर्ड्हन् षम् श्हर्म><भ्हरटिय शन्स्क्रिटि फुरटट्विक्><१९८५><णटिओनल् फुब्लिस्हिन्ग् ःओउसे><णेत् ढेल्हि><१४ टो १९><२४४१><घोवर्ड्हन्-भ्हरटिय शन्स्क्रिटि> 

विन्ध्य क्षेत्र में पाषाणकाल इलाहाबाद विश्वविद्यालय के विन्धय के पठार
में विशेषकर सोन एवं बेलन एवं उनकी सहायक नदियों की उपत्यकाओं में १९६५
के अन्वेषणों से भारत के प्रागैतिहासिककाल के अध्ययन में एक नये अध्याय
का समावेश हुआ . पृथ्वी के विवर्तनिक (टेक्टानिक) परिवर्तन के कारण मध्य
भारत में एक पूर्व पश्चिम की सीमा पर्वतों से बन गई, जिसके फलस्वरूप नर्मदा
का बहाव पश्चिम तथा सोन का बहाव पूर्व की ओर हो गया . इसी विवर्तनिक रीढ़
के मौजूद होने के कारण बिन्ध्य और कैमूर की दिशा समानान्तर है . इलाहबाद
और मिर्जापुर जिलों में विन्ध्य पठार उत्तर में गंगा नदी और दक्षिण में
सोन नदी के बीच दो भागों में बँटा हुआ है . १२० से १९५ मीटर ऊँचा पहला भाग
गंगा के दक्षिण करीब ८८ किलोमीटर की चौड़ाई में फैला है और अधिकाँशत: कटकर
गंगा के मैदान में मिल जाता है . दूसरा भाग अर्थात् कैमूर करीब ४२० से ५१०
मीटर ऊँचा है . इसके निचले भाग में चूना-पत्थर (लाइमस्टोन) एवं बलुआ-पत्थर
(सैंडस्टोन) की चिट्ठियाँ हैं और बीच में बलुआ पत्थरों की जमावट है तथा ऊपरी
भाग में मोटी-मोटी बलुआ पत्थरों की चट्टानें हैं . सोन के उत्तरी किनारे का
कैमूर का दक्षिणी आमुख लम्बवत् है . उत्तरी किनारों बेलन की ओर ढालुआँ है .
कर्मनाशा और बेलन का उद्गम आज की मिर्जापुर की चुर्क सीमेंट फैक्टरी के पास
की भूमि से होता है . कर्मनाशा उत्तर-वाहिनी है और गंगा में मिलती है . बेलन
अधिकाँशतया पश्चिम-वाहिनी है और गंगा की सहायक टोंस में मिलती है . सोन की ही
भांति से नदियां भी गंगा की सहायक हैं . बेलन नदी बहुत-सी छोटी-छोटी सहायक
नदियाँ और नाले हैं . इनमें अदवा, सेवती, लोहदा नाला तथा टुडियारी, नैना
एवं गोभी प्रमुख हैं . अभी भी नालों द्वारा कटाव जारी है पुराने जमाव के
विभिन्न स्तर इसके कटाव से खुल जाते हैं . इन विभिन्न जमावोंसे विभिन्न काल
के हथियार तथा जानवरों के जीवाश्म प्राप्त हुए हैं . सम्पूर्ण क्षेत्र का
करीब ५२०० वर्ग किलोमीटर में फैलाव है . बेलन इसकी सहायक नदियों तथा नालों
कटे कगार एक ही प्रकार के जमावटों के क्रम का प्रदर्शन करते हैं . इलाहाबाद
विश्वविद्यालय के प्राचीन इतिहास विभाग द्वारा समस्त अनावृत स्तरों का अध्ययन
हुआ . प्रातिनूतनकाल से प्रारम्भिक नूतनकाल तक के साक्ष्य प्राप्तहुए . इस
अध्ययन के फलस्वरूप प्रागैतिहासिककाल के उपकरणों एवं तत्सम्बन्धी संस्कृति
का क्रमिक विकास निश्चित हुआ . बेलन का कगार अब भी २० मीटर से अधिक ऊँचा
है . इसके सम्बन्ध में एक विशेष बात यह है कि एक धरातल को छोड़कर सभी में
मानव द्वारा निर्मित उपकरण तथा विभिन्न कालों के जानवरों के जीवाश्म हुए हैं
. यह क्षेत्र उपकरणों एवं पशुओं की अश्मीभूत जीवाश्मों का बड़ा भण्डार है .
प्रातिनूतनकाल से नूतनकाल के क्रमिक विकास के अध्ययन के लिए यह भारतवर्ष का
सबसे अच्छा क्षेत्र है . इसीलिए इन कगारों को वयोवृद्ध विद्वान सांकलिया ने
`पाठ्यपुस्तकीय निदर्श' (टेक्स्ट बुक सेक्शन) और धर्मपाल अग्रवाल ने `सोने
की खान' संज्ञा दी है . इस क्षेत्र के कगारों के बनावट की विशेषता यह है
कि इसमें तीन सिमेंटेड ग्रेवेल है. जिन्हें हमने अपने अध्ययन में सिमेंटेड
ग्रेवेल द्वितीय, सिमेंटेड ग्रेवेल तृतीय की संज्ञा दी है . तृणगुल्मविहीन
विन्ध्य पर्वत की ऊपरी सतह लाखों वर्षों तक धूप और बरसात के प्रभाव के कारण
विदीर्ण हो गयी थी . उसके ऊपर जगह-जगह मखरला (लैटेराइट) का जमाव हो गया
था . विन्ध्य की अपक्षीर्ण (वेदर्ड) अनावृत ऊपरी सतह पर लाखों वर्षों में
बेलन ने पहले सिमेंटेड ग्रेवेल प्रथम का जमाव किया . इस जमाव में बड़े-बड़े
प्रस्तर-खण्ड हैं . बहुतों के किनारे अभी सुरक्षित हैं एवं उनके ऊपर मखरला
(लैटेराइट) भी चिपका है . इससे प्रतीत होता है कि नदी ने कहीं पास से लाकर
इन्हें जमा किया होगा . इसी जमाव में सर्वप्रथम प्रारम्भिक एशूलियन उपकरणों
के साथ ही साथ जीवाश्म भी प्राप्त हुए . प्रथम सिमेंटेड ग्रेवेल के ऊपर लगभग
चार मीटर मोटी चित्तीदार मिट्टी का जमाव है . इसकी विशेषता यह है कि इसमें
न कहीं पाषाण के टुकड़े, न उपकरण और नहीं पशुओं की हड्डियां मिली हैं . इस
मिट्टी के ऊपर का धरातल सिमेंटेड ग्रेवेल द्वितीय कहा गया है . यह स्पष्ट
है कि इसकी जमावट के पूर्व यह क्षेत्र नदी के विध्वंसलीला का केन्द्र था
. नदी ने नवनिर्मित दोनोंसतहों सिमेंटेड प्रथम और उसके ऊपर के चित्तीदार
मिट्टी के धरातल को खरोच कर उखाड़ फेंका और उन्हें फिर जमा किया . इससे यह
सिमेंटेड ग्रेवेल द्वितीय का आधार बन गया . सिमेंटेड ग्रेवेल द्वितीय की
अधिकतम मोटाई लगभग ५ मीटर है . इसमें पत्थर के टुकड़े छोटे हैं और कंकड़ एवं
छर्रियां ज्यादा हैं . लौह-चूर्ण की छर्रियां भी इसमें प्रचुर मात्रा में
मिलती हैं . बनावट की दृष्टि से इसके तीन भाग हैं : २अ, २ब, २स . इसका ऊपरी
धरातल पूर्णरूपेण चौरस है . स्पष्ट है कि इसका निर्माण पानी के अन्दर हुआ
. यही प्रक्रिया सिमेंटेड ग्रेवेल प्रथम के जमाव की भी रही होगी . सिमेंटेड
ग्रेवेल द्वितीय के ऊपर करीब १० मीटर मिट्टी का जमाव है, जिसमें लाल बलुई
कँकड़ीली सतहें पायी जाती हैं . इसके भी चारउपभाग हैं . इसमें कहीं-कहीं
बालू की पट्टियां बन गयी हैं . ऊपरी हिस्से में छोटे-छोटे कंकड़ों की जमावट
है . ऊपर जमावट का रंग पीला या जर्द है . यह बलुई सतह की जमावट है . मिट्टी
की इस जमावट के ऊपर फिर एक कड़ी जमावट है, जिसे सिमेंटेड ग्रेवेल तृतीय कहा
गया है . लेकिन इसकी जमावट प्रथम दोग्रेवेलों से भिन्न है . इसमें खड़िया
तथा लौह की छर्रियाँ और चूने की मात्रा अधिक है . इसकी जमावट बहुत ठोस नहीं
है . कुछ भूगर्भ-वेत्ताओं के अनुसार यह प्रातिनूतन तथा नूतनकाल के सन्धि
का द्योतक है . कुछ अन्य भूगर्भवेत्ताओं के अनुसार इसके ऊपर की काली रंग
की प्राचीन खार मिट्टी (एंशेट ह्यूम) दोनों युगों की सन्धि का द्योतक है .
इसमें ऊपर के दो जमावट बलुआ मिट्टी के हैं . ये नदी द्वारा निर्मित नहीं
हैं, अपितु वायु-निर्मित हैं . हमारे आमन्त्रण पर १९६७ में डकन कालेज
पूना के जी.  जी.  मजूमदार और एस.  एन.  राजगुरू ने बेलन क्षेत्र का
भूगर्भशास्त्रीय अध्ययन किया . इनके अनुसार सिमेंटेड ग्रेवेल प्रथम की जमावट
के समय नदी अत्यन्त गतिशील थी और इसमें सामग्री में अस्त-व्यस्तता उत्पन्न
करने की अत्यधिक शक्ति थी . सिमेंटेड ग्रेवेल द्वितीय और तृतीय का जमाव नदी
की शिथिल धारा में हुआ . सिमेंटेड ग्रेवेल द्वितीय की तीनों सतहों की जमावट
के संकरण से प्रमाणित है कि बेलन की गति इसके निर्माण के समय अत्यधिक मन्द
थी . नदी गहरी थी और उसमें जल की मात्रा भी अधिक थी . १९६७-६८ में भारतीय
भूगर्भ सर्वेक्षण विभाग से श्री पी.  पी.  सतसंगी एवं ए.  के.  दत्त तथा
सन् १९७१-७२ में श्री डी.  सी.  दास शर्मा एवं श्री एस.  विश्वास ने भी बेलन
घाटी का भूगर्भशास्त्रीय अध्ययन किया . सतसंगी एवं दत्त ने बेलन, नर्मदा एवं
गंगा-यमुना के तटों के कगारों का तुलनात्मक अध्ययन करते हुए बेलन के सिमेंटेड
ग्रेवेल प्रथम को प्रातिनूतनकालीन माना . दास शर्मा के अनुसार इसके निर्माण
का समय प्रातिनूतनकाल का अन्तिम चरण था . उनका यह निष्कर्ष अफ्रीका, यूरोप
एवं एशिया से प्राप्त एशूलियन उपकरणों के तिथि-क्रम के सर्वथा विपरीत है . इस
तथ्य से यह अनभिज्ञ नहीं थे . इनके अध्ययन की विशेषता यह है कि इन्होंने कई
स्तरों की उत्पत्ति लोएस से मानी है . अभी हाल में मैक्वेरी विश्वविद्यालय
आस्ट्रेलिया के डा.  एम.  ए.  विलियम्स एवं डॉ.  एम.  एस.  क्लार्क ने
बेलन घाटी का अध्ययन किया . इनके अध्ययन की यह विशेषता है कि पहली बार
इन्होंने इस क्षेत्र में सिमेंटेड ग्रेवेल चतुर्थ के अस्तित्व को स्थापित
किया . महगड़ा के उत्खनन में प्राप्त सिमेंटेड ग्रेवेल (रेडियो-कार्बन तिथि
१२१९०+४१० ई.  पू.  एवं ९३५०+१३० ई.  -३९० पू.  ) को इन्होंने सिमेंटेड
ग्रेवेल चतुर्थ की संज्ञा दी है . इनके कार्य की दूसरी विशेषता यह है कि
सिमेंटेड ग्रेवेल प्रथम और सिमेंटेड ग्रेवेल द्वितीय के ऊपर के स्तरों की
जमावट को इन्होंने लोएस माना . इनके अनुसार ये नदी-निर्मित नहीं है . बल्कि
तेज हवा द्वारा हिमालय से लायी हुई धूल से इनकी उत्पत्ति हुई . अगर ये तीनों
वायु द्वारा लायी गई धूल की जमावटें हैं तो इनके जमाव के समय जलवायु अत्यधिक
शुष्क तथा हवा में अत्यन्त तेज़ी थी . जिस समय इसकी जमावट हो रही थी उस
समय समशीतोष्ण कटिबन्ध में हिम-च्छादन का युग था . इस आधार पर इन तीनों
धरातलों का तिथिक्रम भी निश्चित किया जा सकता है . इससे ऐसा प्रतीत होता
है कि इनके निर्माण-काल में इस क्षेत्र में बहुत अधिक ठंडक पड़ रही थी,
नमी का अभाव था और हवा में बहुत अधिक वेग था . सिमेंटेड ग्रेवेल प्रथम नदी
द्वारा निर्मित प्रथम धरातल है और यह बहुत थोड़ी ही जगहों में सुलभ है .
इसका आसानी से सुलभ न होने का कारण इसके बाद का ऊपरी जमाव से आच्छादन है
. बेलन नदी ने ऐतिहासिक काल के प्रारम्भ में अपनी मुख्यधारा को छोड़ दिया
और डैया नामक स्थान के पास अपने पुराने विसर्पण को तोड़कर कुछ दूर तक अपनी
सहायक सेवती की धारा पर अधिकार कर लिया . इसीलिए डैया से देवघाट तक इसकी
दो धाराएँ बन गयी हैं . इस नयी धारा ने डैया के आसपास के प्राचीन धरातलों
को अनावृत कर दिया . इस प्रकार डैया से चिल्लहिया तक करीब २ किलोमीटर की
दूरी में नदी के दोनों किनारों पर सिमेंटेड ग्रेवेल प्रथम और द्वितीय उभड़
आये, जो आज की पुरातात्त्विक खोज में उपकरण और जानवर की हड्डियों के लिए
भण्डार सिद्ध हुए . सिमेंटेड ग्रेवेल प्रथम नदी, नालों और अन्य जगहों में
भी प्राप्त हुआ है . सिमेंटेड ग्रेवेल द्वितीय के बनने के पूर्व नदी ने उस
समय तक के निर्मित धरातलों को जगह-जगह खरोंच फेंका . इसी प्रक्रिया में
सिमेंटेड ग्रेवेल प्रथम बहुत स्थानों से लुप्त हुआ और अधिकांश जगह से
काफी धुल भी गया . यह ९ मीटर की मोटाई में अब भी कई स्थानों पर उपलब्ध है
. सोन घाटी में अधिकांश स्थानों से वह गया है, किन्तु सोन की सहायक रिहंड
और मयार एवं काचन नदियों के किनारों पर अब भी इसकी मोटाई अपेक्षाकृत अधिक
है . काचन नदी के तट पर इसकी मोटाई ४ मीटर तक अब भी सुरक्षित है . इसमें
प्राप्त उपकरणों के विश्लेषण से प्रतीत होता है कि इसके बनने में ५ लाख
वर्ष से भी अधिक समय लगा होगा . बेलन की घाटी कैमूर से लेकर विन्धय तक के
उत्तरी पठार के बीच स्थित है तथा १५ से २० किलोमीटर चौड़ी है . यह अनुमान
किया जा सकता है कि इस पूरे क्षेत्र में सिमेंटेड ग्रेवेल प्रथम का निर्माण
हुआ . सम्भव है कि बेलन नदी विभिन्न युगों में अपना स्थान बदलती रही हो
. प्रातिनूतनकाल के प्रथम चरण में यह मनुष्य के आकर्षण का केन्द्र बनी .
कैमूर के ऊपर (नदी के दक्षिण स्थित) तथा उत्तरी तरफ विन्ध्य पठार के समतल
क्षेत्र में जंगलों का बाहुल्य रहा होगा विशेषकर जब जलवायु नम (प्लूवियल)
थी . किन्तु घाटी में अभी आरम्भिक काल में घने जंगल न होकर घास का मैदान
अधिक रहा होगा, क्योंकि पहाड़ के ऊपर अभी कम जमावट थी . सिमेंटेड ग्रेवेल
की प्रकृति भी घने जंगल के उगने के लिए उपयुक्त नहीं रही होगी . यही कारण
है कि अधिकाँश पशु, जिनका मनुष्य ने अपने भोजन के लिए शिकार किया, वे घास
खाने वाले हैं . गौ-समूह (प्रजाति) की संख्या ७०.  ५८ प्रतिशत, हाथी १४.
७ प्रतिशत, अश्व २.  ९४ प्रतिशत और विभिन्न प्रकार के हिरण २.  ५८ या ३
प्रतिशत के करीब हैं . ये प्रतिशत इन जानवरों की संख्या के सही मापदंड
नहीं हैं फिर भी मनुष्य की आवश्यकता और चयन के द्योतक हैं . यह स्पष्ट है
कि मानव बड़े शरीर वाले जानवरों को अधिक पसन्द करता था, क्योंकि उनके आखेट
से पूरे समूह के लिए भोजन आसानी से प्राप्त होता था . इस काल में निर्मित
उपकरण इन बड़े जानवरों के शिकार के लिए उपयुक्त नहीं रहे होंगे, उनके अधिक
से अधिक चमड़े से मांस को अलग करने, हड्डियाँ अलग करने का या चमड़े में
छेद करने के साथ ही फल-मूल खोदने एवं छोटे पेड़ों को काटने का कार्य किया
जा सकता था . इन बड़े जानवरों के शिकार में लकड़ी के कुन्दे एवं अनगढ़े
पत्थरों के ढोकों का प्रयोग अधिक उपयोगी रहा होगा . साथ ही सबसे उपयोगी
मनुष्य की बुद्धि सिद्ध हुई होगी . अधिक सम्भावना इस बात की प्रतीत होती
है कि बड़े जानवरों को घेरा देकर किसी बड़े खड्ड में गिराना या दलदल में
घुसा देना आखेट की मुख्य पद्धति रही होगी . छोटे जानवरों का आखेट लकड़ी के
टुकड़ों या प्रस्तर-खंड़ों से किया गया होगा . इन युगों से सम्बद्ध जानवरों
की अधिकांश जातियाँ अब विलुप्त हो चुकी है . मनुष्य आखेट में आज की आदिम
जातियों की भाँति ज़हरीले पौधों का प्रयोग भी करते रहे होंगे . उपकरणों
के अध्ययन से सिमेंटेड ग्रेवेल प्रथम की अवधि बहुत अधिक प्रमाणित होती है
. इनमें मिलने वाले उपकरण प्रधानत: एशूलियन परम्परा के हैं . इनमें मुख्य
उपकरण हैडऐक्स, क्लीवर और स्क्रेपर हैं . एशूलियन के अतिरिक्त गुटिका-निर्मित
उपकरण भी प्राप्त हुए हैं . इन दोनों संस्कृतियों में निर्मित उपकरण अदवा एवं
बेलन नदी के कगारों के सिमेंटेड ग्रेवेल प्रथम तथा सिंगरौली घाटी से मिले हैं
. सिंगरौली सुपर थर्मल पावर से सम्बन्धित (एप्रोच चैनल एवं डिसचार्ज कैनाल)
नहरों का सर्वेक्षण इलाहाबाद विश्वविद्यालय के श्री ब्रजबिहारी मिश्र ने गत
वर्ष किया . काचन नदी में उन्हें अधिकतम चार मीटर एवं दोनो नहरों तथा अन्य
जगह सामान्यतया एक से दो मीटर तक की मोटाई का सिमेंटेड ग्रेवेल प्रथम मिला
. इनमें मिलने वाले उपकरणों में सोहन परम्परा के गुटिका-निर्मित उपकरणों की
संख्या का प्रतिशत १५ से २० है . अभी तक इन नदियों की घाटी में बेलन के बाएं
किनारे पर स्थित बरोंधा में सोहन परम्परा के गुटिका निर्मित उपकरण प्राप्त
हुए तथा इनके साथ कोई एशूलियन परम्परा का उपकरण नहीं मिला . सिमेंटेड ग्रेवेल
प्रथम में बेलन, अदवा, मयार, रिहंद तथा काचन नदियों की उपत्यकाओं से मिले
हुए हथियारों के विश्लेषण से पता चलता है कि ये लम्बी अवधि में विकसित हुए
. परम्परा में हैंडऐक्स के कई प्रारूप मिलते हैं और आरम्भिक उपकरण प्रस्तर के
हीर से बनाये गये हैं और उनमें मानव द्वारा थोड़े ही प्रयास का परिणाम मिलता
है . ये सुडौल भी नहीं हैं . कुछ उपकरण चौरस एवं स्पाट प्रस्तरके टुकड़ों
से बनाये गये हैं . ऐसे उपकरण सेवती की घाटी से अधिक मिले हैं . तकनीक
के विकास तथा विभिन्न स्थितियों की झलक इन हथियारों के अध्ययन से मिलती
है . जहाँ शुरू के हथियार प्रधानत: हीर से या सपाट और चौरस प्रस्तर-खण्डों
से बनाये गये थे, वहीं बाद में फलकों से बने हथियारों का कार्य-क्षमता में
वृद्धि के साथ-साथ हथियार अधिक समभीत होते गये . हैंडऐक्स को निम्नांकित
रूप में वर्गीकृत किया जा सकता है :-- १.  पियर शेप्ड (नाशपात्याकार) २.
आमंड शेप्ड (बादामाकार) ३.  ओवल (अण्डाकार) ४.  कॉर्डिफ़ार्म (हृदयाकार) ५.
पेबल बटेड (गुटिका हत्थेदार) ६.  लिमास ७.  चिज़ेल एंडेड क्लीवर सामान्यत:
फलकों से बना है और इसकी उत्पत्ति हैंडऐक्स के बाद की प्रतीत होती है .
यह निष्कर्ष सृजन-स्थलों (फैक्टरी साइट्स) से उप-लब्ध उपकरणों के विश्लेषण
से भी पुष्ट होता है . क्लीवर के प्रकार हैं-- १.  समानान्तर (पैरेलल) २.
बाह्यमुखी (डाइवर्जेट) ३.  अभिमुखी (कन्वर्जेट) ४.  तिरछा या ढलवाकार
(स्लोप्ड) सिमेंटेड ग्रेवेल प्रथम से प्राप्त एशूलियन संस्कृति का तीसरा
उपकरण स्क्रेपर है, या तो वृताकार है या पाश्रवर्त्ती है .
