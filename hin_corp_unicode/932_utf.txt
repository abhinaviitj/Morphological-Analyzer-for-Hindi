<णटुरल् श्चिएन्चे><आस्ट्रोनो म्य्><फउल् शक्पल्><ढक्स्हिन् ड्ह्रुव्-इजय्><१९८१><आट्मरन् अन्ड् शोन्स्><ढेल्हि><२३० टो २३५><२६००><फउल् शक्पल्-ढक्स्हिन् ढ्ह्रुव्-इजय्><ढ्हनन्जय् क्र्>

 कष्टप्रद मौसम के कारण हमारे काम की गति, निस्सन्देह, मंद पड़ गयी. उदाहरणार्थ,
एक दिन जब अ.भू.भौ.व.के आदमी, टक और टेलर अव-~पातन क्षेत्र में उच्छिष्ट सामानों
को बटोरने गये, मौसम बड़ा ठंडा और तूफानी हो गया. काम करते हुए अचानक हमने
अपने आपको बर्फ के कुहासे में घिरा हुआ पाया. इस आशंका से, कि देर होने पर हमारी
दृश्यता सर्वथा शून्य न हो जाय, हम लोग सुरक्षा के लिए स्टेशन की ओर लौट पड़े.
भीतर जाने के पूर्व मैंने आकाश की और नजर उठाकर देखा तो आकाश में सूर्य की
विपरीत दिशा में विचित्र प्रकार का ध्रुवीय इन्द्रधनुष टंगा हुआ था. दरअसल वह
कुहेलिका-धनुष था, जो आकृति में इन्द्रधनुष से मिलता था, लेकिन, था बिलकुल
सफेद.
एक दूसरा सामुदायिक कार्य था, सफाई. जहाँ सफाई आदि के लिए समाज की ओर से कोई
बाध्यता न हो, वैसे एकान्त स्थान में लोग आसानी से इस बात की अवेहलना कर सकते
हैं. अनुभव से मैं जानता था कि औरतों के अभाव में मर्द फूहड़पन तथा अन्यमनस्कता
के शिकार हो जा सकते हैं. परन्तु,शिविर तथा शरीर की सफाई को में नैतिकता तथा
स्वास्थ्य की दृष्टि से अत्यावश्यक मानता था. यों तो घर की सफाई का काम हमारी
सामान्य दिनचर्या था. लेकिन,हमारे मकानों के भीतर-बाहर इतना कूड़ा-करकट जमा था
कि उसको हटाये बिना शिविर साफ-~सुघड़ दीख ही नहीं सकता था. मैकमुर्डों-सहित जिन
अन्य शिविरों में मैं रह चुका था,सभी की सफाई का इतना कम ख्याल रखा गया था कि
मैने तय कर लिया कि ध्रुव पर वैसी स्थिति नहीं रहने दूँगा.
निर्माण-दल द्वारा अस्तव्यस्त छोड़ दिये गये सामानों को ठिकाने लगाने में हमें
हफ्ता भर काम करना पड़ा. वे काफी कपड़े छोड़ गये थे, जिन्हें हमने अतिरिक्त
परिधान रखने के थैले में भर कर विज्ञान-भवन के पास एक भवन में रख दिया,ताकि जरूरत
पड़ने पर उनका विविध उपयोग किया जा सके. लेकिन,सफाई का बड़ा काम तो हमे शिविर से
ग्रिड पश्चिम की ओर करना पड़ा. यह क्षेत्र 'श्वान-~नगर" के नाम से प्रसिद्ध था,
क्योंकि ग्यारह कुत्तों का आवास वहीं था. वहाँ बुरी तरह कुड़े-करकट का ढेर लगा
हुआ था, शौच तम्बू भी वहीं स्थिति था, और स्लेज तथा हिमोपल काटने के कुल्हाड़े
जैसे उपकरणों के उच्छिष्ट टुकड़े वहाँ पड़े हुए थे. अब एड फ्लॉवर्स,
गुरेरो,डॉक्टर टेलर तथा में श्वान-नगर की सफाई में लग गये और चार दिन में हमने
उस क्षेत्र को साफ सुथरा कर दिया.
दूसरा महत्वपूर्ण सामुदायिक कार्य जैक टक तथा अर्ल जॉन्सन के सिर पड़ा. यह काम
था, बस्ती की ग्रिड दीवार के सामने,प्रधान वीथी सुरंग के बाहर बुल-~डॉजर द्वारा
टनों बर्फ का कृत्रिम हिम-पुंज तैयार करना. जैक इस काम को लेकर काफी चिन्ता में
पड़ गया,क्योंकि उसने छुटपन से ही कृषि के ट्रैक्टरों का संचालन किया था, लेकिन
बुलडॉजर से धुस्स तैयार करने का काम उसने कभी नहीं किया था और यह काम भी था जरा
नाजुक. बुलडॉजर सीमा से चंद इंच आगे बढ़ता नहीं, कि हमारी सुरूंग का २ द् ४ भाग
ढांचा भूमिसात् हो जाता. लेकिन, उसने मह-~सूस किया कि उसके अन्य आदमी भी
ट्रैक्टर चलाने में अनुभवहीन हैं, इसलिए उत्तम यही है कि वह स्वयं ही डॉजर चलाना
सीखे और उस काम की जिम्मेदारी ले.
सौभाग्य से अन्य कामों की तरह इस काम को भी उसने एक पेशेवर के कौशल से निभाया.
बस्ती की दीवार के सामने वह धीरे-धीरे बुलडॉजर से बर्फ को जमा करता और एक कदम भी
आगे बढ़ने से सुरंग के ध्वस्त हो जाने का खतरा होता तब वह पीछे हट जाता. हमारा
लक्ष्य था, वात-सम्मुख दिशा की पूरी उत्तरी दीवार से लगाकर बर्फ का ऊँचा बाँध
तैयार कर देना, ताकि शीतकालीन वायु, किरमिच की पतली दीवार छेद कर शिविर के भीतर
पहुँचने के बजाय,उसकी छतों पर से बढ़ती हुई निकल जाय. इस धुस्स के कारण हवा का
वेग शिविर पर सीधा नहीं पड़ता, जिससे यह अच्छे वात-रक्षक का काम करता. मैं तृतीय
लिटिल अम-~रीका के अनुभव से इस बात को जानता था. वहाँ बर्फ की दीवारें तैयार हो
जाने पर,तेल की खपत में ५० फीसदी की कमी हो गयी थी.
मकान के भीतर भी अभी काफी काम थे. जहॉ काम करना बाहर के तूफानी वातारण की तुलना
में मनोरंजक था. टक के मिस्तरी,टॉम  स्बर्न की लगा-~तार अनुपस्थिति में हमें
जोश-खरोश के साथ काम शुरू करना पड़ा और हमने तूफानी रफ्तार से काम करके बहुत सी
कुर्सियाँ,मेजें,डेस्क,काष्ठ-फलक तथा अवस्थान तैयार कर दिये. इस काम में सबसे
अधिक कौशल का परिचय दिया डॉक्टर टेलर ने. हमने विभिन्न मकानों के लिए विभाजक-पट
तथा उपस्करण भी तैयार किये. उदाहरणार्थ,कुछ ही दिनों में विज्ञान -भवन के भीतर
ग्यारह कमरे तैयार हो गये. ये कमरे लम्बाई के अनुरूप फैले गलियारे के दोनों ओर
थे. एक छोर पर के कमरे के आधे में मेरा दफ्तर था और आधे में डॉक्टर टेलर का. सामने
के छोर पर विली हॉफ की अयनमंडल सम्बन्धी प्रयोगशाला और हिमक्रिया-विज्ञान का
कार्यालय था. अन्य कार्यालयों में चिकित्सा सम्बन्धी प्रयोग-~शाला,
ध्रुवप्रकाश-कक्ष, यंत्र-कक्ष जैक का कार्यालय, कार्य-स्थान, संकट-कालीन रेडियो
के लिये भंडार स्थान तथा एक तकनीकी पुस्तकालय शामिल थे.
पूरे स्टेशन में स्थायी टेलीफोन लगते देखकर मुझे बड़ा दु:ख हुआ. कदा-~चित अच्छे
खान-पान को त्यागने की यही कीमत हमें चुकानी पड़ी. लेकिन, ऐसा करना क्या अच्छा
था ? यह तो एंटार्कटिक की चिर, अखंड शान्ति को भंग करने वाली कार्यवाही थी. सभी
फोन,देहाती ढंग से एक दूसरे से जुड़े हुए थे और हर मकान के लिए घंटी बजने की
विभिन्न संख्या निश्चित थी. और एक मकान को पुकारने पर,उसी के लिए निश्चित संख्या
की घंटी सभी मकानों में बजाने लगती थी.
फिर छोटी-छोटी दिक्कतें भी थी. एक दिन सुबह को शिविर के लोगों को ज्ञात हुआ कि
तम्बाकू की कमी हो गई है और और जब तक विमानों की उड़ान शुरू नहीं हो जाती, वह
कमी पूरी नहीं की जा सकती. एक समय में अति धूम्रपानी था, लेकिन, प्राय: पिछले
साल भर से मैंने धूम्रपान बिलकुल छोड़ रखा था. इस-~लिए इस संकट का मुझ पर कोई
प्रभाव नहीं पड़ा. लेकिन आधे दर्जन अति धूम्रपानियों के उदास चेहरों ने मुझ में
यह चिन्ता उत्पन्न कर दी कि कहीं उनका हौसला न गिर जाय. यह सोचकर, कि जाड़े की
रात में कभी पीने की इच्छा हो जाय, मैं अपने साथ कुछ पाइप और तम्बाकू के दो
डिब्बे ले आया था. लेकिन, जब मैंने देखा कि चेट सिजर्स, जो प्राय: हमेशा ही अपनी
दाँतों के बीच पाइप दबाये रहता था, अवसाद में डूबा जा रहा है मैंने उसे सहर्ष
अपना तम्बाकू दे दिया . बड़े उल्लास से मुझे धन्यवाद देकर उसने वह भेंट स्वीकार
की, लेकिन, चन्द दिनों के भीतर ही वह फिर उदास हो उठा, क्योंकि वह अल्प-भंडार
शीघ्र ही समाप्त हो गया था. यहाँ तक कि उसने अपने पाइप में काफी और चाय भर कर भी
आज-~माया, लेकिन, चन्द कशों के बाद ही वह बुरा महसूस करने लगा. इसके बाद वह अन्य
तम्बाकूहीन गंधानुसारियों के दल में शामिल होकर पाइपों में भरने के लिए सिगरेट
की टोंटी की खोज करने लगा.
लेकिन, शीघ्र ही टोटे भी दुष्प्राप्य हो गये. लोग रद्दी के टोकरों, बर्फ तथा
कोने-कोने को छानते रहे. और एक दिन ऐसा समय आया, जब डिकी सोचने की सहायता से
सिगरेट के छोटे टोटे को होठों में दबाये इधर-उधर घूमता था और डॉक्टर टेलर इसी
काम के लिए दन्तशोधिनी का उपयोग करता था. जैक को अपनी वर्ष भर पुरानी दाढ़ी के
कारण इस काम में दिक्कत होती थी. कुछ दिन बाद ही एक टोटा मिलना भी मुश्किल हो
गया, लेकिन,डॉक्टर टेलर ही एक मात्र ऐसा बहादुर आदमी निकला, जिसने धूम्रपान के
परित्याग की घोषणा कर दी. परन्तु, चन्द दिन बाद ही उसने फिर यह सूचित किया कि
उसने "धूम्रपान के परित्याग का विचार त्याग दिया है."
तब इसी अवसर पर, जब लग रहा था कि धूम्रपानी इस अग्निपरीक्षा को नहीं झेल सकेंगे,
मुझे कूड़े के एक ऐसे टोकरे में,जिस पर लोगों का ध्यान नहीं गया था, पचास टोटे
मिले. टोटों को लोगों के सुपुर्द करने के पूर्व मैंने उनमें से दो के सिरे लाल
पेंसिल से रंग दिये जिससे वे लिपिस्टिक की तरह दीखने लगे, लेकिन, मुझे इसमें
सन्देह है कि लोगों ने उस मजाक को पसन्द किया होगा. इन टोटों के समाप्त हो जाने
के बाद लोग मैकमुर्डों के अवतरण-पथ पर काम पुन: प्रारम्भ हो जाने की मनौती पहले
की अपेक्षा बहुत जोरों से करने लगे.
दरअसल,सीमित संगति में दीर्घकाल तक विलगाव का जीवन बिताते रहने के फलस्वरूप
उत्पन्न 'कक्ष-ज्वर'नाम से प्रसिद्ध किसी तरह के तनाव के कोई लक्षण नहीं दीख रहे
थे. लेकिन,एक छोटी सी घटना को लेकर भावी कठिनाइयों की आशंका उत्पन्न हो गई थी.
ऋतु-पर्यवेक्षक जॉन गुरेरो शौकिया रेडियो संचा-~लक था, और हमारे स्थायी रेडियो
विशेषज्ञ बिल मैकफरसन ने यह स्पष्ट कर दिया था कि वह किसी को, और विशेषकर असैनिक
कर्मचारियों को, 'हेम' रेडियो का संचालन करने देना नहीं चाहताहै. परन्तु, यह
उसका निजी विचार था और नौसेना तथा अ.भू.भौ.व. के इकरारनामें के खिलाफ था. फिर
भी,इसे सुलझाने की जिम्मेदारी टक की थी,मेरी नहीं.
जॉन और मैक के बीच इस कहा-सुनी के चन्द दिन बाद ही गुरेरो विद्युत-~चालित बर्मे
का उपयोग कर रहा था,जिससे स्पष्टत: मैकफरसन के रिडियो के काम में विघ्न पड़ता
था. मैक गरजता हुआ रेडियो कुटीर से बाहर निकला और इस विघ्न पर उग्र होकर बोलने
लगा. उसने शिविर के चारों और इस विघ्न के हेतु को ढ़ूँढ़ा और अन्त में उसे पता
चल गया कि दोषी गुरेरो है. मैक ने जॉन के लिए जिस प्रकार अपशब्दों का प्रयोग
किया उससे उसकी भावना भी विचलित हो उठी, लेकिन, चूँकि उसे अब एक ही छेद करना
बाकी रह गया था, इसलिए यह सोचकर इसलिए उसने यह सोचकर काम जारी रखा कि जब तक मैक
लौट कर रेडियो कुटीर में जायगा, उसका काम खत्म हो जायगा. फलत: मैक न्याय की माँग
करने भागा-भागा जैक के पास पहुँचा.
जैक जब मेरे साथ कर्मचारियों के इस विवाद का निपटारा करने आया, वह बड़ा परेशान
था. उसने मुझसे कहा, "मैक ने जो कुछ किया, उसमें वह सही था. उस समय जॉन को कोई
छेद करने की कोई जरूरत नहीं थी."
कदाचित् स्वभावत: ही मैने अपने अ.भू.भौ.व. के आदमी गुरेरो का पक्ष लिया और कहा
कि मैक को कम-से-कम कुछ ज्यादा शिष्टता दिखानी चाहिए थी. लेकिन, जैक इस बात से
सहमत नहीं था और क्षण भर के लिए हमारे बीच स्पष्ट मतभेद का खतरा उपस्थिति हो
गया. ऐसे छोटे से शिविर के लिए यह स्थिति बुरी थी. अन्त में जैक और मैं इस
निर्णय पर पहुँचे कि हमारे सामने व्यक्तित्व सम्बन्धी समस्याएँ उपस्थिति हैं,
जिन पर नजर रखने की जरूरत है और अगर भविष्य में हम दोनों में से किसी के
भावनात्मक कारणों से अपने आदमियों का पक्ष लिया तो यह घाटक सिद्ध होगा. मैंने
जैक को बताया कि "मुसीबत में अच्छे व्यक्तियों से निखर कर और भी अच्छा होने की
प्रवृति रहती है. लेकिन, अक्सर बात इसके विपरीत भी हो जाती है. एंटार्कटिक के
एकान्त में व्यक्तित्व लम्बे अर्से तक अपनी सम स्थिति में नहीं रह पाते. या तो
वे निखर कर और भी उज्जवल हो जाते हैं या स्याह पड़ जाते हैं. " अभी जॉन और मैक
के बीच के झगड़े पर कुच कह सकने का अवसर नहीं आया था. उसको नियंत्रित करने के
लिए हमें उस पर नजर रखने और मिलकर काम करने की जरूरत थी. सबसे बडी बात यह थी कि
हमें किसी का पक्ष नहीं लेना था.
जैक के नौसैनिकों पर अपने अधिकार का प्रयोग करने की मेरी कोई ख्वाहिश नहीं थी.
परन्तु मित्रतापूर्ण और निष्पक्ष व्यवहार से मैं उसे आश्वस्त कर सकता था.
उदाहरणार्थ, सभी रेडियो तार, प्रेषित होने के पूर्व, निरीक्षण के लिए जैक के पास
भेजे जाते थे और इनमें मेरे अ.भू.भौ.व.के विज्ञान सम्बन्धी तार भी शामिल होते
थे. इसके अलावा,वह मेरे द्वारा रेडियो से प्राप्त सभी संदेशों को देखता था,
लेकिन, मैं उसका कोई संदेश नहीं देखता था. इनमें से अधिकांश नौसेना के
कर्मचारियों की समस्याओं और विनियमों से सम्बन्ध होते थे जिनसे मेरा कोई वास्ता
नहीं था. परन्तु मैं उनकों देखने के लिए उत्सुक रहता था जिनमें कार्यदल के
कार्यकलापों से सम्बन्ध घटनाओं के बारे में समाचार होते थे. लेकिन मैंने उनकी
उत्कंठा को नियंत्रित कर रखा और फलत: शीघ्र ही उसको महसूस हुआ कि कुछ संदेशों से
मेरी भी दिलचस्पी हो सकती है. शीघ्र ही उसने मुझ से पूछना शुरू कर दिया, "आप यह
देखना पसन्द करेंगे, और यह...?
कुछ काल बाद वह मुझे सारे रेडियो तार दिखाने लगा, यहाँ तक कि वे भी जिनका
सम्बन्ध नौसेना के आन्तरिक मामलों से था. और बाद में उसने स्वीकार किया कि उसको
इस स्थिति में रखने वाला था कार्यदल,जो ऐसी बातों में असैनिक कर्मचारियों की
अभिगति नापसन्द करता था जिन्हें वह सैनिक समझता था.
परन्तु,टेलीफोन के कोलाहल,तम्बाकू की बढ़ती हुई कमी के कारण मान-~सिक तनाव,सभ्य
संसार से विलगाव तथा मैकमुर्डों अवतरण-पथ की स्थिति और बदतर होते हुए मौसम की
चिन्ता के बावजूद जनवरी के अन्त में हम पीछे मुड़ कर देख सकते थे कि यह उपयोगी
और संतोषप्रद कार्य-कलापों का महीना था. और ऐसा भी नहीं कि हमने अपना सारा समय
कठिन श्रमसाध्य कार्यों में ही बिताया.
ऊब को दूर करने के लिए हम कभी-कभी अपनी दिनचर्या में व्यतिक्रम भी ला देते थे और
कुछ बाहरी काम करते थे. एक दिन मध्य रात्रि में जॉन्सन अंडरवियर पहने हमें अपने
जन्म-दिवस के भोज पर आमंत्रित करने आया. ऐसा हुआ कि दूसरे दिन एड फ्लॉवर्स का भी
जन्म दिवस था. उत्सव बड़े जेम्सवे में मनाया गया जहां ऊँघते हुए नौसेनिक लोगों
और पर्यवेक्षण दल के दो सदस्यो ने एक-दूसरे के साथ सद्भाव व्यक्त करते हुए 'उस'
'दीर्घ अन्तर्वासक' जन्मोत्सव भोज में डिकी के 'फ्रूट केक' का रसास्वादन किया.
उन अवसरों पर, जब हवा तेज किन्तु सुनिश्चित होती, कुछ लोग स्की और स्लेज पर खड़े
हो जाते और उनमें लगी हवाई छतरियों के झोंके लगने से वे लोग आगे दौड़ पड़ते. कुछ
दिनों तक हमारे लिए छतरियों की सवारी पहले नम्बर की क्रीड़ा रही, यद्यपि
ऊबड़-खाबड़ सतह के कारण लोग अक्सर गिर भी जाया करते थे. सतत गिरते हुए तापमान के
कारण इस मनोरंजन का असमय ही अन्त हो गया.
परन्तु, निश्चय ही भोजन करना सबसे अधिक लोकप्रिय क्रीड़ा थी. यद्यपि चेट सिजर्स
को पिछले कुछ दिनों से भोजन पकाने का अनुभव नहीं थी,फिर भी अपनी पाकशाला के काम
के कारण वह अपने को ध्रुवीय समाज का स्तंभ सिद्ध कर रहा था. अगर आरंभ में उसको
गंभीर सफलता मिली तो इसेक लिये वह स्वयं जिम्मेदार नहीं था. पहले पहले उसने
जब केक सेंकने के प्रयत्न किये, सभी केक बिखर गये. उसने और मैक ने सहायता के
लिये आर्थर गॉडफ्रे को संदेश भेजा, क्योंकि उसने एक ऐसी कम्पनी में शिक्षा
पायी थी. जिसकी अपूप सामग्री पर सिजर्स को बड़ा भरोसा था. जवाब में अपूप
सामग्री-निर्माता लोगों ने एक विमान में ९००० फुट की ऊँचाई पर,जो लगभग ध्रुव की
ऊँचाई के बराबर थी, केक सेंक कर आजमाया. शीघ्र ही चेट को सूचित किया गया कि केक
में और अधिक आटा मिलाया जाय, जिससे केकों में खमीर न उठने देने वाले मसाले में
कमी हो जाएगी. इस व्यक्तिगत आदान-प्रदान में थोडी हलचल पैदा हो गई, क्योंकि
नौसेना ने इस 'असंतोषप्रद पाक सामग्री'के आरोप के सम्बन्ध में स्टेशन से
पूछ-~ताछ की. बाद में हमें ज्ञात हुआ कि देश की पत्रकाओं ने कार्टून बनाकर इस
विष्य का मजाक उडाया था. कठोर सत्य यह था कि पाक सामग्री असंतोषप्रद नहीं थी.
सीधी बात यह थी कि नौसेना ने सिजर्स को अधिक ऊँचाई पर भोजन पकाने की कला की
शिक्षा नहीं दी थी.
नई हिदायतें प्राप्त कर चेट ने जब डरते-डरते एक नया केक चूल्हे में रखा, हम लोग
सरकारी आस्वादक के रूप में वहाँ मँडरा रहे थे. और उसने जो चीज तैयार की वह चार
परतों के अच्छे-खासे आकार की थी और अपने आपमें एक पूरा भोजन थी. उसके बाद उसने
उसी विश्वास के साथ रोटी और पेस्ट्रियाँ पकाई, जिस विश्वास के साथ वाल्डॉर्फ के
रोटी बनाने वाले पकाते हैं.
हमारे कठोर जीवन में एक दूसरा मनचाहा व्यतिक्रम था,देश में रहने वाले हमारे
परिवारों तथा मित्रों के यहाँ से आने वाले टेलीफोन संवाद. चूँकि हमें डाक मिल
नहीं सकती थी, इसलिए बाहरी दुनिया से सम्बन्ध रखने का हमारा एक-मात्र साधन हमारा
हैम यंत्र ही था. सन् १९४०-४१ में, जब मैं तृतीय लिटिल अमरीका में था, संयुक्त
राज्य की टेलीफोन कम्पनियों ने हैम द्वारा. प्रेषित समा-~चारों पर काफी नाक-भौं
सिकोड़ी थीं. लेकिन, १९५७ में हैम रेडियो को टेली-~फोन से सम्बन्ध करना टेलीफोन
कम्पनियों को किसी भी तरह नापसंद नहीं था.
