<ळिटेरटुरे><ःउमोउन्><ंअडन्, ईन्ड्रनट्ह्><इड-आल्विड><१९८२><घ्यन् भ्हरटि><णेत् ढेल्हि><४६-५१><१९७०><ंअडउ, ईन्ड्रनट्ह्-इड आल्विड-ःउ-औ>

+ इनकी गिनती अश्लील और असभ्य रचनाओं में की जाती है; लेकिन साडला, मामा आदि
अभिधात्मक होने के कारण इस कोटि में नहीं आतीं. इन गालियों में कला का प्राय: अभाव
होता है, लेकिन साहित्यिक, राजनीतिक, धार्मिक, नैतिक गलियों की रचना के लिए कला का
सहारा लेना पड़ता है, व्यंजना-लक्षणा की शक्तियों का उपयोग करना पड़ता है.
देवानांप्रिय कलात्मक गाली है और गधा अकलात्मक; लेकिन दोनो का मतलब एक ही है.
इतिहास पर अगर सतही और सरसरी निगाह डाली जाए तो गालियो का एक भण्डार खुल जाता है.
एक युग था कि गाली जातिगत थी-असुर, राक्षस, चण्डाल, चमार आदि. आज भी इसके अवशेष
सुनने को मिल जाते हैं. मेरे एक मित्र जब मुझसे नाराज हो जाते है तो वह मेरी पीठ पर
मुझे चमार कह कर शांत हो जाते है. गाली का रिश्ता उपाधियों से रहा है. अंगरेजों के
शासन-काल की उपाधियां आज गालियों का रूप धारण कर चुकी है-रायसाहब, रायबहादुर, खां
साहब, खां बहा-~दुर. आज इनसे घृणा की गंध आती है. इनकी रचना-प्रक्रिया में पहले घृणा,
फिर उपहास और अन्त में गाली को आंका जा सकता है. पद्मश्री, पद्मभूषण, पद्मविभूषण के
बारे में अभी राय कायम करना गलत साबित हो सकता है. इस समय इतना ही कहा जा सकता है
कि इनकी चमक मन्द पड़ने लगी है, मुलम्मा उतरना शुरू हो गया है. यह तो हो सकता है कि
जंग लगने पर ये सामाजिक गालियो का रूप धारण कर लें. कुछ गालिया राजनीति से जुड़ी
हुई है. यदि साम्यवादी भाषा में किसी को गाली देनी हो तो 'बुर्जुआ' कह कर काम चल
सकता हैं. गाली की रचना में कोशिश करनी पड़ती है कि यह छोटी से छोटी हो, एक ही शब्द
में स्थायी या अस्थायी भाव को बंद कर सके. इसकी अभिव्यक्ति सूत्रा-~त्मक होती है और
सूत्र में यदि एक भी अक्षर कम किया जाता है तो इस का सेहरा रचनाकार को पहनाया जा
सकता है. राजनीतिक गालियो की कमी नही है-फासिस्ट, प्रतिक्रियावादी, चंगेज़शाही,
तानाशाही, कट्टरवादी, संशोधनवादी आदि. इसी तरह अगर किसी साहित्यकार को गाली देनी हो
तो उसे 'रोमांटिक' कहने से काम चल सकता है या थोड़ा विस्तार में जाना हो तो उस पर
छिछली भावुकता का लेबल चिपकाना आवश्यक है. यदि इससे आगे बढ़ना हो तो उसे
मध्य-~कालीन या व्यावसायिक कहना पड़ता है. गालियों का मतलब केवल इतना होता है कि उसे
बुरा नाम देकर उसे गिराना. यदि किसी आलोचक को गाली देनी हो तो उसकी बात को पढ़े
बिना उसकी आलोचना को एकि-~डेमिक कहा जाए. इन गालियों में सुविधा यह हैं कि इन्हे देने
के लिए परिश्रम नही करना पड़ता, कृति को देखना या आलोचना को प़्अढ़ना नहीं पड़ता.
देखते-प़्अढ़ते गालीकार दुविधा में पड़ने का खतरा मोल ले लेता है. और इस स्थिति में
गाली ज़बान पर आने से परहेज़ कर सकती है. गाली तो तुरन्त दी जा सकती है, देख-पढ़ कर
नहीं. इन राजनीतिक और साहि-~त्यिक गालियों में नीरसता और बौद्विकता का अंश है. इसलिए
आदिम या स्थायी भाव से फूटने वाली गालियों की तरह ये रस-सिद्वान्त की कसौटी पर खरी
नहीं उतरतीं. इस दृष्टि से ये गालियां 'नयी कविता' से मेल खाती है, कभी-कभी ये
'अकविता' के निकट भी पहुँच जाती है. जो 'नयी कविता' की एक किसम है. यदि रस में
आक्रोश की मात्रा अधिक हो तो यह 'युयुत्सु' का दम भर सकती है. यह इसलिए कविता-कहानी
आदि सृजन को तलाक देने पर तुली हुई है जो अभी मिल नही हो सका है. सृजन पर आरोप व्यभिचार
का है जो अभई सावित नहीं हो सका है. इसके लिए गवाहियों की तलाश जारी है.
यदि गालियों की रचना स्थायी भाव को लेकर संचार-व्यभिचारी की संगत में की जाती है तो
इनमें रस का संचार होने लगता है. लड़की को 'खसमखानी' या चुड़ैल की गाली जब दी जाती
है, तो इसकी रचना स्थायी भाव को लेकर है. इसे अब आदिम माना जाता है, आदि कवि की
रचना की तरह. जानवरो का सहारा लेकर जब गालियों की रचना की जाती है तो इनमें भी आदिम
स्वर ध्वनित होता है-सूअर, उल्लू, कुतिया, बैल. औरतों और मरदों के लिए गालियां
अलग-अलग हैं. सूअर, उल्लू आदमियों के लिए सुरक्षित हैं. यदि इसमें वज़न लाना हो तो
इनके साथ 'बघा' या 'पट्ठा' जोड़ना पड़ता हैं. ताकि गाली प्रश्वैनी आवाज़ दे
सके.
इस तरह की गालियों में भोंडापन है. इसलिए इनका रिवाज़ धीरे-धीरे कम हो रहा है. आज
लड़की को 'देवी' कहकर पुकारना अगर पूरी गाली नहीं समझी जाती तो गाली-सी अवश्य मानी
जाने लगी है. इसी तरह आद-~मियों के लिए 'साधू', 'महात्मा' भी आधी गलियों में शुमार
होने लगे हैं. यह उसी तरह जिस तरह अशोक के शासन के बाद ' देवानांप्रिय' से गधे की
ध्वनि निकलने लगी थी. इसलिए हर युग में कविता-कहानी की तरह गालियों का मिज़ाज और
अन्दाज़ बदलता रहा है. अन्तर केवल इतना है कि कविता-कहानी का तेजी से दशको में
बदलता है. आज अंगरेज़ी में 'लेडी' गाली है, पहले यह तारीफ थी. मुझे लगता है कि
कुमारी और श्रीमति के देवता भी कूच करने वाले है, मिस और मिसेज़ के स्थापित होने
वाले है श्री के देवता अभी कायम हैं. इसके साथ एक बड़े आदमी का नाम जुड़ा है जो पंड़ित शब्द से
चिड़ते थे. आचार्य के देवता अभी कूच करने से इन्कार कर रहे है; लेकिन इस देवता पर
छींटे कसे जाने शुरू हो गए हैं. असल में गाली की रचना-प्रक्रिया में पहले से
व्यंग्य और उपहास का संचार होने लगता है और तब कहीं पूरी गाली का रूप धारण करती है.
 बनने और बनाने पर
बनना तो सब को आता है, लेकिन बनाना विरला ही जानता है. यह इसलिए कि बनना अनायास
होता है और बनाना सायास, और सायास को कला की तरह साधना कठिन होता है. एक मोर जब
मोरनी के सामने पंख फैलाकर नाचने लगता है तो वह बनता है. सब पशु और पंछी, जिन में
इन्सान भी शामिल है, अपनी-अपनी तरह बनने की कोशिश करते है-कुछ सामने और कुछ छिप कर,
गधा सामने और आदमी छिपकर. इनके ढंग भी अलग-अलग हैं.चिड़े को चूं-चूं करना पड़ता है और
गधे को हिन-हिनाना. चिड़ी के उड़ जाने पर चिड़ा मायूस होकर शाख पर जा बैठता है. गधी
उड़ना नहीं जानती, लेकिन टांगे चलाना जानती है. एक बेचारा कव्वा शायद बनना नही
जानता . उसे चालाक तो कहा गया है, लेकिन उसकी चालाकी कहानियों में ही पढ़ने को
मिलती हैं. यह बेचारा इसलिए है कि उसके पंखो का रंग काला है और रंग भेद अभी
इन्सानों की रंगो में रचा हुआ है. उसके पंख चाहे मोर के पंखों से अधिक चमकते हैं,
लेकिन उसकी अवहेलना ही होती रही हैं. अगर बुलबुल की पूंछ लाल न होती तो उसकी हालत
कव्वे से बदतर होती. बगुला बनना जानता है और उसके पंख भी सफेद है. इसलिए उसे भगत
कहा जाता है. इसकी आड़ में वह कितनी ही मछलियों को हड़प कर जाता है और डकार तक नही
लेता. कुछ साधु भी एक टांग पर खड़े होकर तप करते देखे गए हैं जो बनना और बनाना
दोनों जानते हैं.
यहां पहुंच कर मुझे लगता है कि हैवान और इन्सान में अन्तर पड़ने लगता है. वह चाहे
कितना ही सतही क्यों न हो; फासला बढ़ने लगता है, वह चाहे कितना ही कम क्यों न हो.
यह इसलिए कि पशु-पंछी केवल बनना जानते है, लेकिन आदमी ने बनाना भी सीख लिया है,
बगुला अना-~यास एक टांग पर खड़ा होकर बनता है, साधु सायास इस तरह खड़ा होकर दूसरों को
बनाता है. इन बनने और बनाने वालों की अनेक जातियां हैं जिनमें राजनीतिक नेताओं की
एक है, सामाजिक दादाओं की दूसरी, कलाकारों की तीसरी, सेवक-सेविकाओं की चौथी,चुनाव
लड़ने वालो की पांचवीं, दलालो की छठी जिसमें तरह-तरह की दलाली करनी होती है. आजकल
नेतागीरी और दादागीरी का रोग इतना फैल गया है कि यह कलाकारो को भी लग गया है.
संगीतकार स्वयं बनना अधिक जानता है, दूसरो को बनाना कम. इसके लिए कड़ी साधना करनी और
करवानी पड़ती है-चिलम भरवाने से लेकर पांब दबवाने तक. संगीतकार को बनाने में
मुश्किल यह पड़ जाती है कि सीख कर इसे सबको सुनाना प़्अड़ता है, लेकिन साहित्यकार को
बनाने में इसका सामना नहीं करना पड़ता. मैं अनेक कवियों और कहानीकारो को जानता हूँ
जिनको बनाया गया है. लेखकों को बनाने की बजाय लेखिकाओं को बनाने में अधिक रूचि पाई
जाती हैं जो स्वाभाविक है. कवियित्री और कहानी-लेखिक को तो बनाया जा सकता है और
इनकी कृतियों को इनके नाम पर छपवाया भी जा सकता है. शायर पहले भी बनाए जाते थे,
लेकिन केवल इसलाह देकर. आज पूरी कविता या कहानी लिखी जाती है. अभी तक मौलिक
उपन्यासकार नहीं बनाए गए, लेकिन एक भाषा से दूसरी भाषा के अवश्य वनाए गए है.
अनुवाद शव्द या अनुवादक का नाम इनकी कृतियों पर गायब होता है. शायद लघु-उपन्यासकार
बनाना संभव हो सकें. इसी तरह आलोचक बनाना तो कठिन है, लेकिन डाक्टर बनाना आसान.
एक बार ही किसी की थीसिस लिखनी पड़ती है, लेकिन इस स्थिति में मौखिक परीक्षा से उसे छूट
दिलवाना आवश्यक हो जाता है. यह भी मेरे सुनने में आया है कि दो-चार विद्वानों ने इसका धंधा
भी चला रखा है; लेकिन इनकी रूचि इतनी व्यक्ति में नहीं जितनी धन में है.
साहित्यकारों की रूचि ही व्यक्ति में हो सकती है.
इस तरह लेखिकाओं को बनाया जाता है, लेकिन लेखक बनने के अपने-अपने तरीके हैं. हर
लेखक के पास छोटी-बड़ी, महंगी सस्ती कापी होती है. इसका आधार और रूप इसके स्तर के
अनुसार होता है. छोटा लेखक इसे जेब में रखता है और बड़ा चमड़े के बैग में, ताकि
चलते-चलते मूड आने पर वह कविता-कहानी लिख सके. कहानी के लिए उसे लोगों की बात को भी
नोट करना होता है. और कविता के लिए आसमान के बदलते रंगों और परिवेश के बदलतें रूपों
को. यह इसलिए आवश्यक है कि संसार के महान साहित्यकार बाद में रचना के लिए कापी और
चमड़े का बैग रखते थे. आजकल अगर रैक्सीन के बैग का रिवाज बढ़ता जा रहा है तो सृजन
का स्तर इसके अनुरूप गिरता जा रहा है. अगर इसके स्तर को उठाना है तो इसके लिए
आस्था-अनास्था आदि का शोर मचाना इतना आवश्यक नहीं है जितना चमड़े के बैग या प्रचार
करना.इधर कुछ लेखकों ने कपड़े का थैला रखना शुरू कर दिया है. इसलिए इनकी रचनाएं
लघु पत्रिकाओं में छपने लायक रह जाती हैं. एक बड़ा लेखक बनने के लिए पेन की जगह
कीमती इन्क-पैन का रखना इसलिए कि पेन की स्याही ऐन उस वक्त जबाब दे जाती है जब सृजन
की धारा अबाध गति से बहने लगती है. इस तरह रचना अधूरी रह जाती है. उसका नाम पहले से
ही घोषित किया होता है, लेकिन उसे पूरा नही किया जाता. अगर इन्क-~पेन से लिखने की
आदत डाली होती तो वह अधूरी न रह जाती.
