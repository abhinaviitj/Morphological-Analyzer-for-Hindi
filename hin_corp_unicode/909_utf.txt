<शोचिअल् श्चिएन्चे><ळिन्गुइस्टिच्स्><छ्हमन्लल् आग्रतल्><षुप्   फ्रकस्हन्><णेत् ढेल्हि><१० टो १५><२०५०><छ्हमन्लल् षुप्-इग्यन्  खुमर्>

हिन्दी भाषावेत्ताओं ने भी रूपविज्ञान को अपने-अपने दृष्टिकोण से परिभाषित करने
का प्रयास किया है. डॉ. भोलानाथ तिवारी के अनुसार 'रूप विज्ञान में रूप या पद का
विभिन्न दृष्टियों से अध्ययन किया जाता है." (पृ. १९७) डॉ. उदयनारायण तिवारी के
अनुसार "पदग्रामशास्त्र के अन्तर्गत उच्चार की अर्थवान इकाइयों का अध्ययन होता
है. ये अर्थवान इकाइयाँ किस क्रम से उच्चार में आ सकती हैं, यही हमारे अध्ययन का
लक्ष्य है. दूसरे शब्दों में पदग्रामशास्त्र में रूप एवं अर्थयुक्त रूपों एवं
उच्चार में इनके विभिन्न क्रमों का अध्ययन किया जाता है.' (पृ. १४५) डॉ.
देवीशंकर द्विवेदी ने रूपविज्ञान के स्वरूप का चित्रण करते हुए लिखा है कि,
"मोटे तौर पर मर्षविज्ञान में शब्दों के गठन अर्थात् उनके संघ-~टक तत्वों का
विवेचन किया जाता है." (पृ. ८२)*
इन तथा इसी प्रकार की अन्य अनेक परिभाषाओं के परीक्षण के पश्चात् मालूम होता है
कि तत्वत: इन सभी परिभाषाओं में शब्द-गठन अथवा संघटन पर बल दिया गया है. किसी भी
परिभाषा में रूपविज्ञान का स्वरूप सविस्तार विश्ले-~षित नहीं हुआ. कैरोल की
परिभाषा अन्य परिभाषाओं की तुलना में कुछ विशेष महत्व रखती है क्योंकि यही एक
ऐसी परिभाषा है जिसमें शब्द-गठन के आगे जाकर अन्य तत्वों अर्थात् दिशाओं का
उल्लेख किया गया है.
'हॉकेट' और 'ग्लीसन' जैसे विद्वानों ने अपनी कृतियों में रूपविज्ञान की कहीं
स्पष्ट परिभाषा नहीं दी लेकिन जिस रूप में इन्होंने भाषाविज्ञान की इस विधा का
विश्लेषण किया है यदि उसका ध्यानपूर्वक विवेचन किया जाय तो यह बात यथेष्ट रूप
में स्पष्ट हो जाती है कि शब्द-गठन का यह कार्य किन दिशाओं अथवा रूपों में किया
जाता है. इसलिये इन विद्वानों के विचारों के अध्ययनोप-~रान्त रूपविज्ञान को इस
प्रकार परिभाषित किया जा सकता है-रूपविज्ञान, भाषाविज्ञान की वह शाखा है जिसमें
रूपग्रामों के अर्थ और स्वरूप, उनके अनु-~क्रम, उनकी प्रतीति और प्रकार्य आदि के
आधार पर उनके भेदोपभेदों का किसी भाषा विशेष की संरचना के सन्दर्भ में
अध्ययन-विश्लेषण किया जाता है.
रूपविज्ञान की शाखाएँ
रूपविज्ञान के अवयवों तथा उनके अनुक्रम आदि का विश्लेषण करने से पूर्व यह जान
लेना अप्रासंगिक न होगा कि इस प्रकार का विश्लेषण किन दिशाओं अथवा रूपों में किया
जा सकता है. मुख्यत: यह कार्य निम्नांकित तीन दिशाओं में किया जाता है-
१, वर्णनात्मक रूपविज्ञान
२. तुलनात्मक रूपविज्ञान
३. ऐतिहासिक रूपविज्ञान
१.वर्णात्मक रूपविज्ञान-वर्णनात्मक भाषाविज्ञान की इस शाखा के अन्तर्गत किसी
भाषा अथवा बोली आदि की संरचना का विवरणात्मक आधार पर अध्ययन-विश्लेषण किया जाता
है अर्थात् विवेच्य भाषा अथवा बोली के रूपों अथवा. और उनके पारस्परिक सम्बन्धों
का विश्लेषण किया जाता है. यह काम विश्लेषण के लिये चुनी गई भाषा अथवा बोली के
किसी समय विशेष के स्वरूप को ध्यान में रखकर किया जाता है. उसके लिखित अथवा
उच्चरित रूपों में किसी एक का चयन किया जा सकता है. वैसे आजकल विश्लेषण के
तुलनात्मक स्तर पर उच्च-~रित रूप को (विशेष) प्राथमिकता दी जा रही है उदाहरणार्थ
डॉ जगदेवसिंह कृत "बाँगरू का वर्णानात्मक व्याकरण" (आ ढेस्च्रिप्टिवे घ्रम्मर् ओङ्
भन्ग्रु) या डॉ. रामस्वरूप चतुर्वेदी कृत 'आगरा जिले की बोली को प्रस्तुत किया जा
सकता है. इन दोनों कृतियों में आन्तरिक संरचना पर ही (विशेष) बल दिया गया है.
सामान्यत: वर्णनात्मक भाषाविज्ञान के क्षेत्र में ध्वनि-विज्ञान, रूपविज्ञान तथा
वाक्य विज्ञान को रखा जाता है. मगर इसका अर्थ कदाचित् नहीं लिया जा सकता कि इन
तीनों उपशाखाओं को एक-दूसरे से पूर्णत: अलग किया (रखा) जा सकता है. इसके
अतिरिक्त वर्णनात्मक भाषाविज्ञान के अध्ययन के अन्तर्गत अर्थ-विज्ञान आदि का
समावेश भी किया जा सकता है.
२. तुलनात्मक रूपविज्ञान-इस विधा के अन्तर्गत किसी एक काल तथा एक परिवार की दो
या दो से अधिक भाषाओं अथवा बोलियों का साम्य/वैषम्य के आधार पर अध्ययन-विश्लेषण
प्रस्तुत किया जाता है. आज व्यतिरेकी भाषाविज्ञान (छोन्ट्रस्टिवे ळिन्गुइस्टिच्स्) के
महत्व की स्थापना के कारण साम्यमूलक विश्ले-~षण के स्थान पर व्यतिरेकी आधार को
विशेष बल प्राप्त हुआ है. फलत: व्यतिरेकी विवेचन अधिक होने लगा है. जिसके
परिणाम स्वरूप उनके स्वरूप के विषय में किन्हीं ठोस नियमों (उपनियमों) आदि का
निर्धारण किया जाता है. जैसे हिन्दी और पंजाबी की अनियमित क्रियाओं के
(व्यतिरेकी) तुलनात्मक अध्ययनोपरान्त कहा जा सकता है कि पंजाबी की सभी स्वरान्त
क्रियाओं के वर्तमानकालिक रूपों में अनुनासिकता का आगम पाया जाता है जबकि हिन्दी
में इस प्रकार की अनुनासिकता नहीं पाई जाती. इतना ही नहीं पंजाबी की कतिपय
स्वरान्त (आकारान्त) क्रियाओं के वर्तमान कालिक रूपों में अनुनासिकता के
अतिरिक्त विकरण .-उ-. भी पाया जाता है.
आजकल रूपवैज्ञानिक विश्लेषण में तुलना के व्यतिरेकी पक्ष पर विशेष बल दिया जाता
है. इससे भाषा-शिक्षण में विशेष सहायता प्राप्त होती है. इस दिशा में किये गए
काम के उदाहरण स्वरूप डॉ. चमनलाल अग्रवाल कृत "हिन्दी और पंजाबी का तुलनात्मक
रूपवैज्ञानिक अध्ययन" अथवा डॉ. कैलाशचन्द्र भाटिया का 'ब्रजभाषा और खड़ी बोली का
तुलनात्मक व्याकरण" प्रस्तुत किया जा सकता है. पहलीकृति (यन्त्रस्थ) में
व्यतिरेकी तुलना के आधार पर विशेष बल दिया गया है. जबकि दूसरी पुस्तक में
सामान्य तुलनात्मक पद्धति का अनुसरण किया गया है. यहाँ एक परिवार की भाषाओं की
तुलना की शर्त नहीं है जैसे डॉ. ब्रजेश्वर वर्मा द्वारा सम्पादित 'भारतीय
भाषाओं का तुलनात्मक भाषा शास्त्रीय अध्ययन' या डॉ. गणेषन कृत 'तमिल तथा हिन्दी
का व्यतिरेकी व्याकरण' (छोन्ट्रस्टिवे घ्रम्मर् ओङ् ठमिल् अन्ड् ःइन्डि) दो भिन्न
परिवारों की भाषाओं पर अवस्थित है.
३. ऐतिहासिक रूपविज्ञान - इस शाखा के अन्तर्गत भाषा के विकास-क्रम को ध्यान में
रखते हुए उसके विभिन्न कालों के रूपों, उनके सम्बन्धों तथा उनकी पारस्परिक तथा
उनकी आपसी निर्भरता अथवा एक दूसरे को प्रभावित करने की सम्भावनाओं आदि का
अध्ययन-विश्लेषण किया जाता है. एक ही भाषा के विकास क्रम को देखते हुए भी यह
अध्ययन किया जाता है और इस प्रकार के अध्ययन के आधार पर ही,आज 'भारोपीय द्वीप'की
आदि भाषा का पुनर्गठन किया जा सकता है. दूसरे तथ्य के उदाहरण के लिए 'अपभ्रंशों
का ऐतिहासिक व्याकरण'(ःइस्टोरिचल् घ्रम्मर् ओङ् आप्ब्ह्रम्स्हस्) लिया जा सकता है
वस्तुतः यह अध्ययन तुलनात्मक रूप विज्ञान का कार्य भी करता है. लेकिन पारिभाषिक
दृष्टिकोण से इसे फिर भी तुलनात्मक रूपवैज्ञानिक अध्ययन नहीं कहा जा सकता
क्योंकि इस अध्ययन में किसी एक समय विशेष की भाषा या बोली (बोलियों) का अध्ययन
नहीं, अपितु एक ही भाषा के विभिन्न कालों में (उसके) विकासक्रम का अध्ययन किया
जाता है.
रूप (पद) का स्वरूप-निरूपण
रूपविज्ञान की परिभाषा आदि से परिचित हो जाने के पश्चात् 'रूप'अथवा 'पद' के अर्थ
का जानना भी अनिवार्य है. क्योंकि इस विश्लेषण का आधार मुख्य रूप से हिन्दी और
पंजाबी भाषाओं को बनाया गया है अतः सम्पूर्ण विश्लेषण में 'रूप' और रूपविज्ञान
के विषय में निष्कर्ष स्वरूप जो बातें कहीं जाएंगी उनका आधार भी इन्हीं भाषाओं
की प्रकृति और प्रवृत्ति होगा. हिन्दी, पंजाबी, आदि कतिपय अन्य आ. भा. आ.
भाषाएं वियोगात्मक होती जा रही है (स्वीकार की जाती हैं) इस-~लिए इन भाषाओं के
रूपवैज्ञानिक अध्ययन-विश्लेषण के समय 'रूप'(पद) और 'शब्द'में विद्यमान अन्तर को
स्पष्ट करना भी अनिवार्य है. यद्यपि हिन्दी और पंजाबी आदि आ.भा.आ भाषाएँ संस्कृत
की वंश-परम्परा में आती है तथापि संस्कृत तथा इन दोनों में प्रकृतिगत अन्तर पाया
जाता है. जहाँ संस्कृत संयोगात्मक भाषा का प्रतिनिधित्व करती है वहीं दूसरी ओर
ये भाषाएं प्रायः वियोगात्मक हो चुकी हैं. यहाँ वियोगात्मक शब्द का प्रयोग चीनी
आदि एकाक्षरी परिवार की वियोगात्मक भाषाओं के रूप में नहीं किया जा रहा. फलतः
संस्कृत सदृश संयोगात्मक भाषाओं के विश्लेषणोपरान्त निकाले गए निष्कर्षों अथवा
बनाए गए नियमों-उपनियमों का यथावत् अनुकरण करना इन भाषाओ को समझने में सहायक
सिद्ध न होगा. क्योंकि इन की प्रकृति संस्कृत से पर्याप्त भिन्न हो चुकी है.
संस्कृत भाषा का विश्लेषण करते हुए महर्षि पाणिनि और पतञ्जलि ने लिखा है -
'सिप्तिड्न्तं पदम्' अर्थात् 'सुप्' और 'ति ' जिसके अन्त में हों वही 'पद'है.
और यह 'पद' प्रयय के योग के बिना वाक्य में प्रयुक्त नहीं हो सकता. (नापदं
शास्त्रे प्रयुञ्जीत् - अथवा नापि केवला प्रकृतिः प्रयोगतव्या नः केवलः प्रत्ययः -)
इस बात को इस रूप मे समझाया जा सकता है कि संस्कृत में 'राम' प्रातिपादिक का
'सुपु' के योग के बिना प्रयोग नहीं हो सकता . इसमें सु, और जस् या अम् औट् और
शस् आदि का प्रयोग करके ही प्रयोज्य रूप रामः, रामौः रामाः, रामम् (क्रमशः कर्नृ
एक वचनस, द्विवचन, बहुवचन और कर्म ए -व.) आदि प्राप्त किए जाएँगे. यदि इन रूपों
के योग के बिना राम् को वाक्य में प्रयुक्त किया जाए तो वह संस्कृत की प्रकृति
के विपरीत तथा व्याकरणिक दृष्टि से अशुद्ध होने के कारण अग्राह्य होगा. इसी
प्रकार धा या / पा ~ पिब् का प्रयोग भी ति  प्रत्ययो के योग के बिना अकल्पनीय
है. जब तक परस्मदै पदीय वर्तमानकालिक रूपों की प्राप्ति के लिए क्रमशः
तिप् तस् न्ति
सिप् थस थ
मिप वस् मस
का संयोग नहीं किया जाएगा तब तक प्रयोगार्ह रूप 'धावति,धावतः,धावन्ति' या
'पिबति, पिबतः, पिबन्ति'- आदि पद प्राप्त होने के कारण रामः किम्...? रूप की
स्थिति ही बनी रहेगी. पूर्ण वाक्य "रामः धावति या रामौ पिबतः - " नहीं बन
पाएँगें. पर हिन्दी, पंजाबी और अंग्रेजी आदि भाषाओं में प्रातिपादिको का
'सुप्' सदृश प्रत्ययों के संयोग के बिना भी वाक्यो में होना पाया जाता है यथा -
राम बाजार जाता है. घड़ा टूट गया. कुड़ी पिण्ड चली गई... आदि. इसी प्रकार झोह्न्
हस् गोने, और् आस्क् झोह्न् टो डो ट्हिस् तोर्क्. आदि वाक्यों के क्रमशः राम, घड़ा और
कुड़ी तथा झोह्न् मूल और तियंक् दोनों रूपों में प्रत्ययों के संयोग के बिना भी
प्रातिपादिक रूप (शुब्स्टन्टिवे ञोर्म्) वाक्य में आ सकते हैं जबकि (अपवाद छोड़कर)
संस्कृत में यह बात पूर्णतः असम्भव है. फलतः यहाँ कोशीय शब्द का ही पदवत्
प्रयोग किया जा सकता. इसलिए हिन्दी,पंजाबी अथवा अंग्रेजी आदि भाषाओं के सन्दर्भ
में किया गया विश्लेषण किसी सीमा तक प्राचीन मान्यताओं की अवहेलना करता हुआ
अग्रसर होता है.
इस पृष्ठभूमि पर चलने से मालूम होता है कि रूपविज्ञान का प्रथम कार्य 'रूप' के
स्वरूप का निर्धारण अथवा उसकी परिभाषा स्थिर करना है. भारतीय वैया-~करणों और
पाश्चात्य भाषाविदों ने इस विषय का गहन चिन्तन और मनन करते हुए 'रूप' के स्वरूप
को विश्लेषित किया है. अब उन्हीं विद्वानों की मान्यताओ को प्रस्तुत किया जा रहा
है. किसी विद्वान ने 'रूप' का विवेचन करते हुए इसे न्यूनतम अर्थवान तत्त्व कहा
है तो कोई अन्य विद्वान इसमें से अर्थतत्त्व का पूर्णतः बहिष्कार कर इसे
परिभाषित करने का प्रयास करता रहा है. इन दोनों विचारधाराओं से भिन्न कोई अन्य
भाषावेत्ता इनकी मुक्तता अथवा\और आबद्धता के आधार पर परिभाषित करना ठीक समझता
है. (डा.उ.ना. तिवारी पृ १४८-१५०) 'हिल' तथा 'हैरिस' के मतानुसार 'रूप' का
निरूपण करते समय अर्थतत्व का त्याग कर देना चाहिए क्योंकि 'रूप' का अपना कोई
निश्चित अर्थ नहीं होता अपितु उसका जो भी अर्थ होता है वह परिभाषा पर निर्भर
करता है. (दे.उ.ना. तिवारी पृ १४८-१५०) मगर इस बात को स्वीकार कर लेने की स्थिति
में 'रूप' के स्वरूप का विश्लेषण सरल न रहेगा. इस कठिनाई का मुख्य कारण यह होगा
कि परिवेश के बदलते ही उसका अर्थ बदल जाएगा. इस प्रकार प्रत्येक रूप (अथवा पद)
की पहचान के लिए उसके परिवेश (और परिस्थितियों) को ढ़ूढ़ना पड़ेगा, जो अपने
आपमें एक कष्ट साध्य कार्य है. इस बात को उदाहरण द्वारा स्पष्ट किया जा सकता है
यथा खाक का अर्थ धुलि अथवा मिट्टी लिया जाता है . लेकिन इस वाक्य में तुम मेरी
सहायता खाक करोगे'. खाक का अर्थ धूलि अथवा मिट्टी न होगा. इसके विपरीत यहाँ
परिवर्तित परिवेश के अनुरूप इसका अर्थ होगा क्या ~ शून्यता आदि) फलतः प्रस्तुत
प्रसंग में इसका अर्थ अभिधा के स्थान पर लक्षणा अथवा व्यंजना (शब्द - शक्तियों)
के सहारे किया जाएगा जो स्वरूप-विश्लेषण का सामान्य नियम नहीं है. वैसे अर्थ
(विज्ञान) का विश्लेषण करते हुए भर्तृहरि ने कहा है -
"संयोगों विप्रयोगेश्च साहचर्य विरोधिता.
अर्थ प्रकरणं लिंग शब्दस्यान्यस्य सन्निधिः..
सामर्थ्यमौचिती देशः कालो व्यक्तीः स्वरादयः .
शब्दार्थस्यानवच्छेदे विशेष स्मृति हेतवः .. "
 (वाक्य पदीयभ २.३१७)
निष्कर्षतः यह कहना कि 'रूप'के स्वरूप का निरूपण करते समय अर्थ का पूर्णतः
बहिष्कार किया जाना चाहिए युक्तिसंगत नहीं है. और न ही परिभाषा अथवा
स्वरूप-निर्धारण करते समय व्याख्यापेक्षी शब्दावली का प्रयोग किया जाना चाहिए
क्योंकि सही अर्थ के अभाव में अनर्थ की सम्भावना रहती है. वैसे भी शब्द अथवा पद
(रूप) का 'प्रकाशक-प्रकाश्य' सम्बन्ध स्वीकार किया गया है.
