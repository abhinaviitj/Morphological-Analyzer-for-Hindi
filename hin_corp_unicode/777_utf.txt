<औङ्ङिचिअल् अन्ड् ंएडिअ ळन्गुअगेस्><आड्मिनिस्ट्रटिवे><आनोन्><आ.ष्. ८७-८८ ढेप्. ओङ् फ्.घ्.' फेन्सिओन्><१९८८><ंइन्. ओङ् थोर्क्स् फुब्लिच् घ्रिए. ' फेन्स्.><णेत् ढेल्हि><३३ टो ३६><२६००><आनोन् - आ.ष्. ८७-८८ ढेप्. ओङ् थ्.फ्.घ्. ' फ्.><ढ्हनन्जय् खुमर्>

 पेंशन तथा पेंशनभोगी कल्याण
१२.१ मौजूदा और भावी दोनों ही वर्गों के पेंशनभोगियों के पेंशन ढ़ांचे के संबंध
में चौथे वेतन आयोग की सभी मुख्य-मुख्य सिफारिशों को स्वीकार करते हुए एक सरकारी
संकल्प १८ मार्च १९८७ को जारी कर दिया गया था. इस वर्ष के दौरान सरकार के
निर्णंयों का कार्यान्वन करने के प्रोयजन से पेन्शन और पेन्शन~भोगी कल्याण, विभाग
द्वारा आवश्यक अनुवर्ती कार्रवाई की गई थी. यह बात सुनिश्चित करने के प्रयोजन
से विशेष कदम उठाए गए थे, कि लाभ ग्रहियाँ को ये प्रसुविधाएं शीघ्रातिशीघ्र
प्राप्त हो जाए. इस उद्देश्य की पूर्ति के लिए सार्वजनिक क्षेत्रों के बैंकों तथा
भुगतान प्राधिकारियों को, इस विभाग द्वारा आदेशों के एक एकीकृत अंग के रुप में
जारी किए गए डेरी रेक्नरों के आधार पर, भुगतान करने के लिए प्राधिकृत कर दिया
गया.
सार्वजनिक क्षेत्रों के बैंकों के साथ बैठकें
१२.२ वित्त मंत्रालय के बैकिंग प्रभाग के सहयोग से सार्व~जनिक क्षेत्रों के
बैंकों के साथ, १ मई, १९८७ को सरकारी स्तर पर बैठक बुलाई गई थी. इस बैठक में
सरकार द्वारा जारी किए गए विभिन्न आदेशों के वित्तीय प्रभाव बैंकरो को स्पष्ट
किए गए थे और ये प्रसुविधाएं वरिष्ठ नागरिकों तक पहुंचाने में, सार्वजनिक क्षेत्र
के बैंकों की महत्वपूर्ण भूमिका पर बल दिया गया था.
इसके बाद मंत्री जी ने पेंशन का संवितरण करने वाले सार्वजनिक
क्षेत्र के बैंको के मुख्य कार्यकारी अधिकारियों की १४-७-१९८७ को एक बैठक
बुलाई. मंत्री जी ने उन्हें १९८६ से पहले के पेंशनभोगियों/परिवार पेंशन~भोगियों
को मंजूर की गई अतिरिक्त राहत की बकाया का शीघ्र भुगतान करने की आवश्यकता पर बल
दिया. इसके अतिरिक्त इस बात पर भी बल दिया गया कि न्यूनतम पेंशन के रुपए ३७५/-
प्रति माह तक बढ़ाए जाने के कारण जो बकाया देय हुई है. उसका भुगतान सभी पात्र
अधिकारियों को ३१-७-१९८७ तक कर दिया जाना चाहिए. इस बैठक के निष्कर्षों की
महत्वपूर्ण बातें निम्न प्रकार हैं :-
(क) सभी बैंक पेंशन के संशोधन कार्य तथा बकाया का भुगतान ३१-१-१९८७ तक सुनिश्चित
करने का प्रयास करेगें. एसे मामले में जहां पेंशनभोगी की बकाया को आदायगी नहीं
की जाती है, तो उसे अपनी शिकायत सीधे ही बैंक के कार्यकारी अधिकारी को सम्बोंधित
करनी चाहिए.
(ख) पेंशन पर मंहगाई राहत मंजूर करने से संबंधित आदेशों के भेजे जाने में होने
वाले विलम्ब से बचने के लिए, सार्वजनिक क्षेत्रों के बैकों की संयुक्त प्रचार
समिति संशोधित दरें तथा रेडी रेकनरों को देश के सभी प्रमुख समाचार पत्रों में
प्रकाशित करेगी जिसमें इन विज्ञापनों पर आधारित संशोधित मंहगाई राहत का भुगतान
करने के लिए बैंक की शाखाओं को भी प्राधिकृत किया जाएगा.
(ग) बैंक पेंशन कार्य का कम्प्यूटरीकरण आरम्भ करेंगे, ताकि काउण्टर क्लर्क को
पेंशन की देय बकाया की हाथ से गणना करने मे समय न लगाना पड़े.
यह प्रसन्ननाता की बात है कि सार्वजनिक क्षेत्रों के बैंकों ने १९८६ से पहले के
पेंशनभोगियों/परिवार पेंशनभोगियों की बकाया का भुगतान करने का कार्य रिकार्ड समय
में पूरा कर दिया है.
१२.३ सार्वजनिक क्षेत्रो के अधिकांश बैकों ने क्षेत्रीय/जोनल स्तर पर पेंशन
संवितरण कार्य का कम्प्यूटरीकरण भी कर दिया है. अन्य बैंकों ने भी इस दिशा में
कार्रवाई आरम्भ कर दी है.
१२.४ जुलाई १९८७ की चर्चा के परिणामस्वरुप, पेंशन~भोगियों को महंगाई राहत से
संबधित घोषणाएं भी अब सार्व~जनिक क्षेत्रों के बैकों की संयुक्त प्रचार समिति
द्वारा देश भर के प्रमुख समाचार पत्रों के माध्यम से की जा रही है और साथ ही
भुगतान करने के प्रयोजन से भुगतान करने वाली शाखाओं को प्राधिकृत कर दिया जाता
है और इस तरह उस विलंब को दूर कर दिया गया है दो सरकारी आदेशों को निम्नतम स्तर
पर भेजे जाने में पहले हो जाया करता था.
पेंशन के शीघ्र निपटान के लिए अभियान
१२.५ सरकारी कर्मचारियों की सेवानिवृति के दिन ही पेंशन के दावों का निपटान
करने के उद्देश्य से एक अभियान चलाया गया था. २३-१-१९५७ को निवेश जारी किए गए
थे जिनमें कार्यालयों/विभागों के अध्यक्षों के उपर सेवा निवृत्ति की तारीख को
ही उपदान तथा अन्य देय राशियों के भुगतान तथा पेंशन (अस्थायी अथवा अन्तिम पेंशन)
भुगतान आदेश दिए जाने की जिम्मेदारी सौंपी गयी थी. इसके अतिरिक्त इसी उद्देश्य
पूर्ति के लिए वर्ष के दौरान तीन ऐसे पोस्टर जारी किए गए थे जिनमें पेंशन के
कागजात तैयार करने वाले कार्मिकों तथा साथ-साथ सेवानिवृति कार्मचारियों को
नियमों के अन्तर्गत अपने-अपने दायित्वों की यादे दिलाई गई थी. ऐसे सेवानिवृत
कर्मचारी जो सेवानिवृत्ति के दिन अपनी उपदान कथा पेंशन भुगतान आदेश प्राप्त
पेंशनभोगी कल्याण विभाग को भेजें १५-३-१९८८ तक ऐसे २२ अभ्यावेदन प्राप्त हुए थे
जिनमें से १८ अभ्यावेदनों का निपटान कर दिया गया था.
१२.६ उपरोक्त अनुदेश सभी राज्य सरकारों तथा संघ शासित क्षेत्रों के ध्यान में भी
लाए गये थे ताकि वे इन पर विचार करके, इन्हें लागू कर सकें. इसकी प्रतिक्रिया
उत्साहवर्धक रही है.
१२.७ पेंशन तथा पेंशनभोगी कल्याण विभाग के कार्यकरण की कुछेक अन्य महत्वपूर्ण
बातें नीचे दी गई हैं :-
१२.८ ऐसे अस्थायी/स्थायीवत् सरकारी कर्मचारी जो अधिवर्षिता पर सेवानिवृत्त होते
है अथवा अशक्त हो जाते हैं, उन्हें २० साल के बजाय, १० साल की अर्हक सेवा पूरा
करने के बाद पेंशन तथा सेवानिवृत्ति उपदान का पात्र बना दिया गया है.
अशक्तता पेंशन तथा विशेष परिवार पेंशन मे बढ़ोतरी
१२.९ केन्द्रीय सिविल सेवा (असाधारण पेंशन)नियमावली के अन्तर्गत अशक्तता पेंशन
तथा विशेष परिवार पेंशन की दरों में पर्याप्त सुधार कर दिया गया है. संक्षेप
में ये सुधार इस प्रकार हैं :-
(क) विधवा को परिवार पेंशन तथा पात्र बच्चों को बाल पेंशन अलग-अलग से मंजूर करने
की पुरानी पद्धति समाप्त कर दी गई है. इसकी बजाए, अब, वरिष्ठतम लाभग्राही को, एक
ही बार, समेकित असाधारण परिवार पेंशन उसी तरह देय हो जाती है जिस तरह सामान्य
पेंशन नियमों के अन्तर्गत परिवार पेंशन का भुगतान किया जाता है. इस संबंध में,
इस बात को देखते हुए कि क्या सरकारी कर्म~चारी पेंशन योग्य पद पर और क्या विधवा
सन्तानहीन है अथवा उसके कोई बच्चा/बच्चे हैं, अलग-अलग दरें निर्धारित की गई
हैं.
(ख) आंतकवादियों/समान विरोधी तत्वों के हमले अथवा उनके खिलाफ कार्रवाई के दौरान
हुए हमलें तथा अन्तर्राष्ट्रीय युद्ध में दुश्मन के खिलाफ लड़ाई के परिणामस्वरुप
मृत्यु हो जाने के मामलों मे विधवाओं को, दिवंगत कर्मचारी द्वारा प्राप्त अंतिम
वेतन दर से, उनके जीवन पर्यन्त अथवा दोबारा विवाह करने तक, जो भी पहले हो, विशेष
परिवार पेंशन का हकदार बना दिया गया है. ऐसे मामलों में जहां सरकारी कर्मचारी
के पीछे कोई विधवा न हो, और इसका कोई बच्चा/बच्चे हों, तो ऐसी स्थिति मे ऐसे
सभी बच्चों को सामान्य पेंशन नियमों के अन्तर्गत परिवार पेंशन की बढ़ाई गई दरों
के बराबर परिवार पेंशन के लिए पात्र बना दिया गया है. इसके अतिरिक्त बच्चे,
मौजूदा बाल भत्ते तथा बाल शैक्षिक भत्ते के स्थान पर उच्चतर दरों पर समेकित बाल
भत्ते के पात्र भी होंगे.
(ग) केन्द्रीय सिविल सेवा (असाधारण पेंशन) नियमावली के अन्तर्गत, उन सरकारी
कर्मचारियों के परिवारों को जिनकी हवाई जहाज में सफर करते हुए मृत्यु हो जाती
है, नियमों के अन्तर्गत अनुज्ञेय प्रसुविधाओं के अतिरिक्त एक लाख रुपये की, एक
समानदर पर अनुग्रहपूर्वक राशि को भुगतान किया जाता है. अब, ऐसे मामलों में, एक
लाख की अनुग्रहपूर्वक राशि को बढ़ाकर २ लाख किए जाने का निर्णय किया गया है.
(घ) ३०-१२-१९८७ को यह निर्णय किया गया कि उदारीकृत पेंशन संबंधी प्रसुविधाएं
केन्द्रीय सरकार के उन सिविल कर्मचारियों को भी मंजूर की जाएं जो श्रीलंका में
भारतीय शान्ति सेना की सहायता करते समय हताहत हो जाते हैं.
पेंशन संवितरण करने के लिए छ: और बैंक
१२.१० अभी तक पेंशन का संवितरण भारतीय स्टेट बैंक तथा सात सहायक बैंक तथा १९६९
में राष्ट्रीयकृत १४ बैंक करते आ रहे हैं. १९८० में राष्ट्रीयकृत छ: बैंकों,
आर्थात्
(१) भारतीय न्यू बैंक,
(२) कारपोरेशन बैंक,
(३) विजया बैंक आफ कामर्स,
(४)  रिएण्टल बैंक आफ कामर्स,
(५) पंजाब एण्ड सिंध बैंक
(६) आंध्र बैंक
को भी १-४-१९८८ से पेंशन संवितरण का कार्य सौंपा गया है. भारतीय रिजर्व बैंक
द्वारा अपेक्षित अधिसूचना पहले ही जारी कर दी गई है. महालेखा नियन्त्रक, रक्षा
मंत्रालय तथा रेल मंत्रालय को अनुरोध किया गया है कि वे पेंशन के भुगतान से
संबंधित अपनी योजनाओं को तदनुसार संशोधित करें.
सार्वजनिक क्षेत्र के बैकों के माध्यम से पेंशन के भुगतान की व्यवस्था की
प्रसुविधाएं उन १५ राज्य सरकारों संघ शासित क्षेत्र प्रशासनों के ध्यान में फिर
से लाई गई है जिन्होनें कि सार्वजनिक क्षेत्र के बैंको के माध्मय से पेंशन के
संवितरण की केन्द्रीय योजना को अभी तक नहीं अपनाया है और ऐसा विशेष रुप से इस
कारण किया गया है क्योंकि इससे पेंशनभोगियों द्वारा प्रति माह पेंशन भुगतान करने
वाली एजेंसियों में व्यक्तिगत रुप से जाने की जरुरत समाप्त हो जाती है. राज्य
सरकारें, सार्वजनिक क्षेत्रों के बैंकों से माध्यम से पेंशन के भुगतान संबंधी
केन्द्रीय योजना को अपनाए जाने के पक्ष में विचार कर रही है.
इसी बीच, दिल्ली/नई दिल्ली में रह रहे अखिल भारतीय सेवाओं के सेवानिवृत्त
अधिकारियों को सार्वजनिक क्षेत्र के बैकों के माध्यम से पेंशन का भुगतान किए
जाने संबंधी योजना को, एक मार्गदर्शी योजना के रुप में, इस योजना में भाग न
लेनें वाले राज्यों के परामर्श से पहले ही कार्यन्वित कर दिया गया है.
पाण्डेचेरी और गोआ के पेंशनभोगियों को प्रसुविधाएं
१२.११.१ १-१-१९८६ से संशोधित पेंशन की प्रसुविधाएं पाण्डेचेरी के उन
पेंशनभोगियों/परिवार पेंशनभोगियों को भी मन्जूर कर दी गई जो भूतपूर्व फ्रांसीसी
नियमों के अन्तर्गत पेंशन ले रहे थे.
१२.११.२ इसी तरह की प्रसुविधाएं गोआ के कम पेंशन पाने वाले पेंशनभोगियों को दी
गई है जो अब तक पुर्तगाली ई. एफ.यू. नियमों के अधीन पेंशन प्राप्त कर रहे थे.
१-४-१९६० से पहले सेवानिवृत हुए पेंशनभोगियों को जोड़े गए सेवा वर्षों की
प्रसुविधा दिया जाना
१२.१२ केन्द्रीय सिविल सेवा (पेंशन) नियमावली के नियम ३० के मौजूदा रुप में ३०
मार्च, १९६० के बाद नियुक्त किसी सरकारी कर्मचारी के मामले मे उसकी अर्हक सेवा
में पांच साल तक की सेवा जोड़ देने की व्यवस्था विद्यमान है. सामान्यत: पेंशन
संबंधी प्रसुविधाओं के दावों को सेवानिवृत्ति के समय लागू नियमों के प्रावधानों
द्वारा विनियमित किया जाता है. इस विंसगति को दूर करने के लिए यह निर्णय किया
गया है कि नियम ३० के अंन्तर्गत, सेवा में जोड़े गए वर्षों की प्रसुविधा उन सभी
कर्मचारियों के लिए अनुज्ञेय हीगी जो ३० मार्च, १९६० के बाद सेवानिवृत्त हुये थे
तथा जो इस प्रसुविधा के लिए अन्यथा पात्र हैं.
पुत्रों तथा अविवाहित पुत्रियों के संबंध में परिवार पेंशन के लिए आयु सीमा का
युक्तियुक्तकरण
१२.१३ इसके पहले किसी सरकारी कर्मचारी/ पेंशनभोगी के पुत्र/पुत्रियां क्रमश: २१
वर्ष/३० वर्ष की आयु तक परिवार पेंशन के लिए पात्र होते थे. अब यह निर्णय किया
गया है कि पुत्र तथा अविवाहित पुत्रियों दोनों के लिए ही परिवार पेंशन मन्जूर
करने के लिए २५ वर्ष की एक समान आयु निर्धारित कर दी जाए.
सेवानिवृत्त हुए अस्थायी/स्थायीवत् सरकारी कर्मचारियों के परिवारों को कुटुम्ब
पेंशन की मंजूरी
१२.१४ इस समय, ऐसे सरकारी कर्मचारियों के परिवारों को कुटुम्ब पेंसन अनुज्ञेय है
जो अधिवर्षता पर सेवानिवृत हुए हों अथवा जिन्हें कम से कम १० वर्ष की अस्थायी
सेवा पूरी कर लेने के बाद और आगे सरकारी सेवा के लिए स्थायी रुप से असमर्थ घोषित
किया गया है. ये आदेश केवल पहली जनवरी, १९८६ को अथवा उसके बाद होने वाली
सेवानिवृत्तियों, आदि पर लागू थे. अब इस प्रसुविधा को ऐसे कर्मचारियों पर भी
लागू करने का निर्णय लिया गया है जो कम से कम १० वर्ष की अस्थायी/स्थायी~वत्
सेवा पूरी कर लेने के बाद पहली जनवरी, १९८६ से पहले अधिवर्षता आदि पर सेवानिवृत
हो चुके हैं.
बर्मा/पाकिस्तानी (बंगलादेश सहित) पेंशन भोगियों को तदर्थ अनुग्रह भत्ते में
वृद्धि/मंजूरी
१२.१५ तदर्थ अनुग्रह भत्ते को रुपए ३७५/- प्रति माह के न्यूनतम स्तर पर लाए जाने
के लिए, जैसा कि केन्द्रीय सरकार के कर्मचारियों के पेंशन के मामले में किया गया
है ठोस गदम उठाए गए थे. इस निर्णय के लाभान्वित होने वालों मे भूतपूर्व सैनिक
तथा सिविलियन बर्मा पेंशनभोगी/कुटुम्ब पेंशन~भोगी और पेंशनपोगियों/पाकिस्तान से
विस्थापित सरकारी पेंशनभोगियों के परिवार शामिल हैं.
पेंशनभोगियों के पेंशन भुगतान आदेश में कुटुम्ब पेंशन की हकदारी का पृष्ठांकन
१२.१६ ऐसे पेंशनभोगियों के पेंशन भुगतान आदेशों में, जो पहली जनवरी, १९६४ के
पूर्व सेवानिवृत हुए और जिन्होंने १९६४ की कुटुम्ब पेशन योजना में शामिल न होने
का विकल्प दिया था, पेंशनभोगीयों की मृत्यु हो जाने की दशा में परिवार के मात्र
सदस्य को देय कटम्ब पेशन की राशि के बारे में कोई प्रविष्ट नहीं होती थी.
पेंसन प्राधिकृत करने वाले प्राधिकारियों को इस आश्य के अनुदेश जारी कर दिए गए
हैं कि वे पेंशन संवितरण प्राधिकारियों को अलग से प्राधिकार प्त्र भेज कर देय
कुटुम्ब पेंशन की राशि पेंशन भुगतान आदेश ने नोट किए जाने के लिए सूचित कर दें.
स्वायत्त निकायों और सार्वजनिक क्षेत्रों के उपक्रमों मे संविलियन की शर्तों मे
एकरुपकता लाया जाना
१२.१७ केन्द्रीय स्वायत निकायों मे केन्द्रीय सरकारी कर्म~चारियों के स्थायी
संविलयन की शर्तों केन्द्रीय सार्वजनिक क्षेत्र के उपक्रमों में खपाए जाने वाले
सरकारी कर्मचारियों पर लागू होने वाली शर्तों से भिन्न थी. इस विसंगति को दूर
करने के प्रयोजन से, दोनों ही मामलों में संविलयन की शर्तो में पूरी तरह से
समानता लाए जाने संबंधी आदेश ३१ मार्च, १९८७ को जारी कर दिए गए थे.
केन्द्रीय सरकार विभागों और स्वायत निकायों के बीच कार्मिकों की आवाजाही-पेंशन के
लिए सेवा की गणना
१२.१८ २९-८-१९८४ को इस आशय जारी कर दिये गये थे जिनमें केन्द्रीय सरकार में
विलयन हो जाने पर पेंशन के प्रयोजन के लिए केन्द्रीय स्वायत निकायों में की गई
सेवा को जोड़ने और इसी प्रकार केन्द्रीय स्वायत्त निकायों में विलयन हो जाने पर
पेंशन के प्रयोजन के लिए केन्द्रीय सरकार मे की गई सेवा की गणना किए जाने की
अनुमति दी गई थी. तथापि यह अनुदेश केवल उन्हीं कर्मचारियों के मामले में लागू थे
जो कि उक्त आदेशों के जारी किये जाने की तारीख को या इसके बाद सरकारी/स्वायत्त
निकायों की सेवा से सेवानिवृत्त हुए थे. अब यह निर्णय लिया गया है कि इस
प्रसुविधा का लाभ २९-८-१९८४ से पहले से सभी पेंशन भोगियों को दिया जाए किन्तु
ऐसा लाभ २९-८-१९८४ से ही दिया जाएगा.
पेंशनभोगियों को महंगाई राहत
१२.१९ चतुर्थ वेतन आयोग की सिफारिशों के अनुसरण में सेवारत कार्मिकों को महंगाई
भत्ता मंजूर करने संबंधी प्रणाली की तरह ही, पेंशनभोगियों को मंहगाई राहत मंजूर
करने की एक नईं पद्धति पहली जुलाई, १९८६ से ला की गई है. अब महंगाई राहत
निम्नलिखित दरों पर अनुमत है :-
(१) वे जो १७५०/- रुपए तक शत प्रतिशत
 पेंशन प्राप्त करते रहे हैं. निष्प्रभावीकरण.
(२) वे जो रुपये १७५१ से ७५ प्रतिशत आंशिक
 रुपये ३००० तक के बीच निष्प्रभावीकरण समायोजन
 पेंशन प्राप्त कर रहे हैं. के अध्यधीन
(३) वे जो रुपये ३००० से ६५ प्रतिशत
 अधिक की पेंशन प्राप्त कर निष्प्रभावीकरण
 रहे हैं.
महंगाई राहत एक वर्ष मे दो बार-पबली जुलाई और पहली जनवरी को, क्रमश: ३० जून और
३१ दिसम्बर को औसत उपभोक्ता मूल्य सूचकांक में उससे पहले हुई वृद्दि के संदर्भ
में मंजूर किया जाना होता है.
पेंशनभोगियों को पहली जुलाई, १९८६ और पहली जनवरी, १९८७ से देय महंगाई राहत की
दो किश्तें मंजूर किए जाने संबंधी आदेश २२ अप्रैल, १९८७ को जारी किए गए थे. एक
और किश्त दिनांक २३ नवम्बर, १९८७ के आदेशों द्वारा पहली जुलाई, १९८७ से मंजूर
की गई थी.
पेंशन भुगतान आदेश का प्रेषण
१२.३० रेल पेंशनभोगियों के पेंशन भुगतान आदेश के सरकारी क्षेत्र के बैंकों को
प्रेषण की कार्यविधी सरल बना दी गई है.व रेलवे के सभी वित्तीय सलाहकारों तथा सी.
ए.ओ. को पेंशन भुगतान आदेशों की विद्यमान की तरह पद नामित वित्तिय सलाहकार तथा
सी.ए.ओ. के माध्यम से भेजने के बजाय सीधे ही सरकारी क्षेत्र के बैंकों की
सम्पर्क (लिंक) शाखाओं को भेजने कि लिए प्राधिकृत कर दिया गया है. संशोधित
व्यवस्था १-७-१९८८ से लागू होगी.
डाक मनिआर्डर के माध्यम से पेंशन
१२.२१ चौथे केन्द्रीय वेतन आयोग की सिफारिशों के कार्यान्वयन के फलस्वरुप पेंशन
में वृद्धि हो जाने के बाद मासिक पेंशन की जो रकम सरकारी खर्च पर डाक मनिआर्डर
द्वारा भेजी जा सकती है अब ऐसी पेंशन की रकम बढ़ा कर समय-समय पर देय मंहगाई राहत
सहित ५००/-रुपये कर दी गई है.
पेंशन अदालतें
१२.२२ मौजूदा नियमों की सीमाओं के भीतर पेंशनभोगियों की शिकायतों की निपटान के
उद्देश्य से प्रशासन और पेंशन~भोगियों को रुबरु लाने के प्रयोजन से पेंशन
अदालतों का नया प्रयोग भारतीय रेलवे में १९८६ में शुरु किया गया था. क्योंकि इस
नये प्रयोग की प्रतिक्रिया अत्यधिक उत्साहवर्धक रही इसलिए रेल मंत्रालय ने प्रति
वर्ष १५ अक्तूबर को सभी क्षेत्रीय रेलों में पेंशन अदालतें आयोजित करने का
निर्णय लिया है. १५ अक्तूबर १९८७ को आयोजित पेंशन अदालतों के दूसरे दौर में ४७५२
मामलों मे से २८०९ मामले वरिष्ठ नागरिकों के पक्ष में तय किये गये.
प्राप्त परिणामों को ध्यान मे रखते हुए रक्षा मंत्रालय, डाक विभाग और दूर संचार
विभाग को भी ऐसी ही पेंशन अदालतें आयोजित करने की सलाह दी गई जिससे कि
पेंशन~भोगियों की शिकायतें तत्काल निपटायी जा सकें. तदनुसार वर्ष १९८७ के दौरान
रक्षा मंत्रालय द्वारा जालंधर, मद्रास, हैदराबाद, सिकन्दराबाद तथा जम्मू में
पेंशन अदालतें आयोजित की गई जिनमें दर्ज किए गए ७८८ मामलों में से ४४० मामलों का
निपटान कर दिया गया. बाकी बचे मामलों में से भी अधिकांश मामले अब निपचा दिये
जाएंगे क्योंकि वे इस कारण लम्बित थे कि दो पेंशन लेने वाले व्यक्तियों के मामले
मे सरकारी आदेश मौजूद नहीं थे. इस प्रकार के मामलों के विनियमन के आदेश ८ मार्च,
१९८८ को जारी कर दिए गए हैं. इस प्रकार डाक विभाग और दूर संचार विभाग ने उनके
द्वारा आयोजित पेंशन अदालतों के दौरान प्राप्त हुए ५७८ अभ्यावेदनों म से ४५१
मामलों का निपटान कर दिया.
पेशन के मामलों के शीघ्र निपटान के लिए दो तरफा कार्रवाई की गई :(१) पेंशन
अदालतें आयोजित करना; और (२) ऐसे उपाय करना जिससे कि यह सुनिशिचत हो सके कि
सेवा~निवृत होने वाले विद्यमान कर्मचारियों के मामले में पेंशन भुगतान आदेश,
उपदान आदेश आदि सेवानिवृत्ति की तारीख को ही दे दिये जाएं.
पेंशन अदालतों की अवधारणा की सिफारिश राज्य सरकारों से भी की गई है जिससे कि वे
इस पर विचार करें और मौजूदा परिस्थितियों के अनुसार यथा आवश्यक फेर-बदल के साथ
उन्हें अपना लें. तमिलनाडू, मध्य प्रदेश तथा हिमाचल प्रदेश जैसे कतिपय राज्यों
ने इस योजना को पहले ही अपना लिया है.
स्वैच्छिक एजेंसियों की स्थायी समिति (स्कोवा)
१२.२३ पेंशन तथा पेंशनभोगी कल्याण विभाग की स्वैच्छिक एजेंसियों की पहली स्थायी
समिति जिसमें पेंशनभोगियों के विख्यात और सक्रिय संगठनों के प्रतिनिधि शामिल थे,
की स्थापना जुलाई,१९८६ में एक वर्ष की अवधि के लिए की गई थी. इस समिति के
उद्देश्य इस प्रकार हैं :- (क) कार्यक्रम कार्यान्वयन के लिए फीड बेक जुटाना;
(ख)नीति गत नयी पहल पर विचार-विमर्श करना और उसकी बारीकी से जांच करना; तथा (ग)
सरकारी प्रयासों की मदद के लिए स्वैच्छिक प्रयास जुटाना. इस समिति के कार्यकाल
में हुई तीन बैठकों के दौरान स्वैच्छिक एंजियों के साथ विचारों का जो
आदान-प्रदान हुआ वह उपयोगी पाया गया. उब विभिन्न हितों के परामर्श के बाद
स्वैच्छिक संगठनों की स्थायी समिति को १०-२-१९८८ से पुनर्गठित कर दिया गया है और
इस पुनर्गठित समिति की पहली बैठक १९-२-१९८८ को हुई.
प्रकाशन
सरकारी और स्वायत्त निकायों के बीच कार्मिकों की आवाजाही से संबंधित विवरणिका
१२.२४ "केन्द्रीय सरकार और केन्द्रीय स्वायत्त निकायों, राज्य सरकारों और
केन्द्रीय स्वायत निकायों, केन्द्रीय सरकार और राज्य स्वायत्त निकायों और
विलोमत:, के बीच कार्मिकों की आवाजाही" संबंधी एक विवरणिका प्रकाशन नियंत्रक के
मध्यम से समूल्य प्रकाशन के रुप में प्रकाशित कराई गई थी.
अंशदायी भविष्य निधि नियमों का द्विभाषिक संस्करण
१२.२५ अंशदायी भविष्य निधि नियमों का एक अद्यतन द्विवभाषिक संस्करण प्रकाशित
कराया गया है.
सेवानिवृत्ति प्रसुविधाओँ संबंधी पुस्तिका
१२.२६ सेवानिवृत्त होने वाले कर्मचारियों के फायदे के लिए सामान्य पेंशन/
सेवानिवृत्ति नियमों के अधीन पेंशन और अन्य हकदारियों की मोटी रुप रेखा देने
वाली "आपकी सेवानिवृत्ति प्रसुविधाएं" नामक एक पुस्तिका प्रकाशित की गई है.
