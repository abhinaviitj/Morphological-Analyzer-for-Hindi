<ठ्रन्स्लटेड् ंअटेरिअल्><ळिटेरटुरे><आन्ड्रेइय्च्ह्, ईवोव्><ढ्रेन णडि ख पुल्><१९८५><शहिट्य आकडेमि><णेत् ढेल्हि><१०६-१११><२१००><आन्ड्रेइय्च्ह्, ई-ढ्रेन णडि ख फुल्-ळ्ट्-औ>

पर इससे क्या होता था. लोगों ने इस बात को दूर-दूर तक बगैर सोचे-समझे फैलाया क्योंकि यह लोगों की आदत है. नगर-भर में और आस-पास के प्रदेश में यह बात कही गयी कि हामजीच लोगों ने जो चाहा था वह प्राप्त कर लिया और आवदागा की रूपमती गर्वीली निपुण कन्या, जिसके लिए समस्त बोस्ना में कोई वर उपयुक्त नहीं पाया गया, पराजित और प्राप्त कर ली गयी है, यह भी कि फाता ने खुलेआम घोषित किया था कि वेल्यी लूग नेजुके तक नहीं जायेगा मगर इस पर भी उसे जाना होगा. बात यह है कि लोगों को उनके पतन और अपमान प्रिय विषय लगते हैं, जो बहुत ऊँचे उठा दिये गये हों या स्वयं बहुत ऊँची उड़ान भर चुके हों.महीने भर तक लोग इस घटना के चटखारे लेते रहे और फाता के अपमान के किस्से का रस शरबत की तरह स्वाद ले-लेकर पीते रहे. महीने भर तक नेजुके और वेल्यी लूग में विवाह की तैयारियाँ होती रहीं.महीने भर तक फाता ने अपनी सहेलियों, स्वजनों और परिजनों के साथ अपने दहेज का संकलन किया. लड़कियों ने गीत गाये. उसने भी गाये. उसने गाने के लिए शक्ति जुटायी और उसने मन में गाया हालाँकि वह उस समय भी अपने ही विचारों में खोई हुई थी. हर बार जब वह सूई से कपड़े को तागती, अपने से कहती कि उसका कशीदा और वह दोनों कभी नेजुके पहुँचने वाले नहीं हैं. इस बात को वह क्षण-भर के लिए नहीं भूली. हाँ, इस तरह तैयारी करते और गाते उसे लगता कि बेल्यी लूग से नेजुके का रास्ता अभी बहुत दूर है और एक महीने का वक्त बहुत् लम्बा है. रात को भी उसका मन ऐसे ही बोलता. रात को भी जब यह बहाना बताकर कि उसे कुछ अधूरा काम पूरा करना है वह अकेली हो जाती तो उसकी कल्पना में समृद्धि और आलोक से भरा, आनंदमय और चिरनवीन एक संसार प्रकट हो जाता.वेल्यी लूग में रातें कुछ गरम और सुहानी हुआ करती थीँ. आकाश में नक्षत्र मानो कुछ नीचे झुक आते थे और झूमते और एक प्रोज्जवल प्रभा की झीनी चादर से परस्पर बंधे हुए जान पड़ते थे. खिड़की के आगे खड़ी होकर फाता सामने फैली रात को निहारती रहती. अपनी समस्त देह में उसे एक शांत और मधुर ऊर्जा के उफनने का अनुभव होता और उसकी जंघाएँ, नितंब, भुजाएँ और ग्रीवा और सबसे अधिक उसके स्तनों में उसे आनंद और शक्ति की एक विशेष अनुभूति होती. वह अपने सुपुष्ट, विशाल और कठोर स्तनों में खिड़की के चौखटे को छू लेती. स्तनाग्रों के इस स्पर्श में तब उसे घर, मकान, खेत सहित समस्त गिरिपार्श्व जीवंत होकर ज्योतित आकाश और रात दोनों के विस्तार में गहरी साँसों के साथ स्पन्दित होते जान पड़ते. हर साँस के साथ खिड़की का काठ का चौखटा उसके स्तनाग्रों को छूता था और हर निश्वास के साथ उन्हें छोड़कर किसी सुदूर दिशा में जाता और लौटकर फिर छूता और इसी तरह बार-बार होता रहा था.हाँ, दुनिया बहुत बड़ी थी, दिन के समय भी संसार असीम जान पड़ता था और उस समय वीशेग्राद की घाटी ऊष्मा से धुपधुपाती थी, गेहूँ का पकना, चाहें तो मानो सुन सकते थे. तब वह श्वेत नगर ही नदी के किनारे-किनारे एक ओर पुल की सीधी रेखा और दूसरी ओर श्यामला पर्वतमाला के चाँखटे में बाँधा फैला रहता था.परंतु रात में, केवल रात में आकाश सजीव हो उठता और खिलकर अनंत बन जाता. अनंत की उस शक्ति में चेतन प्राणी खो जाता है और उसे यह प्रतीत नहीं रहती कि वह कहाँ है, कहाँ जा रहा है, क्या चाहता है या उसे क्या करना चाहिए. वहीं केवल वही, कोई सचमुच में पूर्ण शांति में और दीर्घकाल तक जी सकता है: बंधन में बांध देते हैं, ऐसी निर्णायक प्रतिज्ञाएंॅ या परिस्तथियाँ वहाँ नहीं होतीं, जिनसे कोई कभी छुटकारा नहीं पा सकता; समय जहाँ अपने पास थोड़ा ही होता है पर उसका निर्दय परिणति है. हाँष उस आकाश में प्रतिदिन के जीवन जैसा कुछ नहीं था जहाँ मुख से निकला शब्द अटल और प्रण अकाट्य हो जाता है. वहाँ सब कुछ स्वतंत्र अनन्त अनाम और अस्फुट था.तभी वह जहाँ थी, उसके नीचे से कहीं से एक भारी गहरी और रुँधी हुई आवाज सुनायी दी जैसे कहीं बहुत दूर से आ रही हो:"आक्ख .
.
.
.
.
.
आक्ख.
.
.
.
.
.
.
.
.
.
.
आक्ख.
.
.
.
.
ख.
.
.
नीचे पहली मंजिल पर आवदागा रात में अक्सर उठने वाली खाँसी के दौरे से संघर्षकर रहा था.फाता ने यह आवाज सुनी और अपनी आँखों के सामने अपने पिता की छवि स्पष्ट देखने लगी मानो वह उसी के सामने उन्निद्र बैठे तंबाकू पी रहे हो उन्हें नींद नहीं आ रही हो और खाँसी उन्हें साल रही हो. उसने उनकी बड़ी-बड़ी भूरी आँखें देखीं, जो उसकी ऐसी पहचानी थीं जैसे कोई प्रिय दृश्य होता है, आँखें जो ठीक उसके जैसी थी सिवाय इसके कि उन पर बुढ़ापे की छाया थी और इसमें आँसू भरे होने पर भी हँसती हुई चमक थी. आँखें, जिनमें उसने पहली बार अपनी नियति की अनिवार्यता उस दिन देखी थी जिस दिन उसे बता दिया गया था कि वह हाम-जीच की वाग्दता है और उसे विवाह की तैयारी महीने भर में कर लेनी है."ख ख ख .
.
.
.
आह".
.
.
रात के सौंदर्य और संसार की विशालता के आनन्द का जो आभास एक क्षण पहले हो रहा था, वह सहसा मिट गया. पृथ्वी का वह सुर-भित निश्वास थम गया. स्त्री के वक्ष का स्पंदन क्षण-भर के लिए ठहर गया, नक्षत्र और व्योम लुप्त हो गये, केवल भाग्य, उसका निर्दय और अमिट भाग्य, फलित होता रहा और समय के साथ-साथ उस अचल शून्य में पूर्णता और संपन्नता को प्राप्त होता रहा, जो मानो देशातीत था.खाँसने की आवाज नीचे की मंजिल से गूँजती हुई आ रही थी. उसने अपने पिता को इस तरह देखा भी और सुना भी जैसे वह उसके पास ही खड़े हों. यही उसके अपने प्यारे प्रतापी एकाकी पिता थे, जिनके प्रेम में उसे अपने को तब से संपृक्त पाया था, जब से उसने होश सम्हाला था. उसने अनुभव किया कि वह छिन्नकर क्लेशकर खांसी मानो उसके अपने सीने में छिपी है. सत्य यह था कि वह उस मुख में थी, जिसने वहाँ हाँ कहा था जहाँ इसके मुख ने न कहा था. परंतु वह हर बात में, यहाँ तक कि इस बात में भी अपने पिता के साथ एक थी. उनकी वह हाँ उसे खुद अपनी हाँ लगी जैसे अपनी न वह अपनी न मानती थी. इसलिए उसने पाया कि उसका भाग्य क्रूर, असाधारण, आत्यांतिक था और कोई निष्कृति न उसे दीखती थी न वह देख सकती थी क्योंकि वह कही थीं नहीं. परंतु एक बात वह जानती थी. अपने पिता की जिस हाँ से वह बँधी हुई थी अपनी न से भी वह उतनी ही बँधी थी. उसे मुस्तया बेग के बेटे के साथ काजी के सामने उपस्थित होना था क्योंकि यह हो नहीं सकता था कि आवदागा ओस्मानागीज अपना वायदा न निभाये. पर वह इतनी ही अच्छी तरह यह भी जानती थी कि रस्म अदा हो जाने के बाद उसे स्वयं अपना वायदा नहीं निबाहा. यह भी हो नहीं सकता था क्योंकि यह भी एक ओस्मानागीच का वायदा था. तब अपने न और अपने पिता के हाँ के मध्य, वेल्यी लूग और नेजुके के मध्य जहाँ रास्ता बंद हो जाता था कहीं उसी घनघोर गतिरोध में से उसे मुक्ति खोज निकालनी ही थी. इस समय वह बस यही सोच रही थी. उसकी दुनिया में विराट संसार का सुंदर विस्तार नहीं, वेल्यी लूग ने नेजुके तक की पूरी राह भी नहीं, बल्कि केवल वह दयनीय क्षुद्र गली थी, जो मुस्तया बेग के बेटे के साथ निकाह पढ़ने के बाद काजी के इजलास के पुल के सिरे तक नापनी होती है और वहाँ से पथरीली ढलान उतर नेजुके को जाने वाली वह पतली पगडंडी शुरू होती, जिस पर एक सिरे से दूसरे तक ऊपर-नीचे अथक दौड़ लगा रही थी, जैसे करघे में भरनी आती जाती रहती है. उसका मन इजलास से बाजार होता हुआ पुल के आखिर तक जाता और वहाँ एक अभेद्य अथाह के सामने ठिठिक जाता, फिर पुल पार करता बाजार से गुजरता और इजलास पर रुक जाता. बार-बार इसी तरह आगे-पीछे-आगे. यही उसका भाग्य बुना जा रहा था.और वे विचार जो कि न बंदी रह पाते थे, न मुक्ति का मार्ग खोज पाते थे बार-बार कापिया पर, उस रमणीक और चिकने सोफा पर, जहाँ नगरवासी बतियाते और युवजन गाते हुए बैठा करते थे और जिसके नीचे से नदी की गहरी तेज हरी धारा गजरती हुई बहा करती थी शरण स्थल पाने लगे. फिर पलायन के इस उपाय से घबराकर मानों किसी अभिशाप के अधीन वह फिर उड़ निकलते और एक छोर से दूसरे तक फिर वही यात्रा दोहराते और फिर विकल्प न पाकर उसी कापिया पर एक बार और शरण लेते. हर रात को उसके विचार वहीं कापिया पर अधिकाधिक देर रुकने लगे. उस दिन की कल्पना, जिस दिन भावना में नही, यथार्थ में उसे उस पथ पर जाना होगा और पुल के अंत तक पहुँचने के पूर्व ही अपना उत्तर पाना होगा, अपने में मृत्यु की भयंकरता का, और नहीं तो आजीवन लज्जा की पीड़ा का आतंक बोध छिपाए हुए थी. असहाय और मित्रहीन, वह माने बैठी थी कि उसे लगता था कि यह आतंक ही उस दिन को परे या परे नहीं तो स्थगित कर देगा.परंतु न तो तेज-तेज न धीमे-धीमे बल्कि काल की गति से नियमित, नियति से बँधे दिन बीतते गये और अंत में विवाह का दिन आ पहुँचा.अगस्त के अंतिम बृहस्पतिवार को (वही काल की घड़ी थी) हामजीच लोग घोड़े पर सवार कन्या को लेने आये. एक भारी नयी काली नकाब इस तरह डाले जैसे कि वह कोई कवच हो, फाता खोड़े पर बिठायी गयी और नगर में ले जायी गयी. इस बीच आँगन में घोड़े पर उसके दहेज से भरे बक्से लदवाये गये. इजलास काजी के सामने निकाह की घोषणा की गयी. इस तरह अपनी कन्या देने का वह वायदा निभाया गया जो आवदागा ने मुस्तया बेग के बेटे से किया था. इसके बाद वह संक्षिप्त काफिला नेजुके की ओर बढ़ा, जहाँ निकाह की बाकायदा रस्म अदा करने की तैयारियाँ की गयी थी.काफिला बाजार से होकर गुजरा. यह उसी पथ का एक अंश था, जिससे कोई मुक्ति नहीं थी और जिसे फाता ने कल्पना में कई बार तय किया था. यह पथ ठोस, असली और चलता हुआ था और इसको सचमुच पार करना, कल्पना में पार करने से संभवतः अधिक आसान था.कोई तारे न थे, कोई आकाश न था, पिता की दबी-दबी खाँसी न थी. समय को तेज करने या धीमा करने की कोई इच्छा न थी. जब काफिला पुल पर पहुँचा तो लड़की को एक बार फिर गर्मियों की रातों में अपनी खिड़की के सामने खड़े होने के अनुभव के समान एक अनुभव हुआ. शरीर के प्रत्येक अंग का उसने अलग-अलग और प्रबल अनुभव किया. विशेष रूप से वक्षों का जो कि मानो उसके वस्त्र से कसकर तनिक संकुचित हो गये थे. काफिला कापिया पर पहुँचा. जैसा कि उसने अपने मन में चुपचाप पिछली रातों को अनेक बार कल्पना की थी, लड़की ने झुककर अपनी बगल में घोड़े पर सवार अपने सबसे छोटे भाई के कान में कहा कि मेरी रकाबों को थोड़ा कस दो क्यों अब यहाँ से नेजुके जाने वाली पथरीली पगडण्डी पर खड़ी उतराई शुरू होगी. वे दोनों रुके और फिर थोड़ा आगे जाकर बाकी बाराती भी रुक गये. इसमें कोई असाधारण बात न थी. यह कोई पहला मौका न था, न यह आखिरी मौका होता कि कोई बारात कापिया पर ठहरी हो. जिस वक्त भाई घोड़े से उतरकर घूमकर सामने आया और घोड़े की लगाम को अपने हाथों पर ढाल लिया लड़की ने घोड़े को उकसाकर पुल की मुँडेर तक पहुंचाया, अपना दाहिना पैर पत्थर की मुँडेर पर रखा और गद्दी से उछाल ली मानो उसके पर लग गये हों; मुँडेर पर पहुंचकर छलाँग लगायी और पुल के नीचे गरजती नदी में कूद पड़ी. भाई उसके पीछे लपका और पूरे शरीर से ही मुँडेर पर लटक गया पर वह सिर्फ उसकी उड़ती हुई नकाब छू सका, पकड़ नहीं पाया. बाकी बाराती अपने-अपने घोड़ों से चीखते कूद पड़े और उचककर पत्थर की मुँडेर पर अजब-अजब मुद्राओँ में खड़े रह गये मानो वे भी पत्थर हो गये हों.उसी दिन शाम के पहले पानी खुलकर बरसा. इस ऋतु में साधारण से कहीं अधिक ठण्ड थी. द्रीना चढ़ आयी और धुन्ध छा गयी. अगले दिन बाढ़ के मटमैले पानी ने फाता की लाश कालता के नजदीक तट पर फेंक दी. वहाँ मछुआरों ने उसे देखा और पुलिस प्रधान को तत्काल सूचित किया. थोड़ी देर में पुलिस प्रधान स्वयं मुख्तार नामक मछुआरे और सालकों चोरकान के साथ उपस्थित हो गये. बात यह थी कि सालको के बिना इस तरह का कोई काम निपटाया ही नहीं जा सकता था.लाश मुलायम गीली बालू में पड़ी हुई थी. लहरें उसे आगे-पीछे डुला रही थी और बार-बार मटमैले पानी की लहर उसे धो रही थी. नयी काली नकाब जिसे उतार फेंकने में लहरें सफल नहीं हो पायी थीं,पलट गयी थीं और फाता का सर नंगा हो गया था. लम्बे धन केशों के साथ उलझकर वह नकाब युवती के गोरे सुंदर शरीर के पास एक अजीब-सा काला ढेर बनी पड़ी थी. उसी ढेर पर इस धारा ने विवाह का झीना जोड़ा नोच फेंका था. ओँठ भींचे और जबड़े कसे सालको ने मछु-आरे के साथ पानी में किनारे तक हल कर लड़की की नंगी लाश को उठाया और सावधानी से कुछ झिझकते हुए मानो वह जिंदा हो, उसे गीली बालू से जिसमें कि वह धँस चली थी, उठाकर किनारे पर ले गया और फौरन कीचड़ में लिपटे भीगे नकाब से उसे ढक दिया.उस रात को डूबकर मरी लड़की को सबसे नजदीक के मुस्लिम कब्रिस्तान में दफन कर दिया गया जो उसी पहाड़ी के तले की ढलान पर बना था, जिसपर वेल्यी लुग बसा हुआ है और शाम न होने पायी थी कि नगर के निठल्ले और नाकारे सराय में सालको और मछुआरे के इर्द-गिर्द ऐसा कुत्सित और अस्वस्थ कौतूहल लेकर जमा हो गये जैसा जीवन से रिक्त, सौंदर्य से वंचित और उत्तेजनाओँ और घटनाओँ से विहीन होने पर मनुष्यों में जागता है. उन्होंने आलूचे की ब्रांडी एक-दूसरे को पिलायी और तम्बाकू पेश की, जिससे कि लाश और उसके मदफन के कुछ ब्यौरे सुनने को मिलें. मगर ऐसा कुछ नहीं हुआ. सालको तक कुछ नहीं बोला. वह लगातार तम्बाकू पीता रहा और अपनी रोशन आँखों से धुँए को देखता रहा जिसे वह जोरों से कश ले-लेकर अपने से जितना दूर सम्भव हो फेंक रहा था. सिर्फ सालको और मछुआरे ये दोनों रह-रहकर एक-दूसरे की ओर देखते, अपने जाम ऐसे मौन रहकर उठाते जैसे कोई अदृश्य प्रतिज्ञा कर रहे हों और एक घूँट में खाली कर देते.यों यह हुआ कि वह असाधारण अजब विचित्र घटना कापिया पर घटित हुई. वेल्यी लूग नेजुके उतरकर कभी नहीं आया और आवदागा की फाता किसी हामजीच की बीवी कभी नहीं बनी.आवदागा ओस्मानागीच फिर कभी नगर को नहीं गये. उन्होंने खाँसी के दौरे से घुटकर उसी जाड़े में किसी से उस दुख के बारे में एक शब्द बोले बिना जान दे दी, जिसने उनका खात्मा किया था.अगले बसंत में मुस्तया बेग हामजीच ने अपने पुत्र का विवाह ब्रांकोविची की किसी और लड़की से कर दिया.कुछ समय तक नगर निवासी इस घटना की बात करते रहे और फिर उसे भूलने लगे. बचा सिर्फ एक लड़की का गाना, जिसकी सुंदरता और बुद्धिमत्ता जग-जाहिर रही मानो वह अमर हो.<ठ्रन्स्लटेड् ंअटेरिअल्><ळिटेरर्य्><आन्ह्क्हि, षम् शरुप्><ऐक् घओन् खि खहनि><१९९०><षज्पल् अन्ड् शोन्स्><खस्ह्मिरि घटे, ढेल्हि><३२-३७><२२००><रात को तो सास-बहू खामोश रहीं, पर सुबह जब प्रीतम बैठक से उठकर आया,तो वे दोनों उछलकर उसके गले पड़ गई. नंद कौर बोली, `वह मुस्टंडा है.घर-बार छोड़ रखा है उसने. औरत नही, कुछ नहीं. या तो खुद बनो उसके जैसा.तुम्हारा उसके साथ क्या मेल! रोज पीने बैठ जाते हो!'मां बोली, `भाई, पड़ोस का मामला है. हमसाया-मां-बाप-जाया. दारू पीकर उनके घर जाने का क्या मतलब.की न उलाहने वाली बात.'और फिर नंद कौर ने बना-संवारकर कहा,`खबरदार जो आइंदा वह इस घर में आया.'मां समझाने लगी, `देख बेटे, अगले की भी कुछ इज्जत है. तू तो भोला है. क्यापता वह क्यों गया उनके घर. तुझे साथ ले गया. अगर कोई खराबी वाली बात होजाती, तो तू तो यों ही धर लिया जाता न ! और फिर घर बुलाकर बेगाने लोगों को दारू पिलाना कोई अच्छी बात नहीं है, भाई. तू कबीलदार है,बेटे. उसका क्या है-छड़ा मलंग है! आगे से सोच-विचार करके ही कुछ करना, भाई. तुझे अब बता दिया.
.
.
.
.
'बहू और मां की बातों का प्रीतम पर गहरा असर पड़ा. उसने महसूस किया कि उसदिन अरजन को गिंदर के घर लेकर जाना उसकी गलती थी. उसे क्या लेना इस काम से! अरजन से दोस्ती है, तो उसे दोस्ती ही रहने दे. उसने तय किया कि अब वहअरजन को अपने घर बुलाकर कभी शराब नहीं पिलायेगा, और न ही कभी उससे हरनामी की बात छेड़ेगा. हरनामी के संबंध में उसे उक-सायेगा भी नहीं. गिंदर के घर अब कभी जाने का तो सवाल ही नहीं उठता. पड़ोसन का मामला है-उसे क्या लेना है इस चक्कर से? अरजन की यारी हरनामी से करवा कर उसे क्या मिलेगा? उस दिन गिंदर के बाहरले घर में वह यों ही शराब के नशे में हरनामी का जिक्र उसके साथ छेड़ बैठा था. और फिर पिछली रात अरजन को गिंदर के घर ले जाकर तो उसने बहुत भारी गलती की थी. हरनामी चाहे कैसी भी हो, पर गिंदर और बूढ़े केहर सिंह के बारे में तो उसे कुछ सोचना चाहिए था. पिछली रात उनके घर शराबी होकर गये-वे जानेकितना गिला किये बैठे होगें. उस वक्त अपने ही घर में वे क्या बोलते. चाचा केहर सिंह कभी कहेगा तो जरूर, चाहे साफ-साफ न कहे. प्रीतम ने सोचा कि वह अरजन से घर के बाहर ही मिल लिया करेगा. उसके साथ दोस्ती तो रखेगा, लेकिन दूर-दूर की. उसके खुद ही कह देगा कि भाई, अब अपनी तू ही जाने. मुझे किसी बात के बीच मतलाना. मैं गरीब-सा आदमी हूं. यों ही बीच में मारा जाऊंगा. उसने सोचा कि वह अरजन को खुद ही समझा देगा कि हर हरनामी वाली राह पर मत पड़े. उस दिन तो उसने यों ही, शगल-शगल में ही, गिंदर के बाहर ले घर में बात छेड़ ली थी और शगल-शगल में ही वे उनके घर दारू पीकर चले गये थे. बस, एक दिन का शगल हो गया. इससे ज्यादा कुछ नहीं. मगर भोले प्रीतम को क्या पता था कि अरजन उस दिन कांटे भी बो आया था. हरनामी ने लोटे में अंगुली डुबोकर उसके मुंह पर छींटा क्या मारा था, बस किसी होनी या अनहोनी का बीज बो दिया था.तीन-चार दिन बाद वे फिर मिले. लोग बैठे धूप सेंक रहे थे. प्रीतम नहीं एक लट्ठेपर बैठा अखबार पढ़कर सुना रहा था. दूसरा विश्वयुद्ध छिड़ा हुआ था. हिटलर औरचर्चिल के नामों से भारत का हर गांव परिचित हो चुका था. पंजाब के बेशुमार लोग भरती होकर बरतानिया की फौज में दूर-दराज के देशों की धरती पर लड़ रहे थे.उन देशों में चल रही जंग की खबरें जब इधर के अख-बारों में छपतीं तो गांव की चौपाल में बैठकर लोग बड़े गौर से उन्हें सुनते. उन दिनों अखबार गांवों में आता भी था तो एकाध ही. रामपुरा मंडी से कोई व्यक्ति अखबार ले आता था. फौजी पेन्शन मिलखासिंह ही यह अखबार मंगवाता था.प्रीतम ने जैसे ही अरजन को आते देखा, तो वह उठकर उसे एक तरफ ले गया और सारी बात समझायी. बोला, `भाई, हमारे घर में तो उसी दिन से क्लेश पड़ा हुआ है.तू बख्श. मैं तेरी कैली गऊ हूं. बुरा मत मनाना.'अरजन ने थोड़ी देर सोचा और फिर बोला,`ऐसी भी क्या बात है, प्रीतम? अपन नहींआयेंगे तुम्हारे घर. नंद कौर और ताई को काहे को नाराज करना बे बात !'`लो देखो, हो गये न गुस्सा!'प्रीतम ने कहा.`गुस्सा नहीं, यार. मैं तो सच कह रहा हूं.' अरजन मुस्करा दिया. `उस दिन दारूके नशे में कमअक्ली हो गयी हमसे. हमें क्या लेना था गिंदर के घर जाकर? मुझेतो खुद पछतावा हो रहा है. उसी दिन से सोचे जा रहा हूं.'इतनी बात के बाद वे पेन्शनर के पास आ बैठे और उससे अखबार सुनने लगे. ऐनक में से झांककर उसने लड़कों को देखा और अखबार पढ़ना छोड़कर अरजन से बोला,`देखो जवान, पंजाबी जवान लड़ाई में कैसे दुश्मन के छक्के छुड़ा रहे हैं.'`कौन-सा दुश्मन?' अरजन ने पूछ लिया.`वह रे जवान ! पता नहीं है तुझे ! अंगरेज जीत रहे हैं. जर्मनी हार रहा है. जर्मनी हमारा दुश्मन है.'`हमारा दुश्मन कैसे है, चाचा? अंगरेजों का होगा.' लड़के ने सच बात कही.`भई, इंडिया के जवान अंगरेज के लिए ही तो लड़ रहे हैं मैदाने जगं में. अंगरेजोंका दुश्मन हमारा दुश्मन!`मिलखा सिंह उसे समझाने लगा.`हमारा दुश्मन तो अंगरेज है चाचा, जो जबरदस्ती राज कर रहा है हम पर. हमगुलाम हैं अंगरेजों के. अपनी फौज में तो हमें जोर-जबरदस्ती भरती कर रखा हैअंगरेज ने,' अरजन ने कहा. उसने मिलखी बनिये की दुकान पर एक दिन ये सारीबातें सुनी थी. जैसे सुनी थीं, वैसे ही अब यहां कह दीं. अरजन की बातेंसुनकर मिलखा सिंह उसकी ओर बड़े गौर से देखने लगा. वह बोला कुछ नहीं. गुन-गुन करता अखबार की दूसरी खबरें पढ़ने लगा.दोपहर का वक्त था. प्रीतम उस दिन खेतों में नहीं गया था. अरजन को तो घर-बाहर का कोई काम करना ही नहीं होता था. वह तो बस मस्त-मलंगथा. यहां बैठता, वहां बैठता. ज्यादा से ज्यादा साधुओं का डेरा. और कुछ नहीं तो गलियों के चक्कर, नयी बहुओं को झांकना. लुक-छिपकर उठती जवानियोंकी चर्चा. प्रीतम चौपाल पर ही बैठा रहा. अरजन जाने क्या सोचकर वहां से उठाऔर अपने घर की ओर चल दिया.परतापे की श्यामो उसके साथ खुली हुई थी. घर जाकर चाय पीते समय एकयोजना उसके दिमाग में आयी. किसी तरह श्यामो को बीच में लाया जाये.एक वही है जो मेल करवा सकती है. अरजन को मालूम था, श्यामो ने पहलेभी दो-तीन लड़को का काम किया था. अगर किसी लड़की या बहू के जूते पड़जाते, तब भी उसे शर्म नहीं आती थी. बस, खाने की भूखी थी. शराब पीती और मांस खाती. रूपये भी ले लेती थी. चाय पीकर वह घर से निकला और परतापेके घर जा पहुंचा. दोनों लड़के और बूढ़ा परतापा अभी खेत से लौटकर नहीं आयेथे. बुढ़िया मोहल्ले के ही किसी घर में गयी हुई थी. श्यामो अकेली थी और चरखा कात रही थी.पहले तो अरजन उनके आंगन में अड़ा रहा; फिर मजबूत करके बोला, `भाभीसाहिबा, सासरीकाल (सत् श्रीकाल). ताई कहां गयी है? दीख नहीं रही.'`आओ भाई अरजन, कैसे आये? बुढ़िया तो किसी के' हां गयी है. किसी के घरमरण हो गया है. बैठ जाओ. पीढ़ी ले लो. खड़े क्यों हो?' श्यामो ने पूरा आदर दिखाया.`ताया भई नहीं है घर में? लड़के?' अरजन ने आसपास झांकते हुए-से पूछा.`सब खेतों में गये हैं,' श्यामो ने चरखा ठेल लिया.वह पीढ़ी लेकर बैठ गया. बोला, `मैं तो फौजी का पता लेने आया था. कोईचिट्ठी-पत्री आती है?'`तुम्हारा फौजी नौ-बर-नौ! कल ही चिट्ठी आयी है,' उसने बताया और अरजनकी तरफ गौर से देखने लगी.`पैसे-वैसे भी भेजता है घर में या सब वहीं उड़ा देता है?'`पांचवें-छठे महीने कभी आ ही जाता है मनीआर्डर-सौ-पचास का. नहीं तो जब छुट्टी मिलती है, इकट्ठा पैसा ले आता है. कमाऊ पूत है. दूसरों की तरहगांव आकर दारू भी नहीं पीता. कभी देखा है उसे दारू पीते?'`दारू पीने के लिए हम कम हैं क्या भाभी सा'ब?' कहते हुए वह हंस पड़ा.`तुम्हें कैसे मालूम, रे!' वह आंखों में ही हंसकर बोली.`मुझे पता है, तभी तो कह रहा हूं.
.
.
.
.
सुना था मैंने.'`सब झूठ-कोई कुछ भी कहता रहे.
.
.
.
'`नहीं, भाभी सा'ब.
.
.
,' अरजन जल्दी से अपनी बात कह देना चाहता था,लेकिन उसे झिझक-सी हो रही थी.और फिर श्यामो ने खुद ही पूछ लिया, `तुम यह बताओ कि आये कैसे?पहले तो कभी नहीं आये फौजी का पता लेने!'`नहीं, श्याम कौर, बात तो कोई नहीं है.' वह अब भी हिचकिचा रहा था.`नहीं, तुम जल्दी से बताओ. बुढ़िया आने ही वाली है,' श्यामो ने उतावली दिखायी और चरखे पर डोरा निकालने लगी.अरजन पीढ़ी से उठा. उसने चरखे पर हाथ रखकर उसे रोक लिया. दस का एकनोट श्यामो की झोली में फेंका और हांथ बाधकर खड़ा हो गया. एक पैरउठा कर दूसरे पैर पर रख लिया. सारा वजूद एक पांव के भार. श्यामो सुन्नबैठी हुई थी. झोली में से नोट उठा कर लौटाने को हुई, तो वह बोल उठा,`इसे तो रखो.'`तो फिर बात भी तो बताओ, तुम चाहते क्या हो?'वह उसके सामने बैठ गया और फिर चरखे की तख्तियों को थामें पंजों के बल होगया. फिर वह केहर की बहू हरनामी की बातें करने लगा.झंडे के घर के पिछवाड़े एक बैठक बनी हुई थी. इस बैठक का एक द्वार पिछलीतरफ भी खुलता था. उधर कोई मकान नहीं था, नाला बहता था. नाले के साथ साथकचरों के ढ़ेर थे. और फिर उनसे आगे खेत शुरू हो जाते थे. निकट के इस खेतों को `निआइयां' कहा जाता था. निआइयों से थोड़ी दूर पर नहरी थी. यहनहरी गांव के दक्षिण-पश्चिम में लेटी-सी बहती थी. शहणे वाली नहर से निकल कर बुरजगिला के पास से होते हुए यह नहरी कोठे खड़कसिंह के ऊपर-ऊपर से और फिर से लबराह को थोड़ा-सा छोड़ती हुई दूर नथाणे की ओर निकल जाती थी.नाले की ओर खुलने वाला द्वार हमेशा बंद रहता था. उस बैठक में अरजन नेडेरा डाल लिया. वहीं वह बैठता, वहीं सोता. उसके यार-दोस्त उस बैठक मेंही उससे मिलते. झंडा तो कभी-कभार ही वहां आता था.जैसा कि गांवो में होता है, मोहल्ले की औरतें मुंह-अंधेरे ही घर से उठतीं औरपानी के लोटे लेकर कचरे के ढ़ेरों में जंगली-पानी के लिए बैठ जाती.मर्द निआइयों की तरफ जाते. हरनामी चार बजे उठती और पानी का लोटा लेकरकचरे के ढ़ेरों के बीच आ जाती. उस समय तक वहां कोई औरत नहीं आयी होती थी. उसका ससुर केहर सिंह धीरे-धीरे खांस रहा होता और बार-बार वाहगुरूका नाम लेता.गिंदर अभी तक सो रहा होता. जंगल-पानी होकर लौटने के बाद वहचाय बनाकर बूढ़े और गिंदर को देती. चाय के इंतजार में बाप-बेटा चारपाईसे उठते ही नहीं थे.कचरे के ढ़ेरों से निकल कर हरनामी आसपास झांककर देखती और फिर अरजनका दरवाजा खटखटा देती. और फिर मुंह लपेटकर उसकी बैठक से निकलती. पता ही नहीं चलता था, कब आयी, कब चली गयी. उसे अरजन की बैठ में घुसते या वहां से निकलते कभी किसी ने नहीं देखा था. वह हर रोज अरजन की बैठक में आती.हरनामी, श्यामो तथा अरजन की भाभी बंतो के घर भी आती-जाती रहती थी.श्यामो के साथ उसकी पक्की दोस्ती हो गयी. दोनों इकट्ठी बैठकर हंस-हंसकर बातें करतीं. श्यामों की सास उन्हें देख-देख खीजती रहती; माथे पर बलभी डालती, लेकिन बोलती कुछ नहीं थी. दूर बैठी अटेरन चलाती रहती या पौतों के साथ छोटी-छोटी बातें करती रहती. बंतो के पास जाकर हरनामी मोह-प्यार की बातें करती. उसके बेटे हरदित्त को बांहों में लेकर उसके गाल चूमने लगती. हरिदत्त को अपने घर ले जाती और उसे अंगुलियों में चूते घी वाली चूरी कूटकर खिलाती.हरदित्त उसे चाची-चाची कहता रहता और उसके गले में बांहें डालकर उसे गरमाहट देता.तीसरे-चौथे महीने दुल्ला भी कोठों का चक्कर लगा जाता. उसे हंडिआया जब भीसूना-सूना-सा लगता, वह सबेरे वाली गाड़ी पकड़ता और रामपुराफूल उतर कर सिधाणियों के पुलों तक लांगा लेता और फिर वहां से पैदल चलते हुए कोठों तकआ पहुंचता. केहर सिंह के साथ उसने अच्छा लिहाज पैदा कर लिया था. गिंदर भीउससे ठीक तरह पेश आता था. वह जब भी वहां आता, कोई न कोई बहाना बनालेता. कभी कहताकि वह काम से भाईरूपे आया था; कभी कहता कि वह दयालपुरा जा रहा है. वहां उसकी बुआ की बेटी ब्याही हुई थीं. कभी कहता कि वह कोई अच्छी-सी भैंसखरीदना चाहता है; उसने सुना है, इस गांवों में अच्छे पशु मिल जाते हैं. वह जब भी आता तो किसी-न किसी बहाने रात भी काट लेता. लेकिन उसे यह भी लगता रहता था कि हरनामी अब उसे उतना नहीं चाहती है. रोटी-पानी की सेवा तो अच्छी करती है, लेकिन अकेले में उससे मिलने को टालती रहती है. एक बार उसने दबी जबान से यह भी कह दिया था कि अब वह ज्यादा यहां न आया करे. गांव के लोग शक की निगाहों से देखते हैं. अगर कभी साल-छः महीनों में हरनामी हंडिआये जाती, तो वह दुल्ले से मिलने का उत्साह नहीं दिखाती थी. दुल्ले को किसी तरह पता चल ही जाता,तो वह खुद ही उससे मिलने उनके घर आ जाता. वह उसके साथ ऊपरी मन से बातेंकरती. दुल्ला उसके लिए तड़प-तड़प जाता. उसे लगता जैसे हरनामी उससे पीछाछुड़वाना चाहती हो.
