<आ.ञ्.><फइन्टिन्ग्><ं.ं. ंअतरि><भ्हरट् कि फ्रमुक्ह् च्हिट्र श्हलिअन्><१९८४><ऐअस्टेर्न् बोओक् ळिन्केर्स्><ढेल्हि><२२ टो २९><२४००><ंअतरि-भ्हरट् कि फ्रमुक्ह् च्हिट्रस्हलिअन्>

अजन्ता के भित्ति-चित्रों का दूसरा काल-क्रम पाँचवीं शती में शुरू हुआ
था. इस काल के अधिकांश चित्र गुप्त वाकाटक राजवंशों के शासन काल से
सम्बन्धित हैं. यही वह काल था जबकि अजन्ता की कला अपने चरम सीमा पर पहुँच
चुकी थी. इस काल काल के चित्रों के अवशेष गुफा १६, १७, १ और २ में हैं.
वस्तुत: अजन्ता की सभी गुफाएँ पूर्ण रूप से चित्रों से अंकित थीं, किन्तु
काल के लम्बे प्रवाह में यहाँ के अधिकांश चित्र नष्ट हो गये. इन चित्रों
में जहाँ कुछ शैलीगत विभिन्नताएं हैं वहाँ संयोजन, छाया-प्रकाश,
रंग-योजना, उच्चकोटि की अभिव्यंजना एवं सौन्दर्य इत्यादि में काफी एक
रूपता है. आकृतियों में रेखाएं वर्तुल व लोचदार हैं, जिनमें अनुभूति
गम्यता है. विभिन्नता का कारण विभिन्न कलाकारों द्वारा निर्मित होना है,
किन्तु बाद के कुछ चित्रों में जड़ता, यान्त्रिकता एवं जीवन शून्यता आ
गयी है जो निश्चयत: चित्र शैली के पतन का द्योतक है.
गुफा संख्या १, २, ६, ७, ९, १०, ११, १५, १६, १७, १९, २०, २१ व २२ में
चित्र विद्यमान हैं. गुफा संख्या १, २, ९, १६, व १७ में चित्र अभी भी
मुख्य से सज्जित हैं जो अभी भी सुरक्षित हैं. अजन्ता का चित्रण अब इन्हीं
गुफाओं में विद्यमान हैं.
गुफा संख्या १
इस गुफा में बोधिसत्त्वों के अनेक चित्र मिलते हैं. इस गुफा में
पद्म-~पाणि बोधिसत्व, मार-विजय, शिवि जातक, नागराजा, शंखपाल, श्रावस्ती
का चमत्कार महाजनक का वैराग्य, चींटियों के पर्वत पर साँप की तपस्या.
चालुक्य राजा पुलकेशिन द्वितीय के राज दरबार में ईरानी राजदूत, बैलों का
युद्ध, उल्टे छतों में कमलपुष्प व हंसों के अलंकरण व युगल चित्र विद्यमान
हैं.
गुफा संख्या २
इस गुफा में हंस जातक, विदुर पंडित की कथा, सुनहरे मृग का धर्मो-~पदेश,
क्षमा याचना व बुद्ध जन्म आदि हैं. हंस जातक वाले चित्र में बनारस के
राजा रानी धर्मोपदेश दे रहे हैं. क्षमा-याचना में राजा तलवार से स्त्री
को दण्ड देने को आतुर है. स्त्री राजा के पैरों पर पड़ी क्षमा की भीख
माँग रही है. सर्वनाश की सूचना देते हुए राजदूत क चित्र भी अंकित है.
गुफा संख्या ९
यह गुफा चैत्य है. इसमें तीन छत्र का पाषाण (चैत्य) स्तूप है. स्तूप
उपासना का चित्र भी है, उपासकों को समूह में चित्रित किया गया है.
गुफा संख्या १०
यह गुफा भी चैत्य है. गुफा के पीछे का भाग घोड़े की नाल सदृश है. इसके
अन्दर भी एक स्तूप है. इसके बाहरी भित्ति पर लिपि है. बोधिवृक्ष की
उपासना को जाते हुए राजा व रानी, साम व छदन्त जातक का चित्रण्यता आ
गयी है जो निश्चयत: चित्रमार वाली कहानी से मिलता है.
इस गुफा में छदन्त जातक की कथा चित्रित है. भगवान् बुद्ध ने पूर्वजन्म
में छह दाँत वाले हाथी के रूप में जन्म लिया था. इनकी दो रानियाँ
थीं--महासुभद्रा तथा चुलसुभद्रा. एक बार जंगल में छदन्त का शीर्ष किसी
वृक्ष पर टकराया तो महासुभद्रा पर हरे पत्ते तथा चुलसुभद्रा पर सूखे
पत्ते गिरे. अपने अपमान का बदला उसने अगले जन्म में बनारस के राजा की
रानी बनकर लेने को बाध्य हुई. अगले जन्म में बनारस के राजा की रानी बनकर
सोनुत्तर नाम के शिकारी से छदन्त के दांत उखाड़ कर लाने हेतु जंगल भेजा,
सोनुत्तर कई प्रयत्नों के बावजूद भी छदन्त के दांत न ले सका. सोनुत्तर के
भाव को जान कर छदन्त ने स्वयं ही अपने दांत उखाड़ कर दे दिये. सोनुत्तर
जब रानी के समक्ष उन दांतों को उपस्थित करता है तो रानी को पूर्वजन्म की
डांह का प्रायश्चित हो जाता है तब वह मूर्च्छित हो जाती है. चित्रकार ने
पूर्ण रूप से मार्मिक चित्रण किया है.
गुफा संख्या १६
यह बिहार गुफा है. यहां बुद्ध की मूर्ति है. नन्द के वैराग्य की कथा,
सुजाता प्रकरण, माया का स्वप्न, गजजातक के चित्र हैं. नन्द बुद्ध के
चचेरे भाई थे जो इनसे ईर्ष्या करते थे. बाद में नन्द को वैराग्य हो गया,
वैराग्य के बाद नन्द की पत्नी मरणासन्न अवस्था में चित्रित है.
गुफा संख्या १७
इस गुफा में विलासी का वैराग्य, पागल हाथी पर अंकुश, महाकपि का त्याग,
हंस, वेस्सन्तर, करुणा, नरभक्षी, मच्छ जातक, बुद्ध का यशोधरा से भिक्षा
मांगना. चित्र ३. इस चित्र में कलाकार ने भगवान् बुद्ध को बड़ी आकृति में
तथा माता व पुत्र को छोटा बनाया है. भिक्षा देते हुए कलाकार ने यह भाव
दिखाया है कि पुत्र के सिवाय मेरे पास अन्य कुछ नहीं है. भगवान् बुद्ध के
चेहरे पर व्याप्त आध्यात्मिक भाव तथा राहुल के मुख पर अबोधता और यशोधरा
की आंखों में श्रद्धायुक्त अश्रुधारा कलाकार ने सजीवता से चित्रण किया
है.
चित्रण-विधि
विद्वानों के अनुसार अजन्ता की गुफाओं में चित्रण करने से पूर्व जिस
स्थान पर चित्र निर्मित करना हो उस स्थान को किसी नुकीले औजार से खुरदरा
किया जाता था. फिर उसके ऊपर से गारे का लेपकर के चित्र निर्मित किया जाता
था, जो इस प्रकार है--
१. नुकीला पत्थर या छैनी चलाकर गुफा की दीवारों में पहले रेखांकन किया
गया है.
२. लोहे के अंश वाली चिकनी मिट्टी में गोबर व धान की भूसी, बालू, रेता,
वानस्पतिक रेसे मिलाकर ध्ध्ध् मोटा लेप किया गया है.
३. इस लेप के ऊपर इसी मसाले की पतली तह सी लगायी गयी है.
४. इसके बाद समस्त स्थान पर सफेद रंग की तह लेपी गयी है.
अजन्ता गुफाओं के भित्ति-चित्रण को फ्रैस्कों न कहकर म्यूरल (ंउरल्)
इसलिए कहा गया है, क्योंकि इसमें मारबल का प्रयोग नहीं हुआ.
फ्रैस्कों टैक्नीक (पद्धति) को बांधने वाला तथा विस्तृत करने वाला तत्व
होता है. अजन्ता के चित्रण-पद्धति में रंगों को बांधने एवं स्थाई करने के
लिए गोंद का प्रयोग हुआ है, जैसा कि टेम्परा में होता है.
फ्रैस्को विधि में रंग चित्रतल की ऊपरी सतह का भाग होता है, क्योंकि रंग
चूने के पानी में मिलाकर लगाये जाते हैं. अजन्ता में पलास्तर के सूखने पर
चित्रण कार्य किया गया है. रंग तथा ऊनकी विभिन्न विधि का प्रयोग अजन्ता
वाली विधि से हुआ है.
अजन्ता गुफाओं में चित्रित ये दिव्य आलेखन उन निर्माताओं के अमर चिन्ह
हैं जिन्होंने अंधेरी गुफाओं में बैठकर तपागत की अर्चना हेतु इन चित्र
पुष्पों को समर्पित करके स्वयं मोक्ष की प्राप्ति की होगी. ये काव्य
हैं--दर्शन, इतिहास व लेडी हेरिंघम. अजन्ता गुफाओं के चित्रों को निर्मित
करने का उद्देश्य या कारण भारत की मानवता की श्रद्धा है, जिससे भारतवासी
इसके अधिकारी हैं.
चित्रों का विषय
अजन्ता गुफाओं के चित्रों में नारी-जीवन एवं ग्राम्य-जीवन, विशाल महल और
झोपड़ियाँ, अन्त:पुर तथा राजदरबार सभी की मनोरम झांकी प्रस्तुत की गयी
है. उस काल के वस्त्राभूषण, केश-सज्जा, युद्ध-कौशल सभी का दर्शन है. ये
तत्कालीन जीवन को एक दर्पण के रूप में प्रतिविम्बित करते हैं.
भगवान् बुद्ध व बोधिसत्त्वों से सम्बन्धित चित्र निर्मित किये गये हैं.
वेस्सन्तर जातक, छदन्त जातक, कपिजातक एवं भगवान बुद्ध के समस्त जन्मों का
चित्रण अजन्ता के चित्रकारों ने किया है. कलाकारों को दृष्टि मात्र मानव
जीवन को रूपायित करने में नहीं लगे रहे अपितु बौद्ध धर्म के उदार
सिद्धान्तों के अनुसार सभी को. चाहे वे पशु हों चाहे व पक्षी हों एक ही
प्रकार सहानुभूतिपूर्वक रूपायित किया गया है. यहाँ तक कि फूल-पत्तियों को
भी उसी सहजता से चित्रित किया गया है, जिनमें बोधिसत्त्वों को चित्रित
किया गया है. विभिन्न प्रकार के बेलों और लताओं के मध्य मानव, पशु एवं
अलंकारिक रूप में गूंथे गये हैं.
भगवान् बुद्ध के जीवन से सम्बन्धित सभी चित्र व अलंकरण की छटा में कलाकार
ने अपने दिव्य प्रतिभा का परिचय दिया है.
चित्रों की विशेषताएँ
१. रेखाएं
अजन्ता के भित्ति-चित्रों की मुख्य विशेषता है रेखा का दर्शनीय प्रयोग.
भारत ही नहीं बल्कि सभी पूर्वी देशों की कला में रेखा का चमत्कार देखने
को मिलता है, किन्तु इसका सर्वोत्तम प्रदर्शन अजन्ता के भित्ति-चित्रों
में हुआ है. जैसा कि विदित है कि अजन्ता के कलाकारों ने रेखा को
आवश्यकतानुसार मोटा अथवा पतला किया है रेखाओं मे प्रवाह और लोच है.
रेखाएँ कहीं कठोर हैं तो कहीं कोमल हैं. किन्तु विभिन्न युगों में अनेकों
कलाकारों के हाथों के द्वारा निर्मित होने के कारण रेखाओं के गुणों में
भी अन्तर आया है. शुंग सातवाहन युगीन चित्रों में रेखाएँ सुन्दर एवं
प्रवाहमयी तो हैं, किन्तु कालान्तर में गुप्त वाकाटक युगीन चित्रों में
हम उनमें स्थूलता और त्रिआयामिकता के गुण पाते हैं. कलाकार रेखाओं का
प्रयोग दृढ़तापूर्वक करते थे तथा रेखा के द्वारा ही गोलाई, उभार,
स्थितिजन्यलघुता दिखाने मे दक्ष हो गये थे. इस काल तक की रेखाओं में
निरन्तरत: एवं अटूटता दिखती है, किन्तु रूढ़िवादिता प्रचलित होने के साथ
रेखाओं में प्रवाह तो रहा, किन्तु अब एक रेखा संलग्न करने के लिए दूसरी
रेखा की आवश्यकता पड़ती थी. अत: रेखाओं में एक टूटन कभी- कभी दिखाई पड़ती
है. कहीं-कहीं कैलोग्राफिक गुण आ जाता है. अजन्ता की रेखाएं विभिन्न
रंगों में अंकित है. अधिकांश चित्रों की रेखाएं (ईन्डिअन् षेड् ओर् ढर्क्
भ्रोत्न्) में है. कभी-कभी काले रंग का भी प्रयोग किया जाता है. अजन्ता के
भित्ति-चित्रों को अन्तिम और पतित अवस्था के चित्र जो संख्या में कम हैं.
गुफा संख्या १ और १० में मिलते हैं. इनमें रेखाएँ सौन्दर्यहीन, फूहड़ एवं
भद्दी होती हुई दिखाई देती हैं. उनमें लोच और त्रिआयामिकता के गुणों का
पूर्ण अभाव दृष्टिगोचर होता है.
२. रंग-संयोजन
प्राचीन भारतीय कला परम्परा में जहाँ आचार्य रेखा की प्रशंसा करते थे.
वहीं विवेक शिल्पी बर्तना को सराहते थे. किन्तु चित्र का रंग संयोजन
प्रत्येक दर्शन को आकर्षित करता था. इस दृष्टि से देखें तो अजन्ता के
चित्र उपर्युक्त कसौटी के जो बनाये हैं, के चित्र खरे उतरते हैं. यद्यपि
समय ने अजन्ता के चित्रों को औद्योगिक बना दिया है तथापि अजन्ता चित्रों
में जो अंश बचे उनसे ही अजन्ता के उत्कृष्ट शिल्पियों के रंग-विधान पर
काफी प्रकाश पड़ता है. अजन्ता के चित्रकारों ने विभिन्न प्रकार के लाल,
भूरे, नीले, हरे रंगों का प्रयोग किया है, किन्तु उनके द्वारा प्रयुक्त
नीले, बैंगनी, लाजवर्दी एवं हरे रंगों की चमक आज भी दर्शकों को विभोर कर
देती है. किन्तु अन्य विद्वान स्मिथ के गत से सहमत न होते हुए अजन्ता के
सन्दर्भ में इस रंग का प्रयोग विभिन्न प्रयोजन से किया जाता था.
रूपाकारों के सृजन के अलावा पिरप्रेक्ष्य, त्रिआयामिकता एवं लय इत्यादि
का प्रदर्शन भी रंगों के द्वारा ही हुआ है. रंगों का प्रयोग निश्चित
सिद्धान्तों पर हुआ है. यहाँ पृष्ठभूमि को गहरे रंगों में दिखाया गया है
और अग्रभूमि को चमकीले रंगों में प्रदर्शित किया गया है.
३. भाव प्रवणता
अजन्ता के चित्रकारों ने रेखा एवं रंग के विभिन्न प्रयोगों द्वारा केवल
रूपों का सृजन ही नहीं किया बल्कि वे उन रूपों में भावों की प्रवणता करना
भी जानते थे. इन भावों को व्यक्त करने के लिए उन्होंने विभिन्न
देह-भंगिमाओं, हस्त मुद्राओँ, ब्रसंचारणों, मुखाकृति के विभिन्न कोणों का
सहारा लिया है. ईसा पूर्व के गुफा संख्या १० के छदन्त जातक वाले दृश्य
में बहंगी (कंवर) पर हाथी के दांतों को लिये कहार आसन पर राजा के साथ
बैठी रानी. रानी की देह-भंगिमा इस प्रकार झुकी हुई है जो उसके मूर्च्छित
होने तथा उसके मन में उत्पन्न प्रायश्चित इत्यादि भावों का ज्ञान करा
देते हैं. विशालकाय बुद्ध के समक्ष छोटे आकार में यशोधरा एवं राहुल के
दृश्य में जहाँ बुद्ध की देह-भंगिमा, मुखाकृति का हल्का सा झुकाव,
अर्द्धउन्मिलित नेत्र, भिक्षापात्र पकड़ने की मुद्रा तथा दूसरे हाथ की
अभय-~मुद्रा इत्यादि. ये सभी वस्तुएँ संलग्न होकर उन्हें एक निर्लिप्त
भिक्षु के रूप में प्रस्तुत करते हैं. वहीं पर राहुल को अपने सम्मुख रखकर
बैठी हुई सिर को किंचित ऊपर उठाये पदमाकार नेत्रों द्वारा बुद्ध को
अर्द्धपूर्ण दृष्टि से देखती हुई यशोधरा की आकृति में पति-वियोग की
पीड़ा तथा बुद्ध के प्रति पूर्ण समर्पण का भाव ध्वलित होता है. इसी
प्रकार गुफा संख्या १ के दांये हाथ में नली कमल धारण किये, आगे की ओर
किंचित झुकी हुई मुखाकृति, उठी हुई, बोझिल पलकें तथा त्रिभंगिमायुक्त
देह. सभी बोधिसत्व की किंकिर्तव्य विमूढ़त: को व्यक्त करती है. गुफा
संख्या १६ में मूर्च्छित रानी की झुकती हुई देह उसे पीछे से सहारा देती
हुई पंखा करती हुई दासियाँ इत्यादी. सभी रानी की दु:ख भरे मनोव्यथा को
व्यक्त करती हैं. ग्रिफत्थ महोदय ने भाव प्रवणता के विचार से इस कृति को
सर्वोकृष्ट माना है. उनके विचार से इटली के फ्लोंरेंस के चित्रकार
रंग-योजना में काफी दक्ष रहे हैं. तथापि भावों की अभिव्यंजना की दृष्टि
से अजन्ता के चित्र-~कारों के सम्मुख वे बहुत पीछे हैं.
प्राचीन शिल्प-ग्रन्थों के अध्ययन से यह विदित होता है कि चित्रकारों को
नृत्य शास्त्र का ज्ञान आवश्यक था. इसके प्रमाण अजन्ता के भित्ति-चित्रों
में मिलते हैं. अजन्ता कलाकारों ने नृत्यकला में प्रचलित हस्त-मुद्राओं,
देह-भंगिमाओं कटाक्षों इत्यादि के द्वारा अपने मूक चित्रों को मानों वाणी
दे दी हो. गुफा संख्या २ के स्वप्न चर्चा वाले दृश्य में स्तम्भ के सहारे
खड़ी माया देवी की देह-भंगिमा हू-बहू किसी बेल के सदृश है. उनकी झुकी हुई
मुखाकृति एक पाँव को मोड़कर स्तम्भ से टिके हुए खड़े होने के मुद्रा में
अथवा अपनी अंगुलियों के सहारे गहना की मुद्रा में सभी दृश्य के अनुकूल
भावों को उत्पन्न करते हैं.
४. नारी का मुख्य चित्रण
अजन्ता में नारी लज्जा, विनय के प्रतीकात्मक रूप में उभरी है. इसी से
उसकी उद्दाम भावना वाला रूप नहीं उभरा. नारी प्रेयसी, रानी, परिचायिका,
नृतकी, माता, अप्सरा व बालिका रूप में चित्रित हैं. भारतीय परम्परा के
अनुसार नारी को आदर्श रूप में मुख्य रूप से चित्रित किया गया है. नारी का
चित्रण मानवीय रूप में न होकर सैद्धान्तिक रूप में हुआ है जो कि
सार्वभौतिक सौन्दर्य का प्रतीक है. इसी से उसका नग्न रूप कामुकता वाला न
होकर लज्जा व मातृत्व वाला है. उसका रूप मोहक व गौरवपूर्ण अशोभनीय नहीं
है.
५. त्रिभुवन-संपुंजन
अजन्ता में तीनों लोकों की वस्तुओं का चित्रण हुआ है. इन्द्र, आसुर,
मानव, यक्ष, किन्नर, गन्धर्व, स्वर्ग, पृथ्वी, थल, प्राकृत, पशु, लताएँ,
पुष्प, समुद्र, पर्वत इत्यादि का चित्रण अजन्ता में हुआ है.
६. हस्त मुद्राओं से भाव प्रदर्शन
अजन्ता के चित्रों में हाथों की विभिन्न मुद्राएँ विभिन्न अवसरों पर आशा,
निराशा, विनय, सर्वनाश, क्षमा, सेवा, त्याग तथा करुणा आदि भाव स्पष्ट
दृष्टिगोचर होते हैं.
७. आकृति परिष्कार
अजन्ता की आकृतियाँ अपनी पूर्ववर्ती आकृतियों की तुलना में कटी-~छटी और
संतुलित प्रतीत होती हैं. मौर्यकालीन कला में एक प्रकार का भारीपन था जो
अंश सातवाहन काल तक बना रहा. अजन्ता के आरम्भिक कृतियों में उसका प्रभाव
है. गुप्त युग में आकारों में परिष्कार हुआ. आकृतियों में एक प्रकार का
हल्कापन आया है. प्राचीन आकृतियों में भारी-भारी वस्त्राभूषण अंकित किये
गये हैं. शरीर के विभिन्न अंगों मे एक प्रकार का समन्वय उत्पन्न हुआ
जिसमें आध्यात्म सौन्दर्य की व्यञ्जना हुई है. इसके बावजूद भी शरीर का
अंकन यथार्थ न होकर अलंकारण युक्त है. साथ ही विभिन्न अंगों की रचना
उपमानों के आधार पर हुई है.
८. रूढ़िहीनता
अजन्ता में चित्रकारों ने जो चित्र परम्परागत आधार पर निर्मित किये हैं
वे रूढ़िहीनता पूर्वाग्रह से सर्वथा युक्त हैं. चित्रों में पुनरावृत्ति
तो अवश्य हुई है, लेकिन चित्रकारों का अपना-अपना कौशल विद्यमान हैं.
९. मुद्राएँ
अजन्ता में मुद्राओं की अद्भुत छटा देखने को मिलती है. कोई विशेष कार्य
करते समय शरीर के विभिन्न अवयव किस स्थिति में आ जाते हैं और स्थितियाँ
ऐसी कौन सी हैं जो उस कार्य के भाव को पूर्ण रूप से प्रकट करती हैं--
अजन्ता की मुद्राएं अपने भाव की पूर्ण अभिव्यक्ति करती हैं. ईश्वर ने
चित्रकार को वाणी ही नही दी है उसे केवल चित्रों के द्वारा ही मन की
भावना को व्यक्त करना होता है, पर अजन्ता का चित्रकार अपने चित्रों की
मुद्राओं के द्वारा वह भाव व्यक्त कर देता है जिसे वाणी जन्म-जन्म में भी
नहीं कह सकती. इन समस्त मुद्राओं में हाथों व पैरों की मुद्राओं का विशेष
स्थान है. चंवर डुलाते हुए, फूल अथवा कोई पात्र लिये हुए, कुछ संकेत करते
हुए, उपदेश देते हुए, पीछे से आकर चुपके से बाँह अथवा कन्धे पर हाथ रखते
हुए, खड़ताल या मंजीरे बजाते हुए, अंगुलियों से गिनते हुए तथा सुनने की
मुद्रा आदि अनेक भावों को व्यक्त करने वाली असंख्य मुद्राएँ अजन्ता में
चित्रित हुई हैं. इसी प्रकार केवल दोनों की मुद्राओं से ही बैठने, लेटने,
खड़े होने, चलने, शीघ्रता से चलने आदि का बड़ी सफलतापूर्वक अंकन हुआ है.
१०. केन्द्रीय संयोजन
अजन्ता के चित्रों में हमें संयोजन का वैभव प्राप्त होता है. इन चित्रों
में जैसा संयोजन है वैसा अनयत्र नहीं मिलता. यहाँ पर संयोजन में
केन्द्रीयता का बहुत ध्यान रखा गया है. इसी संयोजन से हमारी दृष्टि मुख्य
आकृति तक पहुंच जाती है. संयोजन की सभी रेखाएं घूम-फिर कर प्रधान आकृति
की ओर मुड़ जाती है. अजन्ता के चित्रकार के चित्रकार ने मुख्य आकृति को
प्रधानता देने के लिए उसे अन्य आकृतियों से बड़ा बनाया है और उसे प्राय:
ठीक मध्य में स्थान दिया है. मुख्य वस्तु में वह अन्य आकृतियों की
अपेक्षा अधिक चटकीले रंग भरे हैं. और मुख्य वस्तु की रेखाएँ भी अधिक गहरी
बनायी हैं. यद्यपि अजन्ता की आकृतियाँ सामान्यता मानवाकार से छोटी हैं,
पर प्रधान-प्रधान आकृतियाँ लगभग उतनी ही बड़ी हैं जितनी मिश्र के राजाओं
की विशाल प्रतिमाएं है. संयोजन में प्रत्येक वस्तु अपने यथा स्थान पर
मौजूद हैं.
