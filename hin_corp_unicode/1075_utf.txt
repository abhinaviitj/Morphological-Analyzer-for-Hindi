<शोचिअल् श्चिएन्चे><ःइस्टोर्य्><श्ह्रि  ःरिडय्><श्तटन्ट्रट शन्ग्रम् खि खहनि><१९८७><इड्य फ्रकस्हन् ंअन्डिर्><णेत् ढेल्हि><६४ टो ७१><२२९२><श्ह्र् ःरिडय्-श्तटन्ट्रट शन्ग्रम्> 

पंजाब में क्रान्ति यज्ञ मुगल शासन में सिखों के आदरणीय गुरूओं ने अपने
तप-त्याग और बलिदानकी ज्योति से पंजाब को ही नहीं, सारे भारत को ज्योतित कर
दिया था . ईस्ट इंडिया कम्पनी की सरकार में भी वह ज्योति पंजाब के घर-घर में
जल रही थी . ईस्ट इंडिया कम्पनी की सरकार ने जब रणजीत सिंह को राज-सिंहासन
से उतार कर उनके राज्य में मिला लिया, तो कहीं-कहीं कुछ चिनगारियाँ निकलीं,
किन्तु वे राख के ढेर में छिपी ही रही . १८५७ की स्वतंत्रता की प्रथम लड़ाई
मेंअन्य कई बड़े-बड़े शहरों की तरह पंजाब के नगरों में भी क्रान्ति की ज्वाला
प्रज्वलित हुई थी . पंजाब के हजारों वीर पुत्रों ने उस ज्वाला में अपनी
आहुतियां देकर अमर कीर्ति प्राप्त की . १८५७ ई.  की महाक्रान्ति के पश्चात
अंग्रेज सारे भारत की तरह पंजाब को भीअपने काले कानूनों के द्वारा शिकंजे में
कसने लगे . लगान बढ़ाया जाने लगा, तरह-तरह के टैक्सों में वृद्धि की जाने
लगी, ईसाइ-यत का प्रचार किया जाने लगा और शिक्षा के बहाने स्त्री-पुरूषों
को अंग्रेजियत में ढाला जाने लगा . इन्हीं दिनों स्वामी दयानन्द का आविभार्व
हुआ और आर्य समाज की स्थापना हुई . पंजाब ने जिस गति के साथ आर्यसमाज के
सिद्धान्तों को ग्रहण किया, उसगति के साथ और किसी अन्य प्रान्त ने ग्रहण
नहीं किया . देखते ही देखते सारे पंजाब में आर्य समाज की शाखायें खुल गईं
और अधिकांश स्त्री-पुरूष आर्यसमाज में सम्मिलित होकर उसके सिद्धान्तों की
राह पर चलने लगे . आर्यसमाज के द्वारा सारे पंजाब से एक नया जागरण उत्पन्न
हुआ . यद्यपि वह जागरण समाज, शिक्षा और धर्म के क्षेत्र तक ही सीमित रहा,
पर यह तो माननाही पड़ेगा कि उस जागरण के ही कारण पंजाब के स्त्री-पुरूषों
के हृदय में अंग्रेजों के अत्याचारों से जूझने की शक्ति उत्पन्न हुई थी .
आर्य समाज के द्वारा उत्पन्न किये गये जागरण के फलस्वरूप ही पंजाब की धरती
की गोद में कई ऐसे वीर और साहसी पुत्र उत्पन्न हुए जिन्होंने स्वतंत्रता के
रणयज्ञ में अपनी आहुतियां देकर स्मरणीय यश प्राप्त किया . उन वीर पुत्रों
में मेवासिंह बंतासिंह-धामिया, सरदार अजीतसिंह, लाला लाजपतराय और सूफी
अम्बा-प्रसाद आदि का नाम बड़े गर्व के साथ लिया जाता है . इन वीर पुत्रों
ने अपने तप, त्याग और बलिदान से पंजाब के नहीं, सारे भारत कीरगों में
नव शक्ति का संचार कर दिया था . यद्यपि पंजाब के वीर पुत्रों की गाथाएं
बड़ी गौरव पूर्ण हैं, पर उनमें भीलाला लाजपतराय, सरदार अजीतसिंह, सूफी
अम्बाप्रसाद और लाला हरदयाल की गाथाऐं तो ऐसी हैं, जो सदा सोने के अक्षरों
में लिखी जायेंगी . लाला लाजपतराय--लाला लाजपतराय महान देश भक्त और जननायक
थे . आर्य समाज के सिद्धांतों में उनका अटूट विश्वास था . राजनीति के
क्षेत्र में वेकांग्रेसवादी थे, पर उनके राजनीतिक विचार बड़े उग्र थे, एक
बार उन्होंने भाषण करते हुए कहा था--`स्वतंत्रता भिक्षा मांगने से नहीं
मिलती लड़कर ली जाती है' .लालाजी कांग्रेस वादी होते हुए भी क्रांतिकारियों
को प्रेरणा दिया करते थे . लालाजी का जन्म १८६५ ई.  की २८ वीं जनवरी के दिन
फिरोजपुर जिलेके ढीडी नामक ग्राम में हुआ था . उनके पिता का नाम राधा-कृष्ण
और उनकी माताका नाम गुलाब देवी थी . उनके पिता अध्यापन कार्य करते थे .
आर्य समाज के अनन्यभक्त थे . लालाजी के पिता की आर्थिक अवस्था अच्छी नहीं
थी . फिर भी उन्होंने कठिन परिश्रम करके वकालत की परीक्षा पास की थी .
उन्होंने सर्वप्रथम हिसार में वकालतकरके प्रसिद्धि प्राप्त की थी . उसके
बाद वे लाहौर चले गये . लाहौर में उन्होंने धन तो पैदा किया हो, अत्यधिक यश
भी प्राप्त किया . लालाजी पहले समाज के क्षेत्र में ही अपनी सेवाएं अर्पित
करते रहे . उन्होंने समाज के क्षेत्र में कई अनाथालय स्थापित किए, आर्य समाज
का प्रचारकिया, अकाल पीड़ितों की सेवा की और स्कूल भी खोले . डी.  ए.  बी.
कालेजउन्हीं की प्रेरणाओं से खोला गया था . बंगाल में जब बंग-भंग के विरोध
में आन्दोलन प्रारम्भ हुआ और अंग्रेज सरकार जब उस आन्दोलन को कुचलने लगी,
तो लाला जी राजनीति के क्षेत्र में आकर अंग्रेजों के अत्याचारों का विरोध
करने लगे . उन्होंने स्वदेशीका प्रचार किया और आन्दोलन में सम्मिलित होने
के लिए युवकों का आह्वान भी किया . उन्होंने चारों ओर घूम-घूमकर ऐसे भाषण
दिये, जिनमें अंग्रेजी शासन के लिए कड़ी फटकार थी . फलत: १९०६ ई.  में लाला
जी को बन्दी बना लिया गया . उन्हें देश निकाले की सजा देकर मांडले भेज दिया
गया . वे कई वर्षों तक मांडले की जेल में रहे . जब छूटकर भारत आये, तो पुन:
स्वतंत्रता के लिए संघर्ष करने लगे और अंतिम दम तक संघर्ष करते रहे . भारत
के स्वतंत्रता के इतिहास में लाला जी का नाम सदा सोने के अक्षरोंमें लिखा
जाएगा . सूफ़ी अम्बाप्रसाद--क्रान्तिकारी सेनानियों में सूफ़ी जी का स्थान
अत्यधिकमहत्वपूर्ण है . वे आजीवन स्वतंत्रता के लिए ही साधना करते रहे .
उन्होंने जेलों की कोठरियों में कठोर से कठोर यातनायें भी सहन कीं . अन्त में
उन्हेंदेश की स्वतंत्रता के लिए ही ईरान जाना पड़ा . ईरान में ही उन्होंने
अंग्रेजों से लड़ते हुए अपनी सांसें तोड़ दी . सुनते हैं, आज भी ईरान में
उनकी समाधि विद्यमान है . सूफ़ी जी का जन्म १८५८ ई.  में मुरादाबाद में हुआ
था . जन्म के समय ही उनका एक हाथ कटा हुआ था . बड़े होने पर जब उनसे किसी
ने पूछाकि, आपका एक हाथ कटा हुआ क्यों है, तो उन्होंने उत्तर दिया १८५७ ई.
की स्वतंत्रता की लड़ाई में मैंने अंग्रेजों से युद्ध किया था . उसी युद्ध
में हमारा हाथ कट गया था . मेरा पुनर्जन्म हुआ, पर हाथ ठीक नहीं हुआ . सूफ़ी
जी ने सर्वोच्च शिक्षा प्राप्त की थी . वे बड़े अच्छे लेखक थे . वे उर्दू में
एक पत्र निकालते थे . उन्होंने दो बार अंग्रेजों के विरूद्ध बड़े कड़े लेख
लिखे, फलस्वरूप उन पर दो बार मुकदमा चलाया गया . प्रथम बार उन्हें ४ मास
की और द्वितीय बार ९ वर्ष की कठोर सजा दी गई थी . उनकीसारी सम्पत्ति भी
जप्त कर ली गई थी . सूफ़ी जी कारागार से लौटने पर हैदराबाद चले गए . कुछ
दिनों तकहैदराबाद में रहे, फिर लाहौर चले गये . लाहौर में सरदार अजीत-सिंह
की संस्था, भारत माता सोसायटी में काम करने लगे . इन्हीं दिनों उन्होंने एक
पुस्तक लिखी, जिसका नाम विद्रोही ईसा था . उनकी यह पुस्तक बड़ी आपत्तिजनक
समझी गई . फलस्वरूप अंग्रेज सरकार उन्हें गिरफ्तार करनेका प्रयत्न करने लगी
. सूफ़ी जी गिरफ्तारी से बचने के लिए नैपाल चले गए, पर नैपालमें पकड़ लिए गए
और भारत लाये गए . लाहौर में उन पर राजद्रोह का मुकदमा चलाया गया, पर कोई
प्रमाण न मिलने के कारण उन्हें छोड़ दिया गया . १९०६ ई.  में जब अजीतसिंह
को बन्दी बनाकर देश निकाले की सजा दीगई तो सूफ़ी के पीछे भी पुलिस पड़ गई .
सूफ़ी अपने कई साथियों के साथ पहाड़ोंपर चले गये . कई वर्षों तक वे इधर-उधर
घूमते रहे . जब धर-पकड़ बन्द हुई, तो फिर लाहौर जा पहुंचे . लाहौर से सूफ़ी
जी ने एक पत्र निकला जिसका नाम पेशवा था . सूफ़ी जी शिवाजी के अनन्य भक्त
थे . उन्होंने पेशवा में शिवाजी पर कई लेख लिखे जोबड़े आपत्तिजनक समझे गए
. फलत: उनकी गिरफ्तारी की खबरें फिर उड़ने लगीं . सूफ़ी जी पुन: गुप्त रूप
से लाहौर छोड़कर ईरान की ओर चल दिये .वे बड़ी कठिनाई से अंग्रेजों की दृष्टि
से बचते-बचते ईरान जा पहुंचे . १९१५ई.  सूफ़ी जी का देहावसान हो गया . उनकी
समाधि आज भी ईरान मेंमौजूद हैं . सरदार अजीतसिंह--सरदार अजीतसिंह सुप्रसिद्ध
क्रांतिकारी थे . १९०६ ई.  में लाला लाजपतराय जी के साथ ही साथ उन्हें
भी देश निकाले का दण्ड दिया गया था . लाला हरदयाल--लाला हरदयाल सुप्रसिद्ध
क्रांतिकारी थे . वे आजीवन देशकी स्वतंत्रता के लिए अलख जगाते रहे . उन्होंने
देश की स्वतंत्रता के लिए बड़े-बड़े कष्ट सहन किए, बड़ी-बड़ी खाईयां लांघी,
पर फिर भी वे स्वतंत्रता के मार्ग पर चलते रहे . स्वतंत्रता के मार्ग पर
चलते हुए ही उन्होंने अंतिम साँस ली . लाला हरदयाल ने देश और विदेश दोनों
स्थानों में देश की स्वतंत्रता के लिएअद्भुत साधना की . उनका प्रारंभिक
जीवन लाहौर में व्यतीत हुआ था, पर उनकाअंतिम जीवन अमेरिका में व्यतीत हुआ
. वे प्रभावशाली वक्ता और लेखक थे . उन्होंने कई पुस्तकें लिखी थी, जो आज
भी बड़े आदर के साथ पढ़ी जाती हैं . लाला हरदयाल का जन्म १८८४ ई.  की १४वीं
अक्टूबर के दिन दिल्ली में हुआ था . उनके पिता का नाम गौरी दयाल था . वे
माथुर कायस्थ थे और कचहरी में काम करते थे . लाला जी की शिक्षा दिल्ली
और लाहौर में हुई . जिन दिनों वे लाहौर में पढ़ रहे थे, उन्हीं दिनों
उनके हृदय में देश भक्ति उत्पन्न हुई थी . उन्होंने उन्हीं दिनों देश भक्त
युवकों का एक दल संगठितकिया था . लाला लाजपतराय और सरदार अजितसिंह उसी दल के
सदस्य थे . लाला हरदयाल से ही उन्हें देश भक्ति की प्रेरणा मिली थी . लाल
हरदयाल ने लाहौर से ही एम.  ए.  की परीक्षा पास की .इस परीक्षा में उन्हें
इतने अंक प्राप्त हुए थे कि सरकार की ओर से २००पौंड की छात्रवृत्ति दी गई
. हरदयाल जी उस छात्रवृत्ति के सहारे पढ़ने के लिएलंदन चले गए . उन दिनों
लंदन में श्री कृष्णा वर्मा भी रहते थे . उन्होंने देश भक्ति का प्रचार
करने के लिए इंडिया हाउस की स्थापना की थी . हरदयालजी कृष्ण वर्मा के
सम्पर्क में पहुंचे और इंडिया हाउस में आने-जाने लगे . इंडिया हाउस में
ही हरदयाल जी की भेंट भाई परमानन्द जी से हुई . वे उनसे बड़े प्रभावित हुए
. उन्हें अपना गुरू मानने लगे . भाई परमानन्द जीउन दिनों लंदन में शिक्षा
प्राप्त कर रहे थे . १९०७ ई.  में बंग-भंग के प्रश्न को लेकर बंगाल में
बड़े जोरों का आन्दोलन प्रारम्भ हुआ . अंग्रेज सरकार उस आन्दोलन का दमन
करने लगी .दमन की कहानियां जब हरदयाल जी ने पढ़ीं तो उनका हृदय कांप उठा
. वे छात्रवृत्ति और पढ़ाई छोड़कर स्वतंत्रता के लिए काम करने लगे . कुछ
दिनों पश्चात हरदयाल जी भारत लौट आए और अपनी पत्नी को साथ में लेकर पुन:
लंदन लौट गए . हरदयाल जी दो-तीन वर्ष तक लंदन में रहे . उसके पश्चात वे पुन:
भारत आए और अपनी पत्नी को अपनी ससुराल में छोड़कर लाहौर में जाकर रहने लगे
. हरदयाल जी ने लाहौर में एक आश्रम स्थापित किया . वे उस आश्रम में युवकों
को देश भक्ति की शिक्षा दिया करते थे . उन्होंने कई ऐसे युवक तैयार किए,
जो चारों ओर घूम-घूमकर गरीबों और पीड़ितों की सेवा करते थे . हरदयाल जी
का नाम चारों ओर फैल गया . परिणाम यह हुआ कि वे सरकारकी आंखों में खटकने
लगे . अत: हरदयाल जी का आश्रम बन्द हो गया . लाहौर से कानपुर चले गए .कई
महीनों तक इधर-उधर घूमते रहे . अंत में पुन: लाहौर गए और पंजाब नामक अखबार
का सम्पादन करने लगे . उन्होंने पंजाब में सरकार के विरूद्ध कई लेख लिखे .
फलत: पुन: उनकी गिरफ्तारी की चर्चा होने लगी . हरदयाल जी गिरफ्तारहोना नहीं
चाहते थे . देश की स्वतंत्रता के लिए मर मिटना चाहते थे . अत: हरदयालजी
पुन: विदेश चले गए . विदेश में हरदयाल जी ने पेरिस और अमेरिका में रहकर
महत्वपूर्ण कार्य किए . पेरिस में उन्होंने वन्देमातरम और तलवार नामक पत्रों
का सम्पादन किया . इन दोनों पत्रों का सम्पादन मैडम कामा करती थीं . दोनों
पत्रों में भारत की स्वतंत्रता के पक्ष में और अंग्रेजी शासन के विपक्ष में
लेखछपा करते थे . अमेरिका में हरदयाल जी ने गदर पार्टी संगठित की और गदर
नामक एक अखबार भी निकाला . गदर का पहला अंक १९१३ ई.  में प्रकाशित हुआ .
यह कई भाषाओं में छपता था और सारे संसार में मुफ्त भेजा जाता था . हरदयाल
जी जर्मनी में भी रहे . जर्मनी में उनके उग्र विचारों के कारणउन्हें एक
वर्ष की सज़ा भी दी गई थी . हरदयाल जी मार्टिन, ज्यूरिच, स्विटज़रलैण्ड,
स्वीडन और अंत में इंग्लैण्ड में भी रहे . इंग्लैण्ड में रहकर उन्होंने कई
पुस्तकें भी लिखीं . १९३९ ई.  में हरदयाल जी एक सभा में भाषण देने के लिये
फिलाडेलफिया गये . एक दिन वहीं कुर्सी पर बैठे-बैठे उनका स्वर्गंवास हो गया
. उनके कार्य और उनकी सेवायें सदा उनका स्मरण दिलाती रहेंगी . विदेशों में
स्वतंत्रता के लिये प्रयत्न १८५७ ई.  के पश्चात् जब अंग्रेजों के पैर जम
गये, तो अंग्रेज सरकार भारतीयों की स्वतंत्रता की भावनाओं को दबाने लगी . उन
दिनों कोई भी अखबार न तो अंग्रेज सरकार के विरूद्ध कुछ लिख सकता था और न कोई
मनुष्य भाषण ही दे सकता था . जितने अखबार और नेता थे सब अंग्रेजों की हाँ में
हाँ मिलाते थे . पर ऐसे लोग भी देश में थे, जिन्हें अंग्रेजों का शासन बड़ा
दु:खदायी लगता था . वे मनुष्य होते हुए भी न तो अपने मन की बात कह सकते थे,
न लिख सकते थे--यह बात उनके हृदय में शूल की भांति गड़ा करती थी . वे अपने
देश को स्वतंत्र करना चाहते थे, अंग्रेजों के चंगुल से छुड़ाना चाहते थे,
पर भारत में रह कर यह कार्य करना उनके लिए बड़ा कठिन था . क्योंकि भारत में
बड़े जोरों का दमन चक्र चल रहा था . अत: इस प्रकार के लोग भारत को छोड़ कर
विदेश चले गये और विदेशों में तरह-तरह के कष्ट उठाते हुए देश की स्वतंत्रता
के लिए कार्य करने लगे . यद्यपि उनका मार्ग बड़ा कठिन था . किन्तु फिर भी
उन्होंने इस कार्य को किया और बड़े साहस तथा वीरता के साथ किया . देश में
रहकर जो लोग फाँसी पर चढ़े और जो लोग जेलों में गये, उनसे उनके कार्यों
का मूल्य कम नहीं हैं, जिन्होंने विदेशों में रह कर देश की सेवा के कार्य
किये थे . जिन देश भक्तों ने विदेशों में स्वतंत्रता के लिये साधनायें
की, उनमें श्याम जी कृष्ण वर्मा, विनायक दामोदर सावरकर, राणा, मैडम कामा,
पाँडुरंग खान खोजे, तारकनाथ दास, लाला हरदयाल, वीरेन्द्र चट्टोपाध्याय,
रामचन्द्र बरकतउल्लाराजा महेन्द्र प्रताप और पिंगले आदि का नाम बड़े गर्व
के साथ लिया जा सकता है . श्याम जी कृष्ण वर्मा--ये प्रथम क्रान्तिकारी थे
जो दासता की पीड़ाओं से दुखित होकर सर्वप्रथम विदेश गए थे . वे अंग्रेजी
और संस्कृत के महान् विद्वान थे . वे धारा प्रवाह संस्कृत बोलते थे .
उनकी भाषा पर बड़े-बड़े अंग्रेज विद्वान भी मुग्ध थे . श्याम जी कृष्ण
वर्मा सुयोग्य बैरिस्टर भी थे . उन्होंने उदयपुर और जूनागढ़ राज्य में
सर्वोच्च पद पर भी काम किया था . वे महान देश भक्त थे . सर्वोच्च पदों
पर काम करते हुए उन्होंने अनुभव किया कि, वे भारत में रह कर अपने देश की
सेवा नहीं कर सकते . क्योंकि अंग्रेज पग-पग पर बाधा डालते थे . अत: १८९५ ई.
के आस-पास वे लंदन चले गए . कुछ दिनों तक लंदन में रह कर फिर भारत लौट आये,
पर जब दूसरी बार लंदन में गए तो भारत लौट कर नहीं आए . श्याम जी कृष्ण वर्मा
लंदन, सैर के लिए नहीं, देश की सेवा के लिए गए थे . उन्होंने लंदन और पेरिस
में रहकर देश की स्वतंत्रता के लिए जो कार्य किए उनका मूल्य आंका नहीं
जा सकता . केवल कार्य ही नहीं किये उन्होंने अपनी सारी सम्पति भी देश के
चरणों पर निछावर कर दी थी . श्याम जी कृष्ण वर्मा ने देश की सेवा के लिए
ही लंदन में इंडिया हाउस कीस्थापना की थी . वे इंडिया हाउस को अपने खर्च
से चलाते थे, जो भी देश भक्त विद्यार्थी लंदन में पढ़ने के लिए जाते थे,
उनके लिए इंडिया हाउस का दरवाजा सदाखुला रहता था . वीरसावरकर, भाई परमानन्द,
लाला हरदयाल और राणा जी आदि का एक दूसरे से परिचय इंडिया हाउस में ही हुआ
था . इंडिया हाउस में भारत की स्वतंत्रता के ऊपर बराबर व्याख्यान भी हुआ
करते थे . श्याम जी कृष्ण वर्मा अपने खर्च से ही एक अखबार भी निकालते थे,
नाम इण्डियन सोशियोलाजी था . उसमें भारत की स्वतंतता के सम्बन्ध में लेख छपा
करते थे . श्याम जी कृष्ण वर्मा कई वर्षों तक लंदन में रह कर पेरिस चले गए
.पेरिस में भी वे भारत की स्वतंत्रता के लिए काम किया करते थे . पेरिस से
बराबर लंदन आते-जाते रहते थे . श्याम जी कृष्ण वर्मा भारत लौट कर नहीं आये
. विदेश में ही उनका स्वर्गवास हो गया . उनकी सेवायें सदा याद की जायेगी .
