<णटुरल् श्चिएन्चे><आग्रिचुल्टुरे><छ्हन्ड्रपटि डट्ट शर्य श्हरन्><ख्हेटि><१९८१><भ्हरटिय ख्रिस्हि आनुसन्ड्हन् फरिस्हड्><णेत् ढेल्हि><२२,२३,२५><२४००><छ्हन्ड्रपटिडट्ट - ख्हेटि>

दलहनी फसलों को कीट व्याधियों से बचाएं
चन्द्रपतिदत्त, सरयूशरण मिश्र और राम किशोर
क्रमश: वैज्ञानिक, भा. कृ. अ. प., नयी दिल्ली और केन्द्रीय आलू अनुसंधान
संस्थान, शिमला
भारत जैसे देश में, जहां शाकाहारी लोग भारी संख्या में हैं, दालें ही प्रोटीन
का प्रमुख स्रोत हैं. दलहनी फसलों को दाल के लिए तो उगाया ही जाता है, इसके
अलावा कई दलहनी फसलों को चारे के उपयोग में भी लाया जाता है. ज्वार, मक्का तथा
बाजरा जैसी फसलों में कई दलहनी फसलों को मिलाकर कर, पशुओं के चार के लिए बोया
जाता है. इसके अतिरिक्त दलहनी फसलों में खेतों में नाइट्रोजन की मात्रा को
बढ़ाने का भी गुण पाया जाता है. हमारे देश में दलहनी फसलों के अन्तर्गत उगाई
जाने वाली फसलों में चना, अरहर, उड़द, मूंग, मटर, लोबिया तथा मसूर आदि मुख्य
हैं.
दलहनी फसलों का इतना महत्व होने के बावजूद इधर लगभग दो दशकों से इनका उत्पादन
बढ़ा नहीं है, बल्कि जहां का तहां ही है. उपलब्ध आंकड़ों से ऐसा पता चलता है कि
देश के कुल खेती किये जाने वाले क्षेत्र का लग-~भग १८-२० प्रतिशत क्षेत्र ही
दलहनी फसलों को उगाने के उपयोग में लाया जाता है, जिससे देश के कुल खाद्यान्नों
के उत्पादन का केवल १०-१२ प्रतिशत ही दालों का उत्पादन होता है. इतना ही नहीं,
बल्कि दालों की प्रति दिन उपलब्धता भी इधर काफी गिर गई है. यह उपलब्धता प्रति
व्यक्ति प्रति दिन द्वितीय योजना काल में ६८.५ ग्राम थी जो पांचवी योजना
के समय घटकर ४३.९ ग्राम रह गयी थी. प्रति व्यक्ति की ६० ग्राम प्रति दिन
न्यूनतम आवश्यकता की पूर्ति के लिए ही इस शताब्दी के अन्त तक लगभग २४० लाख टन
दालों का उत्पादन करना जरूरी होगा. अन्य फसलों की भांति, दलहनी फसलों की भरपूर
उपज लेने के लिए जहां एक ओर उन्नत किस्म के बीज, सही और ठीक समय पर खाद, तथा
सिंचाई, निराई-गुड़ाई आदि तथा अन्य कृषि कार्यों की सही समय पर आवश्यकता होती
है वहीं दूसरी ओर सही तथा ठीक समय पर ठीक प्रकार के पौध संरक्षण के कार्यों का
भी महत्व कम नहीं समझना चाहिए, क्योंकि काफी मेहनत से उगाई जा रही अच्छी से
अच्छी फसलों पर भी कीट व्याधियों एवं बीमारियों के प्रकोप के बुरे परिणामों से
हम सभी लोग भलीभांति परिचित हैं.
चना तथा अन्य दलहनी फसलों को नुक-~सान पहुंचाने वाले कीड़ों की संख्या वैसे तो
लगभग १५० है परन्तु इनमें से कर्तककीट (कटवर्म), फलीवेधक सूंडियां (पॉडबोरर),
पत्तियों को खाने वाली सूंडियां (लीफ ईटिंग कैटरपिलर्स), पत्ती में सुरंग बनाने
वाले कीट (लीफ माइनर), तना छेदक (स्टेमबोरर), पत्ती फुदका (लीफ हॉपर्स), माहू
(एफिड) तथा श्वेत मक्खी ह्वाइट फ्लाई) आदि हैं.
प्रस्तुत लेख में यह प्रयास किया गया है कि पाठक बन्धु इन दलहनी फसलों को
नुकसान पहुंचाने वाले कीटों की पहचान कर सकें और उचित समय पर सही ढंग से रोकथाम
कर के दालों की भरपूर उपज प्राप्त कर सकें.
कर्तक कीट (कटवर्म) यह एक विश्व-~व्यापी एवं सर्वभक्षी कीट है. इस कीट की कई
प्रजातियां पाई जाती हैं. जिसमें एग्रोटिस एपलीलान, ए. फलेमेट्रा और ए. सजेटम
मुख्य हैं. इसे भिन्न-भिन्न स्थानों पर अलग-अलग नामों से जैसे कटुवा कीड़ा,
सूंडी, चोरकीड़ा, किरौना एवं कम्टा आदि नामों से जाना जाता है. इसका प्रकोप चने
की फसल के अतिरिक्त मटर, मसूर, मूंगफली, तम्बाकू और आलू आदि पर भी पाया जाता
है. फसलों की वास्त-~विक क्षति इस कीट की सूंडियों द्वारा होती है. ये सूंडियां
दिन के समय खेतों की मिट्टी अथवा घास-फूस में छिपी रहती हैं तथा रात्री के समय
अपने छिपे हुए स्थानों से निकलकर फसलों को नुकसान पहुंचाती हैं. जैसाकि इसके
नाम से ही पता चल जाता है, इस कीट की सूंडियां अल्पायु में पौधों को आधार से
काट कर तथा बड़े पौधों को शाखाओं एवं पत्तियों को काटकर फसल को भारी नुकसान
पहुंचाती हैं. जब इनकी संख्या अधिक होती है तथा हमला तीव्र होता है, इस दशा में
खेतों को देखने पर ऐसा प्रतीत होता है मानो रात के समय जानवर खेत चर गये हों.
इस कीट की पूर्ण विकसित सूंडियों की लंबाई हाथ की छोटी उंगली के बराबर (लगभग
४२-४५ मि. मी.) तथा रंग मटमैला होता है. इस कीट के प्रौढ़ शलभों (पतंगों) की
लंबाई लगभग २५ मि.मी. तथा मोटाई लगभग ७ मि. मी. होती है. पंखों के विस्तार के
साथ शलभों की चौड़ाई ५२ मि. मी. होती है. अलग-अलग प्रजातियों के शलभों का रंग
गहरे काले भूरे से लेकर भूरा लाल तक होता है. अपने पोषक पौधों की पत्तियों अथवा
खेतों की मिट्टी पर एक मादा शलभ लगभग २००-३५० अंडे समूहों में देती है. इन
अंडों से गर्मियों तथा जाड़ों में क्रमश: २ तथा ८-१३ दिनों में सूंडियों निकल
आती हैं. नवजात सूंडियों की लंबाई लगभग १.५ मि. मी. होती है. फरवरी से अप्रैल
तक ये सूंडियां ३०-३४ दिनों में पूर्ण विकसित हो जाती हैं. ये सूंडियां रात के
समय सक्रिय रहती हैं. दिन के समय ये मिट्टी के ढेलों अथवा घास-फूस में छिपी
रहती हैं. पूर्ण विकसित सूंडियां मिट्टी के कोष्ठ बनाकर खेतों में प्यूपा की
अवस्था में परिवर्तित हो जाती हैं. प्यूपा काल गर्मियों में लगभग १० दिन तथा
शरदऋतु में ३० दिन का होता है. शलभ भी प्राय: रात के समय निकलते हैं. इनका एक
जीवन-चक्र पूरा होने में लगभग ४८-७७ दिनों का समय लगता है.
रोकथाम - दलहनी फसलों को इस कीट से सुरक्षित रखने के लिए बुआई करते समय
एल्ड्रीन अथवा हेप्टावलोर की ५ प्रतिशत चूर्ण की ३०-४५ किलोग्राम मात्रा प्रति
हे. की दर से खेतों की मिट्टी में मिला देनी चाहिए. फसलों पर १० प्रतिशत
बी.एच.सी. पाउडर की ३० कि. ग्रा. मात्रा को प्रति हैक्टर की दर से भुरकाव करके
भी इस कीट पर नियंत्रण पाया जा सकता है. लिन्डेन की २ प्रतिशत चूर्ण की ३० कि.
ग्रा. मात्रा प्रति है. की दर से बुआई के बाद भुरकाव करके भी कर्तककीट से दलहनी
फसलों को बचाया जा सकता है.
चने की फली वेधक कीट (ग्राम पॉड बोरर)
कर्तक कीट की भांति ही यह भी एक सर्वभक्षी कीट है. इसका वैज्ञानिक नाम हेलिओथिस
आरमीजेरा है. यह कीड़ा चने के अलावा मटर, तम्बाकू, टमाटर, आलू, कपास आदि
महत्वपूर्ण फसलों को भी क्षति पहुंचाता है. इसे चने की सूंडी, चने की इल्ली आदि
कई नामों से जाना जाता है. चने की फसल का यह एक घातक शत्रु है इस कीट की
सूंडियों का रंग हल्का हरा होता है तथा इन्हीं के द्वारा फसलों का वास्तविक
क्षति होती है. कर्तक कीट की सूंडियां तो केवल रात के समय ही अपने छिप हुए
स्थानो से निकलकर फसलों को क्षति पहुंचाती हैं, जबकि फली बेधक कीट की सूंडियां
दिन के समय भी सक्रिय रहता है तथा दलहनी फसलों की फलियों को बेधकर अन्दर ही
अदर बढ़ रहे दानों को खाती रहती हैं. फलियों पर बने छिद्रों को देखकर हा उनकी
उपस्थिति का पता चल जाता है. अधिक क्षतिग्रस्त फसलों में खाली फलियों की संख्या
काफी बढ़ जाती है. इस प्रकार फसलों की उपज सूंडिया की संख्या और हमले की
तीव्रता के कारण घट जाता है. ये सूंडियां जब एक फली के दानों को खा जाता हैं तो
साथ की दूसरी स्वस्थ फलियों पर आक्रमण प्रारम्भ कर देती हैं. इस कीट की एक
सूंडी प्यूपा की अवस्था तक पहुंचने के पूर्व लगभग ३०-४० फलियों को खोखला कर
देती है. प्रौढ़ शलभों का रंग पीला भूरा होता है. इनकी लंबाई लगभग १६ मि. मी.
तथा चौड़ाई ६ मि. मी. होती है. पंख फैलाने पर इनकी चौड़ाई ३७ मि. मी. होती है.
इस कीट की शलभ मादाएं अपने अंडे पौधों के मुलायम भागों पर देती हैं. एक मादा
अधिक से अधिक ७४० अंडे ४ दिनों में देती है. ये अंडे चमकदार पीले और आकार में
गोल होते हैं. अप्रैल से अक्तूबर के मध्य अंडों से लगभग २-४ दिनों तथा फरवरी
के महीने में ६ दिनों में नवजात सूंडियां निकल आति हैं. ये सूंडियां सर्वप्रथम
कुछ दिन के लिए पौधों की पत्तियों को खाती हैं. उसके बाद फलियों में छिद्र करके
घुस जाती हैं, और बढ़ते हुए दानों को अन्दर ही अन्दर खाती रहती हैं. सूंडियां
१३-१९ दिनों में पूर्ण विकसित हो जाती हैं. पूर्ण विकसित सूंडियां फलियों से
निकल कर मिट्टी में जाकर प्यूपा में परिवर्तित हो जाती हैं. सक्रिय मौसम में
प्यूपाकाल ८-१५ दिनों का होता है, परन्तु शरदृतु में यह समय न्यून तापमान आदि
के कारण बढ़ जाता है. इस कीट की एक वर्ष में लगभग ८ पीढ़ियां होती हैं.
रोकथाम
इस कीट की रोकथाम के लिए फसलों पर हमला दिखाई देते ही थायोडान के ०.०७ हमला
प्रतिशत घोल का छिड़काव कर देना चाहिए तथा आवश्यकतानुसार १०-१५ दिनों के अन्तर
पर उस छिड़काव को दोहराया जा सकता है. इस छिड़काव के अलावा इसी कीटनाशी रसायन
के ४ प्रतिशत चूर्ण की २०-२५ किलो-ग्राम मात्रा को प्रति है. का दर से भुरकाव
करके भी इस कीट से दलहनी फसलों को बचाया जा सकता है. ५ प्रतिशत डी.डी.टी.+५
प्रतिशत बी. एच. सी. चूर्ण के मिश्रण के भुरकाव द्वारा भी इस कीट से फसलों की
रक्षा की जा सकती है. कारबरिल की ०.१ प्रतिशत सोद्रता वाले घोल के छिड़काव
द्वारा भी इस कीट से दलहनी फसलों को बचाया जा सकता है. इन कीट-~नाशा रसायनों के
छिड़काव से पत्तियां खाने वाली अन्य तरह-तरह की सूंडियों की भी रोकथाम हो जाती
है.
अरहर की फली की मक्खी (रेडग्राम पाँड फ्लाइ)
इस कीट का वैज्ञानिक नाम एग्रोमाइजा आट्सा है. अरहर उगाने वाले सभी क्षेत्रों
में यह कीट पाया जाता है. परन्तु उत्तर भारत में अपेक्षाकृत यह सामान्य रूप में
मिलता है. इस कीट की प्रौढ़ छोटी सी काली मक्खी जैसी होती है, जिसके छोटे-छोटे
मैगट फलियों में घुसकर अन्दर ही अन्दर दानों को खाकर अरहर की फसल को नुकसान
पहुंचाते हैं. इस कीट से ग्रसित फलियों पर फफूंदी, बैक्टीरिया आदि बीमारियों
का भी प्रकोप हो जाता है, जिसके फलस्वरूप पैदावार घट जाती है तथा किसान भाइयों
को बहुत अधिक आर्थिक क्षति उठानी पड़ती है.
मादा मक्खी छोटे अंडे मुलायम फलियों पर देती है. इन अंडों से २-४ दिनों में
छोटे मैगट निकल कर पहले कुछ दिनों तक फलियों की एपीडर्मिस को खाते हैं,
तत्पश्चात फलियां बेधकर दानों को क्षति पहुंचाते हैं. ये मैगट ५-१० दिनों के
अन्दर पूर्ण विकसित हो जाते हैं. पूर्ण विकसित मैगट क्षतिग्रस्त फलियों के बीट
में ही प्यूपों में परिणित हो जाते हैं. प्यूपों से ४-१३ दिनों के अन्दर
मक्खियां निकल आती हैं. इस कीट का एक जीवन-चक्र पूरा होने में ११-२७ दिनों का
समय लगता है और एक साल में इसकी कई पीढ़ियां पाई जाती हैं.
रोकथाम - चूकि मादा मक्खियां अपने अंडे कोमल फलियों पर देती हैं, अत: इस कीट
से अरहर की फसल को बचाने के लिए प्रारंभिक अवस्था में ही फलियों के आते ही डी.
डी.टी. के ०.१ प्रतिशत घोल का छिड़काव करना चाहिए ताकि अंडों से निकलते ही मैगट
नष्ट हो जायें. ए. मोहम्मद हनीफ और उनके सहयोगी इंडियन ज. प्लांट प्रोटेक्शन ५
(१): ८३-८६ १९७७ के अनुसार अल्डीकार्व के रवों को १.२५ वास्तविक तत्व प्रति है.
की दर से बुआई के ४५ दिनों के बाद देने से या सेवीडाल कारवरिल+बी. एच. सी.
कारवो-~फेनाथियान या ट्राइक्लोरफान की एक किलो-~ग्राम वास्तविक मात्रा का,
फलियों के बनते समय, १५ दिनों के अन्तर पर, दो बार भुरकाव करने से कीट की
संख्या पर काफी हद तक नियंत्रण पाने के साथ-साथ ही उपज की भी वृद्धि की जा
सकती है. प्लूममाथ - इसका वैज्ञानिक नाम एकजालास्टिस एटोमोजा है. यह कीड़ा
मुख्यतया आंध्र प्रदेश, असम, मध्य प्रदेश, तमिलनाडु, महाराष्ट्र और कर्नाटक में
अरहर का विशेष शत्रु है. इसकी सूंडियों द्वारा फसल को क्षति पहुंचाती है. ये
सूंडियां सर्वप्रथम अरहर की फलियों की ऊपरी सतहों को खुरच कर तथा बाद में
फलियों में छिद्र बनाकर अन्दर चली जाती हैं. फलियों में बढ़ रहे दानों को खाकर
अरहर की फसलों को भारी नुकसान पहुंचाती हैं, जिसके परिणामस्वरूप उपज घट
जाती है. पूर्ण विकसित होने पर इन सूंडियों की लंबाई १.२५ से. मी. होती है.
इसका रंग हरा भूरा होता है. सूंडियों के शरीर पर छोटे-छोटे रोयें होते हैं.
पौधों के मुलायम भागों पर मादा शलभ १५-२० अंडे अलग-अलग देती हैं. अंडों से २-५
दिनों में सूंडियों के अन्दर दानों को खाकर लगभग १०-२५ दिनों में पूर्ण विकसित
हो जाती है. पूर्ण विक-~सित सूंडियां फलियों की ऊपरी सतह पर अथवा प्रवेश
छिद्रों के मध्य ही प्यूपों में परि-~वर्तित हो जाती हैं. इनका एक जीवन-चक्र
पूरा होने में लगभग १७-४२ दिनों का समय लगता है. पोषक पौधे बराबर मिलते रहने पर
यह कीट पूरे साल सक्रिय रह सकता है. वर्षा ऋतु में इस कीट का हमला अपेक्षाकृत
अधिक तीव्र होता है.
रोकथाम - मिथाइल-पैराथियान के ०.०५ प्रतिशत के घोल के छिड़काव द्वारा इस कीट पर
नियंत्रण पाया जा सकता है. डी. डी. टी. घुलनशील के ०.२ प्रतिशत घोल का इस्तेमाल
करके भी इस कीट की रोकथाम की जा सकती है.
मसूर का फली वेधक कीट
इस कीट का वैज्ञानिक नाम इटोलिया जिन्केनेला है. यह उत्तर भारत में मसूर और मटर
का एक प्रमुख कीट है. इसकी छोटी हरी सूंडियां फलियों में घुस कर बढ़/पड़ रहे
दानों को खाकर फसल को नुकसान करती हैं. फरवरी और मार्च के महीनों में रात्रिचर
शलभ निकलते हैं. मादा शलभ पोषक पौधों के विभिन्न भागों पर यहां तक कि फलियों पर
अलग-अलग अथवा समूहों में अंडे देती हैं. नव-~जात सूंडियां पहले फूलों को खाती
हैं. तत्प-~श्चात् फलियों में सूराख करके घुस जाती हैं और अन्दर ही अन्दर बढ़ते
हुए दानों को खाती रहती हैं. ये सूंडियां १०-२७ दिनों में पूर्ण विकसित हो जाती
हैं. पूर्ण विकसित सूंडियां खेती की मिट्टी में २-४ सें.मी. की गहराई में जाकर
प्यूपा में बदल जाती हैं. प्यूपा से १०-१५ दिनों के अन्दर शलभ निकलने लगते हैं.
यह कीड़ा पूरे वर्ष सक्रिय रहता है तथा एक साल में इसकी लगभग ५ पीढ़ियां पाई
जाती हैं.
रोकथाम - मेटासिस्टाक्स ०.०५ प्रतिशत अथवा डी. डी. टी. के ०.१ प्रतिशत सांद्रता
वाले घोल के छिड़काव द्वारा इस कीट पर काबू पाया जा सकता है.
मटर की पत्ती में सुरंग बनाने वाला कीट
इस कीट का वैज्ञानिक नाम फाइटो-~माइजा अटरीकारनिस है. उत्तर भारत में इस कीट का
प्रकोप काफी फैला हुआ है. यह मटर, मसूर आदि जैसी दलहनी फसलों का प्रमुख शत्रु
कीट है. इस कीट की प्रौढ़ मक्खी जैसी होती है. इस कीट के मैगटों द्वारा ही फसल
को वास्तविक नुकसान पहुंचता है, जैसा कि इस कीट के नाम से ही पता चलता है. इसके
मैगट पत्तियों में सुरंगें बनाकर नुकसान पहुंचाते हैं. क्षतिग्रस्त पत्तियों पर
सूर्य की चमकदार रोशनी पड़ने पर ये मैगट अपनी सुरंगों में साफ-साफ पत्तियां
खाते हुए दिखाई देने हैं. यह कीट दिसम्बर से अप्रैल या मई तक सक्रिय होता है,
जब कि साल के शेष समय में यह मिट्टी के अन्दर प्यूपा की अवस्था में ही रहता है.
दिसम्बर में मादा मक्खियां पत्तियों के तन्तुओं में अंडे देती हैं. इन अंडों से
२-३ दिनों में मैगट निकल आते हैं. मैगट पत्तियों के निचले और ऊपरी तन्तुओं के
बीच टेढ़ी-मेढ़ी सुरंगें बनाते हैं. ये मैगट लगभग ५ दिनों में उन्हीं सुरंगों
के मध्य प्यूपा में परिवर्तित हो जाते हैं. इन प्यूपा से लगभग ६ दिनों में
प्रौढ़ मक्खियां निकल आती हैं. इस कीड़े का एक जीवन-चक्र लगभग १३-१४ दिनों में
पूरा हो जाता है.
रोकथाम - इस कीट के आक्रमण से दल-~हनी फसलों को बचाने के लिए रोगर,
मेटासिस्टाक्स अथवा एंथियों के ०.०२ प्रतिशत के घोल या लिंडेन अथवा सेविन के
०.१ प्रति-~शत के घोल का छिड़काव फसल पर कीट का हमला दिखाई पड़ते ही कर देना
चाहिए. आवश्यकतानुसार यह छिड़काव २-३ सप्ताह के अन्तर पर दोहराया जा सकता है.
बिहार की रोयेंदार सूंडी
इस कीट का वैज्ञानिक नाम डाईक्रिसिया आवलिकुआ है. यह एक सर्वभक्षी कीट है. यह
मुख्य रूप से उड़द, मूँग, तिल, असली, सरसों और कुछ प्रमुख सब्जियों का भी भयानक
शत्रुकीट है. पंख फैलाने पर इस कीट की प्रौढ़ शलभ लगभग ५० मि. मी. नापी जा सकती
है. इनका रंग हल्का पीला होता है. इस कीट की सूंडियां जैसा कि नाम से ही प्रतीत
होता है, रोयेंदार होती हैं तथा सूंडियों के द्वारा ही फसलों को नुकसान पहुंचता
है. ये सूंडियां पत्तियों को खाती हैं. इनका आक्रमण तीव्र होने पर पौधों की
पत्तियां पूरी तरह से नष्ट हो जाती हैं तथा फसल बरबाद हो जाती है. पूर्ण
विकसित सूंडियों की लम्बाई ४०-४५ मि. मी. होती है. गर्मियों (मई-जून) में और
जाड़ों (दिसम्बर से फरवरी) में यह कीट प्यूपा अवस्था में पौधों के मलवों में
व्यतीत करती है. मार्च में प्रौढ़ निकलते हैं. ये भी रात्रिचर होते हैं. मादा
शलभ लगभग ४००-१००० अंडे समूहों में पत्तियों की निचली सतहों पर देते हैं. अंडों
से लगभग ८-१३ दिनों में सूंडियां निकल आती हैं. सर्वप्रथम ये सूंडियां समूहों
में रहकर नुकसान पहुंचाती हैं परन्तु बाद में अपने पोषक पौधों की खोज में
अलग-अलग हो जाती हैं. ये सूंडियां ४-८ सप्ताह में पूर्ण विकसित हो जाती हैं.
पूर्ण विकसित सूंडियां मिट्टी में अथवा पौधों के मलवों में काकून बना कर उसी
में प्यूपा बन जाती हैं. सक्रिय मौसमों में प्यूपों से १-२ सप्ताहों में प्रौढ़
निकल आते हैं, जो लगभग एक सप्ताह तक जीवित रहते हैं. एक जीवन-चक्र पूर्ण होने
में लगभग ६-१२ सप्ताह का समय लगता है.
रोकथाम - बी. एच. सी. १० प्रतिशत चूर्ण अथवा मैलाथियान ५ प्रतिशत चूर्ण की
२५-३० कि. ग्रा. मात्रा प्रति हैक्टर की दर से क्षति-~ग्रस्त फसलों पर भुरकाव
कर के इस कीट पर नियंत्रण पाया जा सकता है. इसके अलावा मिथाइल पैराथियाल के
०.०४ प्रतिशत सांद्रता वाले घोल के छिड़काव द्वारा भी फसलों को इस कीट से बचाया
जा सकता है.
मटर तथा सोयाबीन का तना छेदक
इस कीट का वैज्ञानिक नाम मेलान एग्रोमाइजा फसियो लाई है. इसे बीन फ्लाई तना
छिद्रक या तना बेधक कीट के नामों से भी जाना जाता है. मटर तथा सोयाबीन के
अतिरिक्त यह फ्लाई अन्य कई दलहनी फसलों को नुकसान पहुंचाती है. इस कीट की
प्रौढ़ मक्खी जैसी होती हैं. इनकी लम्बाई लगभग २ मि. मी. होती है.
