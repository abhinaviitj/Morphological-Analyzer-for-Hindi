<शोचिअल् श्चिएन्चे><षेलिगिओन्><अइस्ह्नव् भ्हग्तन्डस्><षमनन्ड्-ढर्स्हन् शमिक्स्ह><१९९१><फ्रग्यन् फ्रकस्हन् ंअन्च्ह्><णेत् ढेल्हि><४४ टो ५१><२३००><अइस्ह्नव्-षमनन्ड् ढर्स्हन् शमिक्स्ह>

रामानन्द के नामपर आज भी एक विशाल सम्प्रदाय भारत में फैल रहा है, वह
विरक्तों का दल है और लोग उसे विरागी सन्तों या रामादल के सन्तों के नाम
से पुकारते हैं. ये सन्त सारे भारत में रामोपासना का प्रचार करते हैं.
राम इस देश में कितने प्रिय हैं यह तो देश के नर-नारी ही जानते हैं. यही
सब रामानन्द स्वामी की देन है जो धार्मिक क्षेत्र में चमकती है, पूर्व
चिन्तन व लेखन है जिनकी लेखनी अथवा विचारभिव्यक्ति का एक मात्र सम्बल है.
ऐसे स्वतन्त्र चेता शून्य सैद्धान्तिक मान्यताओं से अनभिज्ञ कुछ विद्वान
स्वामी रामानन्दजी एवं उनके गुरुदेव स्वामी राघवानन्द को रामानुज परम्परा
का अनु-~यायी बताते हैं जो सर्वथा भ्रान्तिमूलक है. सैद्धान्तिक एवं
व्यावहारिक कुछ समानताओं के आधार पर ही यदि एकता ही स्थापना होने लगे तो
किसी भी सम्प्रदाय का स्वतन्त्र अस्तित्व नहीं हो पायेगा. जो आरोप स्वानी
रामानन्द पर लगाया जाता है वह आरोप रामानुजाचार्य पर भी लगाया जा सकता
है. ऐसे ही विमूढ़ दृष्टि वालों ने शंकराचार्य को प्रच्छन्न बौद्ध कहा है
अतएव स्वामी रामानन्द की परम्परा सर्वथा स्वतन्त्र है जिसकी शुरुआत
श्रीरामजी से हुई है."
--भारतीय दर्शन (डॉ. सर्वपल्ली राधाकृष्णन)
उधृत श्रीमठ स्मारिका, पृ. २७९
उपयुक्त प्रमाणों के सूक्ष्म विवेचन से यह स्पष्ट होता है कि रामानन्द या
रामावत दर्शन अद्वैत एव विशिष्टाद्वैत दर्शन का मध्यवर्ती दर्शन है जो
शोध करने के बाद आधुनिक विद्वानों ने स्पष्टत: प्रमाणित किया है. यद्यपि
आधुनिक विद्वान रामानन्द दर्शन से परिचित न होने पर भी रामानन्द
सम्प्रदाय के साहित्य के विवेचन से अपने विचारों को अभिव्यक्त किये हैं.
जो वास्तविकता है यह स्वतन्त्र परम्परा अपने स्वतन्त्र दर्शन के साथ
विश्व के समस्त दर्शनों पर अपनी छवि अंकित करती है. मध्ययुग के बाद इस पर
दर्शन के नाम से विशिष्टाद्वैत थोपा गया है. इसकी प्रतिक्रिया रामानन्द
सम्प्रदाय में किस तरह हुई--संक्षिप्त में प्रस्तुत है.
विशिष्टाद्वैत और रामानन्दीय सन्त
मध्ययुग में मुसलमानों के अत्याचासर से त्रस्त होने के बाद दर्शन
समाप्तप्राय: हो गया था. ऐसे समय में ही विशिष्टाद्वैत दर्शन रामानन्द
सम्प्रदाय पर लादा गया. परिणाम मे प्रतिक्रियाओं का संक्षिप्त क्रमानुसार
विवेचन प्रस्तुत है- अयोध्या में रसिक सम्प्रदाय के आदि प्रचारक महात्मा
रामप्रसाद के शिष्य रघुनाथ प्रसादजी ने अन्य मतों का विरोध न करते हुए भी
अपने को द्वैत मतानुयायी कहा है--
एक अद्वैत अरु द्वैतमन, पुनि विश्षिट अद्वैत.
यद्यपि तिहुँ में स्वानी सो, पै राखत मत द्वैत..
--श्रीमहाराज चरित, पृ. १००
श्रीराम नवरत्न सार संग्रह में महात्मा रामचरणदासजी लिखते हैं--
शुद्धं द्वैतमतं विद्धि सेव्य सेवक भावदम् .
सामिष्यं च सुमुक्तिं च नित्यं गोलोक धामकम ..
--उधृत महाशंभु संहिता, पृ. ५५
रस मालिका-कार ने उल्लेख किया है--
सुनहु चित्त बुधि मते जीव नहीं मिलत ईश कंह.
दास रूप नहिं मिलत दास होइ रहत ईश पंह..
तथा ब्रजमनि कनी फूटि तेहि मिले न भाई.
मनि समीप जड़ि जाइ परम शोभा अधिकाई..
--रस मालिका पृ.४१, श्री रामचरणदास
महात्मा बालकराम विनायक लिखते हैं, "इस कलि काल में श्री स्वामी
रामानन्दजी महाराज शुद्धाद्वैतवाद के प्रखर और प्रबल आचार्य हुए."
--कल्याण-वेदान्तांक वर्ष ११, पृ. ४४०, वेदान्त दर्पण
आत्मबोध में--महात्मा बनादासजी लिखते हैं--
द्वैत माहि अद्वैत है गुह्रा गोपि अतिसार.
ताते द्वैताद्वैत मत करिहैं सन्त विचार.. छन्द २२२
महात्मा सिया बल्लभ शरणजी लिखते हैं--
द्वैताद्वैत हमार मते इमि भाखै मोपहिं.
सोइ तुलसी कृत विषे भासत मो मन माहिं..
--गुरु माहात्म्य, छ. २९४
`मायावादी मत राम रघुनाथ उपासी'
--पंच पटल में सिद्वान्त पटल, पृ. २४ डकौर, रणहर पुस्तकालय.
रामानन्द साहित्य और हिन्दी साहित्य पर उसका प्रभाव, पृष्ठ २३८ में
शोधकर्ता डॉ. बदरीनारायण के मतानुसार जानकीभाष्य की १५० वर्ष पूर्व
वास्तविकता उजागर हेतु शोध की आवश्यकता है. वर्तमान विद्वान् सम्प्रदाय
के हित के लिए आगे आयें.
गुरु गन्थ साहिब
पश्चिमोत्तर भारत की प्रमुख भाषा पंजाबी में सर्वमान्य वेद पुराण भागवत
के समान प्रतिष्ठा प्राप्त ग्रन्थ है. आज भी श्रद्धा विभार हो गुरु
ग्रन्थ साहिब का पाठ किया जाता है. इसमें १२ वीं शताव्दी से १७ वीं
शताब्दी के प्रमुख संतों की वाणियों का संग्रह है. इसके संग्रह के विषय
में डॉ. मनमोहन सहगल ने भुवन वाणी ट्रस्ट, लखनऊ-३ द्वारा प्रकाशित की
भूमिका में अपना मत प्रगट किया है. इसके साथ ही स्वयं नानकदेव ने कहा है
कि कबीर, सैन, नामदेव, रविदास आदि सन्तों के प्रताप से प्रभु मिले हैं
(पृष्ठ २७४ भाग ३) अर्थात् सर्व समर्थ सिद्ध सन्तों की वाणियों को
दर्शनिक कृति का आधार न लेकर उपदेशात्मक शैली में सच्ची राह प्राप्ति
हेतु गुरु परम्परा की विचारधारा को पुष्ट बनाने हेतु संग्रहीत किया. एक
ओर तो सिक्ख समुदाय का प्राण प्यारा यह ग्रन्थ रहा है तथा रामानन्द
सम्प्रदाय से दूर इस ग्रन्थ को मानकर इसको बिगाड़ा नहीं है. इस सम्प्रदाय
पर पूर्ण रूप से प्रभावी होने के कारण सम्प्रदाय के किसी विद्वान सन्त को
इस ओर प्रेरित भी नहीं किया है अन्यथा रामानुजी वर्ग का भंड़ाभोड़ हो
जाता है. क्योंकि इसमें लगभग तेरह हजार बार हरि या रा म या ओ३म् का नाम
आया है. राम भगति रामानन्दु जानै, दाशरथि राम, राजा राम आदि बहुत से
शब्दों का प्रयोग है, इसमें किसी बी रामानुजी सन्त की वाणी नहीं हैं. अति
आश्चर्य की पहेली है कि आज तक क्यों इस अनमोल ग्रन्थ के महत्व को नकारा
गया है.
प्रसंग पारिजात
स्वामी रामानन्द के सम्पूर्ण जीवन चरित का समायोजन इस ग्रन्थ में है.
इसकी भाषा पैशाची अदना छन्द तथा अष्टपदी १०८ में वर्णित हैं. सन्त चेतन
दासजी ने इसकी रचना संवत १५१७ में की थी. यह ग्रन्थ भविष्यवाणी युक्त
प्राप्ति ग्रन्थ है. इसमें भविष्यवाणी ३० जनवरी सन् १९४८ में पूर्ण होने
के बाद श्रीराम मंगलदास सिद्ध सन्त गोकुल भवन की आज्ञा से प्रकाशित हुआ
था. इसको महात्मा बालकराम विनायक सारनाथ पुस्तकालय से लाये थे. अब यह
ग्रन्थ सम्प्रदाय में सर्वमान्य है. इसकी सभी अष्टपदियों का अनुष्ठान
करके साधक कृतकृत्य होते हैं.
इन सब ग्रन्थों के अतिरिक्त रामानन्द दर्शन का प्रभाव भारत के सभी
क्षेत्रों में पड़ा था, अत: सत्रहवीं शताब्दी तक के हिन्दी ग्रन्थों में
या क्षेत्रीय भाषा के भक्ति साहित्य में रामानन्द दर्शन का अनुसंधान किया
जा सकता है.
आधुनिक विद्धानों का रामानन्द दर्शन के विषय में मत प्रस्तुत है--
डॉं. बदरीनारायण अपने शोधग्रन्थ में लिखते हैं कि "यद्यपि आनन्द भाष्य
स्वामीजी कृत नहीं है ऐसा मेरा दृढ़ विश्वास है" (रामानन्द सम्प्रदाय तथा
उसका हिन्दी साहित्य पर प्रभाव, पृ. १५४)
डॉ. बलदेव मिश्र लिखते हैं "गोस्वामी ने पारमार्थिक और व्यावहारिक दोनों
दृष्टिकोणों का यथा स्थान उपयोग किया है... उनका यथार्थ दार्शनिक
सिद्वान्त अद्वैत है न कि विशिष्टाद्वैत" (तुलसी दर्शन, पृ. २१२ )
डॉ. श्रीवास्तव लिखते है, "विशिष्टाद्वैतियों ने सप्रमाण उन्हें
विशिष्टाद्वैत मतानुयायी सिद्ध किया है" (रा. स. तथा सा. प्र. पृ ३६३)
वह निष्कर्ष में लिखते हैं, "वस्तुत: उन्होंने अद्वैत और विशिष्टाद्वैत
दोनों के ही गुणों को लेकर उनके दोषों को अस्वीकार किया है" (वही, पृ३६३)
यद्यपि डॉ. बदरीनारायण श्रीवास्तव को यह ज्ञात नहीं था कि तुलसी दर्शन
रामावत दर्शन है. उनको परमपरा से जो प्राप्त हुआ उसी को उन्होंने अपने
ग्रन्थ में प्रतिपादित किया. फिर भी डॉ. श्रीवास्तव ने वास्तविता स्वीकार
करने में संकोच नहीं किया है.
डॉं बदरीनारायण श्रीवास्तव लिखते हैं "रामानन्द मत के सम्बन्ध में जानने
का अभी तक कोई समुचित प्रयास नहीं किया गया. प्राय: अंग्रेज विद्वानों के
मतों पर ही हिन्दी साहित्य के विद्वानों ने अपनी धारणायें बनायी हैं"
(वही, पृ. ३७३)
डॉ. श्रीवास्तव के अनुसार, "रामानन्द सम्प्रदाय मूलत: भक्ति सम्प्रदाय
है, यहाँ भक्ति प्रधान है मध्ययुग या उसके लगभग २०० वर्ष पश्चात तक दर्शन
सम्बन्धी ग्रन्थों का नाम तक नहीं मिलता है" (वही, पृ. ३९८)
भारतीय दर्शनकार के शब्दों में, "आचार्य रामानन्द का भारत में जो प्रचार
हुआ सम्भवत: वह चार हजार वर्षों से इधर किसी भी धर्म संस्थापक या
धर्माचार्य (वह (श्री रामानन्दाचार्य) प्रधान रूप से काशी पंचगंगा घाट
में निवास करते थे. यह विश्वास पूर्वक कहा जाता है कि वहाँ उनका मठ था जो
मुसलमानों ने तुड़वा डाला. वर्तमान में वहां पत्थर का प्लेटफार्म
(चबूतरा) है जिसके ऊपर उनके चरण चिन्ह स्थापित हैं.
वहाँ कहा जाता है कि रामानन्द के प्रधान बारह शिष्य थे उनमें पीपा, कबीर
इत्यादि हैं.)
कभी-कभी प्रश्न होता है कि जब रामानन्द सिद्वान्त क्षेत्रीय लोकभाषा में
उपलब्ध था फिर आज तक उपयोगिता होने पर भी उपलब्ध क्यों नहीं हो सका? क्या
प्राचीन संत सिद्धान्त को महत्त्व नहीं देते थे या फिर अनभिज्ञ थे? इस
प्रश्न का तर्कसंगत उत्तर क्या हैं?
जब गोस्वानीजी ने रामचरितमानस की रचना की थी उस समय तक रामानन्द दर्शन
समाज में लोकभाषा के माध्यम से फैलता जा रहा था. उसी समय गोस्वामीजी की
कीर्ति काशी निवासी पंडितों को स्वीकार्य नहीं थी, यद्यपि तत्कालीन समाज
के मूर्धन्य विद्वानों ने ग्रन्थ को सराहा था, स्वयं आशुतोष शिव के
विश्वनाथ मन्दिर में सत्यम शिवम् सुन्दरम् कहा था. इसके बावजूद
गोस्वामीजी के रामचरितमानस को नष्ट करने का प्रयास होता रहा परन्तु प्रभु
कृपा से मानस की जनमानस के ह्रदय में बसकर घर-घर में हस्तलिखित प्रतियाँ
पहुँचती गयीं. अपनी-अपनी सामान्य से विशेष सभी समस्याओं का समाधान मानस
में होने से तथा विरोधी अभियान के कारण सुरक्षित रह सका, परन्तु अन्य
विद्वान जो या तो साधना की पराकाष्ठा पर नहीं पहुंचे या अर्न्तमुखी जीवन
को बाह्रा बनाकर सांसारिक उलझनों को मात्र सिद्वान्त के कारण स्वीकार
नहीं किये. इसके अतिरिक्त गोस्वामीजी ने स्पष्ट शब्दों में आदेश दिया
था--
कोउ कह सत्य झूठ कह कोउ प्रबल युगल कोउ मानै.
तुलसीदास जब छाँडि तीनों भ्रम तब आतम पहिचानै..
इस कारण समस्त रागद्वेष के साथ अपना स्वाभिमान दर्शन, आचार संहिता आदि को
नष्ट होते देखते रहे, दूसरी ओर प्रमुख कारण था कि रामानन्द परम्परा से
मुसलमान विरोध मानता था अत: जहाँ भी सम्भव हो सका इस्लाम को फैलाने के
लिए उन्होंने एक ओर तलवार का सहारा लिया एवं रामानन्द परम्परा के साहित्य
को समाप्त कर दिया था या साहित्य नष्ट नहीं कर पाये उसमें गम्भीर विषय को
बदलकर साहित्य के स्वरूप को ही विकृत कर दिया.
भक्तमाल
अठारहवीं विक्रम शताव्दी के प्रारम्भ में रामानुजानुयायी वर्ग ने देखा कि
समय अनुकूल है तो क्यों न अपना प्रभाव फैला दिया जाय और उन्होंने
धीरे-~धीरे साहित्य को बदलना प्रारम्भ किया. काशी का पंचगंगा पीठ ध्वस्त
होने के बाद अनन्तानन्दजी ने मथुरा में आश्रम बनाया और उनके शिष्य
कृष्णादास पयाहारी ने गलता गादी बनायी. गलता गादी पर पयाहारीजी की चार
पीढ़ीयों के बाद रामानुजानुययायी प्रभावी हो अधिकार क्षेत्र में ले लिए.
स्वंय पयाहारीजी तीन ग्रन्थ (जो पोथीखाना जयपुर की ग्रन्थ सूची पृष्ठ २५
पर अंकित हैं, १. भ्रमरगीत, २.जुगलमान शतक तथा ३. परमत्त्व निरुपण) को
समाप्त कर दिया गया. यह ग्रन्थ वर्तमान गलता गादी के महन्त दामोदराचार्य
की समस्त पुस्तकों के बंडलों में उपलब्ध नहीं हो सके जबकि पंडित गोपाल
नारायण बोहरा के अनुसार यह ग्रन्थ उनकी ८०० ग्रन्थों की सूची के अन्तर्गत
थे. इसके अतिरिक्त पयाहारीजी के शिष्य अग्रजी एवं उनके शिष्य नाभाजी के
भक्तमाल की रचना की परन्तु आज तक मूल प्रतिलिपि कहीं भी नहीं मिल सकी.
पुरातत्व विभाग ने यह स्वीकार किया है कि नाभाजी ने श्री पयाहारीजी के
सान्निध्य में भक्तमाल की रचना की है. (गल ता गादी पर पुरातत्व विभाग के
बोर्ड पर अंकित है) वही भक्तमाल आज उपलब्ध नहीं है. राजस्थान के जनपद
सीकर में रैवास पीठ की स्थापना अग्रदेवाचार्य ने की. उनका बावन द्वारा के
अंर्तगत स्थान है. इसी द्वारा के संस्थापक के शिष्य ने भक्तमानल की रचना
की तथा स्वयं अग्रदेवाचार्य ने पद कुण्डलियाँ ध्यानमंजरी इत्यादि की रचना
की है परन्तु वर्तमान में न तो अग्रदेवाचार्य का ही साहित्य वहाँ उपलब्ध
है और न ही नाभाजी का भक्तमाल उपलब्ध है.
इसलिए नाभाजी के भक्तमाल में कुछ-कुछ परिवर्तन किया गया. जहाँ भी
रामानन्द का या रामावत का नाम था वहां रामनुज किया गया. इसके अतिरिक्त
सबसे विचारणीय प्रश्न यह है जब नाभाजी ने निम्बार्काचार्य, मध्याचार्य,
विष्णु स्वामी का एक-एक छप्पय में वर्णन नहीं किया है किन्तु रामानन्द
सम्प्रदाय का होने के कारण केवल रामानन्दजी के वर्णन में एक छप्पय
स्वतन्त्र रूप से भक्ति-~माल में हैं--इसके अतिरिक्त किसी अन्य का नहीं
फिर रामानुज के लिए छप्पय संख्या २८ व ३१ व ३५ में कैसे लिखा गया. इसका
सीधा अर्थ है कि रामानन्द सम्प्रदाय को अधीनस्थ कर सम्पूर्ण भारत पर
प्रभावी हो वैष्णव संगठन के चार आचार्यो में एक आचार्य बनने का प्रयास
किया. रामावत शब्द का प्रयोग नाभाजी के क्षेत्रीय भाषा के अनुरूप किया है
जैसे आज भी मूलपुरुष के नाम पर शेखावत, नीमावत, कीलावत, नाथावत, शक्तकवत
आदि नाम प्रचिलत हैं. भक्तमाल पर रचना महात्मा रामप्रसादजी मंहथ मणिराम
छावनी ने की थी और रामप्रसाद जी विशिष्टाद्वैतवादी थे. यह तथ्य नितान्त
असत्य है. शोधकर्ता के शोध की सच्चाई इससे स्पष्ट होती है कि सर्वप्रथम
रामप्रसादजी मणिराम छावनी के महंथ नहीं थे यह तो शुक्ल श्री में बिन्दु
के प्रथम प्रर्वतक हैं. यह बड़ी जगह अयोध्या के महंथ थ. बड़ी जगह से ही
चौथी पीढ़ी के सन्त ने मणिराम की छावनी की स्थापना की थी. द्वितीय,
महात्मा रामप्रसाद विशिष्टाद्वैत के समर्थक या प्रतिपादक नहीं थे,
इन्होंने स्वयं शुद्धद्वैत माना तथा शिष्य परम्परा ने भी इसी को स्वीकार
किया. इसके लिए खोज के नाम पर इतिहास को कंलकित करने वालों को पुन:
गम्भीरता से सोचना होगा. इनके ऊपर विशिष्टाद्वैत का प्रभाव था. इन्होने
ही जानकीभाष्य की रचना करके महात्मा रामप्रसाद को जानकी भाष्यकर्ता बनाने
का प्रयास किया था. जबकि प्रथम रसिकाचार्य रामप्रसाद से लेकर बनादास की
शिष्य परम्परा तक विशिष्टाद्वैत को मान्यता उनके शिष्य-प्राणियों ने नहीं
दी है. इस वर्ग के विशाल साहित्य के अध्ययन से स्पष्ट छावि सामने आ
जायेगी.
ऐसे ही सम्प्रदाय कटकों के लिए स्वामी भगवदाचार्यजी ने स्पष्ट लिखा
है--जब किसी सम्प्रदाय में ज्ञान पाखण्ड का उदय होता है तब उसके साथ ही
उसके विनाश एवं अप्रतिष्ठा की सामग्री उदित होती है. आज कुछ मनमाने
पंड़ित पूर्वजों के नाम पर कुछ पुस्तक स्त्रोत, गीत भजन लिख रहे है,
प्रकाशित करा रहे हैं. परन्तु ऐसे कार्यों से सम्प्रदाय समृद्धि न होकर
सम्प्रदाय का अधोगमन होगा. अधोगमन का नाम समृद्धि और वृद्धि नहीं माना जा
सकता है. (रामानन्द भाष्य, पृ. ८, १९६३--जगद्गुरु रामानन्दाचार्य स्वामी
भगवदाचार्य.)
अन्यत्र स्वामीजी स्पष्ट करते हैं--विशिष्टाद्वैत की रचना सम्भव है
यामुनाचार्यजी की लेखनी से हुई होगी परन्तु उसका दिगन्त व्यापी प्रसार तो
रामानुजाचार्य की ओजस्विनी लेखनी ने ही किया. अन्यत्र किसी भी दर्शन में,
किसी पुराण में, किसी संहिता में इस शब्द का संकेत से भी उल्लेख नहीं हुआ
है. भगवगीता में भी इस शब्द का उल्लेख नहीं है. उपनिषदों में भी इस
शब्द का पता नहीं है. श्री शठकोप स्वामी के ग्रन्थ में भी नाम उपलब्ध
नहीं है. (वही, पृ. १४)
स्वामीजी ने १८-९-५७ को एक पत्र लिखा थका. प्रस्तुत है--
भाई श्रीवास्तवजी,
राजनगर सोसाइटी
अहमदाबाद.
आशीर्वाद!
आपका १० सितम्बर का कार्ड मिला. आप सोपाधिक हुए, प्रसन्नता हुई. मैंने
आपको लिखा कि जिसका भाष्य लोगों ने आनन्द भाष्य लिखा है वह श्री रामानन्द
स्वामीजी का नहीं है. वह तो जानकी भाष्य की कतरन है. जालसाजी से लोगों ने
उसको आनन्द भाष्य नाम दे दिया है. आनन्द भाष्य की जगत में कोई हस्तलिखित
प्रति नहीं है. जनकी भाष्य की दो या तीन प्रतियां ५०/६० वर्ष की
हस्तलिखित प्राचीन उपस्थित हैं आप निश्चय रखें कि आनन्द भाष्य न तो
रामानन्द स्वामीजी का है न कोई उसकी प्रचीन प्रतिलिपि..... --स्वामी
भागवदाचार्य
श्री रामानन्द स्वामी का वेदान्त दर्शन भाष्य अद्यावधि अनुलब्ध है परन्तु
स्वामीजी सिद्धान्तानुसार प्राप्त अप्राप्त कोई भी भाष्य मान्य है. (वही,
पृ.१२) वेदान्त दर्शन रामानन्द भाष्य में श्री स्वामी भगवदाचार्य लिखते
हैं--
स्वामी श्री वासुदेवाचार्यजी दार्शनिक सार्वभौम, स्वामी रामपदारथ दासजी
महाराज, प. अखिलेश्वर दासजी, स्वामी श्री सीतारामशुरणजी महाराज, श्री
वासुदेवाचार्यजी महाराज, पंडितराज श्री स्वामी भगवदाचार्य से काशी में
११-९-६३ को मिले और स्वामी अनन्त श्री रामानन्दाचार्य द्वारा प्रणीत श्री
आनन्द भाष्य तथा श्री जानकी भाष्य एवं श्री जानकी कृपा भाष्य संक्षिप्त
सार तथा पंडितराज स्वामी भगवदाचार्य कृत श्री रामानन्द भाष्य जो तृतीय
अध्याय के कुछ पाद तक छप चुका है--इन चारों ग्रन्थों पर विचार-विमर्श
हुआ. अन्त में सर्व सम्मति से यह निश्चय किया गया कि आनन्द भाष्य और
जानकी भाष्य के जिस सूत्र के व्यख्यान में अविकलानपूर्वी मिलती हो उसका
संशोधन कर दिया जाये...कलह की शांति के लिए किया जाता है.
