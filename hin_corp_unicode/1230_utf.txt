<ठ्रन्स्लटेड् ंअटेरिअल्><ळिटेरटुरे><ंअलिक्, शइय्यड् आब्डुल्><शोओरज्मुक्हि ख शप्न><१९९०><णटिओनल् भोओक् ठ्रुस्ट्><णेत् ढेल्हि><३६-४३><२२००><ंअलिक्, श्.आ.- शोओरज्मुक्हि ख शप्न- ठ्रन्स्.ळिट्.-औ> 

बत्ती को जलाकर उसकी मां निकल आयी."घूमने नहीं गया था. भीम के यहां गया
था."इसके बाद उसने मां से मधुमक्खी के छत्ते को तोड़ने के संबंध की पूरी
योजना के बारे में बतलाया. सुनकर मां को खुशी हुई."मैंने सोचा था कि पिता
के बारे में समाचार जानने के लिए तू गया था.गुलच बड़बड़ाने लगा-`उन बातों
के बारे में मुझसे कुछ न कह. कोई मरना चाहे तो मरे. और तू यदि देखना चाहती
है तो देख आ. तुम लोगों की तो शर्म- तर्म भी नहीं है."उसकी मां भी क्रोधीत हो
उठी--"मुझे क्या पड़ा है?- पटरानी है, बहू है, खूब सेवा-सुश्रुसा होगी. मरने
के समय कौन मुंह में एक बूंद पानी देगा मैं देखूंगी."मां की बात को सुनकर
गुलच को खुशी हुई. उसी की तरह उसकी मां भी अपनी बात का कायल है."अच्छा,
रात काफी हो गयी है, जा, सो जा. इस समय चिल्लाने-विल्लाने की जरूरत नहीं
है."- गुलच ने कहा."तेरे कहने से ही नहीं होता. एक बार रात को घूमकर एक
को घर में लाकर तुझे क्या मजा मिला है, तुझे याद नहीं है, तुझे शर्म नहीं
है? भीम के यहां जाता है, जिस किसी के घर जाता है, दिन के समय जा. सारे
गांव का और काम ही क्या है? कौन कहां गया, किसने किसकी ओर ताका- उसका
हिसाब किताब लेना ही काम है. शत्रु को कभी भी शह नहीं देनी चाहिए.""मैं
पाही को ही चला जाऊंगा. घर को बना लेता हूं. तुझे भी लेते जाऊंगा-" मां ने
उसके मुंह की तरफ देखा."मेरे साथ दिल्लगी करने न आ. अपनी इस जन्म भूमि इस
गांव को छोड़कर ही तेरे उस पार की पाही में क्यों जाऊं! मरना है तो यहीं
मरूंगी. गांव के बाहर क्यों जाऊंगू?"- कड़े शब्दों में मां ने कहा."वहां
क्या आदमी नहीं हैं? यदि कुछ अधिक जमीन आबाद कर सकूं तो यहां से कहीं अधिक
सुख में रहेंगे.""तेरे सुख को रहने दे. स्थान छोड़ने का माने है अपना सम्मान
गंवाना. अपने गांव में झोपड़े में रहकर मांगकर खाऊंगी. किंतु यहां से क्यों
चली जाऊंगी?तू जो करना चाहता है कर, मुझसे न कहा कर."गुलच को मां के लिए
जरा भय-सा लगा. उसकी मां ने एक भी झूठी बात नहीं कही है. मां को इस प्रकार
सहज बातों से भुलाया नहीं जा सकता.पानदान से सुपारी का एक टुकड़ा उठाकर
उसने मुंह में भरा और कमीज की जेब से अधजली बीड़ी के टुकड़े को निकालकर
जलाने लगा.उसकी मां ने कहा- "पाही में घर-वर बनाने की जरूरत नहीं है. हो
सके तो कहीं यहीं एक अच्छी जमीन देखकर ठीक तरह से एक मकान बना. पानी चने-
वाले मकान में और कितने दिन रहेंगे."गुलच ने कुछ न कहा.जवान होने पर भी
औरों की तरह वह लगातार काम नहीं कर सकता. उसका मन बड़ा ही कोमल है. यदि एक
सुंदर पत्ता भी उसे दिखलाई पड़े तो उसे देखकर वह दूसरे काम को भूल जाता,
आकाश के मेघ के एक टुकड़े को देखकर वह खाना खाना भी भूल जाता है. कहीं
जंगल में किसी चिड़िया की आवाज सुन-कर भी वह व्याकुल हो उठता है. वह किसी
भी काम में एकाग्रता के साथ लगे नहीं रह सकता.मां जो कहे, पाही में ही एक
बढ़िया मकान बनाना होगा- नदी के किनारे एक सुंदर-सा मकान. तरा के लिए.बहू
की सेवा जब मिलने लगेगी तब मां का गुस्सा समाप्त हो जाएगा. तरा यदि कुछ
खातिर आदि मां को करे तो सब ठीक हो जाएगा.विस्तर पर पड़े पड़े उसकी मां ने
धीरे धीरे अपने से ही कहा- "उसके साथ के सभी ने विवाह किया है, बाल-बच्चे
हुए हैं. इस प्रकार घुमक्कड़ होने से घर कैसे बसेगा! मन को बांधना होगा,
तभी होगा. बन गया घुमक्कड़. इतना जवान हो गया है, घर को ठीक करने के लिए
कोई हौसला ही नहीं है. दिन भर घूमते रहने से ही उसका घर बसेगा, खाना-कपड़ा
होगा."बीड़ी का आखिरी कश लगाकर गुलच ने ने कहा- "इधर-उधर न जाकर घर में
बैठकर तेरे मुंह को ताकते रहने से ही पेट भर जाएगा? तू नहीं जाएगी तो यहीं
रहेगी, मैं घर-द्वार पाही में ही बनाऊंगा. जो होगा, होगा."उसकी मां ने और
कुछ न कहा. थोड़ी देर बाद मां को नींद आ गयी.चटाई को फर्श पर बिछकार तेल से
दागभरे तकिये पर सर रखकर गुलच लंबा हो गया. उसकी आंखें अभी नहीं मुंदी हैं.
ऊपर की काली छत की ओर ताककर उसने सोचा, इस प्रकार और ज्यादा दिन नहीं रहा जा
सकता. कपाही यदि तरा-को न देने की बात पर जिद्द करने लगी तो उसे जबरदस्ती ही
लाना होगा. चंद्र-के साथ जरा सलाह-मश्विरा करना होगा. कपाही बदचलन औरत है,
तरा की अपनी मां भी नहीं है. और कौन तरासे ब्याह करेगा? पाही में ही घर को
अच्छी तरह बना डालूं. यदि भगाकर ले आने की नौबत आ जाय तो पाही में ही ले
आऊंगा. वहां जल्दी कोई भी खोज नहीं निकाल सकेगा. और ले आने के बाद तरा को
खोजते हुए कौन आयेगा?तेल से रिक्त बत्ती का प्रकाश धीरे धीरे क्षीण होने
लगा और एक बार वह बुझ गया. मकान की छत के एक सुराख से होकर चांदनी की एक
पिली रेखा आकर उसके तकिये के पास ही पड़ी है. वह कुछ देर तक देखता रहा. कुछ
भी हिले बिना चांदनी भीतर चली आयी है. उसने अपने हाथ को पसारकर तलवे को उस
ओर कर दिया. उसके हाथ के तलवे पर एक तलवा सफेद चांदनी है.  .  .  छह डालिम
गांव का सफीयत जरा पैसे वाला आदमी है. उसकी बुवाई की जमीन ही चौदह एकड़ है.
उस पार की पाही में भी उसकी नौ एकड़ के करीब रबी फसल की जमीन है. अठारह
साल की उम्र में ही विवाह किया था, अब अड़सठ वर्ष हो रहे हैं. उसकी सेहत
अब भी बिलकुल ठीक है.सफी बूढ़े की पांच बेटिया हैं, उन सबका विवाह कभी का
हो चुका है, नाति-नातिन हुए हैं. दो बेटे हैं- लड़कियों से छोटे हैं. बड़ा
बेटा रफीयत. रफी-यत का विवाह भी कई वर्ष पहले हो गया है. दो बच्चियां हुई
हैं. छोटे का विवाह अभी नहीं हुआ है. उसकी उम्र बत्तीस पार कर गयी है.विवाह
न होने के कारण कई हैं.बफी उसका नाम है. बफी बोना है, उसकी ऊंचाई साढ़े तीन
फुट के करीब है.एक आंख जन्म से ही कानी है. बायें हाथ की दो अंगुलियों का
एक-एक पोर नहीं है. इसके अलावा उसका मुंह जरा टेढ़ा है, ऊपर के दांत उसके इस
प्रकार निकलते रहते हैं कि लोगों को लगता है कि वह हमेशा हंसता रहता है.बफी
जरा गूंगा भी है. उसको जो कुछ बुद्धि थी गांव के सभी जब उसे गूंगा कह के तंग
करने लगे तो उसको भी उसने खो दिया.सफी बूढ़ा को बफी के लिए दुख न होते हुए
भी चिंता अवश्य थी. उसकी मुख्य चिंता थी उसके लिए किसी प्रकार से एक लड़की
की व्यवस्था करना. गांव में लंगरा, काना कोई भी बिना ब्याहे नहीं रहता.
विवाह करना सुन्नत है, अनिवार्य धर्म है. विवाह का परिणाम चाहे कुछ भी हो.
विवाह न कराना बड़े गुनाह की बात है. पाप की बात है.सफी बूढ़े की धारणा है
कि छोटे बेटे का विवाह वह यदि करके नहीं जा सका तो पिता का कर्त्तव्य अधूरा
ही रह जायगा. कहीं से भी एक लड़की की व्यवस्था करनी ही होगी.किंतु, कहीं
से भी कहने से ही काम चलने वाला नहीं है. सफीयत की बहू रूप और गुण दोनों
की दृष्टि से लोगों को सुहानी होना होगी. गूंगा हो सकता है, तथापि रफी सफी
का बेटा है.और वह लड़की है कपाही की भतीजी बेटी तरा.कपाही के बदनाम की बात
यथेष्ठ पुरानी हो चुकी है. और सफी की बहू की ओर अंगुली उठआने वाले आदमी गांव
में बहुत कम हैं. केवल है वह बदमाश चदू. उसी के लिए जरा भय है. उसके लिए
हिंदू-मुसलमान, छोटे-बड़े के बीच भेद नहीं है.कपाही और तरा सफी के खेत में
रोपाई-कटाई करती हैं. कपाही उसके घर धान भी कूटती है और पानी भी भरती है.
बफी ने तरा को देखा है, तरा भी उसे भैया कहकर पुकारती है. रफी देखने में
सुंदर नहीं है. किंतु वह क्या आदमी नहीं है?दस-बारह वर्ष पहले कपाही के
प्रति सफी खुद ही आकर्षित हुआ था. उसके समझने लायक उसने थोड़ा-बहुत प्यार
भी किया था, उसके घर जाकर उसने समा-चार आदि भी लिया था. किंतु, जब एक
दिन कपाही के घर में अपने बेटे रफी को उसने देख लिया, उस दिन से कपाही के
साथ उसका संबंध अलग कर लिया.अपनी इज्जत की रक्षा किस तरह की जानी चाहिए
सफी को मालूम है.अगले दिन अपने बेटे रफी को भी उसने सावधान कर दिया कि
कपाही के घर रात को जाना यदि वह बंद नहीं करता है तो उसे घर से निकाल
देगा. रफी पिता को बाघ-जैसा ज्ञान करता है. कपाही को बुआ के सम्मान को
खोना नहीं पड़ा.बफी के लिए बूढ़े ने दो-एक जगह लड़की देखी थी. किंतु, कोई
नाम तक नहीं सुनता है. दो-एक ने गाली गलौज करके कड़े शब्द भी सुनाये. उस
काने को अपनी लड़की देने के बजाय उसे काटकर और बोरे में भरकर धनशिरि में
बहा देना अच्छा है. सफीयत की बहू न होने पर हमारी लड़की को खाना न मिले तो न
मिले.सफीयत को ज्ञात हुआ. लड़का देखकर ही लड़की खोजनी चाहिए. उस गूंगे को एक
बढ़िया लड़की को लाकर देने से वह उसे चैन से रहने नहीं देगी.इधर कुछ दिनों
से तरा के ऊपर नजर पड़ी है.तरा सफीयत को बहू बनने लायक लड़की है. न देने की
भी बात नहीं है. कपाही जैसी गरीब औरत सफी की बात कैसे न माने! शायद अपने को
इसके लिए भाग्य-शालिनी ही समझेगी. कपाही की बात कौन नहीं जानता.गांव में
सफीयत के बारे में बहुत-सी बातों की चर्चा होती है. सफीयत कंजूस, सूदखोर
और इसी प्रकार के विभिन्न प्रकार के बदनाम उसके बारे में हैं. कई बातें तो
पूर्णत: स्वत: सिद्ध किम्बदंती के रूप में फैली हुई हैं.अपने विवाह के लिए
सफीयत ने बारह आने पैसे में दूकान से एक जोड़ा जूता खरीदा था. करीब चालीस
वर्ष पहले. गांव में विवाह होने पर और ईद-वकरीद के अवसर पर उसे एक आध घंटे
के लिए वह पहन लेता है; और इसके बाद उसे ठीक तरह से पोंछ-पाछकर फीर मचान पर
रख देता है.अपने लड़के रफी ने अपने विवाह में एक नया जूता खरीदना चाहा था.
बूढ़े ने धमकी देकर कहा- "एक जोड़ा जूता है, उसी से काम चल जायगा. जोड़ा
के जोड़ा जूता खरीदने के लिए उसने क्या पैसे का मिनार बनाकर रखा है?"अपने
पिता के जूते को पहनकर ही रफी हाथी पर चढ़कर विवाह करने गया था. दूसरी बात
है सफीयत का कोट.पंद्रह वर्ष पहले ही जमीन के बारे में एक मुकद्दमा हुआ था.
मुकद्दमे में जीत-कर एक रुपया छै आना देकर एक लाल, नीलाम में पाया गया गरम
कोट खरीद-लाया था. करीब करीब उसी के नाप का, केवल थोड़ा-सा ढीला हुआ है. घर
से निकलकर कहीं भी जब वह घूमने निकलता है सफीयत कुर्ते अथवा बनियान के ऊपर
उस लाल कोट को पहनकर जाता है- चाहे पूस का महीना हो या जेठ का.पोशाक पोशाक
है, और उसे पहना चाहिए. जाड़ा और गर्मी का पोशाक के साथ क्या संबंध है?लाल
कोट को पहनने से बूढ़ा देखने में सुंदर लगता है. छाती तक आने वाली पकी हुई
दाढ़ी और जब भी मजबूत दांतों को दोनों पक्तियों से भरे हुए मुखड़े के साथ
बूढ़े को सुंदर दिखाई पड़ता है.गर्मी के दिनों में जब वह कोट को पहनता है,
उसको जरा पसीना आता है. किंतु कोट के कारण ही पसीना आ रहा है, इसका कोई माने
नहीं है.तीसरी बात है सफीयत के कुत्तों का दल.गांव के लोगों की स्मरणावधि
से सफीयत के घर एक दल कुत्ता रहता आया है. बड़े तेज कुत्ते हैं. किसी को भी
पिल्ला नहीं दिया जाता- नश्ल चला जायगा. कोई भी चोर इधर आंखें भी उठा नहीं
सकता.कुत्ता नहीं है-- बाघ है.बूढा का बड़ा स्नेह है अपने कुत्ते के लिए.
अपनी थाली से एक मुट्ठा भात यदि कुत्तों को नहीं देता उसे भूख ही नहीं मिटती.
कुत्ते भी बूढ़े को बड़ी भक्ति करते हैं. कहीं मिलने पर दो कुत्ते उसके साथ
जायेंगे ही. बूढ़ा किंतु कुत्तों को हाथ से नहीं छूता. कुत्ता नापाक-अपवित्र
है. कुत्ते को छूने से अजु भंग होता है, नमाज अदा नहीं कर सकते. किंतु गांव
में भोज आदि होने पर गृहस्थ से मांग-कर आदमी के लिए लाने की तरह भोज के
भात मांस की पोटली में बांधकर ले आता है और अपने हाथों खिलाता है. नातियों
को वह इतना प्यार नहीं करता.चौथे में- सफीयत की बारी के मीठ आम हैं.उनमें
से कई एक सफीयत का पिता लगा गया था. कुछ बूढ़े ने खुद लगाये थे. सचमुच
ही अच्छे आम हैं-- रसाल, गुड़ के स्वाद जैसा. कच्चा खाया जानेवाला भी है,
पका खाया जानेवाला भी है. बूढ़ा की बारी के जैसा आम गांव में और दो-चार
ही हैं.आम के पकने के समय यदि कोई उसके घर में जाता है तो बूढ़ा बारी के
आम खाने के लिए आग्रह के साथ देता है. किंतु खाते समय सामने ही रहता है--
किसी को भी गुठली को ले जाने नहीं देता. गुठली ले जाने से उसका भी नश्ल
जायगा. भात खाने को दिया जा सकता है, किंतु उसके साथ अंगुली को तो नहीं.
बीज न दो, बीज जायगा तो लक्ष्मी चली जायगी.किंतु किसी दूसरे के घर यदि किसी
अच्छे फल का बीच मिल जाय तो बूढ़ा निश्चय ही उसे ले आयेगा और अपने घर में
उसे लगायेगा. चाहे आम हो, कटहल हो, अनार हो या कोई और दूसरा फल हो. और
बूढ़े का हाथ भी लक्ष्मीस्वरूप है-- किसी नीरस जमीन में भी यदि उसे रोप दे
उसी में होने लगता है.विवाह के पहले दाढ़ी न रखने की बात पर रफी ने अपने
पिता से झगड़ा किया था. किंतु सफी की एक धमकी ने ही उसके मुंह पर चिड़ियां
का घोंसला बना दिया.- रोज दाढ़ी बनाकर, स्त्री के मुंह-जैसा बनाकर घूमने
में शर्म नहीं लगती? और कमाता क्या है? उस्तरा का दाम ही दो रुपये हैं,
और वह कितने दिन तक चलेगा. रोज दाढ़ी बनाने पर दो रुपये वाला उस्तरा कितने
दिन चलेगा? और चलेगा तो ज्यादा से ज्यादा तीन वर्ष. इसके बाद जो दूकान को-
शापा करने में दो आने लग जायें- उतना खर्च करने के लिए नहीं हैं. दाढ़ी रख-
अल्ला का नूर है--दुल्हा बनकर जाते समय भी रफी ने दाढ़ी को कैची से ही कटवायी
थी. उस्तरा नहीं लगाया था.डालिम गांव में नाई नहीं है. सारे गांव में केवल
पांच कैसियां हैं. उनमें से कनबाप दर्जी की ही अच्छी है, तेज है. किंतु
उससे कपड़ा ही काटा जाता है, बाल नहीं. कभी-कभी ही चोरी-छिपे उससे दो एक
बाल कटवाता है. गांव का करीब हर जवान बाल काटना जानता है. उन में से दो-एक
का अच्छा नाम है. बहुत बढ़िया काटते हैं.एक परिवार की कैंची, दूसरे परिवार
की कंघी, तीसरे परिवार का उस्तरा है. और एक चौथे घर के आंगन में या दीवारहीन
बैठकी में. जो जवान बढ़िया बाल बनाता है उसकी बड़ी खातिर होती है. किंतु
बाल, दाढ़ी माघ-फागुन-चैत और आश्विन-कार्तिक में बनाये जाते हैं. सामान्य
रूप से खेती के समय डेढ़-दो महीनों तक बाल-दाढ़ी न बनाये जायें तो कोई
अस्वाभाविक बात नहीं होगी. जवानों के मुंह पर दाढ़ी होना कोई आश्चर्य की
बात नहीं है.यह बात नहीं है कि कपाही ने तरा के लिए गांव के दो-चार जवानों
पर नजर नहीं रखी है. ऐसा भी नहीं है कि कुछ नौजवान लुक-छिपकर कपाही के घर
पान-तांबुल और चाय-पानी नहीं किया है. किंतु कपाही चतुर है. किसी को सह नहीं
दिया है, किसी को जबान नहीं दी है.तरा का मन भी वह ठीक तरह से समझ नहीं
पायी है.सयानी लड़की का मन सहजता से समझना कठिन है.सफीयत को कपाही अच्छी
तरह जानती है. पहले सफी उसको प्यार करता था, प्यार करना चाहता था कपाही को;
अब प्यार करता है तरा को. अपने लिए नहीं है, यह कपाही समझती है. किसी भी
अच्छा लड़का यदि उसके हाथ न लगे तो और तरा को अंतत: बफी को ही देना पड़े
तो कपाही को कोई विशेष अफसोस नहीं होगा. सफीयत के घर तरा सुख से ही रहेगी.
किंतु बफी तरा के योग्य नहीं है. यह बात कपाही भी समझती है. किंतु गरीब को
यदि इतनी चिंता करनी पड़े तो उसका काम कैसे चलेगा? लड़का हो तो लाना है,
लड़की हो तो देना है.बीच-बीच में इधर-उधर की चीजों की बात को लेकर अथवा कुछ
देकर बफी का पिता उसे कपाही के घर भेजता है. बफी को देखने से तरा पिछवाड़े
से भाग जाती है. कपाही पान-वान देकर घंटेभर उसके साथ अनन-सनन बातें करती
रहती है. उसके जाने के बाद तरा गुस्सा करके कहती है- "उसको मैं देखना नहीं
चाहती. किस प्रकार दांतों को निकालकर हंसता है.कपाही कुछ नहीं कहती."
