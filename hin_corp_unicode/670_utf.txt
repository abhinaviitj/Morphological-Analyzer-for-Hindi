<ळिटेरटुरे><णोवेल्><भ्हट्ट्  णरइन्><ढिप्टि><१९८३><ऊर्ज फ्रकस्हन् ><आल्लहबड्><१०६-११३><२३१०><भ्हट्ट् 

+ रात जब वह विस्तर पर गया उसकी आँखों में इरीना और मारिया दोनों की शकलें नाचने
लगी. उसे लगी कि मारिया को आज के पूर्व उसने भारत में ही नहीं देखा है. वह सोचने
लगा आखिर कहाँ देखा है ? उसे याद आया कि एक बार वह अपने मित्र इंजीनियर श्री सक्सेना
के साथ श्री गुरूदेव की सभा में गया था. श्री गुरूदेव के साथ कई विदेशी महिलाएं भी
थीं. वहीं इसने इस मारिया को देखा था. उसके बाद वह एक बार वह अपने मित्र के साथ
दिल्ली पूसा रोड़ पर स्थिति ई.आ.श्. कोचिंग सेन्टर पर गया था वहाँ भी इसी मारिया को
मालिक के पास बैठे देखा था. इतना ही नहीं जब वह अपने एक मित्र के साथ उनके पुत्र
के दाखिले के संबन्ध में सेन्ट जान्स मिशन स्कूल गया था तो वहाँ भी यही मिस मारिया
फादर के पास बैठी थी. अब उसे यकीन होने लगा कि हो न हो यह मारिया छ्.घ्.आ. की एक्टिव
सदस्या होगी. फिर यहाँ आज वह कैसे डाक्टर इरीना के साथ आई थी. अवश्य ही इसका मेरे
यहाँ आने के पीछे बहुत ही कोई अहम काम होगा. अब उसे कुछ दशहत भी लगी कि अवश्य
ही यह मेरे पीछे कुछ विशेष जानकारी से लगाई गई होगी. अब अब उसे बहुत अधिक सतर्क
रहने की आवश्यकता है. उसे प्राचीन काल की विष कन्याओं का स्मरण हो आया. वह सिहर
गया. उसका शोध कार्य भी लगभग समाप्त होने को आ गया. बहुत
मुश्किल है कि अगले माह के कनवोकेशन में उसे उसके कार्य पर डी. पिल मिल जाये.
उसने सोचा कि मारिया किसी विशेष जानकारी के लिये ही डाक्टर इरीना के साथ मुझसे
मिलने आयी थी. किन्तु इरीना की ही बातों में इतना समय हो गया था कि उसे बिना
उद्देश्य की पूर्ति के ही वापस लौटना पड़ा. उसने चलते समय डाक्टर नीरज से कहा था.
आप मुझे कुछ समय दें ताकि में आप से अपनी जिज्ञासा की तृप्ति कर सकूँ.'
+ + +
नीरज विचार मग्न अपने कमरे मैं बैठे हुये एक पुस्तक देख रहे थे. इसी समय मारिया
ने प्रवेश किया -'हलो नीरज! मैं आपकी सफलता की कामना करती हूँ.' और इतना कहते
हुये वह एक खाली कुरसी पर बैठ गई.
नीरज ने भी अभिवादन करते हुये,अपनी रुझान उसकी ओर किया.
.....आपने अपने अध्ययन और शोधकार्य के लिये अमेरिका को ही क्यों चुना है. और भी
देश तो हैं वहाँ आप अपने शोध के लिए जा सकते थे.'
'जी हाँ !मैं जा सकता था. लेकिन मेरे विषय से सम्बन्धित अध्ययन के लिये जो सुविधा
मुझे यहाँ उपलब्ध हुई वह मुझे लगता था अन्यत्र नहीं मिल पायेगी. इसीलिये मुझे यहाँ
आना पड़ा.'
सुविधा से आपका तात्पर्य किस प्रकार की सुविधा से है.'
'....दरअस्ल आपके मुल्क में नयी से नयी बीमारियों के मरीज और इलाज के लिये नयी
से नयी खोजों की जानकारी,आधुनिकतम यंत्रों से इलाज करने के तरीके,अच्छे से अच्छे
अनुभवों वाले डॉक्टरों की गाइडेन्स में काम करने सुविधा, इन्हीं सब बातों ने हमे
आपके मुल्क में आने के लिये आकर्षित किया.'
'आपके कहने का मतलब है अन्य देशों में आपको यह सुविधा न मिलती. आप तो जानते हैं
कि रूस ने इन दिनों विज्ञान के क्षेत्र में काफी उन्नति की है. फिर यह सुविधा आपको
वहाँ भी तो मिल सकती थी वहाँ जाना आपने क्यों नहीं पसन्द किया?'
'आप ठीक समझो हैं. रूस में, मुख्य रूप से दो कारणों से मुझे जाने में हिचक हुई.
पहला मैं रूसी भाषा नहीं जानता था. दूसरा जो बहुत अहम कारण था वह था वहाँ हर
बीमारी के मरीज देखने को नहीं मिल पाते. वहाँ जीवन इतना संयमित और नियन्त्रित रूप
से चलता है कि भयंकर क्रानिक मरीज देखने को कम ही मिलते हैं और अगर मिलते हैं तो
यदा-कदा. अमे-~रिका में यह बात नहीं हैं. यहाँ तो हर बीमारी के मरीज मिलते ही हैं और
अन्य मुल्कों के मरीजों की भी इलाज कराने की भरमार बनी रहती है. इसलिये यहाँ
पर चिकित्सा के क्षेत्र में विश्व भर में सबसे अधिक कार्य हुआ है. चिकित्सा के
क्षेत्र में जितनी खोजें, जितने अन्वेषण यहां हुये हैं शायद ही कहीं अन्य जगह हुये
होंगे.'
'....क्या आप बता सकते हैं कि रूस जाने में आपको वही आर्थिक लाभ मिला होता जो आपको
यहाँ प्राप्य है.'
'मैडेम रूस में तो आर्थिक लाभ का प्रश्न ही छिन जाता है. यहाँ तो आर्थिक लाभ का
क्षेत्र इतना व्यापक और इतना अहम है; आप सोचें अगर यहाँ दो घंटे भी दिन में हम
किसी प्राइवेट क्लिनिक में काम करें तो इतना अधिक कमा सकते हैं जो अन्यत्र दुर्लभ
है. रूस में इस प्रकार की सुविधा सोची भी नही जा सकती. यही सब आकर्षण है जो
दूसरे मुल्क के व्यक्तियों को आप के देश में खींच लाते हैं.'
यहाँ अमेरिका में जो आत्मीयता आपको मिलेगी या मिल रही है;आप अनुभव करते ही होंगे,
कि फेयर सेक्स(नारी) के साथ जिस स्वतन्त्रता से आप घूम फिर सकते है; अपने मुल्क
से एक बहुत लम्बें अर्से के लिये बाहर रहते हुये बहल सकते हैं क्या यह सुविधा आप
सोच सकते हैं कि दूसरे मुल्क में भी मिल सकती है.'
'...बिल्कुल नहीं मैडेम! यही आकर्षण है जिसके लिये हर बाहरी मुल्क का पैसे वाला
यहाँ का दीवाना बना रहता है.'
नीरज जानता और समझता था इसलिये मारिया के प्रश्नों के उत्तर वह बहुत ही सोच विचार
कर दे रहा था. अभी उसे अमेरिका में दो चार महीने और रुकना है.
'मैडेम! डॉक्टर एडिलर से मिलने का यही समय है. उनसे मिलने से पूर्व मैं अपने पेपर
को एक बार पढ़ लेना चाहता हूँ. इस समय आप मुझे क्षमा करेंगी.'
मारिया ने डॉक्टर नीरज का रूख पहचाना और वह चली गई.
नीरज थोड़ी देर शान्त बैठा हुआ यही सोचता रहा कि मारिया का इस तरह मेरा इन्टरव्यू
लेने में क्या राज हो सकता हैं. उस दिन इरीना ने भी इसी से मिलते जुलते प्रश्न
किये थे. मैं तो मात्र अध्ययन के लिये आया हूँ. यह ठीक है कि मुझे अध्ययन के
लिये अमेरिका की सरकार ने स्कालरशिप दिया है. और भी देश हैं जहां पर अध्ययन के
लिये इस तरह के स्कालरशिप दिये जाते है. यह तो आदि काल से पूर्व विदित है कि
विद्वान अथवा महान व्यक्ति जो कार्य करते हैं या जो शिक्षायें देते हैं वह काल,
सीमा, अथवा देश की धरोहर नही बनते; बल्कि मानव मात्र की सेवाओं में ही उनका
उपयोग होता है.
यह ठीक है कि पूंजीवादी व्यवस्था के अन्तर्गत इन खोजों का लाभ मात्र पैसे वालों को
ही अधिक और अविलम्ब मिलता है. लेकिन एक लम्बे समय के बाद आम व्यक्ति तक भी
तो पहुँचता ही है. आज स्वार्थ ने सभी को अन्धा कर दिया है. मानवता छिन्न-भिन्न हो
गई है. दया,उदारता मात्र दिखाई की वस्तु होती जा रही है. इरीना अथवा मारिया का
स्वार्थ हो सकता है. क्या मेरे अध्ययन के लाभ को कैश करने के इरादे से ये लोग
मुझे धन, वैभव का लालच देकर अमेरिका में ही रोक लेना चाहते हैं? अथवा चाहते हैं
कि मेरी उपलब्धि की जानकारी किसी भी रूप में दूसरे मुल्क में न पहुँते, ये मुझे
अमेरिका में रुकने का लालच दे रहे हैं. लेकिन जो शोध पेपर्स छपते हैं वह तो सभी
विश्वविद्यालयों में पहुँचते ही हैं. उसे कैसे रोका जा सकता है फिर मैं तो मात्र
डॉक्टर हूँ! विनाश के लिये तो हमारी कोई खोज होती नहीं है. हमारी खोजें तो मात्र
इन्सान को मौत से बचाने के लिये, अच्छे स्वास्थ के लिये, तकलीफों को दूर करने के
लिये होती है. हो सकता है इस पूंजीवादी मुल्क के व्यक्तियों को हमारी सम-भावना
से डर लगता हो क्योकि यहाँ तो सर्वत्र विषय भावना की विषम परिस्थिति
ही दिखलाई पड़ती है. हर ओर कामोत्तेजना की ही झलक मिलती है. लज्जा और झिझक न
तो किशोरियां मैं है, न ही युवतियों में. और माँ, बापों का भी न हो कोई नियन्त्रण
है उन पर, न वे रखना ही चाहते हैं. ऐसा विचित्र समाज है अमेरिका का गरीबी,
बेरोजगारी के रूप भी कहीं-कहीं देखने को मिलते हैं किन्तु उनमें आवारगी फैली
हुई दिखलाई पड़ती है. ये आवारिगी के माध्यम ही उनकी शारीरिक और मानसिक
भूख मिटाते रहते हैं. अनियन्त्रित दौलत वालों का राज्य है यहाँ. यहाँ के
स्वच्छन्द,उन्मुक्त,विलासी,काम-वासना की स्वतन्त्र सत्ता ने विश्व के धनायों को
अपनी ओर ऐसा खींचा हैं कि वे अपने-अपने राष्ट्रों के हित का ख्याल भी भुला बैठे
हैं. इस प्रभाव ने विश्व को दो निभिन्न आदर्शो में बाँट दिया है. प्रारम्भ में यह
संघर्ष समन्वयवादी सिद्धान्तों पर चलना हुआ स्वार्थवश यत्र-तत्र अपने को एडजस्ट
करके चलता रहा. और आज पूंजीवादी सिद्धान्तो के कारण मिलने वाले परिणामों की
वजह से संघर्ष की क्रान्तिकारी भूमिका उभर कर विश्व के पूंजीवादी मुल्कों में भी
फैलती जा रही है.
अमेरिका चूंकि पूंजीवादी मुल्कों के आका है इसलिये उसका गुप्तचर विभाग अधिक सक्रिय
हो गया है. वह समझता है इसमें चूक हो जाने का कारण ही उसका विनाश होगा.
इसीलिये वह अपने यहाँ आने वाले हर विदेशी नागरिक की मनोवैज्ञानिक जानकारी करता है. उसे सुख-सुविधा विलासिता, विलासिता के लिये धन,कमाई का साधन आदि उसके सम्मुख प्रस्तुत करता है और यदि इस विदेशी नागरिक का रुझान इस और बढ़ता है तो इसे वह अपने आदर्शो की सफलता मानता हैं. इसी तरह अगर वह देखता है कि उसका परसुयेशन (अनुनय करना) असफल रहा तो निश्चय ही यह व्यक्ति क्रान्तिकारी होगा अथवा क्रान्ति का समर्थक. नीरज इसी तरह के विचारों में उलझा हुआ था. उसके सामने तो बस एक ही लक्ष्य था कि किसी तरह अपने शोध पेपर को तैयार करके प्रस्तुत करे और बिना किसी उलझाव के यह दो तीन महीने काट दे. क्योकि यहाँ के स्वतन्त्र-उन्मुक्त वातावरण में उसे अब घुटन का अनुभव होने लगा था. उसने सोचा दीप्ति का पत्र आये काफी दिन हो गये हैं. मैंने उत्तर भी तो नहीं दिया हैं. यही सोच कर वह दीप्ति को पत्र लिखने बैठ गया.
प्रिय दीप्ति,
काम की व्यस्तता के कारण उत्तर देने में विलम्ब हुआ. मुझे स्वंय काफी चिन्ता है,
जितनी जल्दी हो सके तुम्हारे पास पहुँचने की. इसीलिये काफी परिश्रम के साथ काम
को पूरा कर रहा हूँ. यहाँ अमेरिका में हृदय के रोग के सम्बन्ध में बड़ा काम हो रहा
है. एलेक्ट्रानिकल ऐसे यन्त्रों का अविष्कार हो गया है जिसकी मदद से दिल के बन्द
होने वाले दौरे को पूर्ण रूप से नियन्त्रित किया जा सकता है. यद्यपि इसके यन्त्र,
इसकी विधियाँ इतनी मंहगी है कि आसानी से इसका लाभ आम जनता के लिये उपलब्ध
होना सम्भव नहीं. लेकिन यह मेडिकल साइन्स की महान विजय तो है ही. हमारे प्रोफेसर
डॉ.एडिलर महान व्यक्ति हैं. उनकी योग्यता की कोई तुलना नहीं. हमारे प्रति इतने
उदार, इतनी मदद करने वाले हैं कि मैं उन्हें देव-~तुल्य ही समझता हूँ. इनके साथ काम
करने, कुछ सीखने का जो अवसर मुझे मिला है वह अत्यन्त महान है. भारत पहुँचने पर
दु:ख इस बात का रहेगा कि वहाँ काम करने के लिये वह यन्त्र नहीं उपलब्ध होंगे जिन
पर में काम कर रहा हूँ. अमेरिका की मेडिकल विज्ञान और मेडिकल इन्जीनियरिंग की
उपलब्धियाँ विश्व की महान उपलब्धियाँ हैं. और मैं तो दावे के साथ कह
सकता हूँ कि ऐसी जबरदस्त खोजें अभी विश्व मे कहीं अन्यत्र न हुई होंगी. मन तो यही
करता है कि वर्षो यहाँ पढ़ता रहूँ. किन्तु अब अधिक दिन रूकना सम्भव नही. तुमसे
दूर रहते हुये मेरा मन घुट रहा है. दिसम्बर के अन्त तक निशिचत रुप से मैं भारत
पहुँच रहा हूँ. मित्रों के मेरा अभिवादन कहना.
 सदैव तुम्हें अपने मन,मस्तिष्क में
 रखने वाला, तुम्हारा प्रिय
 नीरज
दीप्ति को अमेरिका पत्र भेजे एक महीना हो गया था. वह अपने उत्तर की प्रतीक्षा
उतावली से कर रही थी. अमेरिका जाने का चाव तो था ही. उसने जिस आचुरता से नीरज को
पत्र लिखा था उससे उसे विश्वास था कि अवश्य ही नीरज उसे अमेरिका बुला लेगा.उसे
अमेरिका में रहते अकेलापन अवश्य हीं खलता होगा. वह अपने नीरज से और उसके
विचारों से,खूब परिचित हो गई थी. उसके जीवन की रुचि मात्र अध्ययन तक सीमित थी.
यहाँ रहते हुये मैंने उन्हें कभी किसी युवती के प्रति झुकते हुये नहीं देख था. मैं
उनकी पत्नी हूँ, मेरे प्रति भी उनके व्यवहार में कितनी शालीनता रहती थी. पत्नी तो
उनके शादी के बाद बनी. मेरे घर में उनका आना वर्षो पहले से था. मैं जवान और सुन्दर
भी थी. मेरा व्यवहार भी पुरूषों के प्रति ऐसा कभी भी नहीं रहा कि मुझसे मिलने,बात
करने में किसी को कोई झिझक होता हो. ऐसी स्थिति में भी नीरज ने कभी मजाक में भी
मेरे साथ ऐसा व्यवहार नहीं किया जो आजकल के पुरूषों द्वारा प्राय: होता रहता हैं.
मैं शादी से पूर्व उन्हें नीरज के बजाये नीरस ही समझती रही. पौरुष की कमी के कारण
ऐसी झिझकी उनमें आई होगी यह बात भी अब विवाह के अनुभव के बाद नहीं समझी जा सकती.
मेरे पति बिल्कुल बुद्धू हों ऐसी बात भी नहीं. हाँ! उनके ऊपर उनके कुटुम्ब का
सांस्कृतिक प्रभाव ही अधिक रहा है. डॉक्टर होने के बावजूद पूर्ण शाकाहारी हैं.
ऐसी स्थिति में वह चाहे यहाँ रहें, चाहे विदेश में उनके जीवन का ढर्रा एक ही
रहेगा. वहाँ रहते हुये भी मुझे विश्वास है कि उनके जीवन में दूसरी औरत का आना,
मात्र वासना की तृप्ति के लिये, सम्भव नहीं है. इसलिये उन्हें अकेलापन अवश्य ही
खलता होगा. और जब मेरा पत्र उन्हें मिला होगा निश्चय ही मुझे बुलाने में
देरी नहीं करेंगें, ऐसा विचार आते ही उसकी आँखों में नीरज का मुस्कुराता चेहरा
नाचने लगा. इसीबीच यह भाव भी उसके मन में उभरे कि हो सकता है कि शीघ्र कार्य पूरा
हो चुका हो. जैसा कि उन्होंने लिखा था. थेसिस सबमिट कर चुके हों और अब आने की
तैयारी कर रहे हों. क्योकि मैं जानती हूँ उनका मन वहाँ बिल्कुल भी नहीं लगता होगा. अगर वह आ गये तो कोई बात नहीं. लेकिन यदि उनको
उनके शोध कार्य के लिये वहाँ दो चार महीने और रुकना पड़ गया तो निश्चित रूप से
मैं जाने का सारा प्रबन्ध स्वंय करके उनके पास अमेरिका चली जाऊंगी. अब मैं अधिक
दिन उनके बिना यहाँ नहीं रूक सकती. मेरा भी शोध कार्य करीब-करीब पूरा हो चुका हैं.
गाइड कह रहे थे कि सारा वर्क टाइप करा कर सबमिट कर दो. बाद में हम वाइवा की डेट
निश्चित कर देते. इस वर्ष कनवोकेशन से पूर्व यह सब हो जाना चाहिये. वैसे बाद में
भी हो सकता था लेकिन जब सारा काम पूरा हो चुका हो तो टालने से क्या लाभ. कुछ भी
हो, मैं बस नीरज के पत्र की प्रतीक्षा में हूँ. देखती हूँ क्या लिखते हैं?
खँ
