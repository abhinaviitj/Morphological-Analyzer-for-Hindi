<औङ्ङिचिअल् अन्ड् ंएडिअ ळन्गुअगेस्><आड्मिनिस्ट्रटिवे><आनोन्><आन्नुअल् षेपोर्ट् ८७-८८-१५८><१९८८><ईन्डिअन् श्टन्डर्ड्स् भुरेअउ><णेत् ढेल्हि><२३ टो ३५><२२००><आनोन् आन्नुअल् षेपोर्ट्- ८७-८८-१५भ्><ढ्हनन्जय् कुमर्>

अंतर्राष्ट्रीय सहयोग
ब्यूरो ने अंतर्राष्ट्रीय मानकीकरण संगठन (आईएसओ) और अन्तर्राष्ट्रीय विद्युत
तकनीकी आयोग (आईएससी) की प्रशासनिक और विशिष्ट तकनीकी समितियों में भाग लेकर
अन्तर्राष्ट्रीय मानकीकरण गतिविधी में सक्रिय भाग लेना जारी रखा. वर्ष के दौरान
राष्ट्रीय मानकीकरण में प्रौद्योगिकीय सुधार लाने के लिए ब्यूरो की
अन्तर्राष्ट्रीय गतिविधियों को आगे बढ़ाया गया और इसके लिए भा मा ब्यूरो की
तकनीकी समितियों,सरकारी संगठनों,सार्वजनिक और निजी क्षेत्रों में औद्योगिक देशों
से प्राप्त सूचनाओं का प्रचार प्रसार करने पर जोर दिया गया. इसके अतिरिक्त भा मा
ब्यूरो ने आईएसओ और आईईसी की प्रत्येक तकनीकी समिति के कार्य में भा मा ब्यूरो
के भाग लेने की तत्संगतता और लाभ का विवेचनात्मक मूल्यांकन किया गया ताकि
मानवशक्ति और वित्तीय संसाधनों का अनुकूलतम उपयोग किया जा सके. ब्यूरो ने अन्य
देशों विशेषकर यूरोपीय आर्थिक समुदाय (ईईसी) के साथ अपने द्विपक्षीय सम्बन्धों
को मजबूत करने की दिशा में भी प्रयत्न जारी रखे. भारत ने ब्यूरो के माध्यम से
गुट-निरपेक्ष आन्दोलन (नैम) के मानकीकरण, मापन और गुणता नियंत्रण (एसएमक्यूसी)
सम्बन्धी कार्यदल की गतिविधियों में महत्वपूर्ण भूमिका निभाई है.
रिपोर्ट गत वर्ष की महत्वपूर्ण घटनाओं में भा मा ब्यूरो के महानिदेशक श्री
कि.राय परमेश्वर का, मानकों के अनुप्रयोग के लिए अन्तर्राष्ट्रीय संघ (आईएफएएन)
का तीन वर्ष के लिए उप-अध्यक्ष चुना जाना है.
अन्तर्राष्ट्रीय मानकीकरण संगठन(आईएसओ)
आईएसओ क्षेत्रीय सम्पर्क अधिकारी (क्षे सं अ)-छः विकासशील देशों के लिए आईएसओ के
क्षेत्रीय सम्पर्क अधिकारी जेनेवा में ३ और ८ मई १९८७ को इकट्ठे हुए. प्रत्येक
क्षेत्री सम्पर्क अधिकारी ने पिछली बैठक की गतिविधियों की एक वार्षिक रिपोर्ट
प्रस्तुत की. भारतीय मानक ब्यूरो के महानिदेशक ने क्षेत्रीय सम्पर्क अधिकारी के
रूप में दक्षिण-एशिया-ईरान-क्षेत्र की रिपोर्ट प्रस्तुत की. सभी श्रेत्रीय
सम्पर्क अधिकारियों ने यह प्रस्ताव रखा कि विकासशील देशों के लिए भा मा ब्यूरो
द्वारा चलाये गये अतर्राष्ट्रीय प्रशिक्षण कार्यक्रम में मनेनीत बढ़ाए जाए और
विशिष्ट क्षेत्रों में लघु अवधि में विविधता लाई जाए और ज्यादा लाभ उठाने की
कोशिश की जाए.
आईएसओ विकास समिति (डेवको)- डेवको की २२वीं बैठक ४-६ मई १९८७ में जेनेवा में हुई
और भा मा ब्यूरो के महानिदेशक श्री कि. रा. परमेश्वर ने भाग लिया.
डेवको ने यह निर्णय लिया कि आईएसओ महासभा १९८८ के दौरान विकासशील देशों की
दीर्घकालीन आवश्यकताओं पर और उनकी आश्यकताओं की पूर्ति के लिये प्रभावशाली साधन
जुटाने पर विचार विमर्श किया जाये.
अनुरूपता मूल्यांकन के लिए आईएसओ समिति (केसको)-केसको की तीसरी बैठक जेनेवा में
७-८ मई १९८७ के दौरान हुई जिसमें भा मा ब्यूरों के महानिदेशक श्री कि. रा.
परमेश्वर ने भारत का प्रतिनिधित्व किया.
बैठक के दौरान निम्नलिखित महत्वपूर्ण प्रलेखों से सम्बन्धित चर्चा की गई;
-प्रमाणन निकाय के स्वत; मूलायांकन कार्यविधियों के लिए मार्गदर्शिका
-उत्पाद प्रमाणन में पूर्तिकर्ता की गुणता प्रणाली की उपयोगिता
-प्रयोगशाला प्रमाणन प्रणाली
आईएसओ परिषद- आईएसओ परिषद की ४१वीं बैठक जेनेवा में १६ से १८ सितम्बर १९८७ को
हुई. भारत १८ सदस्यों की परिषद का एक सदस्य था, लेकिन १९८७ के गंभीर सूखे के
दौरान आर्थिक कमी के फलस्वरूप इस बैठक में किसी भी भारतीय प्रतिनिधि ने भाग नहीं
लिया.
पर्यालोचनों द्वारा निम्नलिखित महत्वपूर्ण निर्णय लिए गए;
-जिन क्षेत्रों में अभी तकनीकी का विकास पूरा नहीं हुआ है इन विषयों से संबंधित
पूर्ण मानक या कामचलाऊ मानक तैयार करने का प्रस्ताव अभी छोड़ दिया गया.
-प्रत्येक आईएसओ तकनीकी समिति के लिए अनुकूल नीति विवरण तैयार किया जायेगा और
अन्तर्राष्ट्रीय मानकीकरण के लिए भावी विस्तृत आवश्यकताओं को बताने के लिए एक
विशेषज्ञ समूह बनाया जायेगा ताकि नये विषयों और कार्यक्रमों के विषयों में
प्राथमिकता निर्धारित करने के लिए मूल्यांकन किया जा सके.
-१९८८ के बजट को अपनाया गया.
-डा. एच. रेहलेन (महानिदेशक, डीआईएन) आईएसओ के १९८८-९० की अवधि के लिए उप
अध्यक्ष चुने गये.
-डा. मोबोबे (तंजानिया मानक ब्यूरो के निदेशक)१९८८-९० अवधि के लिए डेवको के
अध्यक्ष नियुक्त किये गये.
अन्तर्राष्ट्रीय विद्युत तकनीकी आयोग (आईईसी)- आईईसी की १९८७ की महासभा ६-१७
जुलाई १९८७ के दौरान प्रांग (चेकोस्लाविया) में हुई. इसके अतिरिक्त आईईसी परिषद्
और कार्यवाही समिति व २८ तकनीकी समितियों/उपसमितियों की बैठकें भी इस अवधि के
दौरान हुई जिसमें ३६ सगस्य देशों के ९०० प्रतिनिधियों ने भाग लिया. भा मा ब्यूरो
के निदेशक (विद्युत करनीकी) श्री एस.पी. सचदेव ने आईईसी समिति व कार्यवाही
परिषद की बैठक में भारत का प्रतिनिधित्व किया. उन्होने ज्वालसह खोल की उपसमिति
(आईईसीसी ३१ए) और सौर फाटोवोल्टीय ऊर्जा प्रणाली (आईईसी/टीसी ८२) की तकनीकी समिति
की बैठकों में भी भाग लिया.
आईईसी परिषद्- आईईसी परिषद् की बैठक १४ और १५ जुलाई १९८७ को हुई और निम्नलिखित
निर्णय लिये गए;
-आईएसओ और आईईसी के अन्तर्गत सूचना प्रौद्योगिकी के क्षेत्र में एक संयुक्त
तकनीकी समिति की स्थापना का औपचारिक अनुमोदन किया गया.
-१९८८ के लिए बजट को अपनाया गया.
-सदस्यता चंदे के विभाजन में परिवर्तन के प्रश्न पर चर्चा की गई. चूंकि इस
मुद्दे पर अधिक विस्तृत जांच की आवश्यकता थी इसलिए इस निर्णय को अगली बैठक के
लिए स्थगित कर दिया गया.
-परिषद् ने उप-अध्यक्षों की संख्या दो से तीन तक बढ़ाने के प्रस्ताव का अनुमोदन
किया और श्री ए. वेंडेन ब्रेकल (कनाडा), श्री आर. ई. ब्रेट (आस्ट्रेलिया) और
प्रो. एफ. लेकर (यूगोस्लाविया) को तीन साल की अवधि के लिए उप-अध्यक्ष चुना.
-हवा टरबाइन जनेरेटर प्रणाली के लिए सुरक्षा के क्षेत्र में एक नई तकनीकी समिति
टीसी ८८ की स्थापना की गई.
आईईसी कार्यवाही समिति ने निम्नलिथित महत्वपूर्ण निर्णय लिए :
-यह प्रस्ताव रखा गया है कि संयुक्त आईईसी/ आईएसओ संचालन समिति बनाई जाये जो कि
पहले से अनुमोदित अन्य संचालन समितियों के सदृश स्वास्थ्य देखभाल के क्षेत्र में
अन्तर्राष्ट्रीय मानकों को तैयार करने के लिए आईएसओ और आईईसी के बीच सहयोग को
संभव कर सके. आईईसी के साथ परमाणु विस्फोट के कारण उत्पन्न प्रभावशाली विस्तार से
फैले हुए विद्युत चुम्बकीय प्लसों के प्रभावों के विशुद्ध सुरक्षा पर आईईसी में
कार्य आरंभ करने का अनुमोदन किया गया.
-अतिरिक्त अन्य वोल्टता के झटके प्रति सुरक्षा से सम्बन्धित पहलुओ के अध्ययन
करने के लिए एक संयुक्त कार्यकारी समूह का गठन किया गया.
-अकुशल व्यक्तियों के उपयोग किये जाने वाले उपस्करों के लिए पावर पूर्ति
सप्लाई(सुबाह्य किस्म) से सम्बन्धित सुरक्षा अपेक्षाओं पर कार्य आरम्भ करने के
लिए अनुमोदन करना.
इलैक्ट्रोनिक घटकों के प्रमाणन के लिए आईईसी योजना
आईईसी की प्रमाणन प्रबन्ध समिति (सीएमसी) के समग्र पर्यवेक्षण के अन्तर्गत,
इलैक्ट्रोनिकी घटकों के आईईसीक्यूए योजना के नाम से चलाई जाती है. जबकि भारत
सीएमसी का सदस्य रहा है पर केवल इस वर्ष भा मा ब्यूरो द्वारा यह निर्णय लिया गया
कि वह इसमें सम्पूर्ण प्रमाणित सदस्यता दर्जा हासिल करने के लिए कार्रवाई
प्रारंभ करे. मानकीकरण, निरीक्षण, परीक्षण अंशशोधन, इलैक्ट्रोनिकी घटकों की
प्रमाणन गतिविधियों के लिए एक राष्ट्रीय विवरण (एन एस एस ए), जो भा मा ब्यूरो,
इलैक्ट्रोनिकी विभाग और राष्ट्रीय भौतिक प्रयोगशाला में उपलब्ध सुविधाओं का
उपयोग करेगा,से संबंधित भारत के आवेदन को सीएमसी में अनुमोदन के लिए भेजा गया.
गैट पूछताछ केन्द्र- ब्यूरो में काम कर रहे व्यापार में तकनीकी अवरोध पर गैट
समझौते के अन्तर्गत स्थापित पूछताछ केन्द्र ने अन्य देशों के तकनीकी विनियमों के
बारे में गैट हस्ताक्षरकर्ताओं से २२८ अधिसूचनाएं प्राप्त की और उनमें से ७
अधिसूचनाएं भारत के लिये थी. पूछताछ केन्द्र ने भारतीय मानकों, तकनीकी विनियमों
और प्रमाणन प्रणाली के बारे में विदेश से ३४ जांच पड़तालें प्राप्त कीं. भारतीय
उद्योग को सहायता पहुंचाने के लिए, पूछताछ केन्द्र ने १८९ जांच पड़तालों का
उत्तर दिया जो भारत के विभिन्न व्यक्तियों,उद्योग और सरकारी एजेन्सियों के
द्वारा भारतीय विदेशी और अन्तर्राष्ट्रीय मानकों, तकनीकी विनियमों और प्रमाणन
प्रणाली के बारे में पूछी गई थी.
मानकीकरण मापन और गुणता नियंत्रण में (एसएमक्यूसी) के क्षेत्र में गुटनिरपेक्ष
देशों (नैम) के बीच सहयोग
नैम विशेषज्ञ समूह, समन्वयकारी देशों और चार कार्यात्मक समूहों की बैठकें
सितम्बर १९८७ में बेलग्रेट में एक कार्यशाला के साथ आयोजित की हुई और जिसमें
बेलग्रेट में भारतीय दूतावास के कर्मचारियों ने भाग लिया.
नैम विशेषज्ञ समूह के पदमुक्त अध्यक्ष के रूप में भारत द्वारा विशेषज्ञ समूह की
बैठक प्रारंभ की गई और उसमें जनवरी १९८५ से कार्यवाही योजना को लागू करने में
हुई प्रगति का एक विवेचन प्रस्तुत किया गया. भारत की रिपोर्ट से यह मालूम हुआ कि
प्रगति में किन कारणों से बाधा आई और उसने भविष्य में इससे निपटने के लिये
नीतियों का प्रस्ताव रखा. भारत के प्रस्ताव ने इस बात पर जोर दिया कि बाहरी
स्रोतों से धन की सहायता प्राप्त करने के बदले स्वयं ही सहायता करने के सामूहिक
प्रयासों पर अधिक निर्भर रहना ठीक रहेगा. उसने सूचना के आदान-प्रदान
प्रशिक्षण और कार्यशालाओं आदि के लिये नैम देशों में एसएमक्यूसी गतिविधियों को
मजबूत करने के लिये द्विपक्षीय या क्षेत्रीय आरंभिक प्रयास करने का सुझाव दिया.
भारत, कार्यकारी दल २ गुणता नियंत्रण और गुणता प्रमाणन का संयोजक है. इस क्षमता
में इसने नैम देशों (गुणता) में प्रमाणन गतिविधियों की परिस्थिति और इन देशों
में गुणता नियंत्रण और गुणता प्रमाणन में प्रशिक्षण देने की आवश्यकताओं और
सुविधाओं पर रिपोर्टें प्रस्तुत कीं. ये निर्णय लिया गया कि नैम देशों में
प्रशिक्षण के लिए उचित केन्द्रों का पता लगाया जाये और उनके बारे में सब देशों
को सूचना परिचालित की जाये. कार्यकारी दल २ ने यह निर्णय लिया कि द्विपक्षीय
आधार पर प्रमाणन प्रणालियों में सामंजस्य स्थापित किया जाए और प्रयोगशाला की
लागू प्रमाणन प्रणालियों के बारे में सूचना इकट्ठी की जाए.
इन बैठकों के साथ हुई कार्यशाला में गुणता नियंत्रण और प्रमाणन नैम देशों में
प्रभावशाली सहयोग की भूमिका पर भारतीय पेपर-भारतीय दूतावास कर्मचारियों द्वारा
प्रस्तुत किया गया.
द्विपक्षीय सहयोग
भारत-सोवियत सहयोग- मानकीकरण और माप विज्ञान के क्षेत्र में भारत-सोवियत के
सहयोग क्षेत्र में प्रगति जारी रही;फिर भी वर्ष में आर्थिक उपायों की कमी के
कारण भारत व सोवियत रूस में विशेषज्ञों की बहुत कम बैठके आयोजित की गई.बत्तीस
विषयों पर कार्य आवश्यक रूप से पत्राचार के माध्यम के जारी रखा गया. दो भारतीय
विशेषज्ञ मिशन ५.१"रेडियो आवृति मापन" और ५.१७ "तापमान-इकाई मानकों की परस्पर
तुलना" विषयों पर कार्य के लिए सोवियत रूस गये. जबकि तीन सोवियत प्रतिनिधि ५.१७
"तापमान इकाई मानकों की परस्पर तुलना" १.९ "मानकों का सामंजस्य और ऊर्जा
संसाधनों के यौक्तिक और आर्थिक उपयोग पर तकनीकी प्रलेखन"और १.७ "सोवियत रूस में
उत्पाद सत्यापन और भारत में प्रमाणन प्रणाली पर सहयोग" पर कार्य के लिए भारत
आये.
भारत-ईईसी सहयोग- भारत सरकार ने श्री बेंगल राव, माननीय उद्योग मंत्री के जून
१९८७, में ब्रुसेल के दौरे के दौरान कई क्षेत्रों में औद्योगिक सहयोग के लिए
यूरोपिय आर्थिक आयोग (यूआआ) के साथ समझौता किया. श्री कि.रा.परमेश्वर,
महानिदेशक, भारतीय मानक ब्यूरो से इस उच्चस्तरीय प्रतिनिधि दल के सदस्य थे.
भा मा ब्यूरो के ही सहयोग के मुख्य क्षेत्रों में औद्योगिक मानक,गुणता आश्वासन,
अनुरूपता परीक्षण, सूचना प्रौद्योगिकी, दूरसंचार और इलैक्ट्रानिकी शामिल हैं.
भारतीय संगठनों को सहायता देने के लिए यूरोप में प्रशिक्षण सुविधाओं और
विशेषज्ञों की आपसी अदला बदली और सूचना के आदान-प्रदान का ध्यान रखा गया है. इस
सहयोग में शामिल अन्य निकाय वैज्ञानिक और औद्योगिक अनुसंधान परिषद (बै
औअप),निर्यात निरीक्षण परिषद(निनिप), इलैक्ट्रानीकी विभाग (इलै वि), दूरसंचार
विभाग(दूर सं वि), कृषि विपणन सलाहकार, अनुसंधान डिजाइन और मानक संगठन (अनु डि
मा सं)ष बाट और माप निदेशालय (बा मा नि) है और भारतीय मानक ब्यूरो उपर्युक्त
उल्लिखित क्षेत्रो में सहयोग के लिए एक केन्द्र एजेंसी के रूप में कार्य कर रहा
है.
वर्ष १९८७ के दौरान सहयोग की परियोजनाओं पर भारतीय संगठनों के प्रस्ताव ईईसी को
भेजे गये और जून १९८८ में एक ईईसी के प्रतिनिधि के भारत में दौरे के दौरान
प्रतिनिधि मंडल के भारतीय प्रस्तावों के मूल्यांकन और सहयोग के लिए विभिन्न
परियोजनाओं में प्राथमिकता निर्धारित करने के लिए विस्तृत विचार-विमर्श किया
गया. चर्चा के दौरान सूचनाओं के आदान-प्रदान के लिए सूचना प्रौद्योगिकी,दूर संचार
और सूक्ष्म इलैक्ट्रानिकी तीन मुख्य क्षेत्रों को मालूम किया गया.
भारतीय संगठनों के लिए आवश्यक पर्याप्त सूचनाएं अब प्रचूर मात्रा में आना शुरू
हो गई हैं. सहयोग के अन्तर्गत पहली परियोजना जिसके कार्यन्वित होने की आशा की
जाती है मानकीकरण के लिए यूरोपीय समिति (सीईएन)/ईईसी देशों में विद्युत तकनीकी
मानकीकरण के लिए यूरोपीय समिति (सीईएनईएलईसी) के कार्य का आयोजन है, जिसके
अन्तर्गत भविष्य में चार सदस्यों का उच्चस्तरीय सीईएन/सीईएनईएलईसी मिशन की भारत
में दौरे के लिए आने की आशा की जा सकती है.
इस कार्यक्रम से न केवल मानकों के बारे में अद्यतन सूचना मिलेगी और विदेशी
प्रौद्योगिकी का पता लगेगा बल्कि राष्ट्रीय कार्य के नियोजन और आयोजन में भी
सहायता मिलेगी.
