<औङ्ङिचिअल् अन्ड् ंएडिअ लन्गुअगेस्><ळेगिस्लटिवे><आनोन्><ऊ.फ्. लेगिस्. आस्स्. डेबट्स् स्प्ल् फ्रो. ८४ ं.><१९८४><ऊ.फ्. गोव्ट्><ळुच्क्नोत्><१३६ टो १४१><२५००><आनोन् - ऊ.फ्. लेगिस्. आस्स्. डेबटेस् स्प्ल् फ्रो. ८४. ं.>

श्री मलिक मुहम्मद कमाल
यूसुफ--
श्रीमन् आपने राजस्व विभाग के बजट पर बोलने का अवसर मुझे प्रदान किया,
उसके लिए मैं आपका बड़ा आभारी हूं. मैं कटौती के प्रस्ताव का समर्थन करने
के लिए और माननीय राजस्व मंत्री जो वारा प्रस्तुत बजट का विरोध करने
के लिए खड़ा हुआ है. हमारा जनपद बस्ती बाढ़ से सबसे अधिक प्रभावित रहता
है. धाधरा से लेकर राप्ती और बूढ़ी राप्ती पूरे जिले को तबाह किए हुए है.
मेरा क्षेत्र डुमरियागंज बाढ़ से पीड़ित हो जाता है. बाढ़ में सड़के काट
दी जाती है, जो नावें बाहर से आती है वह ट्रक पर दूर खड़ी रहती है, मौके
पर नहीं पहुंच पाती है. इसलिए नावों के मंगाने की समुचित व्यवस्था करनी
चाहिए, नावों के न होने से लोग बाढ़ की विभिषिका से तबाह हो जाते है. और
उसका कोई फायदा नहीं होता है. आप हमारे जिले से आंकड़े मंगाकर देख ले. आप
वहां पर हर साल नावें मंगाने में लाखों रुपया खर्च कर देते है और कहीं पर
यह भी होता है कि नाव भेजने की तमन्ना होते हुए भी आप उसकी व्यवस्था नही
कर पाते है. इन नावों को वहां भेजने पर कितना आपने खर्च कर दिया है उसको
आप देख लें. उतने की आप नाव खरीद कर प्रत्येक गांव को दे सकते है और इससे
उनका संकट भी दूर हो सकता है. इसलिये आप देखे कि किस तरह से इसकी
व्यवस्था हो. हमारे यहां ६०० गांव मैरुन्ड हुये थे लेकिन केवल दो सौ
गांवो को ही राहत सामग्री पहुंचाइ गई और वह भी केवल दस-दस किलो तक ही दी
गई. मैंने इसके पूर्व भी सन्१९७९ में यह मामला तत्कालीन राजस्व मंत्री को
दिया था और आपके पुरी साहब उसकी जांच के लिए हमारे यहां गये थे. मैं भी
उनके साथ गया था. मेरी निश्चित जानकारी है कि उन्होंने अधिकारियों की
जांच आख्या आपको भेज दी थी किन्तु वह रिपोर्ट दबा दी गई. कोई आज तक
कार्यवाही उनके खिलाफ नहीं हुई सन् १९५६-५७ में मेरी तहसील डुमरियागंज
में चकबन्दी हुई थी. लेखपाल, कानूनगो आदि लोग उस जमाने में वहां गये थे
और डुमरियागंज की शोहरत को देखकर गये थे. उस समय वे वहां पर अपनी बीबियों
को सवांरने के लिए गये थे और पैसा कमाने के लिये गये थे. आज जब २० साल के
बाद पुन: चकबन्दी का काम वहां पर शुरू हो रहा है और पुन: वे अधिकारी वहां
गये तो इस बार अपनी पतोह को संवारने के लिये गये है. मान्यवर, मुझे
ताज्जुब है कि एक मिस्टर आशफाक है जो मुबारकपुर में पैदा हुये थे और आज
उसी तहसील में वे सी.ओ. के पद पर विराजमान है. एक ए.सी.ओ. मारकण्डे दुबे
है, जिनके खिलाफ भी रिपोर्ट आई है किन्तु वह रिपोर्ट भी दबा दी गई. यह सब
आज हो रहा है. आज ही मेरे सवाल के जवाब में माननीय मंत्री जी ने बताया कि
जांच रिपोर्ट्स का परीक्षण हो रहा है. मैं नहीं समझता कि कौन सी
प्रयोगशाला में आप उनका परीक्षण करवा रहे है. जब जांच रिपोर्ट आ गई है तो
उस पर आपको कार्यवाही करनी चाहिए.
दूसरी बात मैं यह कहना चाहता हूं कि चकबन्दी में हमारे यहां नहरे निकाली
जा रही है. नियमों में यह है कि १० प्रतिशत तक जो जमीन निकले वह तो
चकबन्दी प्रक्रिया के अन्तर्गत है लेकिन जिनकी १० प्रतिशत से अधिक है
उनके लिये आप कह रहे है कि कानून में तबदीली करनी पड़ेगी उस राष्ट्रपति
के पास भेजना पड़ेगा. मैंने इसके बारे में कई बार कहा लेकिन कोई मसला हल
नहीं हुआ. तो इस तरह से क्या फायदा होगा. आप इस ओर भी कार्यवाही करें.
इसके अलावा यदि आप नावों की व्यवस्था नहीं कर सकते है तो सब्सिडी दे दे
और उसकी घोषणा कर दे. आप कहते है कि सब्सिडी है, लेकिन हमारे बस्ती में
सब्सिडी की कोई व्यवस्था नहीं है. एक बात और कहना चाहता हूं कि हमारे
यहां कोई बी.डी.सी. नहीं है. एक बाबूलाल थे, उनका ट्रांसफर हो गया और
दूसरे को भी मुख्य मंत्री जी ने यहां वुला लिया. मैंने दो-तीन पत्र आपको
भेजे. मेरा आपसे निवेदन है कि जो सही बात हो उसे आप करे और दोषी
अधिकारियों के खिलाफ जब जांच रिपोर्ट उनके विरुध आपके पास आ गई है तो
उन पर कार्य-~वाही करे. मैं ज्यादा समय न लेकर अपनी बात समाप्त करता हूं.
श्री माधव प्रसाद--
माननीय अधिष्ठाता महोदय, आपने मुझे राजस्व अनुदान पर बोलने का अवसर दिया,
मैं आपका आभारी हूं. श्रीमन्, राजस्व विभाग बहुत ही महत्वपूर्ण विभाग इस
प्रदेश का है जिसका सीधा सम्बन्ध गांवों की जनता से है. हमारी सरकार ने
इसके तहत गरीबों को भूमि दिलाने उनके लिए आवास की व्यवस्था कराने के लिए
सन् ७५ से लेकर आज तक अभि-~यान चलाया है और सन् ८१ में लगभग २,७८,२९२
एकड़ जमीन वितरित कर दी गई. और उन व्यक्तियों को वित-~रित की गयी है जो
ग्रामीण क्षेत्र के भूमि-~हीन अनुसूचित जाति और निर्बल वर्ग के लोग हैं.
लेकिन श्रीमन् , इसमें कुछ कमियां है. जिनको जमीन मिलनी चाहिए, उन्हे
कब्जा नहीं दिलाया गया है. मैं माननीय मंत्री जी से चाहूंगा कि जो यह
भूमि के आंकड़ों की पुस्तक मिली है, इसकी जांच करने के लिए ऐसी कमेटी
बनाई जाय, जिससे मालूम हो सके कि कितनी जमीन पर कब्जा दिलाया गया और
कितनी जमीन में नहीं दिलाया गया. यद्यपि उत्तर प्रदेश जमींदारी विनाश
कानून १९५० में गरीबों के लिए, मछुवारों के लिए, धोबियों के लिए
प्राविधान नहीं था अब उसके अन्तर्गत १९८(१) में प्रविधान करके काफी
सहु-~लियत इन लोगों को दी है. मछुवारों और धोबियों को तालाश देने का
प्रबन्ध किया गया है. इसके अलावा मेरे कुछ सुझाव है, माननीय मंत्री जी
उनको कृपया सुन लें. यह जो नदियों के कछार की जमीने है यह लाखों एकड़ में
है. जिन पर बड़े आदमी कब्जा किए हुए हैं. इस जमीन को गरीबों में आवं-~टिक
करने के लिए सर्वेक्षण कराया जाय और जिनके पास जमीन नहीं है, उनको दिया
जाय.
दूसरा सुझाव यह है कि आपके अधिनियम के अन्तर्गत समरी ट्रायल की व्यवस्था
है अभी इसमें एक व्यक्ति को पट्टा दे दिया जाता है लेकिन बड़े आदमी उसके
खिलाफ हाईकोर्ट और सिविल कोर्ट में चला जाता है. तो इसमें हम चाहते हैं
कि इस समरी ट्रायल में परिवर्तन हो और इसकी पहली अपील जिलाधिकारी के पास
और दूसरी अपील कमिश्नर तक हो. इससे यह होगा कि जो गरीब पट्टे पाये हैं
उनको सिविल कोर्ट और हाईकोर्ट का मुंह नहीं देखना पड़ेगा. तीसरा सुझाव यह
है कि पुरानी आबादी का सर्वेक्षण कराया जाय और उसका पुन: बन्दोबस्त कराया
जाय. बहुत सी आबादी शहरों में है जो नजूल की जमीन पर कब्जा किये हैं. इसी
तरह से गांवों में भी है. ऐसी जमीन पर सरकार कब्जा करें और उसे गरीबों को
बांटा जाय, उनको इसमें आबाद किया जाय इसके अलावा जो विरासत की जमीन है
जिसमें अक्सर हत्यायें हो जाती हैं. लोग जायदाद के लिए मार देते है और
विधवा को जमीन नहीं मिल पाती है और भाई भतीजे ले लेते हैं. तो इसमें यह
प्राविधान किया जाय कि जहां पर हत्या का मामला हो वहां वह जमीन वारिस को
मिलनी चाहिये और भाई, भतीजे को नहीं मिलनी चाहिये. यह जो गांव सभा की
जमीन है वह राजस्व परिषद् की कार्य प्रणाली ठीक नहीं है. उसमें परिवर्तन
किया जाय. यह जो राजस्व परिषद् है तोड़कर निदेशालय बनाया जाय. इन्हीं
शब्दों के साथ मैं इस बजट का समर्थन करता हूं.
*श्री बाबू सिंह--
मान्यवर, मैं आपका बहुत शुक्रगुजार हूं कि आपने मुझे इस राजस्व विभाग
जैसे मुख्य विभाग पर बोलने का अवसर दिया. माननीय मंत्री जी, मेरा आपसे
निवेदन है कि बहुत कोशिशों के बाद भी आज आपके विभाग में जितना भष्टाचार
है, उतना दूसरे महकमों में नहीं है आपके इस महाकमे का सीधा सम्बन्ध गरीब
जनता से है और गांव में रहने वाले से है. आपके महकमें में जो नीचे का
कर्मचारी पटवारी है वह एस.डी.एम. और तहसीलदार का दलाल बना हुआ है. आपके
यहां जो दाखिल खारिज का तरीका है, वह ठीक नहीं है. .हम जमीन खरीदते हैं,
रजिस्ट्री कराने जाते हैं तो उसका दूना और तिगुना सब-रजिस्ट्रार लेते हैं
और उसके बाद दाखिल खारिज के लिये बहुत बड़ी फीस लेते हैं बल्कि एक चौथाई
कीमत जमीन का बैनामा और दाखिल खारिज में खर्च हो जाती है. इसलिए सुझाव है
कि जमीन खरी-~दने के बाद एक समय निश्चित कर दें कि इतने दिनों बाद जमीन
का दाखिल खारिज होना जरूरी है और दाखिल खारिज की कापी खरीददार के पास
पहुंचा दी जायेगी.
इसमें मेरा एक और सुझाव है कि बैनामे करने के लिए लाइसेंसी नहीं होने
चाहिये बल्कि यह सरकार के पेड कर्म-~चारी होने चाहिये. जिससे सरकार का उन
पर अंकुश रहे और गलत बैनामे नहीं कर सकेंगे और वह लोग जिम्मेदार होंगे.
मान्यवर, आपके यहां चकबन्दी का विभाग महत्वपूर्ण विभाग है. इसलिये मैं
निवेदन करना चाहता हूं कि आज चक-~बन्दी में हम जानते हैं कि सभी लोग
ईमानदार नहीं होंगे. आपके यहां पी. सी. एस. को डिप्टी डाइरेक्टर और सी.
ओ. बना देते हैं जिससे चकबन्दी विभाग के जो एस.ओ. सी. ए. सी. ओ. होते हैं
उनको परेशानी उठानी पड़ती है. आपके विभाग में जो प्रोमोशन का तरीका है वह
ठीक नहीं है और उससे आपके विभाग के लोग डिमोर-~लाइज हो रहे हैं, इसलिए
विभाग के लोगों को सी.ओ. और डिप्टी डाइरेक्टर तक प्रोमोशन मिलना चाहिए.
मेरी जान-~कारी में है कि २३-२४ सालों से जो लोग ईमानदारी से अपनी नौकरी
कर रहे हैं, आज वह ए. सी. ओ. और एस. ओ. सी. बने हुए हैं. जिनसे उनको
निराशा होती है, इसलिए आपका कर्तव्य है कि आप इस विभाग में लोगों को
तरक्की का अवसर प्रदान करें.
मान्यवर, हमारे पूर्व वक्ता सदस्य ने बाढ़ के संबंध में जिक्र किया तो
मैं कहना तो मैं कहना चाहता हूं कि आपके अधिकारी जहां बाढ़ आती है वहां
जाते हैं और ऐलान करते है कि लगान माफ होगी और उसके बाद वह मुलतवी कर दी
जायेगी जिससे बाढ़ के क्षेत्रों में लगान बढ़ती जाती है और फिर उसके बाद
वह सब लगान उन किसानों से बेरहमी से वसूल की जाती है. जो उन किसानों के
लिए देना कठिन हो जाता है. इसलिए मेरा निवेदन है कि जहां पर आप लगान
मुल्तवी करें और माफ करने का ऐलान करते हैं वहां आप जांच करायें कि जहां
बाढ़ग्रस्त क्षेत्रों में इकट्ठा लगान लोगों से वसूल करते हैं, उसको
रोकें और माफ कर दें तो अच्छा होगा.
मान्यवर, पिछले साल भी कहा था कि हमारे गांव सुनहरा तहसील अतरौली में
हरिजन की जमीन पर एक भूतपूर्व प्रधान, सोनपाल, ने कब्जा कर लिया, यहां तक
कि उस जमीन पर हरिजन विभाग द् वारा एक कुआं भी बनवाया गया था जिस पर
प्रधान ने कब्जा कर लिया और उस हरिजन ने एस.डी. एम. को दरख्वास्त भी दिया
है किन्तु एक साल के बाद भी कोई उसकी सुन-~वाई करने वाला नहीं है.
इन्हीं शब्दों के साथ में कटौती के प्रस्ताव का समर्थन करता हूं.
श्रीमती महारानी दोहरे--
माननीय अधिष्ठाता महोदय आपने इस बजट पर बोलने का सुअवसर दिया, इसके लिए
मैं आपक धन्यवाद देती हूं और प्रस्तुत वजट है उसका मैं सहृस्य समर्थन
करती हूं.
(इस समय ४ बजकर १५ मिनट पर श्री अध्यक्ष पीठासीन हुए.)
मैं मंत्री जी का ध्यान अपने निर्वाचन क्षेत्र लखना विकास खण्ड चकरनगर की
ओर दिलाना चाहती हूं, जिसको चम्बल की घाटी के नाम से भी पुकारा जाता है.
जिस वक्त जमींदारी प्रथा चल रही थी, उस समय वहां के गांवों की जमीन
अनु-~सुचित जाति के व्यक्तयों को दी गई थी. उसमें यह कह दिया था कि यह
जमीन आपकी होगी. वह जमीन इस तरह की है, जिसकी कोई लिखा पढ़ी नहीं है.
उसके ऊपर अनुसूचित जाति के लोग पचासों वर्ष से जोतते चले आ रहे थे, लेकिन
वन विभाग का कार्य उस क्षेत्र में तेजी से चला और जो जमीन थी उसकी नापतौल
की गई तो उनकी जमीने वन विभाग के सीमा के अन्दर ले ली गई. इससे वहां पर
अनुसूचित जाति के किसानों के सामने बहुत बड़ी समस्या है, उनके पास कोई
जमीन के कागज नहीं हैं और उनकी जमीन जबरदस्ती छीनी जा रही है. इसलिए मैं
मंत्री जी से मांग करती हूं, क्योंकि हमारे देश की प्रधान मंत्री और
उत्तर प्रदेश का शासन स्वयं सीलिंग की जमीन और अन्य जमीनें इस शोषित और
पीड़ित वर्ग के अनुसूचित जाति के लोगों को दे रही हैं और उससे कहीं अधिक
महत्वपूर्ण यह समस्या है, इसलिए माननीय मंत्री जी इस पर पूरा ध्यान दें
और इटावा जनपद के निर्वाचन क्षेत्र लखना के अन्तर्गत विकास खण्ड चकरनगर
के इन अनुसूचित जाति के किसानों को बर्बाद होने से बचावें, जिनकी जमीन बन
विभाग छीन रहा है.
मान्यवर, मैं दूसरी बात महेवा विकास खण्ड के बारे में कहना चाहती हूं,
जहां पर इस समय चकबन्दी हो रही है और वहां पर किसानों की खुली लूट की जा
रही है. जिनकी एक एकड़ जमीन है उनको दो एकड़ और जिनके चार एकड़ जमीन है
उनको दो एकड़ दी जा रीह है. इस ओर भी मंत्री जी का ध्यान आकर्षित करते
हुए निवेदन करना चाहती हूं कि वह समुचित आर्डर भेजें. सरकार ने निर्णय
लिया है कि गांवो का सर्वागीण विकास करना है. इस चकबन्दी के द्वारा कई
स्थान ग्राम -~वासियों के महत्वपूर्ण कार्यों के लिए रोके जाते हैं,
जिसमें गांव के लिए रास्ता, गुल और पार्क आदि बनायें जाते हैं. इसलिए
मेरा सुझाव है कि इन संबंधित विभागों के पास भी सूचना जानी चाहिए कि इस
जगह पर चकबन्दी की जा रही है. जहां पर इन जुड़े हुए विभागों द्वारा
कार्य को लिया जा रहा है, उसके द्वारा उसकी चकबन्दी कार्य खत्म होने के
बाद उसको चलाया जाए और जहां चकबन्दी होनी है, वहां पर इस कार्य को रोका
जाए. इसके साथ मैं मंत्री जी से यह भी निवेदन करना चाहती हूं कि जो
चकबन्दी हो रही है, जो हमारी सरकार ने यह बीड़ा उठाया था कि जो ४०
प्रतिशत से नीचे के गरीब और जो शोषित है उनको, ऊपर उ ठाना है, इसलिए उनको
सीलिंग की जमीन दी जाए. इसलिए निवेदन करना चाहूंगी कि जनपद इटावा में ३
ब्लाकों में जो चकबन्दी का कार्य चल रहा है, वहां से निकली हुई फालतू
जमीन, सीलिंग की जमीन सार्वजनिक कार्यों -ग्राम पंचायत भवन, पार्क आदि के
लिए छोड़कर शेष जमीन गरीबों में आबंटित की जाए.
मान्यवर, मैं मंत्री जी का ध्यान अजीतमल और महेवा ब्लाकों के ग्रामों की
ओर दिलाना चाहती हूं, जहां पर सवर्ण लोग भी चाहते हैं कि गरीबों को जमीन
मिल जाए, लेकिन विभाग के अधिकारी उसे नहीं मिलने दे रहे है. मैं
भष्टा-~चार तो नहीं कहूंगी वह शिष्टाचार के कारण उन्हें नहीं मिल पा रही
है. इस समस्या को मैंने जनपद की बीस सूत्रीय समिति की बैठक में भी उठाया
था, जिलाधीश ने उसमें आदेश भी दिया था और उनका परिपत्र भी आया था. मैंने
उसमें मांग की थी कि जब वह भूमि आवंटित की जाए तो उस समय मैं भी उपस्थित
रहूं. उसके बाद जब जिला-~धिकारी ने परिपत्र भेजा कि परगना अधिकारी
सम्पर्क करे, लेकिन आज तक मुझसे किसी ने सम्पर्क नहीं किया. मेरा निवेदन
है कि यह जो चकबन्दी है इससे गरीबों का उद्धार हो सकता है, गांव का
सर्वागीन विकास हो सकता है हो सकता है, अत: इस ओर माननीय मंत्री जी विशेष
ध्यान दे और ऐसे आदेश दे कि चकबन्दी के बाद ग्रामीणों को नाना प्रकार की
समस्याओं में फंसना न पड़े. इन शब्दों के साथ मैं मंत्री जी द्वारा
प्रस्तुत अनुदानों का समर्थन और कटौती के प्रस्ताव का विरोध करती हूं.
श्री अध्यक्ष--
क्योंकि बहुत से माननीय सदस्य बोलना चाहते है, इसलिये ५-५ मिनट का समय
निर्धारित किया जाता है.
*श्री रियासत हुसैन--
श्रीमन्, जो यह पुनर्वास के सम्बन्ध में माननीय मंत्री जी ने मांग रखी है
इसमें तो कोई कटौती होना नहीं चाहिए क्योंकि दोनों ही मंत्री पुनर्वासित
किये गयें हैं-एक कफाल्टा काण्ड की वजह से और दूसरे मुरादाबाद में हुए
काण्ड की वजह से. (व्यवधान)
मैं अब ४-५ सुझाव देना चाहता हूं. आपके यहां कलेक्शन के लिए नायब
तहसीलदार कलेक्शन, साधारण नायब तहसीलदार और पब्लिक सर्विस कमीशन द्वारा
आने वाले तहसीलदार का एकीकरण हुआ है जिसके कारण इनमें बड़ा वाद-~विवाद चल
रहा है. मेरा सुझाव है कि इसे आप शीघ्र निपटाने की कृपा करें.
दूसरी बात यह कहना चाहता हूं कि आपके विभाग में कलेक्शन का काम बहुत बढ़
गया है. जो अमीन इस काम को करते हैं उनके पास इतना काम बढ़ गया है कि वे
सही अंजाम नहीं दे सकते और काम नहीं हो पाता हैं. बैंको के एरियर के
कलेक्शन का काम भी आपने उनको दे रखा है. जितने भी एरियर्स और होते है वे
सभी एज लैण्ड रेवेन्यु वसूल किये जाते हैं. इसलिये मेरा सुझाव है कि अमीन
और लेखपालों की सर्विसेज को इन्टीग्रेडटेड करके उसी में खातौनी और
जमाबन्दी कर दी जाये ताकि काम हो सके. एक सुझाव यह है कि आपकी जमाबन्दी
हर साल होती है और खतौनी हर तीसरे साल होती है. इसलिए जमाबन्दी भी ३ साल
के लिए बनायी जाये और खतौनी में जो इन्ट्री हो वही जमाबन्दी में भी हो
जाया करे और एक ही आदमी के पास यह दोनो चीजें रहे. अलग-अलग रहने से
कठिनाई होती है.
एक बात और लगन फिक्सेशन के बारे में कहना चाहता हूं. आजकल इर्रीगेटेड
लैण्ड पर आप १० रूपये प्रति एकड़ से लेकर २० रूपये प्रति एकड़ तक लगान
क्लास आफ स्वायल के हिसाब से फिक्स करते है. नान इर्रेगेटेड लैण्ड पर ६
रूपये से १० रूपये तक क्लास आफ स्वायल के हिसाब से लगान फिक्स करते हैं.
यह जो क्लास आफ स्वायल या कवालिटी आफ लैण्ड का तरीका आपका है वह ५० साल
पुराना है जो आज भी चला आ रहा है. आज काफी विकास हो गया है, इसको देखते
हुए तथा यह देखते हुए कि जमीन की ताकत खाद, पानी और बीज पर डिपेन्ड करती
है, मेरा सुझाव है कि इसका रिसर्वें कराया जाये.
जहां तक सीलिंग का काम है, इसमें मुकदमेंबाजी बहुत अधिक बढ़ जाने के कारण
यह इनइफैक्टिव हो गयी है इसमें एक सुझाव मेरा यह है कि जब आप सीलिंग की
जमीन को बांटे तो उसमें ग्राम समाज के प्रस्ताव को भी शामिल कर ले, बजाये
इसके कि तहसीलदार और एस.डी.एम. जमीन का वितरण करे. इससे सही पात्रों को
जमीन मिल सकेगी. तो उसको ग्राम समाज में शामिल कर लें तो अच्छे पात्र
व्यक्तियों की लिस्ट बन जायेंगी.
