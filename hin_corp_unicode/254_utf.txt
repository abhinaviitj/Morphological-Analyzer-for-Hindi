<औङ्ङिचिअल् अन्ड् ंएडिअ ळन्गुअगेस्><आड्मिनिस्ट्रटिवे><आनोन्><ढ्रङ्ट् ङोर् ङिवे येअर् फ्लन् ७८ - ८३><१९७८><ओजन आयोग्.><णेत् ढेल्हि><२२ टो २४><२१००><आनोन् - ढ्रङ्ट् ङोर् ङिवे येअर् प्लन् ७८ - ८३>

 १.९२ परिशोधित न्यूनतम आवश्यकता कार्यक्रम में सबको प्रारम्भिक शिक्षा
तथा प्रौढ़ शिक्षा देने की दिशा में अधिक प्रयास करने की परिकल्पना की गई
है. इस संबंध में अनुसूचित जाति और जनजाति के लोग विशेष रूप से पिछड़े
हुए हैं. इस प्रकार परिशोधित न्यूनतम आवश्यकता कार्यक्रम के इस पहलू को
व्यापक रूप से लागू करने पर पिछड़े वर्गों और शेष जनसंख्या के बीच का
अन्तर कम हो जाएगा. प्राथमिक शिक्षा की नई सुविधाओं का एक बड़ा अनुपात उन
क्षेत्रों को दिया जाएगा, जहां पिछड़े वर्ग के लोग अधिक संख्या में रह
रहे हैं और जहां इस समय शिक्षा के सीमित साधन हैं. इसी प्रकार परिशोधित
न्यूनतम आवश्यकता कार्यक्रम में भूमिहीन श्रमिकों के आवास के लिए ५००
करोड़ रुपए की जो व्यवस्था की गई है उसका अधिकांश लाभ पिछड़े वर्ग के
लोगों को पहुँचेगा. इन सब बातों के अलावा परिशोधित न्यूनतम आवश्यकता
कार्यक्रम में अनुपूरक पोषाहार और गंदी बस्तियों के पर्यावरणीय सुधार के
लिए रखी गई धन राशि से भी पिछड़े वर्ग के लोग लाभान्वित होंगे.
१.९३ सामान्य विकास कार्यक्रम से पिछड़े वर्ग के लोगों को लाभ तो
पहुँचेगा ही, साथ ही साथ इनके लिए ५४५ करोड़ रु. की एक विशेष कल्याण
स्कीम इस योजना में शामिल की गई है. प्रमुख स्कीमों में जो बातें शामिल
हैं वे इस प्रकार हैं--छात्रवृत्ति देना, प्रशिक्षण केन्द्रों की
व्यवस्था करना ताकि पिछड़े वर्ग के लोग सरकारी नौकरी और अन्य रोजगार के
अवसर प्राप्त करने के लिए प्रतियोगी परीक्षा पास कर सकें और कृषि कार्य,
घरेलू उद्योग तथा अन्य व्यवसायों के लिए विभिन्न अनुदान और सहायता
प्रदान करना.
१.९४ इस प्रकार इस योजना में पिछड़े वर्ग के लोगों की आर्थिक और सामाजिक
स्थिति सुधारने के लिए तथा सार्वजनिक उपयोग में उनका हिस्सा बढ़ाने के
लिए पर्याप्त व्यवस्था की गई है. पिछड़े वर्ग के लोगों को केवल सामान्य
विकास कार्यक्रम में रखी गई धनराशि और कल्याण स्कीमों से ही फायदा नहीं
होगा बल्कि श्रमिक वर्ग से होने के नाते इस रोजगार-प्रधान योजना से
उन्हें सबसे अधिक लाभ पहुँचेगा. ग्रामोद्योग तथा दूसरे सहायक व्यवसायों
को प्रोत्साहन मिलने से भी उन्हें लाभ पहुँचेगा.
पिछड़े क्षेत्रों का विकास
१.९५ गरीबी की समस्या का प्रमुख कारण यह है कि देश के विभिन्न भागों का
समान रूप से विकास नहीं हुआ है. इस दिशा में राष्ट्रीय स्तर पर किए जाने
वाले प्रयासों के फलस्वरूप विकास के स्तर, रहन-सहन के स्तर तथा जीवन-स्तर
में जो अन्त:- क्षेत्रीय अन्तर है उसको कम करना चाहिए. फिर भी, इस दिशा
में सफलता पाने के लिए इस प्रकार के प्रयास को सामान्य विकास नीति का अंग
बनाना होगा.
१.९६ पिछड़े क्षेत्रों के विकास के लिए दो प्रकार का दृष्टिकोण अपनाया
गया है--एक ओर औद्योगीकरण को प्रोत्साहन देना तथा दूसरी ओर समस्या-उन्मुख
विशेष कार्यक्रम तैयार करना. इन उपायों से विकास की असमानताएं दूर करने
में कितनी सफ-~लता मिली यह अनिश्चित है. तथापि, पिछड़े क्षेत्रों में
स्थित बड़ी औद्योगिक परियोजनाओं से हमें यह अनुभव मिला है कि संगठित
उद्योग आवश्यक रूप में विकास का उत्प्रेरक नहीं है--जिसकी आव-~श्यकता
पिछड़े क्षेत्रों को है.
१.९७ इस योजना का जो दृष्टिकोण है उसके अनुसार पहाडी क्षेत्र, जनजातीय
क्षेत्र, परिशोधित न्यूनतम आवश्यकता तथा क्षेत्रीय विकास कार्यक्रमों के
माध्यम से कृषि, ग्रामोद्योग और लघु उद्योग, सहायक व्यवसायों तथा
तत्संबंधी सेवाओं के विकास पर अधिक जोर दिया जाएगा.
गरीबों को संगठित करना
१.९८ पुनर्वितरण संबंधी सभी कानूनों, नीतियों और कार्यक्रमों की सफलता
इसी में है कि गरीब लोगों को संगठित किया जाए और उनके लिए जो लाभ रखे गये
हैं उनके प्रति उन्हें जाग-~रूक किया जाए. संगठित काश्तकारों को यह देखना
है कि काश्त-~कारी से संबंधित कानून ठीक प्रकार से लागू किये जाएं.
भूमिहीन लोगों के संगठन को यह देखना है कि बेशी भूमि का पता लगाया जाये
और पाँच वर्ष के अन्दर कानून के अनुसार उसका वितरण उनमें कर दिया जाये.
गरीबों के स्थानीय नेताओं को यह देखना है कि उनके क्षेत्र तथा लक्षित
वर्गों के लिए तैयार की गई क्षेत्रीय योजनाएं कारगर ढंग से लागू हो रही
हैं. अब तक प्राप्त अनुभव से यह स्पष्ट हुआ है कि वितरण प्रणाली में दोष
होने तथा कारगर प्रशासन न होने के कारण ग्रामीण कार्यक्रमों से आय के
वितरण में कोई सुधार नहीं हुआ है. योजना आयोग संसाधनों को ग्रामीण
क्षेत्रों में अन्तरित करने के प्रस्ताव पर विचार कर रहा है. लेकिन इन
अधिक संसाधनों के अन्तरण से अपेक्षित समानता लाने का प्रभाव पड़ेगा कि
नहीं यह इस बात पर निर्भर करेगा कि कितनी मात्रा में लाभानुभोगियों का
संगठित दबाव प्रशासन की कमजोरी और निहित स्वार थों का विरोध करता है.
वित्तीय उपाय
१.९९ अब तक गैर-वित्तीय नीतियों पर विचार किया गया है. लेकिन कुछ और
महत्वपूर्ण वित्तीय कार्य रहते हैं. वित्तीय संसाधन विषयक अध्याय में
अधिक मात्रा में वित्तीय उपाय करने के सुझाव दिए गए हैं ताकि अतिरिक्त
संसाधन जुटाने का भार विभिन्न वर्गों पर बराबर पड़े. प्रत्यक्ष कराधान
के क्षेत्र में संपत्ति और कृषि कर को और अधिक प्रगतिशील बनाने की
आवश्यकता है तथा पूंजीगत लाभ और भूमि मूल्य पर भी कर लगाना होगा.
अप्रत्यक्ष कराधान के क्षेत्र में दर के ढांचे को सुधारने में प्राथमिकता
दी जानी चाहिए तथा श्रम-प्रधान छोटे उत्पादन कार्यों को और कम आय उपभोग
को छूट दी जानी चाहिए. अन्य सभी उत्पादन और उपभोग पर उपयुक्त कर लगना
चाहिए. इसी प्रकार के दोहरे सिद्धांत राज सहायता पर भी लागू होने चाहिए.
सभी प्रकार की राज की सहायता की इस दृष्टि से समीक्षा की जानी चाहिए कि
उससे छोटे उत्पादकों और कम आय वाले उप-~भोक्ताओं को लाभ पहुँचता है कि
नहीं; जो इन उद्देश्यों की पूर्ति नहीं करते उन्हें समाप्त कर देना
चाहिए.
आय नीति
१.१०० कीमतें स्थिर रखने तथा सरकारी क्षेत्र में निवेश के लिए संसाधन
जुटाने की आवश्यकता को ध्यान में रखते हुए एक राष्ट्रीय आय नीति अपनानी
बहुत आवश्यक है. इस प्रकार की नीति में मजदूरी, लाभ, किराया और अपना-धंधा
करने वालों की आय को शामिल किया जाना चाहिए. जो अपना काम-धंधा कर रहे हैं
उनकी आय बढ़ाने के लिए संसाधनों का उपयोग करने तथा बे-~रोजगारी कम करने
के लिए उनका उपयोग करने के बीच एक विकल्प रखना होगा. एक सर्वस्वीकार्य
असमानता का अनुपात प्राप्त करने के उद्देश्य से मार्गदर्शी सिद्धान्त
निर्धारित करने के लिए एक राष्ट्रीय आय नीति तैयार करने की आवश्यकता है.
इस मामले को देखने के लिए सरकार ने एक समिति नियुक्त कर रखी है.
१.१०१. आय नीति के बारे में कोई निर्णय करते समय असंगठित क्षेत्र में
न्यूनतम मजदूरी के कानून को लागू करने की संभावना पर विचार किया जाना
चाहिए. लेकिन इससे ऐसे उपाय करने का आश्वासन दिया जाना चाहिए कि रोजगार
में वृद्धि हो. वृत्ति, व्यापार और व्यवसाय से होने वाली आय के मामले में
व्यवसाय पर होने वाले खर्च पर नियन्त्रण करके तथा वेतन की सीमा निर्धारित
करके पुनर्वितरण किया जा सकता है.
१.१०२. यह बात स्वयं स्पष्ट है कि पुनर्वितरण के लिए कोई एक रामबाण उपचार
तैयार नहीं हुआ है. योजना में बतलाई गई समस्त नीति का यदि समन्वित ढंग से
पुनर्वितरण के पक्ष में अनुपालन किया जाता है तो बेरोजगारी समाप्त की जा
सकती है, गरीबी को पर्याप्त मात्रा में कम किया जा सकता है और आय के
वितरण में जो असमानता है उसे अगले दशक में कम किया जा सकता है.
आर्थिक नीतियां
कमतें
१.१०३. यद्यपि योजना की अवधि में कीमतों में घट-बढ़ होती रहेगी, फिर भी
नीति का प्राथमिक उद्देश्य यह होना चाहिए कि निवेश कार्यक्रम लागू करते
समय अर्थ-व्यवस्था में कीमतें स्थिर रहें. स्थिर कीमतों के साथ आर्थिक
उन्नति प्राप्त करने के उद्देश्य से आर्थिक नीतियाँ तैयार करने और
उन्हें लागू करने के लिए दूरदर्शिता, लचीलेपन और संकल्प की आवश्यकता होती
है, जिस पर इससे पहले कोई ध्यान नहीं दिया गया था. कीमतों को स्थिर रखने
के लिए निम्नलिखित बातें अपेक्षित हैं:--
(क) वित्तीय और आर्थिक नीतियों के माध्यम से कुल मांग और पूर्ति के बीच
उपयुक्त संतुलन रखना;
(ख) सार्वजनिक उपभोग की आवश्यक वस्तुओं की पूर्ति निरन्तर बढ़ाने के लिए
व्यवस्था करना;
(ग) कृषि वस्तुओं की कीमतों, सरकार तथा गैर-सरकारी क्षेत्र के विनिर्माण
और विभिन्न सेवाओं की कीमतों से निबटने के लिए ऐसी नीतियां तैयार करना जो
आन्तरिक परिस्थितियों के अनुरूप हों.
१.१०४. कृषि वस्तुओं के लिए स्थिरीकरण की नीतियों में आवश्यकता पड़ने पर
उचित सहायक कीमतों, सुरक्षित भंडार रखने तथा निर्यात को शामिल किया
जाएगा. इस नीति के अन्त-~र्गत केवल चावल और गेहूँ जैसी खाद्य वस्तुओं को
ही शामिल नहीं किया जाएगा बल्कि रूई और पटसन को भी शामिल किया जाएगा.
वित्तीय और प्रशासनिक क्षमताओं को ध्यान में रखते हुए यह वांछनीय है कि
दालों और तिलहनों को भी इस वर्ग में शामिल किया जाए. विभिन्न वस्तुओं का
सहायक मूल्य निर्धारित करने में कृषि मूल्य आयोग का दृष्टिकोण काफी अच्छा
है, और कीमतों को स्थिर करने के लिए यह बात महत्वपूर्ण है कि जब तक निवेश
मूल्यों में पर्याप्त वृद्धि न हो जाए तब तक कीमतों में कोई वृद्धि नहीं
होती. फसलों का सापेक्ष मूल्य निर्धारित करने के लिए अधिक ध्यान दिए जाने
की आवश्यकता है ताकि इस बात को सुनिश्चित किया जा सके कि उनमें क्षेत्रफल
का वितरण करते समय नियोजित दिशा की ओर बढ़ सकें. तथापि इस बात पर ध्यान
दिया जाना है कि कुछ मामलों में कुल जोत-भूमि में विशेष फसलों का हिस्सा
इस बात पर निर्भर करता है कि कहां तक शिल्प-~वैज्ञानिक परिवर्तन हुए हैं
जिनके परिणाम स्वरूप साप एक्ष कीमतों की अपेक्षा उपज बढ़ती है.
१.१०५ विनिर्माण के मामले में कुछ ही वस्तुओं तक मूल्य निर्धारण सीमित
रखा जाना चाहिए, और वह भी तब जब ऐसी वस्तुओं के लिए मूल्य स्थिर रखने की
आवश्यकता पड़ती हो. चाहे ये वस्तुएं गैर-सरकारी अथवा सरकारी क्षेत्र में
बनाई गई हों, लेकिन कीमित निर्धारित करते समय इस बात का ध्यान रखना चाहिए
कि किए गए निवेश पर उचित प्रतिलाभ की संकल्पना सेवाओं का मूल्य निर्धारित
करते समय भी लागू होती है.
मुद्रा नीति
१.१०६ यद्यपि यह नई योजना अपेक्षाकृत स्थिर मूल्य वाले वर्ष के साथ शुरू
की जा रही है, फिर भी संभव है कि योजना की अवधि में मुद्रा-स्फीति बढ़े.
इसलिए यह आवश्यक है कि वस्तुओं की कुल मांग और कुल पूर्ति के बीच संतुलन
रखा जाए और मुद्रा पूर्ति की वृद्धि को शुद्ध घरेलू उत्पाद की वृद्धि के
साथ जोड़ा जाए. मुद्रा पूर्ति की वृद्धि दर निर्धारित करते समय विशेष
सावधानी बरतने की आवश्यकता इसलिए है कि योजना में निवेश का स्वरूप ऐसा
बनाया गया है कि उससे उन लोगों की आय में वृद्धि होगी जिनकी बचत करने की
क्षमता बहुत कम है.
१.१०७ भारतीय अर्थ-व्यवस्था के वर्तमान चरण में मुद्रा प्रसार पर
नियन्त्रण करने की समस्या के दो प्रमुख कारण हैं जो पूर्णत: हमारे
नियन्त्रण से बाहर हैं. ये कारण हैं--विदेशी मुद्रा का देश में आने के
अनुसार मुद्रा में वृद्धि होना और खाद्यान्न खरीदने के लिए अतिरिक्त ऋण
लेने की आवश्यकता पड़ना और वह भी तब जब कीमतों की सहायता के लिए अनाज का
बकाया भण्डार प्राप्त करना पड़े. यह समस्या और भी बढ़ जाती है जब गेहूँ
और चावल से भिन्न वस्तुओं के सहायक मूल्यों की आवश्यकता होने लगती है.
तब मुद्रा प्रसार पर दो प्रमुख शइतयों के माध्यम से नियन्त्रण रखना
पड़ता है--जैसे वाणिज्यिक क्षेत्र ऋण देते समय नियन्त्रण रखना तथा
केन्द्रीय और राज्य सरकारों के संयुक्त बजटीय घाटे की सीमा पर रोक
लगाना. उद्योगों पर बैंक ऋण लेने का प्रतिबन्ध लगाने से उत्पादन पर असर
पड़ेगा और केवल योजना परिव्ययों पर रोक लगाने से सरकार के घाटे को बजट
स्तर से नीचे कम किया जा सकता है. मुद्रा प्रसार रोक लगाने का तीसरा
तरीका है आयात बढ़ाना, लेकिन यदि आवश्यक आयात की पूरी योजना पहले से ही
बना ली गई हो तो इसकी गुंजाइश बहुत कम रह जाती है. वित्ती य और मुद्रा
नीतियों का समन्वय, कृषि में मूल्य नीति का समन्वय और बहुत बड़े दायरे
में नियन्त्रित मूल्य का समायोजन करना अर्थ-व्यवस्था के प्रबन्धकों के
लिए एक चुनौती बन जाती है. अर्थ-व्यवस्था की संतोषजनक प्रबंध प्रणाली
अपनाने के लिए सकल मुद्रा बजट को विकसित करना पड़ता है. यह सुझाव दिया
जाता है कि किस प्रकार का बजट वित्तीय बजट (यद्यपि इसकी जानकारी जनता को
न दी जाए) के साथ तैयार किया जाना चाहिए और प्रत्येक तिमाही में इसकी
समीक्षा की जानी चाहिए. आर्थिक प्रवृत्तियों के बारे में अल्प-~कालिक
पूर्वानुमान बतलाने के लिए अच्छे प्रतिमान तैयार करने की आवश्यकता है.
१.१०८ योजना तैयार करते हुए और आर्थिक प्रबन्ध करते समय काफी सावधानी
बरतने के बावजूद, दीर्घकालीन संभावनाओं और अल्पकालीन प्रवृत्तियों के बीच
गंभीर असंतुलन उत्पन्न हो जाता है. अनवरत योजना प्रणाली में उन विभिन्न
धारणाओं की समीक्षा सम्भव हो सकेगी जिनके आधार पर योजना के लक्ष्य और
अन्तर-क्षेत्रीय योजनाएं निर्धारित की गई हैं; और वार्षिक योजना की
समीक्षा करते समय आवश्यक समायोजन किया जा सकता है.
व्यापार
१.१०९ इस योजना को चलाते समय अन्तर्राष्ट्रीय वाता-~वरण पिछली योजनाओं की
तुलना में काफी अनुकूल है. सभी पड़ौसी देशों के साथ भारत के सम्बन्ध
अच्छे हैं और उनमें सुधार होने की संभावना है. यह कहना उचित होगा कि किसी
भी अन्तर्राष्ट्रीय झगड़े से हमारी आर्थिक योजना अस्त-व्यस्त नहीं हो
सकती तथा राष्ट्रीय सुरक्षा की आवश्यकताओं के रूप में जिन संसाधनों का
प्रारूप तैयार किया गया है उसमें कोई विशेष वृद्धि नहीं हो सकती है. भारत
का अन्तर्राष्ट्रीय व्यापार बढ़ने की संभावना अधिक अनुकूल है, बावजूद
इसके कि विश्व व्यापार की प्रवृति कुछ अनि-~श्चित चल रही है और विकसित
देश कितनी मात्रा में भारत से कुछ वस्तुओं के आयात पर प्रतिबन्ध लगाते
हैं. पश्चिम एशियाई बाजार का विकास होने के कारण भारत के व्यापार का
स्वरूप विविध है और वह भी विशेषत: इन्जीनियरी सामान के निर्यात में जो
शइत का एक अतिरिक्त स्रोत है. भारत की अनेक देशों के साथ द्विपक्षीय
सन्धियों के अन्तर्गत व्यापार बढ़ने की सम्भावना काफी उत्साहजनक बनी हुई
है और इन सन्धियों के अधीन भुगतान व्यवस्था को और उदार बनाया जा सकता है,
बशर्तें कि घरेलू मूल्यों को स्थिर र खा जाए. भारतीय उद्योग की बढ़ रही
कार्य-~कुशलता और कई पश्चिमी देशों में अधिक मात्रा में मुद्रास्फीति
बढ़ने के साथ-साथ भारत का विनिर्मित वस्तुओं के निर्यात में और सुधार कर
सकता है.
१.११० रुपए के मूल्य को विभिन्न देशों की मुद्रा के साथ जोड़ने की
प्रणाली स्थिरता की मात्रा के साथ लोचनीयता को जोड़ने में काफी कारगर
साबित हुई है. भविष्य में निर्यात संवर्धन के लिए वस्तुओं का चयन अधिक
लाभ प्राप्त करने के आधार पर किया जाना चाहिए जिसमें निर्यात योग्य
वस्तुओं की आंतरिक साधन लागत को ध्यान में रखा जाना चाहिए.
१.१११ सारी विदेशी मुद्रा के लेन-देन पर कठोर नियन्त्रण रखने के साथ-साथ
व्यापार नियन्त्रण में खास-खास रियायतें दी जा सकती हैं क्योंकि हमारी
भुगतान संतुलन की स्थिति बहुत अच्छी है. फिर भी इस प्रकार की रियायतें
हमारी आन्तरिक नीति के अन्य उद्देश्यों के अनुकूल दी जानी चाहिए, जैसे
छोटे उद्योगों को सुरक्षा प्रदान करना.
