<ळिटेरटुरे><ऐस्सय्स्><फ्रेम्स्हन्कर्><खविट फक्स्ह्ड्हर्ट><१९८९><शकच्हट्कर् (ं.फ्. शहिट्य फरिसड्) ><भ्होपल्><११०-११३ ><१९८० ><फ्रेअम्स्हन्कर्, खविट फक्स्ह्ड्हर्ट, ऐस्>

+ पक्षधरता शब्द का प्रयोग हम प्रतिबद्धता के अर्थ में कर रहे हैँ ताकि उसे एक निश्चित
आशय से सम्बद्ध करके देखा जा सके. संभवत: पक्षधरता अधिक फैला-बिखरा शब्द है जिसके मनचाहे
अर्थ भी लिए जा सकते हैं, जैसे प्रगतिशीलता, यर्थाथ आदि के इसीलिए प्रतिबद्धता,
प्रगतिवाद,जनवाद, समाजवादी यथार्थ आदि का प्रयोग एक निश्चित परिभाषित अर्थ में किया
गया. प्रतिबद्धता की चर्चा सम्पूर्ण रचनाशीलता के सन्दर्भ में होती है, फिर कविता के लिए
उसका विशेष उल्लेख क्यों ? कविता प्राचीनतम अभिव्यक्ति-माध्यम है और अन्य साहित्य-
-विधाओं की तुलना में उसकी प्रक्रिया भी पर्याप्त संश्लिष्ट मानी गई है, यों
पूर्व-पश्चिम में नाट्यशास्त्र का समुचित विकास प्रमाणित करता है कि नाटकों की
समृद्ध परम्परा है, पर यहाँ यह तथ्य भी उल्लेखनीय कि अरसे तक नाटक काव्य के रुप में
रचे जाते रहे हैं. कविता और पक्षधरता अथवा प्रतिबद्धता की बहस आज इसलिए और भी
प्रासांगिक क्योंकि इस बीच क्रांति की अवधारणाओं में परिवर्तन हुए हैं. लेनिन ने
स्वयं इसे स्वीकारा कि क्रांतियों का आयात नहीं होता, वे अपने समय-समाज की स्थितियों
के अनुरुप उगती-~विकसित होती हैं. सर्वहारा वर्ग के अधिनायकतंत्र से लेकर जनता के
लोकतंत्र और सहअस्तित्व तक का इतिहास हमारे सामने है जो प्रतिबद्धता की समझ में
हमारी सहायता कर सकता है.
प्राय: सोवियत क्रांति के पूर्व के लेनिन के लेख [१९०५] पार्टी संगठन और पार्टी
साहित्य का हवाला दिया जाता है. स्वाभाविक हैं कि यहाँ वह रचना की किसी ऐसी अराजक
स्वतंत्रता का विरोध करते हैं जिसमें सामाजिक दायित्व का भाव न हो. इसके विपरीत
वे स्वतंत्र साहित्य की अपनी परिभाषा गढ़ते हैं-मानवजाति के क्रांतिकारी चिन्तन की
अन्तिम बात को समाजवादी सर्वहारा वर्ग के अनुभव तथा जीवन्त कार्य द्वारा फलप्रद
बनाना पर लेनिन 'सर्वहारा संस्कृति' को व्याख्यायित करते हुए परम्परा के जीवंत
तत्वों के समाहार का उल्लेख करते हैं; मानव जाति के पूरे विकास क्रम द्वारा उत्पन्न
की हुई संस्कृति की सही जानकारी द्वारा ही और केवल उसका नया संस्कार करके ही हम
सर्वहारा संस्कृति का निर्माण कर सकते हैं माओ जो स्वयं कवि है, लेखकों के
कर्तब्य पुस्तिका में महत्वपूर्ण टिप्पणी करता है "हम राजनीति और कला में एकता
स्थापित करना चाहते हैं, साहित्य कला के विचार-तत्व और रुप में समता चाहते
हैं-अर्थात क्रॉतिकारी राजनीतिक विचार तत्व और उच्चतम कोटि के कलात्मक रुप को
साथ-साथ लाना चाहते है. कलात्मक गुणविहीन साहित्यिक और अन्य कलाकृतियाँ
राजनीतिक ढंग से चाहे जितनी प्रगतिशील हों लेकिन उनमें प्रभावोत्पादकता तनिक भी
नहीं होती है. इस प्रकार हम उन्हीं कलाकृतियों की निंदा नहीं करते जिनमें हानिकर
प्रतिक्रियावादी 'विचार तत्व' हैं बल्कि उन कृतियों की भी निन्दा करते हैं 'जो
पोस्टर और नारेबाजी' की शैली पर रची गई हैं और जिनमें 'विचारतत्व' पर ही
इतना जोर दिया गया है कि रुप को एकदम छोड़ दिया गया है. साहित्य और कला के क्षेत्र
में इन दोनों ही मोर्चों पर हमें लड़ना चाहिए."
इस लंबे उद्धरण के लिए क्षमा, पर इसकी प्रासंगिकता इसलिए और भी क्योंकि ये
परम क्रान्तिकारी माओ के विचार हैं जो स्वयं कवि भी हैं. केवल हिन्दी रचनाशीलता,
विशेषतया कविता के ही सन्दर्भ में बात करें तो प्रश्न आज भी अपनी जगह मौजूद है. कई
शब्दों की सही ब्याप्ति और रचना में उसके उचित प्रसंग को जानने की आवश्यकता बनी
हुई है, सर्वाधिक महत्वपूर्ण यह कि कला में इन सबका संयोजन कैसे हो. आलोचनात्मक
यथार्थ से चलकर, सामाजिक यथार्थ और फिर समाजवादी यथार्थ तक की विकासयात्रा तय
हुई है जो विचारधारा के संदर्भ में एक प्रासंगिक तथ्य है. विचारधारा अथवा दृष्टि
प्रतिबद्धता के महत्वपूर्ण प्रस्थान बिंदु है और निर्भ्रान्त विचारों से ही
दृष्टिकोण में स्पष्टता लाई जा सकती है, हमें जानना होगा कि हम आखिर हैं कहाँ ?
रचना का गन्तब्य क्या है ? हम किसे सम्बोधित कर रहे हैं और हमारी रचना का
केन्द्रबिंदु कौन है ? आदि कई प्रश्न इस सन्दर्भ में उठते हैं. प्रतिबद्धता में
विचारधारा की भूमिका सर्वाधिक महत्वपूर्ण है. विस्तृत जीवन के प्रति हमारी दृष्टि
क्या है; हम किस 'कोण' से उसे देखते-समझते हैं; हमें उसके कौन से पक्ष अधिक
आकृष्ट करते हैं. मूर्ति और चित्र-कला इस आशय को स्पष्ट करने में हमारी सहायक
हैं. सामने कोई दृश्य अथवा पदार्थ है और कई चित्रकार उसे तूलिका द्वारा फलक पर
उतारना चाहते हैं. वे अपने स्थान अथवा कोण से उसे देख रहे हैं, जिसमें
नेत्र-दृष्टि की भूमिका है. इसे यांत्रिक प्रक्रिया कहकर मुक्ति पाई जा सकती है.
क्योंकि प्रश्न उस 'कोण' का है जिसमें देखा जा रहा है. पर आगे बढ़ें तो फिर अन्य
कई सवाल कि जिस समय हम साक्षात्कार कर रहे थे, उस समय हमारी मन:स्थिति क्या थी,
हम किस मनोदशा से गुजर रहे थे. थोड़ा और बढ़़्अने पर विचारधारा का मूलभूत प्रश्न कि
आखिर जीनव-जगत को समझने की हमारी दृष्टि क्या है ? एक पुराना उदाहरण लें कि
राधाकृष्ण के नाम तो वही थे, पर रीतिकाल में वे श्रृंगारी नायिका-नायक के रुप में
चित्रित हुए क्योंकि सामन्ती समाज की पतनशील प्रवृत्तियाँ रचना को शरीरवाद से
आक्रान्त कर रही थीं.
प्रतिबद्धता के संदर्भ में 'सर्वहारा साहित्य' आदि का आग्रह करते हुए, कहा गया कि
सामाजिक रुपान्तरण में रचना की कारगर भूमिका होनी चाहिए. माक्र्सवादी विचारक
समाजवादी साहित्य को मानववाद का उत्कृष्टतम रुप मानते हैं और जाहिर है कि
यहाँ इस बात पर बल दिया गया कि रचना में मृत, पतनशील, प्रतिक्रियावादी विचारों
का विरोध होना चाहिए. इस स्थिति के दो पक्ष हैं-नकारात्मक यह है कि प्रतिगामी
विचारों का विरोध, पर इसी के भीतर से सकारात्मक उपजानी होगी कि आखिर विकल्प क्या
है ? इस दृष्टि से सही रचना एक विकल्प भी है, समानान्तर संसार का संकेत करती हुई.
कुछ लोग इसे कवि का दिवास्वप्न, यहाँ तक कि 'यूटोपिया' भी कहना चाहते हैं और
ऐसे भी समीक्षक जो कविता में प्रश्न उठाने या वस्तु-चित्रण को ही कर्तव्य की
इतिश्री मान लेते हैं, समाधान आदि को वे रचना-कार्य के अन्तर्गत नहीं स्वीकार करना
चाहते. जीवन जैसा है, उसके पूरे यथार्थ में, यह एक पक्ष; पर जैसा होना चाहिए, वह
कवि का कल्पित समाज. जिस समय-समाज की परिकल्पना कवि करता है, यदि
वह यथार्थ की भूमि पर स्थित है और वास्तविकता से बहुत दूर नहीं, तो इस दृष्टि से
उसकी सराहना करनी होगी कि संवेदन के धरातल पर उसके पास एक विकल्प है जिसके लिए
'विजन' शब्द का उपयोग किया गया है. तत्काल में जीने का अधिक प्रयोजन कविता में
नही होता, वहाँ विगत-वर्तमान और भावी में एक पूर्वापर सम्बन्ध की नियोजना भी होनी
चाहिए, एक ऐसा संयोजन जिसे हम संगति भी कहते हैं. प्रतिबद्धता की बात करते हुए यह
एक कठिन कार्य, पर इसे कविता में ही नही,. समर्थ गद्यकृतियों में भी देखा जा सकता
है.
प्रतिबद्धता को लेकर कई प्रकार के प्रश्न उठाए जाते रहे हैं, जैसे रचना-राजनीति का
प्रश्न, जो कविता में और भी कठिन कार्य. राजनीति कई बार अतिपरिभाषित शब्द, पर
जब हम उसे रचना में स्वीकारते हैं, तब उसे विराट जीवन का एक हिस्सा बनकर
आना चाहिए. अराजनीतिक कविता की कल्पना आज नही की जा सकती, न तथाकथित शुद्ध
काब्य की. पर प्रशन यह है कि रचनाकार राजनीति को किस रुप में स्वीकारें. यदि केवल
दलगत राजनीति से उसका सम्बन्ध होता है तो एक कठिनाई यह कि तेजी से बदलते घटनाचक्र
में रचनाकार संगति किस प्रकार बिठाए. सार्त्र 'राजनीति और साहित्य' पुस्तक में
'क्रान्ति और बुद्दिजीवी' शीर्षक लेख में बुद्धिजीवी को विश्वनागरिक मानते हुए
उसकी क्रान्तिकारी भूमिका का उल्ललेख करते हैं, पर साथ ही समय के अन्तर्विरोधों का
भी. कविता में इन अन्तर्विरोधों को व्यक्त करना वस्तुस्थिति की यथार्थ स्वीकृति है
और यहाँ किसी ऐसे आदर्शीकरण का सहारा लेना उचित नहीं कि बातें अविश्वसनीय प्रतीत
हों. मुइतबोध की पंक्तियां अपने समय की यातना को व्यक्त करती हैं. हमने असावधानी
से जिसको खो दिया है / देदीप्यमान वह एक अग्निमणि है. 'जो काव्यात्मन् फणिधर'
कविता में उन्होंने कविकर्म की कठिनाई और उसके सामाजिक-सांस्कृतिक दायित्व का
विस्तृत उल्लेख किया है: ओ नागात्मन् / संक्रमणकाल में धीर धरो / ईमान न जाने
दो / तुम भटक चलो / इन अन्धकार मैदानों में सरसर करते. प्रश्न यह कि प्रतिबद्धता
में विचारधारा की जो निर्णायक भूमिका है, उसे कविता में संयोजित अथवा निबद्ध कैसे
किया जाय ? सब कुछ संवेदन से तदाकर होकर आना चाहिए ताकि कविता केवल फ़तवा बनकर
न रह जाय. दर्शन-चिन्तन-~विचार को कविता में विलयित करना किसी कवि के लिए एक बड़ी
चुनौती है और इसके लिए वह कई प्रकार के उपायों का उपयोग करता है, जिसमें प्रतीक-विधान,
बिम्बयोजना भी हैं. महत्वपूर्ण यह कि प्रतिबद्धता में, विचारधारा को विश्व-दृष्टि
में रुपान्तरित होना चाहिए. इसे हम यथार्थ दृष्टि का गुणात्मक विकास कह सकते हैं,
जहाँ विवरण-वृन्तान्त और भौगोलिक इकाइयाँ पीछे छूट जाती हैं और एक उदार समग्र
विश्वदृष्टि कविता में प्रतिफलित होती है. यहीं महान कवि कई सीमाओं का अतिक्रमण
करते हुए, एक वृहत्तर संसार में पहुँचते हैं और कविता को विश्व स्तर का दर्जा मिलता
है.
कविता में प्रतिबद्धता ही पर्याप्त नहीं होती, उसे कलात्मक स्तर तक पहुँचाना होता
है.सामाजिक यथार्थ को कलात्मक अभिब्यक्ति देने का कार्य कठिन और यह कवि से निष्णात
संयोजन की मांग करता है. इसलिए बार-बार ज़ोर देकर कहा गया है कि प्रतिबद्धता आरम्भिक
चरण है और उसे कलात्मक ऊँचाईयों पर ले जाने के लिए अन्य प्रयत्नों की जरुरत होती है.
कविता प्रचार, घोषणा, वक्तव्य नहीं है; वह अधिक गहन मानवीय संवेदन-व्यापार है, वस्तु
और रुप का प्रश्न अनेक प्रकार से उठाया गया है और साहित्यशास्त्र में इस पर
पर्याप्त बाद-विवाद भी हुए हैं. समय-समाज के साथ संवेदन का संसार बदलता है और
नई चेतना की सक्षम अभिव्यक्ति के लिए कला विन्यास की आवश्यकता होती है. रचनाकार
के लिए यह परीक्षा का क्षण है क्योंकि उसे नए कला संसार की तलाश करनी होती है, इस
संकल्प के साथ कि रचना की प्रतिबद्धता भी सुरक्षित रहे. यह एक प्रकार से द्वन्द्व
अथवा रचनात्मक संघर्ष की स्थिति है. यह संश्लिष्ट और किसी अर्थ में जटिल प्रक्रिया.
मार्क्सवाद क्योंकि प्रतिबद्धता का आग्रही है इसलिए कुछ लोंगों ने यह टिप्पणी की
जैसे वह इतिहास, अर्थशास्त्र अथवा समाजशास्त्र भर है, कलात्मकता से उसका अधिक
सम्बन्ध नहीं. पर इधर माक्र्सवादी सौन्दर्यशास्त्र की दिशा में जो प्रयत्न हुए हैं,
उनसे इन आपेक्ष का निराकरण हो जाता है. प्रतिबद्धता के अर्थ में भी ब्यापकता
आई है, यह मानते हुए कि रचना के केन्द्र में मनुष्य है, परिभाषित मनुष्य. कई
भ्रांतियां टूटी हैं क्योंकि प्रतिब्दता सम्पूर्णँ मानव क्रियाव्यापार को कविता
को विषय मानती है, शर्त यह कि उनमें मानव हित की नियोजना हो. ऐसे मरणशील
विचार जो प्रतिगामी है और मनुष्यता को किसी भी प्रकार से हानि पहुँचाते हैं,
प्रतिब्दता के विरोधी हैं, विश्वकविता पर दृष्टि डालें तो एक व्यापक परिदृश्य
दिखाई देता है और साम्यवादी देशो में निजता की कविताएँ रची जा रही हैं, ऐसी प्रेम
कविताएँ भी जहाँ प्रेम को गहरे संवेदन धरातल पर अभिब्यक्त दी गई हैं. बुर्जुआ
सामजों में शरीर-~केन्द्रित विलास का चित्रण किया जाता रहा है और श्रृंगार का एक
अभिजात संसार निर्मित हुआ जो विलासी सामन्ती समाजों की देन है. पर नारी-पुरुष
सम्बन्धों पर प्रतिबद्ध कवि नये ढंग से सोचता विचारता और उसे कलात्मकता अभिव्यक्ति
देता है. नागार्जुन-त्रिलोचन की प्रेम कविताएँ इसका प्रमाण हैं.
प्रतिबद्धता के सही विस्तार से यह सम्भव होता है, विचारधारा और कलात्मक दोनों
धरातलों पर.
कविता एक संश्लिष्ट प्रकिया है और वह मानव मूल्यों की चिन्ता भी. हम संवेदन के
स्तर पर जीवन-जगत से समीपी साक्षात्कार करते हैं जिसमें हमारी बौद्धिक क्षमताएँ भी
सक्रिय रहती हैं. पर हम दृश्य उपस्थित करते हुए भी पर्याप्त सजग है कि आखिर
इसकी प्रभावान्विति क्या होगी. इसलिए हम संचयन करते हैं कि किन दृश्य-खंडों को किस
रुप में प्रस्तुत किया जाय कि प्रतिबद्धता बनी रहे और जीवन-संलग्नता सुरक्षित रहे.
सबसे सार्थक कार्य उनमें मूल्य निष्पादित करने का जिसकी सुविधा प्राचीन महाकाव्यों
में थी पुरुषार्थ-प्रतिपादन. भक्ति के पंचम पुरुषार्थ की परिकल्पना गई, पर आज का समय
जटिल और जीवन भी काफी उलझा हुआ. कविता पर तरह-तरह के दबाब. ऐसे में प्रतिब्दता का
प्रश्न और भी कठिन.
