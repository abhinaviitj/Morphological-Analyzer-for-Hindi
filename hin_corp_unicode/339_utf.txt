<औङ्ङिचिअल् अन्ड् ंएडिअ ळन्गुअगेस्><ळेगिस्लटिवे><आनोन्य्मोउस्><ःअर्यन ळेगिस्. आस्स्. डेबटेस् ८७><१९८७><ःअर्यन घोव्ट्><छ्हन्डिगर्ह्><११२ टो ११५><२१००><आनोन् - ःअर्यन ळेगिस् - आस्स्. डेबटे - ८७>

मेरे इलाके में अकाल के समय पीने का पानी मिलने में दिक्कत होनी अलग बात
है लेकिन उस इलाके को तो सामान्य स्थिति में भी पूरा पीने का पानी नहीं
मिल पाता. मैं आपको यह भी बताना चाहूंगा कि केरल, कर्नाटक या आन्ध्र
प्रदेश की सरकारें पैसा मांगती हैं तो केन्द्र सरकार कहती है कि पैसा
नहीं है. इसके विपरीत एशियाड खेलों के दौरान बड़े-बड़े सरमायेदारों को
पांच सितारा होटल बनाने के लिए ४ प्रतिशत ब्याज पर पैसा दिया जाता है.
केन्द्र सरकार द्वारा हरियाणा में बड़खल में जल क्रीड़ा केन्द्र और
धारुहेड़ा में `तुरन्त भोजन सेवा यूनिट' और परिवार -कुटीर पर १६ लाख ७२
हजार रुपये खर्च किए जा रहे हैं. इस पैसे का केन्द्र द्वारा खर्च किए
जाने पर हमें एतराज नहीं है क्योंकि ये केन्द्र हरियाणा राज्य में खोले
जा रहे हैं. लेकिन मैं यहां पर यह बात अवश्य कहना चाहूंगा कि ये सुविधाएं
प्रधानमंत्री द्वारा अपने लिए की जा रही हैं. जब कभी उन्हे समय मिलेगा तो
वे धारुहेड़ा में तुरन्त भोजन करके चले जाएंगे. अभी पिछले दिनों उन्होंने
और उनके मंत्रिमंडल के साथियों ने राजस्थान के अलवर-जयपुर आदि शहरों की
यात्रा की और वहां अपने मंत्रिमडल की ब
ऐठक की. केन्द्र सरकार द्वारा बड़खल में या धारुहेड़ा में जो जल क्रीड़ा
और तुरन्त भोजन केन्द्र चालू किए जा रहे हैं उनका फायदा हरियाणा का किसान
तो उठायेगा नहीं बल्कि प्रधानमंत्री जी वहां पर जब उन्हें समय मिलेगा
पहुंच जायेंगे और जल क्रीड़ा केन्द्र का आनन्द उठायेंगे. जैसा कि मैंने
कहा है कि जिस क्षेत्र में मैं आता हूं उस क्षेत्र में पीने के पानी की
बहुत गम्भीर समस्या है. इस समय प्रान्त में भयंकर सूखा पड़ा हुआ है और
सरकार के सामने एक आर्थिक कठिनाई आ गई है. इसके बावजूद भी हमार ई
लोक-~प्रिय सरकार ३ करोड़ १८ लाख रुपये खर्च करके रेवाड़ी शहर के लोगों
को पीने का पानी उपलब्ध कराने जा रही है. दूसरी तरफ केन्द्र सरकार लाखों
रुपया क्रीड़ा केन्द्र बनाने पर खर्च कर रही है. चौधरी देवी लाल जी की
सरकार भयंकर सूखे के बावजूद भी पीने के पानी को प्राथमिकता दे रही है.
बड़खल में जो जल क्रीड़ा केन्द्र तैयार करने जा रहा है उसका आनन्द हमारे
प्रिय प्रधानमंत्री श्री राजीव गांधी और उनके दून के साथी और कम्पयूटर
साथी उठायेंगे क्योंकि हरियाणा के किसान के पास इतना समय और पैसा नहीं है
कि वे इस जल क्रीड़ा केन्द्र का आनन्द ल ए सकें. यह जल क्रीड़ा केन्द्र
चूंकि हरियाणा में बनाया जा रहा है इसलिए मैं इसका विरोध न करते हुए
समर्थन करता हूं.
अब मैं परिवहन के बारे में कुछेक बातें कहना चाहूंगा. जो प्रान्त में इस
समय प्राईवेट व्हीकल्ज चल रहे हैं उनसे प्रान्त को काफी नुकसान हुआ है.
आज के दिन हरियाणा के हर शहर में और हर कस्बे में तिपहियें स्कूटर्ज,
मैटाडोर और टैम्पों वगैरा अन-~अथोराइज्ड चल रहे हैं. इन सभी वाहनों के
चलाने वालों से पुलिस पैसा खाती है और राज्य सरकार को नुकसान होता है. जो
लोग तिपहिये या मिनी बस वगैरा चला रहे हैं उनके ऊपर पुलिस की हमेशा तलवार
लटकी रहती है. यह भ्रष्टाचार का एक खुला निमन्त्रण है. इसलिए मैं परिवहन
मंत्री जी से, जो सदन में बैठे हैं, प्रार्थना करना चाहता हूं कि सारे
राज्य के जितने भी जिला मुख्यालय या ब्लाक मुख्यालय हैं उनसे लेकर १५-२०
किलोमीटर की दूरी के लिए निजी वाहनों को यानी प्राईवेट वाहनों को परमिट
जारी कर दें. ऐसा करने से राज्य सरकार की आमदनी भी बढ़ेगी. इस समय
हरियाणा परिवहन की बसों को बड़े शहरों से बहुत सवारियां मिल जाती हैं
लेकिन जैसे रोहतक से १५ किलोमीटर, सोनीपत से १५ किलोमीटर, करनाल से १५
किलोमीटर या रिवाड़ी से व दूसरे शहरों से १५ किलोमीटर दूरी पर जो गांव
पड़ते है वहां से बसें सवारियां नहीं उठ
आतीं जिससे उन लोगों को बड़ी भारी दिक्कत आने जाने की होती है. राज्य
परिवहन की बसें शहर से २-३ किलोमीटर के फासले तक सवारियों को उतार देती
हैं या बिठा लेती हैं लेकिन १०-१५ किलोमीटर के फासले पर जो लोग रहते हैं
उनको पूरी सुविधा नहीं है. इसलिए मैं चाहता हूं कि प्राईवेट व्हीकल्ज को
लाइसेंस दिए जाएं. ऐसा करने से २० हजार बेरोजगार युवकों को रोजगार भी मिल
जाएगा और चौधरी देवी लाल जी की सरकार ने जो बेरोजगारी दूर करने की घोषणा
की हुई है वह भी काफी हद तक पूरी हो सकेगी. यह सरकार बेरोजगार लोगों के
बारे में काफी चिन्तित है. बेरोजगारी भत्ता तो इस समय सरकार देने में
असमर्थ है क्योंकि राज्य सरकार के सामने गम्भीर आर्थिक कठिनाई आई हुई है.
इसके बावजूद भी हमारी सरकार ने बेरोजगार युवकों को इन्टरव्यू पर आने-जाने
के लिए नि:शुल्क व्यवस्था प्रदान की गई है. यह हिन्दुस्तान में किसी भी
सरकार द्वारा उठाया गया पहला कदम है. ऐसे सराहनीय कदम का दूसरी राज्य
सरकारों को भी जो अनुसरण करना चाहिए. जहां तक बेरोजगार लोगों को
बेरोजगारी भत्ता देने की बात है उसके बारे में भी मुख्यमंत्री चौधरी देवी
लाल जी ने कल कहा था कि हमारे पांव जब अच्छी तरह से जम जाएंगे तो वह भी
हम देने की कोशिश करेंगे. हमने भी अभी अपनी यह आस नहीं छोड़ी है. उम्मीद
है कि हालात ठीक होने पर बेरोजगार सेना की इस मांग को भी सरकार द्वारा
पूरा कर दिया जायेगा. प्राईवेट व्हीकल्ज की लाईसेंस देने से कुछ हद तक
बेरोजगारी भी दूर हो सकेगी, सरकार की भी आमदनी बढ़ेगी और दूसरे लाखों
दैनिक यात्रियों को जिला मुख्यालयों, तहसील मुख्यालयों व ब्लॉक
मुख्यालयों पर आने-जाने की सुविधा हो सकेगी. हमारी सरकार का सबसे
लोकप्रिय नारा भ्रष्टाचार बन्द करने का है. जो लोग प्राईवेट व्हीकल्ज,
मिनी बसें, टैम्पों वगैरह चला रहे हैं यदि उन्हें लाईसेंस मिल जाएंगे तो
जो इनके ऊपर पुलिस की तलवार लटकी रहती है उसका डर भी उन्हें नहीं रहेगा
और भ्रष्टाचार भी कुछ हद तक समाप्त हो सकेगा और दूसरे खजाने में बढ़ोतरी
हो सकेगी. इस बारे में मेरी सरकार से पुन: प्रार्थना है कि जिला
मुख्यालयों, तहसील मुख्यालयों और ब्लाक मुख्यालयों में प्राईवेट व्हीकल्ज
चलाये जाने के लाईसेंस दिए जाएं ताकि हजारों बेरोजगार लोगों को रोजगार
मिल सके.
अभी पिछले दिनों सरकार ने बसों का किराया बढ़ाया है. इस समय की आर्थिक
हालत को देखते हुए यह किराया बढ़ाये जाने की जरूरत भी थी. इस बात से कोई
इन्कार नहीं कर सकता कि बड़े हुए किराये का अधिक भार गरीब लोगों पर
पड़ेगा. इस समय सरकार ने १६ प्रतिशत किराया बढ़ाया है. पहले जहां पर ८
किलोमीटर के फासले तक लोग १ रुपया किराये का देते थे उनको अब १ रु. १६
पैसे की बजाये १ रू. ५० पैसे देने पड़ेंगे. दूसरे मायनों में इन लोगों के
लिए तो ५० प्रतिशत किराया बढ़ जाएगा. इस बढ़े हुए किराये का सबसे अधिक
भार इन्हीं लोगों पर पड़ेगा. इस बारे में मेरा सरकार को सुझाव है कि ८-१०
किलोमीटर के फासले तक १ रूपया जो किराया लगता था उसको न बढ़ाया जाये.
मुझे उम्मीद है कि सरकार मेरे सुझाव पर गौर करेगी. इन्हीं शब्दों के साथ
मैं आपका धन्यवाद करते हुए अपना स्थान लेता हूं.
श्री बलबीर सिंह चौधरी (फतेहाबाद): उपाध्यक्ष महोदय मैं जो डिमांड परिवहन
के बारे में है, उस पर बोलूगा. इस अनुपूरक मांग से यह स्पष्ट है कि बजट
में प्रोवाईडिड ऐस्टिमेटस से जितने साधन हमें परिवहन के जुटाये जाने
चाहिए थे वे नहीं जुटा पाये. हरियाणा के अन्दर यात्री परिवहन की स्थिति
उस समय हास्यास्पद लगती है जब हरियाणा के अन्दर धार्मिक मेले लगते हैं या
नित्य प्रति के जीवन में गांवों के लोगों को शहर आना पड़ता है. उस समय
लोग भेड़ बकरियों की तरह ट्रकों में लदे दिखाई देते हैं. किसी ने ठीक ही
कहा है, कि "णेचेसिट्य् इस् ट्हे मोट्हेर् ओङ् इन्वेन्टिओन्." जब से हरियाणा में
तिपहियें वाहन जो कि ८ सवारियों के लिए रजिस्टर होते थे, का चलना बंद
किया गया है, तब से नए नए देसी वाहन तैयार होने लगे हैं जो कि न तो
रजिस्टर्ड होते हैं और न ही तकनीकी रूप से सड़क पर चलने के काबिल होते
हैं. ऐसे वाहन दुनिया के किसी देश में, हिन्दुस्तान के अलावा, कहीं भी
देखने को नहीं मिलेंगे. इनमें से ऐसे एक वाहन गड्डे पर पीटर इंजन फिट
करके इतने बड़े साइज का बनाया हुआ चल रहा है जिसमें कम से कम ५०-६० लोग
बैठ कर सफर करते हैं. पिछले चुनावों के दौरा
न ऐसे वाहन, जिसका नाम स्काईलैब पड़ा हुआ है, से फतेहाबाद में एक
उम्मीदवार की ऐक्सीडेन्ट के कारण मृत्यु हो गई थी जिसकी वजह से उस समय
वहाँ का चुनाव नहीं हो सका था. इस बारे में मेरी सरकार से प्रार्थना है
कि ऐसे अनअथोराइज्ड वाहनों का चलना बंद किया जाना चाहिए. आज हाउस में
उद्योग मंत्री कह रहे थे कि हरियाणा के अन्दर भी मैटाडोर पर १० प्रतिशत
सेल्ज टैक्स था उसे कम करके ४ प्रतिशत किया जा रहा है. शायद मंत्री जी को
मालूम नहीं हैं कि हरियाणा में मैटाडोर और स्टेशन बैगन रजिस्टर नहीं हो
रहे हैं और इनकी सेल बंद है. इस बारे में मैं यह कहूंगा कि प्रगति के
रास्ते पर अग्रसर हरियाणा प्रदेश पर एक बहुत बड़ा धब्बा ऐसे अनरजिस्टर्ड
वाहनों के चलने से लग रहा है. दिल्ली, राजस्थान, मध्य प्रदेश और उत्तर
प्रदेश के अन्दर जब ९ व १६ सीट पब्लिक कैरियर ट्रांसपोर्ट के तौर पर चल
रही है तो हरियाणा के अन्दर भी उनकी आज्ञा होनी चाहिए. परिवहन की सुविधा
के लिए यह परम आवश्यक है कि १६ सवारी तक यात्री परिवहन डि-नैशेनेलाईज की
जाये और छोटे कस्बों व गांवों के रूटों पर पब्लिक कैरियर के परमिट दिए
जाएं जिससे हजारों बेकार नौजवानों को काम भी मिल सकेगा. उपाध्यक्ष महोदय,
मैं यह कहूंगा कि प्रगति के रास्ते पर अग्रसर हमारे प्रदेश पर
अनअथोराइज्ड वाहन चलना एक बहुत बड़ा धब्बा है. जब दिल्ली, यू.पी.,
राजस्थान के अन्दर मैटाडोर पास हैं तो हमारे प्रदेश में पास क्यों नहीं
हैं?
उद्योग मन्त्री (प्रो. सम्पत सिंह): डिप्टी स्पीकर साहब, जिस मांग पर
डिसकशन चल रही है, वह मेरी नहीं है. श्री बलबीर सिंह चौधरी ने बहुत
बढ़िया बात बतायी है. उन्होंने बड़े अच्छे ख्यालात व्यक्त किये हैं. आज
सरकार ने एक सवाल के जवाब में कहा है, जो मेरे विभाग से सम्बन्धित है कि
मैटाडोर पर दस परसैन्ट के चार परसैन्ट सेल्ज टैक्स कर रहे हैं. औनरेवल
मैम्बर ने टिप्पणी करते हुए कहा कि हमारे यहां मैटाडोर की सेल नहीं हो
रही है. इनकी बात बिल्कुल ठीक है, जायज है कि हमारे यहां मैटाडोर की सेल
नहीं होती है. इसी बात को ध्यान में रखते हुए सरकार ने यह कदम उठाया है
क्योंकि हरियाणा सरकार को काफी लौस हो रहा था. हरियाणा में हजारों की
तादाद में चैसिज आ रही थी लेकिन यहां पर नहीं बिकती थी. परन्तु अब सेल्ज
टैक्स की दर घटाने से काफी फायदा होगा. पहले हम झूठी शान में पड़े रहे.
अब हमने इस पर सेल्ज टैक्स दस परसैन्ट की बजाए चार परसेन्ट कर दिया है
ताकि हरियाणा प्रदेश में इनकी सेल हो सके. इसी तरह से ट्रकों की चैसिज से
एक साल में केवल बीस हजार रुपये सेल्ज टैक्स आया था लेकिन चार परसैन्ट
सेल्ज टैक्स कर देने से तीन करोड़ रुपये सेल्ज टैक्स आया. इसी तरह से
मैटाडोर का भी दस परसैन्ट करेंगे तो जहां पर आज निल आमदनी है उससे एक
करोड़ रुपये की आमदनी होगी. आपकी सरकार ने यह प्रशंसनीय कार्य किया है.
श्री बलबीर सिंह चौधरी: उपाध्यक्ष महोदय, जो बात मंत्री जी ने कहा है वह
सेल्ज टैक्स के बारे में कही है लेकिन ट्रांसपोर्ट डिपार्टमैंट हरियाणा
में नौ सीटर मैटाडोर को रजिस्टर्ड नहीं करता है. हरियाणा में नौ सीटर
मैटाडोर अलाउड नहीं है लेकिन हरियाणा के पड़ौसी राज्य यू.पी., राजस्थान,
मध्य प्रदेश और दिल्ली में ये रजिस्टर्ड होते हैं और इनके परमिट मिलते
हैं. मैं सिर्फ इतनी ही बात कहना चाहता हूं कि जब हरियाणा एक प्रगतिशील
राज्य बन गया है तो उसके लिए यह जरूरी है कि हमारे नौजवानों को इनके
परमिट दिये जायें. चौधरी बंसी लाल जी ने ऐसा कदम उठाया था. उस वक्त जो
पंजाबी लोग थे, उनके हाथ में यह ट्रांसपोर्ट थी इसलिए उनके खिलाफ यह
साजिश की थी. उन्होंने टोटल ट्रांसपोर्ट को नैशनेलाइज कर दिया था. इसलिए
मैं सरकार से मांग करूंगा कि हरियाणा प्रदेश के अन्दर जो बंदिश है इस
खत्म करें और १६ सीटर ट्रांसपोर्ट को डी-नैशनेलाइज किया जाये. हरियाणा
रोडवेज की मनोपली को हटाया जाये. साइड पर सवारियों को हरियाणा रोडवेज की
बसें नहीं मिलती हैं. जब हम अपनी कांस्टिचुएंसी का दौरा करते हैं तो
लोगों की मांग होती है कि हमारी रोड़ पर बस नहीं अवेलेबल है, इसलिए वहां
पर बस चलायी जाये. इसलिए मैं मांग करता हूं कि मैटाडोर के परमिट दिये
जायें.
