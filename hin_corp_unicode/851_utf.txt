<औङ्ङिचिअल् आन्ड् ंएडिअ ळन्गुअगेस्><ंअस्स् ंएडिअ><शड्हन खुल्स्ह्रेस्ह्ट्ह><कडते ंएएट्हेय् आनुब्हवो केय् भिच्ह्><१९८१><ंइट्र फ्रकस्हन् फ्रिवटे ळिमिटेड्><आल्लहबड्><३८-४०><२०५०><ंअनोरम-भडि भहु><ढेएप आगर्तल्>

बड़ी बहू:कड़वे मीठे अनुभवों के बीच>
बडी बहू यह शब्द अपने आप मे गौरवमय है किन्तु इस पद पर विराजमान नारी? वह जो कभी
किसी किसी आंगन मे अल्हड़ चंचल बिटिया रही और जा पहुंची एक दिन पराये,
अनजाने,अनदेख आंगन की 'बड़ी बहू' बन कर.
वास्तव मे 'बेटी' और 'बहन' के स्वच्छन्द रिशतो से 'बहू' और 'भाभी' के नाजूक एवं किन्ही
अर्थो मे प्रतिबद्ध रिश्तों के धागो मे बंधने पर नारी में इस प्रकार का परिवर्तन आ
जाना सहज स्वाभाविक है किन्तु मुख्य बात यह है कि इन परिवर्तनों के अनुरूप नारी
अपने आपको किस दृष्टिकोण से ढालती है. उसकी दृष्टि मे बड़ी बहू का स्थान सिर्फ
बड़प्पन का सूचक है अथवा इसके साथ कर्तव्यों एवं दायित्वों की अदृष्ट रूप-रेखा भी
जुड़ी हुई है. इस गौरवशील पारिवारिक पद पर आसीन होने पर उसकी क्या अनुभूति थी,
अपने घर-परिवार की जिम्मेदारी के प्रति उसके क्या विचार है, घर की पहली बहू होने
के नाते श्वसुर गृह का उसके प्रति कैसा व्यवहार है वह इस पद को किस दृष्टि से
देखती है, क्या बड़ी बहू बनकर उसके साथ कभी कुछ रोचक अथवा अविस्मरणीय घटना घटी
और वह स्वयं क्या अपेक्षायें रखती है-इन तमास उत्सुकताओ के समाधान के लिये मैने
कुछ बडी बहूओ से मिलकर उनके विचार जाने, जिन्हें यहां प्रस्तुत कर रही हूं.
अपने प्रश्नो को लेकर मे श्रीमती नीला अग्रवाल से मिली. नीला जी एल.एल.एम.
की पढ़ाई मे व्यस्त थी. मेरे प्रश्नो को सुनकर मुस्कारते हुये कहने
लगी,"सगाई वाले दिन ही मुझे यह पता चला कि मेरे होने वाले पति देव दस भाई-बहिनों
में सबसे बड़े है. मुझे यह जानकर बहुत अच्छा लगा, लेकिन जब सखियां यह कह उठी
कि'अब पता चलेगा आटे-दाल का भाव जब इतने लम्बे परिवार मे रहेगी, तो मै सोच मे
पड़ गयी. मगर विवाह के बाद मुझे किसी प्रकार की कठिनाई नही हुई. घर की पहली और बड़ी
बहू हूं इस कारण सास ससुर का मुझे स्नेह और प्यार मिलता है. देवर और ननदें सभी
पूर्ण सम्मान देते है. मुझे अपने देवरो पर विशेष गर्व है. वास्तव मे बड़ी बहू का
स्थान गौरव और सम्मान का है. परन्तु यहां "टिट फाँर टैट'वाली बात लागू होती है.
जैसा हम छोटो के साथ व्यवहार करेंगे वैसा ही पायेगे. कई बार बड़ी बहू का पद बड़ी
अजीबोगरीब परिस्थिति उत्पन्न कर देता है. एक बार मेरी ननद को देखने वाले आये.
उनकी आवभगत का जिम्मा मेरे ऊपर था. लिहाजा मै चाय नाश्ता लेकर उनके पास जा बैठी.
वहीं बातचीत भी होती रही यह देखकर मेरी देवरानी तो थोड़ा कि उन्हें खाना पकाने
में लगा दिया और मैं मजे से गप्पें लगा रही हूं . खैर साहब किसी तरह ननद की
गोद भर दी गई. अभी कुछ दिन पहले ही जब मेरे दूसरे नम्बर के देवर के लिये लड़की
देखने के लिये हम सबसे कहा गया, तो मेरी देवरानी कहने लगी कि भाभीजी आप मम्मी
जी(मेरी सास जी )से कह दीजियेगा अब लड़की के ब्याह की बात तो है ही नही जो मै चुप
रहूं. लड़के की शादी का मामला है मै नही जाउंगी लड़की देखने.आप ही जाइये, आप
बड़ी भी है और समझदार भी है.'सुनकर मुझे दुख हुआ क्योंकि खूद मैने कभी भी बड़प्पन
जनाने का प्रयत्न नही किया था. मैने देवरानी से कुछ नहीं कहा, चुप रही और मैं
इसी चुप के कारण ही बात आई-गई हो गई. जहां तक अपेक्षाओका प्रशन है, तो मैने आज
से कुछ अपेक्षा नही की न ही मैं यह चाहती हूं कि कोई मुझे असाधारण मानसम्मान ही दे.
हां सब आपस मे प्रेम-भाव रखें यही मेरी इच्छा है
ज्ञान श्री वास्तव
अत्यन्त मिलनसार और बात-बात पर हंसने वाली श्रीमती ज्ञान श्रीवास्तव ने
प्रश्नो का बड़ी गम्भीरता से उत्तर देते हुए कहा"साधना जी सपने देखना इन्सानी
स्वभाव है. स्त्रियां इस क्षेत्र मे दो कदम आगे ही है अपने
यौवन काल मे प्रविष्ट होते ही मैने भावी जीवन मे बड़ी बहू बनने के ही सपने संयोजे
थे,सो ईश्वर की कृपा से मुझे वही दर्जा मिला
ससुराल के आंगन मे उतरते ही मुझे यह अहसास कराया गया कि तुम घर की
बड़ी बहू हो. मैके मे मैं वैदिक संस्कारो मे पली थी जबकि मेरे ससुराल वाले सनातन
ध्रर्मी,मूर्ति पूजक थे.
अत:मेरे मार्ग मे कतिपय अड़चने आई. परन्तु इन अड़चनो को दूर करने मे मेरी मां की
दी हुई शिक्षा काम आई कि लड़कियो को ससुराल मे जाकर अपने-आपको कुछ बदलना भी पड़े
तो दुखी न होना चाहिए और अपनी सभी जिम्मेदारियो को बखूबी निबाहना चाहिए. मैने
वही किया,लिहाज बदले मे मुझे अपने श्वसुर गृह का पूर्ण स्नेह भी मिलता गया
मेरे तीन देवर और दो ननदे है. मेरे विवाह के समय दो देवर पढ़ते थे. सबसे छोटे देवर
तो तीन बरस के थे. सास और ससुर परिवारसहित गांव मे ही रहते थे. वहीं खेती होती
थी. मेरे पतिदेव की सर्विस उसी वर्ष रीवा म.प्र. मे कृषि विभाग मे लगी तो मै
अपने बड़े देवरो को साथ लेकर पति के पास रीवां आ गई. देवरो ने मेरे पास रहकर ही
अपनी शिक्षा पूरी की. मुझे अपने परिवार का भार सहन करने मे यहां कोई असुविधा नही
हुई. मैने खुशी-खुशी अपने कर्तव्यो का निर्वाह किया. आज तीनों देवर अच्छी सर्विस
मे है. अपनी जिम्मेदारी निभाकर मुझे अपने बड़ी बहू होने का सच्चा अहसास हुआ जो
बहुत सुखद था ससुराल मे देवरो के बीच रहकर कई बार ऐसे भी मौके आये जब उनके
चिढ़ाने पर मै रो-रो गई. एक बात अभी भी याद आती है जो तब रूला देती थी.अब उतना ही
हँसा भी देती है. होता यह कि चार लोगो का बना-बनाया खाना वे दोनो मुझे परेशान करने
के लिये साफ कर जाते थे और मै जब तकस्टोर से और आटा निकालकर दुबारा (खाना)बना लेती
तो अपनी छिपायी हुई रोटियां सामने रख देते. सच तब उन पर बहुत गुस्सा आता था
लेकिन अब लगता है कि वही सब अब हुआ करे. कितने मजे मे बीत गये वे दिन,कुछ पता न
लगता. मेरा बड़ी बहू का जीवन बड़ा ही सुखी रहा है. आज भी मुझे ससुराल वालो का
स्नेह और समुचित सम्मान मिलता है. मै तो यही कामना करती हूं कि अगले जीवन मे भी
मै बड़ी बहू बनकर अपने छोटो को यूं ही प्यार देती रहूं और उनका स्नेह पाती रहूं."
पार्वती श्रीवास्तव
"जिस वक्त मेरी शादी हुई उस वक्त मै सिर्फ तेरह बरस की थी
एकदम नासमझ. धीरे-धीरे समझ आने पर मैंने ससुराल और मैके के अन्तर को जाना. पति
की सहधर्मिणी होने के नाते उनकी जिम्मेदारियों को बांट लेना मेरा फर्ज था. मैने
अपने कर्तब्य को समझा और सहज स्वाभाविक रूप से निबाहती रही बिना यह बिचार किये
कि 'मैं कुछ कर रही हूं. अहं भाव कभी उठा ही नहीं. सच कहूं तो पिछले बरसों से ही
मेरा 'मैं' उभर आया है. अपने बच्चों के प्रति मेरे ससुराल वालों का जो ब्यवहार
देखा है, उससे मेरे दिल को बहुत ठेस पहुंचीं है, जिनके लिए तमाम उम्र करती रही,
वही गैर का-सा वर्ताव करने लगे. लाड़-प्यार मुझे मिला हो, याद नहीं. हां, अक्सर
सुनने को मिलता, दहेज में ये नहीं मिला, वो नहीं मिला मेरे बेटे को ठग लिया.
ननद-देवरों का व्यवहार, प्रारम्भ से ही गलत था, किन्तु मैने कभी ध्यान नहीं
दिया. सोचा मेरे ब्यवहार से अपने आप बदल जायेगें. देवरों को अपने साथ ले आयी,
पढ़ाया, उसकी शादी की. मेरे पति को उस बक्त सिर्फ १३० रू. मिलते थे जिसमें से ९०
रू मां को बेजते थे. ४० रूपये में हम अपना गुजारा करते थे. खैर, मुझे इस बात का
संतोष है कि मैं अपने देवरों को कुछ बना सकी और आज अपने बच्चों के साथ खुद भी
कुछ बन सकीं. दरअसल यह बड़ी बहू का स्थान बड़ा वाहियात है. माता-पिता की
जिम्मेदारियों वाले घर में अपनी बेटी की शादी नहीं करनी चाहिए. अपना ब्यवहार,
कार्य स्वभाव सब नाकाम हो जाता है.
मैं चाहती यही हूं कि हर परिवार मे बड़े बेटे और बहू को उचित स्नेह और मान मिले."
सुमन परमार
जब मैं श्रीमती सुमन परमार से मिलने पहुंची तो वह रसोई-घर में व्यस्त थी. उनकी
ननद ने उन्हें मेरे आने का कारण बताया तो वे हंसतीं हुई मेरे पास आ बैठीं और कहने
लगी, "मैंने हमेशा से बड़ी बहू बनना ही सोचा था, क्यों कि इस पद से जुड़ी हुई
भावी जीवन की जिम्मेदारियां और उनके वहन की कल्पना बड़ा सुख देती थी. मैके में
मैं सबसे बड़ी थी . चाहती थी यह बडप्पन विवाह के बाद भी वना रहे. मेरी किस्मत
की खूबी कहिए कि जो चाहा था वही मिला. हालांकि मेरी सासजी ने मुझे ही हर तरह की
जिम्मेदारी, जिममें खाने पीने की व्यवस्था से लेकर विवाहित ननद की विदा आदि भी
शामिल हैं, मुझे ही दे रखी हैं, पर मैं कुछ एक बातों मैं पूरी तरह खुद ही
सर्वेसर्वा बनना नहीं चाहती. हां खाना बनाने और सेवा करने जैसे कार्यों का मैं
पूरा जिम्मा लिए हूं. बुजुर्गियत वाले कार्यों में अपनी सास को ही आगे रखती
हूं मेरी चार ननदें और एक देवर है सास ससुर मुझे अपनी लड़की की तरह समझते हैं.
ननद-देवरों के साथ भी मैं भाई बहिनों की तरह ही रहती हूं कभी महसूस ही नहीं होता
कि मैं अपने मां बाप से दूर अपनी ससुराल में हूं. मेरे विचार से यह पद वहुत
अच्छा है जिम्मेदारियों को निभाने में वड़ा गौरव का अनुभव होता है. चूंकि मेरे
सास ससुर मेरे साथ हैं, अत: अपने दायित्व का बहन करने में मुझे उनका मार्गदर्शन
भी मिलता रहता है. आज तक किसी तरह की परेशानी नहीं हुई मेरी अपेक्षाएं कुछ भी
नहीं हैं, क्योंकि शुरू से ही सभी इच्छाएं मेरे विना कहे पूरी होती रही हैं
अपेक्षाएं तो वहीं की जाती हैं, जहां आपसी व्यवहार में सामंजस्य न हो और किसी
चीज का अभाव हो. मान सम्मान मुझे समुचित मिलता ही है, और मैं क्या चाहूंगी?"
शशि भटनागर
ए.जी.आफिस मे कार्यरत श्री मती शशि भटनागर ने अपनी ननद कि विदा की तैयारियों मे
व्यस्त होते हुए भी मेरे प्रश्नो की जवाब देते हुए कहा,"इस प्रकार की भावना कि मै
किसी घर की बड़ी बहू बनूं, मेरे दिमाग मे कभी नही थी, किन्तु सयोग से जब उस पद पर
लाकर खड़ा कर दिया गया तो किसी भी प्रकार की कठिनाई महसूस नहीं हुई. 'बड़ी बहू
बड़े भाग्य ' मै समझती हूं यह बात वास्तविकता और व्यवहारिकता से तनिक हट कर है.
इसकी जगह 'बड़ी बहू बड़ी जिम्मेदारियां' यह वास्तविकता के करीब है. बड़ी बहू होने
के नाते घर की समस्त जिम्मेदारियां मेरे ऊपर है. ससुर जी की मृत्यु के बाद छोटे
देवर-ननदो की पढाई, शादी इत्यादि सभी का खर्चा एंव जिम्मेदारियां बाकायदा मेरे
पति के ऊपर आ गई है. अब यह तो समझने वाली बात है कि इन सभी जिम्मेदारियों एवं
कर्तव्यो को निभाते वक्त कितनी ही समस्याएं सामने आ जाती है, जिनसे कभी-कभी मानसिक
तनाव भी हो जाता है.
बहरहाल फिर भी मैने सब कुछ करते हुए कभी बुरा नही माना. इसका कारण यह भी है कि
बड़ी बहू होने के कारण मेरा श्वसुर-गृह मे बड़ी ही खुशी और उल्लास के साथ
स्वागत हुआ था और आज भी सभी का व्यवहार मेरे प्रति स्नेह, सादर एंव सम्मान का
है. वास्तव मे बड़ी बहू का पद कर्तव्य और जिम्मेदारी का पद है. यह पद
स्वार्थहीनता का पद है जिसमे त्याग की भावना निहित है.
एक बात बताऊ आपको अभी हाल ही मे मेरी ननद की शादी मे मुझे ही मां का रोल अदा
करना पड़ा. जब बारात द्वार पर आई तो लड़के का टीका करने का कार्य मुझे करने को कहा
गया. मेरी तो हालत ही खराब हो गई घबराहट के कारण पांव कापने लगे. मेरी समझ मे
नही आ रहा था की मै क्यो कर यह कार्य सफलता से कर पाऊगी. एक ओर अपार भीड़ दूसरी
ओर सास जी की (करूण)दशा देखकर चंचल-सी हो रही थी फिर भी कर्तव्य ने आगे बढ़ने की
हिम्मत दी और मै अपना कार्य सफलतापूर्वक कर सकी. सचमुच वह पल मेरी जिदगी का
अविस्मरणीय पल रहेगा. मै इस पद पर प्रतिषिठत होने के बाद अपने कर्तव्यो के
निर्वाह के लिये अधिकार और सहयोग की अपेक्षा करती हूं .
 श्री मती वीना
इस विषय मे श्रीमती वीना का कहना है कि"शादी से पहले कभी सोचा भी नही था कि मै
किसी घर की बड़ी बहू बनूंगी. यही कारण था कि जब मुझे पता चला कि मेरे पति छह
भाई-बहनों मे सबसे बड़े है तो अच्छी या बुरी किसी तरह की अनुभूति नही हुई.बड़ी बहू
हूं इसलिये सव्भाविक ही जिम्मेदारी भी है. दो ननद और एक देवर अभी पढ़ रहे है.
आर्थिक जिम्मेदारी तो नही है फिर भी और सब तरह उनका ख्याल रखना पड़ता है. यदि कही
एक बार भी ध्यान चूक जाये तो बस सुनाई देगा तुम तो बड़ी थी तुमको ही अमुक बात का
ध्यान रखना चाहिये था. यानी मेरे बड़े होने का अहसास तुरंत करा दिया जाता है. इसी
बड़ेपन के कारण मेरा ससुराल और उत्साह से स्वागत हुआ. सभी लोग बहू को अधिक से
अधिक सुख सुविधा देने का यत्न कर रहे थे. छोटे-छोटे देवर और ननद भाभी के आने से
अनोखी उमंग मे थे. सच ही बड़ी बहू का जितना स्वागत-सत्कार होता है उतना आगे आने
वाली बहुओ का नही. ससुराल वालों का पहला प्यार बड़ी बहू के हिस्से मे ही आता है
मुझे बड़ी बहू का स्थान बड़ा गौरव का लगता है. इस गौरव को पाते हुए यदि कुछ
जिम्मेदारियाँ निभाना भी पड़ती है तो कुछ खास परेशानी नही लगती. कुछ पाने के
लिये कुछ खोना भी पड़ता है. वैसे अभी सास ससुर के होने से मुझे काफी राहत मिलती
है. बुजुर्गियन के कामो मे अभी पड़ना भी नही चाहती .ब़्अड़ी बहू बनने के बाद ऐसा कुछ
मेरे साथ घटा ही नही जो अविस्मरणीय बन गया हो. यूं छोटी मोटी बाते तो होती ही रहती है.
जिन्हे मै नजरअन्दाज कर जाती हू. यही सोचकर की क्या होगा बात बढ़ाकर हर घर मे कुछ
न कुछ होता ही है. यदि हर बात को तूल दे दिया जाये तो ये पारिवारिक रिशते कहां
टिक पायेगे ? बस मै यह सोचती हूं कि हर तरह से वातावरण प्रेममय बना रहे और समुचित
मान भी मिलता रहे. वैसे यह मुझे अभी तक मिलता ही रहा है आगे भी मिते यही चाहती
हूं.
कमलेश वर्मा
अंत मे श्रीमती कमलेश वर्मा से मैने उनके विचार जानने चाहे तो उन्होने बताया
"बड़ी बहू बनने पर बहुत अच्छा लगा.मेरे विचार से पहली बहू का बहुत स्वागत होता है
सभी का पहला पहला चाव होता है अत:सास-ससुर,ननद देवर सभी का स्नेह और प्यार भी मिलता
है. मैने भी इस प्यार का अनुभव किया अपने घर भी ब़्अड़ी पुत्री थी बड़ी बनकर आई. मैके
के स्नेहीजन छूटे तो ससुराल के परम स्नेही जन प्राप्त हुए. मेरे पति पर के बड़े
पुत्र है सभी इसकी बात को महत्व देते है. आदर करते है. इनकी जीवन संगिनी होने के
कारण मेरा भी उतना महत्व और आदर करते है.हां बड़ी बहू होने के नाते घर की कुछ
जिम्मेदारियाँ भी निभानी पड़ी है. देवर -ननदो की पढाई, शादी-ब्याह मे आर्थिक मदद
देनी पड़ी. शुरू शूरू की नौकरी मे यह जरा मुश्किल तो पड़ता था किन्तु मन मे एक बहुत
बड़ी सतोष था कि ये लोग एक दिन योग्य होंगे, अच्छी सर्विस मे लगेगे
अच्छी जगह शादी~ब्याह होगे. आखिर ये सब मेरे अपने ही तो है. आज उन्हें फलता-फूलता
देख मुझे बहुत खुशी होती है.
वास्तव मे बड़ी बहू घर मे एक परम्परा कायम करती है चाहे वह स्लस्थ परम्परा हो
अथवा दूषित. उस परम्परा का आगे आने वाली बहुंए भी अनुकरण करती है.अप्रत्क्ष रूप से
इसका प्रभाव छोटी ननदो पर भी पड़ता है जिसका प्रत्यक्ष रूप उनके वैवाहिक जीवन मे
सामने आता है. कहने का मतलब यही कि यदि बड़ी बहू घर के रीति-रिवाज सस्कार आदि का
पालन करेगी तो आते भी यह परम्परा एक हद तक कायम रहेगी.
लेकिन कभी-कभी बड़ी बहू को ससुराल के जिन प्रतिबन्धो का आद्रशो का पालन करना पड़ता
है वे आधुनिक छोटी बहू के आगमन के साथ ही समाप्त प्राय: हो जाते है. जैसे
लिपस्टिक न लगाना स्लीवलैस ब्ला~उज न पहनना यह न खाना वह न करना ववगैरह-वगैरह.
पर बड़ी बहू को इस बात का बुरा नही मानना चाहिये क्योकि समय सबको बदल देता है. मै
तो यही कहूंगी कि यदि ससुराल मे बडी बहू को पूरा पूरा स्नेह मिले उसे उसकी
जिमेमेदारी सौपी जाये तो कौन बहू इस गौरव को इस बड़प्पन को पाने से अप्रन्न होगी ? सच
सच पूछिये तो इस प्रकार के गौरव और मान-सम्मान को पाकर वह बड़े से बड़ा त्याग करने
मे भी नही चूकेगी.
आयोजिका:साधना कुलश्रेष्ठ
