<शोचिअल् श्चिएन्चे><छ्रिमिनोलोग्य्><ढ्.श्. भग्हेल्><आप्रड्ह् श्हस्ह्ट्र><१९८१><इवेक् फ्रकस्हन्><ढेल्हि><५०४ टो ५११><२५००><भग्हेल् - आप्रड्ह् श्हस्ह्ट्र>

वेश्यावृत्ति (फ्षौश्ठीठूठीऔण्)
इलियट और मैरिल ने लिखा है कि "वेश्यावृत्ति की परिभाषा अवैध
यौन-~सम्बन्ध के रूप में की जा सकती है, जो अनेक व्यक्तियों के साथ
धन-प्राप्ति के लिए स्थापित किया जाता है, जिसमें प्रेम जैसे उद्वेगों का
अभाव होता है." इलियट और मैरिल की इस परिभाषा में वेश्यावृत्ति के लिए ३
तत्त्व बतलाए गए हैं जो इस प्रकार हैं--
(अ) वेश्यावृत्ति का पहला तत्त्व यह है कि यह अवैध यौन-सम्बन्ध है. अवैध
का तात्पर्य यहाँ कानून से नहीं है बल्कि ऐसे यौन-सम्बन्ध से है जो नियम
या व्यवहार के विरुद्ध हो.
(ब्) वेश्यावृत्ति की दूसरी विशेषता यह है कि यह धन-प्राप्ति के लिए किया
जाता है, अर्थात् यह एक व्यवसाय की तरह है जिसका उद्देश्य अधिक-से-अधिक
धन कमाना है.
(च्) वेश्यावृत्ति का तीसरा और अन्तिम तत्त्व, जो सबसे महत्त्वपूर्ण है,
यह है कि इसमें प्रेम और स्नेह का अभाव होता है. वेश्यावृत्ति और दो
प्रेमियों के बीच के अवैध यौन-सम्बन्ध में अन्तर होता है क्योंकि
वेश्यावृत्ति में स्नेह और प्रेम जैसी कोई चीज नहीं होती है. वेश्याएँ
अपने शरीर को केवल धन के उद्देश्य से ही बेचती हैं. वेश्यागमन करने वाले
पुरुषों में भी स्नेह और व्यक्तिगत घनिष्ठता नहीं होती है. वे अपनी
यौन-क्षुधा की पूर्ति के लिए ही धन खर्च करते हैं.
वास्तव में यौन-सम्बन्ध के माध्यम से, व्यवसाय के रूप में, धन कमाने की
प्रवृत्ति की मुख्य विशेषता है. जब कोई स्त्री किसी ऐस पुरुष से, जो उसका
पति नहीं है, यौन-सम्बन्ध स्थापित करती है और इसके बदले में उसके बीच धन
या अन्य प्रकार की वस्तु का लेन-देन होता है, तो इसे वेश्यावृत्ति कहते
हैं. स्कॉट ने इसी दृष्टिकोण से वेश्यावृत्ति की परिभाषा करते हुए लिखा
है--"एक व्यक्ति (पुरुष अथवा स्त्री) जो किसी प्रकार की (आर्थिक अथवा
किसी अन्य प्रकार की) आय के लिए अथवा अन्य किसी प्रकार के व्यक्तिगत
सन्तोष के लिए, पूर्ण समय अथवा अर्द्ध समय के व्यवसाय के रूप में, बहुत
से व्यक्तियों के साथ, जो उसी लिंग के हों अथवा दूसरे लिंग के हों,
सामान्य अथवा असामान्य यौन-सम्बन्ध स्थापित करने में व्यस्त हो, उसे
वेश्या कहते हैं." स्कॉट की वेश्या की परिभाषा के मौलिक तत्त्व
निम्नलिखित हैं--
(अ) वेश्यावृत्ति का तात्पर्य सिर्फ स्त्रियों से ही नहीं है बल्कि इसमें
पुरुषों को भी सम्मिलित किया जाता है.
(ब्) दूसरा तत्त्व है आर्थिक आय. यह किसी भी प्रकार की हो सकती है, चाहे
नगद पैसों के रूप में हो या वस्तु (घोओड्स्) के रूप में.
(च्) तीसरा तत्त्व है व्यक्तिगत सन्तोष. यदि आर्थिक दृष्टिकोण को हटा दिया
जाए तो भी उसे वेश्यावृत्ति ही कहा जाएगा जो अनेक व्यक्तियों के साथ
यौन-सम्बन्ध सिर्फ इसलिए स्थापित किया जाए कि इससे व्यक्तिगत सन्तोष होता
है.
(ड्) वेश्यावृत्ति का चौथा तत्त्व यह है कि सिर्फ पूर्ण समय के व्यवसाय को
ही वेश्यावृत्ति नहीं कहा जाता है बल्कि अर्द्ध समय (फर्ट् टिमे) के लिए
भी इसे किया जा सकता है, किन्तु इसका रूप व्यावसायिक हो.
(ए) इसका पाँचवांॅ तत्त्व है समलिंगीय यौन-सम्बन्ध (ःओमोसेदुअलिट्य्);
अर्थात् अनेक व्यक्तियों के साथ यौन-सम्बन्ध, किन्तु इन अनेक व्यक्तियों
का विभिन्न लिंग का होना आवश्यक नहीं हैं.
(ङ्) यह अनेक व्यक्तियों के साथ होने वाला यौन-सम्बन्ध चाहे सामान्य हो या
असामान्य, इसे वेश्यावृत्ति ही कहा जाएगा.
एलेक्जर ने वेश्यावृत्ति की परिभाषा करते हुए लिखा है कि "वेश्यावृत्ति
वह यौन-सम्बन्ध है जो खरीद, संकरता और संवेगात्मक उदासीनता के अर्थ में
समझाया जा सकता है." इस परिभाषा में वेश्यावृत्ति के निम्नलिखित तत्त्व
बतलाए गए हैं--
(अ) वेश्यावृत्ति यौन-सम्बन्ध है.
(ब्) इस यौन-सम्बन्ध में `खरीद' का तत्त्व महत्त्वपूर्ण होता है अर्थात्
यौन-~सम्बन्ध पैसों से खरीदा जाता है.
(च्) इस यौन-सम्बन्ध में `संकरता' पाई जाती है, अर्थात् यह यौन-सम्बन्ध
गड़बड़ मिश्रण पर आधारित होता है और अनेक व्यक्तियों के साथ बिना किसी
भेद-~भाव के स्थापित किया जाता है.
(ड्) इस यौन-सम्बन्ध का अन्तिम तत्त्व, जो सबसे महत्त्वपूर्ण है, वह है
`संवेगात्मक उदासीनता', अर्थात् इस यौन-सम्बन्ध में प्रेम और स्नेह का
अभाव होता है.
इसी प्रकार क्लीनार्ड ने भी वेश्यावृत्ति की परिभाषा की
है--"वेश्यावृत्ति एक भेदरहित और धन के लिए किया गया यौन-सम्बन्ध है,
जिसमें उद्वेगात्मक उदासीनता होती है." इस परिभाषा में वेश्यावृत्ति के
निम्नलिखित तत्त्व बतलाए गए हैं--
(अ) वेश्यावृत्ति यौन-सम्बन्ध है, इस यौन-सम्बन्ध की दो विशेषताएँ हैं--
(इ) यह यौन-सम्बन्ध भेदरहित होता है, अर्थात् सभी व्यक्तियों के साथ बिना
भेदभाव के स्थापित किया जाता है.
(इइ) इस यौन-सम्बन्ध की दूसरी विशेषता यह है कि इसमें `धन' का तत्त्व
महत्त्वपूर्ण होता है, अर्थात् धन-प्राप्ति के लिए स्थापित किया जाता है.
(ब्) वेश्यावृत्ति का दूसरा तत्त्व यह है कि यह प्रेम और स्नेह से दूर
होता है, अर्थात् इसमें उद्वेगात्मक उदासीनता पाई जाती है.
उपर्युक्त परिभाषाओं को ध्यान में रखते हुए कहा जा सकता है कि
वेश्यावृत्ति अनेक पुरुषों अथवा स्त्रियों के साथ स्थापित यौन-सम्बन्ध है
जो धन-प्राप्ति के लिए किया जाता है जिसमें प्रेम और स्नेह जैसी भावनाओं
का अभाव होता है.
वेश्यावृत्ति के कारण
(छउसेस् ओङ् फ्रोस्टिटुटिओन्)
वेश्यावृत्ति मानव-समाज का सबसे घृणित और पतित रूप है. लेकिन इसके साथ ही
यह प्रश्न पैदा होता है कि मानव इस पतित रास्ते की ओर क्यों जाता है?
स्वेच्छा से या परिस्थितियाँ उसे इस ओर ले जाती हैं? कोई भी घृणित रास्ते
को स्वेच्छा से नहीं अपनाता है, उसे बाध्य होकर इस रास्ते से गुजरना
पड़ता है. वेश्यावृत्ति भी परिस्थितियों का परिणाम है, फिर भी
वेश्यावृत्ति के लिए एक कारण जिम्मेदार नहीं है, अनेक कारण वेश्यावृत्ति
के लिए उत्तरदायी हैं, जैसे--
१. पुरुषों का उत्तरदायित्व--मोहिली ने लिखा है कि "इसके अनेक कारणों के
विश्लेषण में हमें ध्यान देना होगा कि केवल नारी ही नहीं अपितु पुरुष भी
उसी हद तक समान रूप से इस दोषमयी व्यवस्था के लिए उत्तरदायी है." इस कथन
से स्पष्ट होता है कि वेश्यावृत्ति में स्त्रियों के साथ-ही-साथ पुरुषों
का उत्तरदायित्व भी कम नहीं है. आखिर पुरुष वेश्यागमन क्यों करते हैं?
इसके लिए एक कारण नहीं है. लेमर्ट (ळेमेर्ट्) ने तीन कारण बताए हैं, जिससे
पुरुष वेश्यागमन करते हैं:
(क) लेमर्ट के अनुसार पहला कारण परिस्थितियों से सम्बन्धित है. कुछ
व्यक्ति ऐसी परिस्थितियों में रहते हैं कि बाध्य होकर इन्हें
यौन-सम्बन्धित सन्तुष्टि के लिए वेश्याओं के पास जाना पड़ता है, जैसे
स्थानान्तरित व्यक्ति, अस्थायी मजदूर, सिपाही, रिक्शा-चालक, एजेण्ट,
व्यापारी आदि.
(ख) लमर्ट के अनुसार दूसरा कारण व्यक्ति के शारीरिक दोषों से सम्बन्धित
है. कुछ व्यक्ति इसलिए भी वेश्यागमन करते हैं क्योंकि वे बदसूरत होते
हैं, या तो उसका विवाह नहीं हो पाता या पारिवारिक सुख नहीं मिल पाता.
(ग) वेश्यागमन करने वाले तीसरे प्रकार के व्यक्ति उच्चवर्गीय होते हैं.
ये कामुक होते हैं, अत: अपनी इस कामुकता की सन्तुष्टि के लिए वेश्यागमन
करते हैं.
लेमर्ट के द्वारा बताए गए तीन कारणों के अतिरिक्त डॉ. रांगेय राघव ने
`सामाजिक विघटन' नामक अपनी पुस्तक में दो और कारण बतलाए हैं जिनसे पुरुष
वेश्यागमन करते हैं.
(घ) कुछ पुरुषों की पत्नियाँ सहवास के अयोग्य होती हैं, इस अयोग्यता का
कारण बीमारी या अन्य शारीरिक तथा मानसिक कारण हो सकता है, अत: उन्हें
यौन-क्षुधा की पूर्ति के लिए वेश्यावृत्ति के अलावा अन्य रास्ता ही नहीं
रह जाता है.
( अ) वेश्याओं के दलाल और भड़ुए भी वेश्यागमन करते हैं क्योंकि वे इसी
व्यवसाय से सम्बन्धित होते हैं.
उपर्युक्त कारणों के अतिरिक्त कुछ और कारण हैं जिनसे पुरुष वेश्यागमन
करते हैं, जैसे--
(च) कुछ विवाहित पुरुष वेश्यागमन करते हैं, क्योंकि वे यौन-सन्तुष्टि में
विचित्रता का अनुभव प्राप्त करना चाहते हैं.
(छ) अविवाहित व्यक्तियों के लिए ऐसा करना स्वाभाविक है क्योंकि
यौन-~इच्छा की पूर्ति के लिए उनके पास अन्य साधन ही नहीं रहते हैं.
(ज) चूँकि वेश्यागमन करना विवाह की अपेक्षा अधिक सस्ता होता है; विवाह,
परिवार, पालन-पोषण, आर्थिक तथा अन्य झंझटों से बचने के लिए लोग वेश्यागमन
करते हैं.
(झ) कुछ व्यक्तियों को रखैल नहीं मिल पाती तथा महँगाई आदि से बचने के लिए
वेश्यागमन करते हैं.
(ञ) कुछ व्यक्ति तो मात्र उत्सुकता के कारण ही वेश्यागमन करते हैं.
(ट) कुछ लोग अन्य प्रकार के यौन-अनुभवों की अपेक्षा वेश्यावृत्ति को इस
लिए पसन्द करते हैं कि उसमें किसी प्रकार के उद्वेगात्मक अथवा कानूनी
बन्धन नहीं होते हैं.
(ठ) वेश्यागमन करने वाला व्यक्ति अपने उत्तरदायित्वों से मुक्त रहता है.
उसे गर्भ आदि रहने की चिन्ता नहीं रहती है.
(ड) कुछ व्यक्ति मद्यपान आदि के नशे के कारण भी वेश्यागमन करते हैं.
२. जैविकीय तत्त्व (भिओलोगिचल् ञच्टोर्)--जैविकीय तत्त्वों का अर्थ यह
नहीं है कि वेश्यावृत्ति के तत्त्व वंशानुक्रमण में होते हैं, बल्कि इसका
तात्पर्य सिर्फ इतना ही है कुछ प्राणिशास्त्रीय दशाएँ वेश्यावृत्ति में
सहायक होती हैं. ये दशाएँ निम्नलिखित हैं--
(क) पैतृक सम्पत्ति--पैतृक सम्पत्ति का तात्पर्य यह है कि अधिकांश
वेश्याएँ उन परिवारों से आती हैं जिनके माता-पिता इस व्यवसाय में संलग्न
होते हैं. अधिकांशत: ऐसा देखा गया है कि माँ अपनी पुत्री को इस प्रकार का
व्यवसाय करने के लिए उत्साहित करती है. इसके अलावा जो बच्चे इस वातावरण
में रहते हैं, स्वयं भी इसे अपना लेते हैं.
(ख) यौन-क्षुधा की अतृप्ति--अति प्रबल यौन-इच्छा भी बहुत-सी स्त्रियों को
इस व्यवसाय को अपना लेने के लिए बाध्य करती है. कुछ स्त्रियों में
यौन-इच्छा इतनी अधिक बलवान होती है कि वह केवल वेश्या बनने पर ही
सन्तुष्ट हो सकती है, जहाँ एक ही दिन में वह अनेक पुरुषों के साथ
यौन-सम्बन्ध स्थापित कर सकती है, जिसका परिणाम वेश्यावृत्ति के रूप में
होता है.
(ग) यौन-सम्बन्धों में विचित्रता की इच्छा--कुछ स्त्रियांॅ इसलिए भी
वेश्या-~वृत्ति अपना लेती है और कुछ व्यक्ति इसलिए भी वेश्यागमन करते हैं
क्योंकि वे यौन-~सम्बन्धों में विचित्रता का अनुभव करना चाहते हैं, और यह
इच्छा वेश्यावृत्ति के द्वारा ही सन्तुष्ट हो सकती है.
(घ) समलिग् ईय यौन-सम्बन्ध--बहुत-सी स्त्रियों में समलिग् ईय यौन-सम्बन्ध
स्थापित करने की भी तीव्र इच्छा होती है जो कि केवल वेश्यावृत्ति के
माध्यम से ही सन्तुष्ट की जा सकती है, क्योंकि इस व्यवसाय में समलिग् ईय
यौन-सम्बन्ध के काफी अवसर मिलते हैं, इससे वेश्याएँ एक-दूसरे की इच्छा की
पूर्ति कर सकती हैं.
( अ) नपुंसकता--पति का नामर्द (ईम्पोटेन्ट्) होना भी वेश्यावृत्ति का एक कारण
है. कुछ पत्नियाँ इसलिए भी इस व्यवसाय को अपना लेती हैं क्योंकि उनके पति
नपुंसक होते हैं और उनकी यौन-इच्छा की सन्तुष्टि नहीं कर पाते हैं.
विवाहित पुरुष वेश्याओं के पास क्यों जाते हैं यह भी एक जैविकीय तथ्य है.
एक लेखक ने लिखा है कि "वेश्यावृत्ति भिन्नता, असामान्य यौन-इच्छा,
रहस्यमय और भड़काने वाले वातावरण की इच्छा, चिन्ताओं से मुक्त सम्बन्धों
की इच्छा की पूर्ति करती है." और यही मौलिक कारण है जिससे विवाहित पुरुष
भी वेश्याओं के पास जाते हैं.
३. मनोवैज्ञानिक तत्त्व (फ्स्य्च्होलोगिचल् ञच्टोर्)--निम्नलिखित
मनो-~वैज्ञानिक दशाएँ वेश्यावृत्ति को प्रोत्साहित करती हैं--
(क) बुद्धिहीनता--देखा गया है कि वेश्याओं में एक बड़ी मात्रा उन
स्त्रियों की होती है जो कम बुद्धि (ळोत् ईन्टेल्लिगेन्चे) की होती हैं. कम
बुद्धि होने के कारण वे सरलता से पतन के गर्त में गिर जाती हैं और जब वे
एक बार पतित हो जाती हैं तो इसके बाहर निकलना उनके लिए कठिन हो जाता है,
और अगर वे निकलना भी चाहे तो समाज इसे मान्यता नहीं देता, इसका परिणाम यह
होता है कि वे इसे व्यवसाय के रूप में स्वीकार कर लेती हैं.
(ख) संवेगात्मक अस्थिरता--मनोविश्लेषण सिद्धान्त के अनुसार वेश्यावृत्ति
का कारण उद्वगों की अस्थिरता है, जिसमें उद्वेगात्मक अस्थिरता जितनी ही
अधिक मात्रा में पाई जाएगी, उसके वेश्या होने की सम्भावना भी अधिक रहेगी.
इसका कारण यह है कि उसकी भावनाएँ किसी भी वस्तु पर स्थायी नहीं रहती हैं.
नैतिकता और अनैतिकता में संघर्ष होता रहता है.
(ग) क्षतिपूर्ति--वे वेश्याएँ जो किशोरावस्था से ही इस व्यवसाय में
प्रविष्ट हो जाती हैं, ऐसा पाया गया है कि वे अपने परिवार में प्रेम से
वंचित रहती हैं और अपने परिवार के सदस्यों की इस उदासीनता के लिए उनसे
बदला लेने की एक अचेतन इच्छा का उनमें विकास होता है. ऐसी अवस्था में यह
भी सम्भव है कि वे अपने माता-~पिताओं को घृणा की दृष्टि से देखें और उनसे
बदला लेने का प्रयास करें और यह बदला वेश्यावृत्ति अपनाकर ही ले सकती
हैं.
(घ) मद्यपान--मद्यपान भी वेश्यावृत्ति का कारण है. अनेक वेश्याएँ शराब के
नशे में सर्वप्रथम यौन-सम्बन्ध स्थापित करती हैं और बाद में इसे व्यवसाय
के रूप में स्वीकार कर लेती हैं.
( अ) स्वभाव--अन्वेषणों से ऐसा पाया गया है कि अधिकांश वेश्याएँ मानसिक
दृष्टि से असामान्य थीं, लेकिन स्वभाव सम्बन्धी कारण सभी मामलों में पाए
गए हैं. स्वभाव सम्बन्धी विशेषताओं में कुछ ऐसी थीं जो असफलता और दु:ख ला
सकती थीं, इसके साथ ही अत्यधिक बेचैनी, आत्मविश्वास का अभाव, स्नेह का
अभाव, अत्यधिक अन्तरामुखी होना और चिड़चिड़ापन आदि, ये सम्पूर्ण स्वभाव
सम्बन्धी विशेषताएँ वेश्यावृत्ति के लिए उत्तरदायी हैं.
(च) अज्ञानता--अज्ञानता भी वेश्यावृत्ति का कारण है. अधिकांशत: ऐसा पाया
गया है कि गाँव की अज्ञान लड़कियों को नौकरी दिलाने या अन्य आश्वासनों
के द्वारा लोग उन्हें ले आते हैं और फिर वेश्यावृत्ति स्वीकार करने के
लिए बाध्य करते हैं. अधिकांशत: अखबारों में नौकरी देने आदि से सम्बन्धित
विज्ञापन छपते रहते हैं, विज्ञापन के आधार पर लड़कियाँ उनके घर जाती हैं
और वहाँ बहुत ही बुरे और अमानवीय तरीकों से उन्हें वेश्यावृत्ति स्वीकार
करने के लिए बाध्य किया जाता है. इसके साथ ही टैक्सी और किराए की
गाड़ियों में बैठाकर स्टेशन तथा अन्य स्थानों से लड़कियों को उड़ाया जाता
है.
४. पारिवारिक दशाएँ (ञमिल्य् छोन्डिटिओन्स्)--पारिवारिक दशाओं का
वेश्यावृत्ति से सीधा सम्बन्ध है. निम्न पारिवारिक दशाओँ का वेश्यावृत्ति
से सम्बन्ध है--
(क) नष्ट घर--घर का निर्माण स्त्री और पुरुष के सहयोग से सम्भव है, अत:
नष्ट घर का तात्पर्य दोनों पक्षों का सहयोग न करना है. यह असहयोग
प्राकृतिक शक्तियों के कारण भी हो सकता है, जैसे मृत्यु और ऐच्छिक भी.
ऐच्छिक के अन्तर्गत तलाक, परित्याग और पृथक्करण को सम्मिलित किया जाता
है. ऐसी अवस्था में बच्चे असहाय हो जाते हैं और अपने को असुरक्षित समझते
हैं, और वेश्यावृत्ति की ओर मुड़ जाते हैं.
(ख) भीड़भाड़--जहाँ परिवार में अधिक भीड़भाड़ होती है, स्त्री-पुरुष और
बच्चे एक ही कमरे में रहते, खाते और सोते हैं. इसके साथ ही जहाँ अनेक
पुरुष एक ही कमरे में किराए से रहते है, वहाँ निरन्तर पारिवारिक तनाव बना
रहता है, यह तनाव, जिसका कारण भीड़भाड़ है, वेश्यावृत्ति के लिए
उत्तरदायी है.
(ग) दुर्व्यवहार--दुर्व्यवहार भी वेश्यावृत्ति का कारण है. जिन परिवारों
में लड़कियों को अत्यधिक मारा-पीटा जाता है और उन्हें शारीरिक तथा मानसिक
दृष्टि से कष्ट दिया जाता है, वे अपने माता-पिता से घृणा करने लगती हैं
और इस घृणा की परिणति वेश्यावृत्ति के रूप में करती हैं.
(घ) अवैध मातृता--अवैध सन्तानों को वेश्यावृत्ति अपनाने की सम्भावना अधिक
रहती है, क्योंकि बच्चों को समाज घृणा की दृष्टि देखता है और इस घृणा और
तिरस्कार के कारण वे समाज में बाहर आना नहीं चाहतीं और वेश्यावृत्ति
स्वीकार करती हैं.
( अ) सौतेले माता-पिता--सौतेले माता-पिता अपने बच्चों को उतना स्नेह नहीं
दे पाते हैं जितना कि वे चाहते हैं. उनके साथ दुर्व्यवहार और पक्षपात
किया जाता है. वे अपनी इच्छाओं का प्रकाशन स्पष्ट रूप से नहीं कर पाते
हैं. हमेशा भय और शंका से ग्रसित रहते हैं. वे अपनी इस शंका का समाधान
वेश्यावृत्ति के द्वारा करते हैं.
(च) अनैतिक परिवार--अनैतिक माता-पिता तथा परिवार के अन्य सदस्य बच्चों को
आसानी से अनैतिकता की ओर मोड़ देते हैं. जिस परिवार में जुआ खेला जाता
है, शराब पी जाती है, तथा अनैतिक यौन-सम्बन्ध स्थापित किए जाते हैं, उस
परिवार में वेश्यावृत्ति को प्रश्रय दिया जाता है.
(छ) माँ का नौकरी करना--माँ के परिवार में न रहने से बच्चों की समुचित
देखभाल नहीं हो पाती है. इसके साथ ही माँ घर से बाहर रहती है और बच्चे
अपनी इच्छा के अनुसार जो चाहते हैं, करते हैं, जहाँ इच्छा होती है जाते
हैं.
(ज) माता-पिता का उत्तरदायित्व--स्कॉट ने माता-पिता को इसके लिए
उत्तरदायी ठहराते हुए लिखा है--"बहुत सी घटनाओं में स्वयं माँ वेश्या
होती है, पिता दलाल और संचालक होता है और वे बिना किसी हिचक के अपनी
कन्या को सड़कों पर भेज देते हैं, अक्सर यौन-सम्बन्ध के लिए स्वयं
प्रेरित करते हैं."
(झ) पड़ोस--गन्दी बस्तियों में मद्यपान, जुआ और वेश्यावृत्ति साधारण घटना
है और इसे दिनचर्या के रूप में अपनाया जाता है. लड़कियाँ बिना
सोचे-विचारे बचपन से ही वेश्यावृत्ति अपना लेती हैं. अगर पड़ोस में
वेश्यावृत्ति होती है, तो इस वातावरण का प्रभाव आस-पास भी पड़ता है.
५. आर्थिक दशाएँ (ऐचोनोमिच् छोन्डिटिओन्स्)--स्त्रियांॅ वेश्यावृत्ति के
व्यवसाय को क्यों अपनाती है? इस प्रश्न के उत्तर में कहा जा सकता है कि
अधिकांश औरतें वेश्यावृत्ति आर्थिक कठिनाइयों के कारण स्वीकार करती हैं.
निम्नलिखित आर्थिक दशाएँ वेश्यावृत्ति के लिए उत्तरदायी हैं--
(क) निर्धनता--अनेक वेश्याओं ने अध्ययन के दौरान यह बतलाया कि निर्धनता
वेश्यावृत्ति का सामान्य कारण है. कुछ निर्धनता इसलिए भी थी कि समय पर
तनख्वाह नहीं मिलती थी और आवश्यक वस्तुओं की पूर्ति के लिए पैसों की
तुरन्त आवश्यकता होती थी और इसकी पूर्ति गलत रास्तों से होती थी.
(ख) अपकर्ष--अर्थव्यवस्था दो परिस्थितियों से गुजरती है--समृद्धि और
अपकर्ष. अपकर्ष का समय भी वेश्यावृत्ति के लिए निर्धारित और महत्त्वपूर्ण
है.
(ग) नौकरी की दशाएँ--नौकरी की दशा भी वेश्यावृत्ति का एक कारण है.
अधिकांशत: देखा जाता है कि काम करने के घण्टे अधिक होते हैं और उस अनुपात
में उन्हें कम वेतन मिलता है. इसके अतिरिक्त घरेलू नौकर का काम करना भी
इन्हें वेश्यावृत्ति के लिए उत्साहित करता है. इससे वे ऐसे व्यक्तियों के
सम्पर्क में आती हैं. जो अत्यधिक ठाट-बाट और ऐशो-आराम से रहते हैं.
उन्हें अपनी हीन दशा से असन्तोष उत्पन्न होता है और इस असन्तोष को वे
वेश्यावृत्ति के द्वारा दूर करती हैं. टैफ्ट (ठङ्ट्) ने लिखा है कि
नौकरानी को घर की मालकिन की ठोकरें खाने के बजाय इस व्यवसाय में आजादी से
रहना अच्छा लगता है.
(घ) अत्यधिक आवश्यकताएँ--आवश्यकताएंॅ तीन प्रकार की होती हैं--आवश्यक,
आरामदेह और विलासी. इसके साथ ही आवश्यकताएँ अनन्त होती हैं, ये सन्तुष्ट
नहीं की जा सकती हैं. वेश्यावृत्ति के मूल कारणों में अत्यधिक आवश्यकताओं
का होना भी एक कारण है जिनकी पूर्ति वेश्यावृत्ति को अपनाकर ही पूर्ण की
जा सकती है.
( अ) क्षुधा--संस्कृत का एक वाक्य है--"बुभुक्षित: किं न करोति पापम्."
अर्थात् भूखा कौनसा पाप नहीं करता है--सभी-कुछ कर सकता है. भूख की मात्रा
और उसे बर्दाश्त न कर सकने की क्षमता भी वेश्यावृत्ति का कारण है. यदि
भूख न होती तो अनेक औरतें अपने को न बेचतीं और उनका नैतिक पतन न होता.
लोंड्रेस ने कहा है--"भूख वेश्यावृत्ति का आधार है." इस सम्बन्ध में
मद्रास निगरानी आयोग ने भी लिखा है कि "अधिकांश रूप से वेश्यावृत्ति का
व्यवसाय जीविकोपार्जन के लिए किया जाता है." वस्तुत: यह आर्थिक दशा ही है
जो स्त्रियों को अध:पतन के इस व्यवसाय को करने के लिए बाध्य करती है.
६. औद्योगीकरण (ईन्डुस्ट्रिअलिॅअटिओन्)--औद्योगिक केन्द्र वेश्यावृत्ति को
बढ़ावा देते हैं. इसका कारण मकानों की शोचनीय दशा है. औद्योगीकरण के कारण
ग्रामीण जनसंख्या गाँवों से हटकर नगरों में एकत्रित होने लगी. इसके
परिणामस्वरूप निवास की समस्या उग्र हो गई. १९३१ की जनगणना के अनुसार भारत
के कुछ नगरों में जनसंख्या का घनत्व संसार में सबसे अधिक है. १९३१ में
बम्बई में जनसंख्या का घनत्व ४८४०० व्यक्ति प्रति वर्गमील, कलकत्ता में
२४४०३ व्यक्ति, मद्रास में २२३०० व्यक्ति, जयपुर में ४८१०० और अमृतसर में
२४९०० व्यक्ति प्रति वर्गमील था. इसके विपरीत न्यूयार्क में जनसंख्या का
घनत्व २४९०० व्यक्ति, शिकागो में १६४०० व्यक्ति और फिलाडेलफिया में १५१००
व्यक्ति प्रति वर्गमील था.
