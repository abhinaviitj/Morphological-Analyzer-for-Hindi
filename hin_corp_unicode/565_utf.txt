<ळिटेरटुरे><ःउमोउर्><श्हुक्ल><ऊम्रओनगर् मेइन् खुच्ह् ढिन्><१९८८><षज्कमल् फ्रकस्हन् फ्व्ट्.ळ्ट्ड्.><णेत् ढेल्हि><३८-४५><२०००><श्हुक्ल ऊम्रओनगर् मेइन् खुच्ह् ढिन्-ःउ-औ>

+ राष्ट्र-निर्माण में उठाईगीरी की भूमिका
मित्र के मकान तक पहुँचानेवाली गली इतनी सँकरी थी कि अगर कोई औरत-मर्द
आपने-सामने से निकल जाते तो इतने पर ही एक का बलात्कार, या दोनों का व्यभिचार
के जुर्म में चालान हो सकता था. इस वक्त तो वहाँ कचरे और कीचड़ के पैबन्द भी
छितरे हुए थे. जैसे वे बिजली के नंगे तार हों, इस तरह उनको बचाते हुए मेरे
मित्र दीवार के सहारे फुदक-फुदककर सड़क तक आये, पीछे-पीछे मै. हम लोग इकबाल
मियाँ उर्फ ठेकेदार साहब उर्फ सत्ता पार्टी के स्थानीय अध्यक्ष की दावत खाने
जा रहे थे. हम लोग आमन्त्रितों की पहली सूची में न थे, प्रदेश के वित्तमन्त्री
की सिफारिस पर बाद में शामिल किये थे.
कम्प्यूटर प्रशिक्षण - आज खत्म हो गया था. वित्तमन्त्री समापन-भाषण देने आये
थे. जलसे के मुख्य अतिथि थे राज्य मन्त्री, प्रशासनिक सुधार और कोई ऐसा-ही-
वैसा विभाग. कर्ता-धर्ता : बी.डी.ओ.सहाब.दावत का मैदान : कोठी नम्बर तीन का
अहाता. दावत के प्रमुख आकर्षण : बकरा,मुर्गा, मछली. फिर मनोरंजन कार्यक्रम में
ग्राम-गीत, बिरहा; बिरहा का प्रमुख विषय : बीस-सूत्री कार्यक्रम की
गौरव-गाथा,रा-आ-आ जी-ई-ई वा-आ-आभइया का दीन-दुखियों से तीन पीढी का
लगाव.
इधर जंगल के किनारे कुछ आदिवासी बसे है. बकरियों और मुर्गियों की आपूर्ति उनकी
झोंपडियों से होती है. उस तरफ,जहाँ बहुत दूर पेड़ों के झुरमुट के पास एक छुद्र
नदी बहती है, धीवरों के घर है. वहाँ से मछली आती है. ये चीजे इस इलाके में
इफरात से मिलती है. नदी के किनारे चुवायी हुई कच्ची दारु भी. मछली या मुर्गा
खरीदने पर दारु किफायती दर से मिल जाती है. कुल मिलाकर,खाने-पीने की सुविधा
है,बशर्ते कि दाम देने का बूता हो. वह ठेकेदार साहब में है ही.
वित्तमन्त्री भारतीय पत्रकारिता को गैरजिम्मेदार और ओछी मानने के लिए मशहूर
है.पर 'पाप को घृणा करो,पापी को नहीं' का सिद्वान्त मानकर पत्रकारों को वे
प्यार करते है. पत्रकारों में भी पत्रों के मुथ्य सम्पादक और रिपोर्टर उनके
प्यार और सत्कार के घड़े से छककर पी सकते हैं. उप-सम्पादकों और दुसरे
डेस्क अफसरों के लिए सिर्फ तलछट बचती है.
वैसे तो मै इसी तलछट सूँघनेवाली श्रेणी का था,पर वित्तमन्त्री मुझे जानते थे.
इसीलिए आमन्त्रितों की पुनर्विचारित सूची में मुझे और मेरे मित्र की जहग मिल
गयी. पर दावत में मैने पाया, पूरे मजमे में अकेला गैरसरकारी पत्रकारी होने के
नाते मैं हाशियेवाला अतिथि नही हूंॅ,मन्त्रीजी की मुस्कान की स्पाटलाइट बार-बार
मुझी पर पड़ रही है.
दावत और ग्राम-वाम गीत-वीत के बाद और मन्त्रीजी के वापस जाने के पहले थोड़ी
देर हम लोग इधर-उधर की हाँकने के लिए रुके. पर इधर-उधर की हाँकने में भी
मन्त्री तो राष्ट्र निर्माण, गरीबी की रेखा, ग्राम-विकास आदि की बात करेगा ही.
उसी के दौरान वित्तमन्त्री ने उमरावनगर के चमत्कारी विकास का जिक्र किया, उस
पर मेरा अनुमोदन माँगा,यह भी बताया कि जमीन न मिल पाने के कारण जो
सिंचाई-परियोजना यहाँ इतने साल से अधूरी पड़ी थी वह अब शीघ्र पूरी हो जायेगी .
"तब तो उधरवाला वह बाजार भी जल्दी ही बन जायगा," मैने कहा.
"वह तो बनेगा ही. यहाँ इतना स्टाफ आकर रहेगा कि एक बड़े आधुनिक बाजार के
बिना काम नहीं चलेगा."
'उधरवाला' बाजार मै दो-तीन दिन पहले देख चुका था. अधूरी इमारतें पड़ी थीं,ईट की
दीवारो पर काई जमी थी. पता ही नही चलता था कि किसी पुरानी इमारत का खण्डहर है,
या नयी की शुरुआत है, क्योंकि सिंचाई-परियोजना चार साल पहले ठप हो गयी थी.
उसकी सीमेण्ट,लोहे और दूसरी सामग्री से गुप्ताजी नामक भट्ठेवाले जितना बनवा
सकते थे, बाजार का उतना भाग बनवा चुके थे. परियोजना के साथ बाजार का काम भी
ठप हो गया था.
"आप तो यहाँ कई दिन से है. यहाँ की ज़ोरदार प्रगति और विकास को आपने ख़ुद देखा
है. देखिए, अख़बारों में हत्या, बलात्कार और रहज़नी आदि पर खूब छपता है, क्या
इस पर कुछ नहीं लिखा जाना चाहिए ? ग्रामीण अर्थशास्त्र में मै आपकी रुचि जानता
हूँ. लिखेगे न ? "
वे और उनके लग्गू-भग्गू मुझे उत्साह से ताक रहे थे. मुझे कुछ सोचना नहीं था,पर
सोचने का अभिनय करना जरुरी था. कुछ रुककर, यह देखते कि मेरे श्रोताओं में इकबाल
मियाँ और ठाकुर साहब आदि भी मौजूद हैं, मैने मन्त्रीजी से अंग्रेजी में कहा,
"लिखना तो मैं जरुर चाहूँगा पर एक सैद्वान्तिक गुत्थी का हल मै नही निकाल पाया
हूँ. केन्द्र में आपका वित्त मन्त्रालय बार-बार दोहरी अर्थव्यवस्था,काला
धन,कर-चोरी,ग़बन, धोखेधड़ी आदि के खिलाफ जिहाद बोलने की घोषणा करता है;
पर छोटे पैमाने पर यहाँ का अध्ययन करके मुझे लगता है कि राष्ट्र-विकास के
सरकारी प्रयासो के साथ अगर इन प्रवृत्तियों का खुले तौर से जोडं मिल जाए तो
विकास की प्रक्रिया बहुत तेज हो जायगी. अगर सार्वजनिक कार्यक्रम मे चोरीं और
उठाईगीरी न चलती होती तो मुझे पूरा यकीन है कि उमरावननगर में अब तक चार-छ:
सरकारी इरादे खुल जाने के बावजूद वह आज भी उन्हीं खपरैल की झोंपडियोंवाला गाँव
बना होता और जो आज यहाँ मध्यवर्ग के अभिजात परिवार हैं, वे गरीबी की रेखा के
नीचे घिसट रहे होते. ये कोठियाँ, ये कारखाने, ये समृद्व दूकानें..."
अचानक ठाकुर साहब कुछ बोले और मै सन्न रह गया. उन्होंने अंग्रेजी में कहा, "आप
हम सबको चोर और उठाईगीर बता रहे हैं ?"
जितनी भी रही हो, मैने आप की सारी शिष्टता उन पर उँडेल दी; उन्हें ठण्डा करने के लिए अर्थशास्त्र के कुछ बड़े फिकरों का प्रयोग किया, ताकि उन्हें यकीन हो जाय
कि बात गाली-गलौज की नहीं, ऊँचे सैद्वान्तिक विश्लेषण की है. गलतफहमी के लिए
उनसे मुआफी माँगी, कहा, "जी नहीं, मैं दूसरी ही बात कर रहा हूँ. देश की राजधानी
का उदाहरण लें. पिछले एशियाड में सैंकड़ो करोड़ रुपये लगाकर राजधानी का
आधुनिकीकरण किया गया. उसी प्रक्रिया में हजारों छुटभैये, गरीबी की रेखा और
निम्नवित्तीय वर्ग का बाड़ तोड़कर ऊपर उभर आये. उठाईगीरी से ही सही, अपनी
कोठियों और बैक लाकरों और नयी मोटरों के बूते वे मध्यवर्ग में घुसचुके हैं.
मैने माना कि अगर चोरी और उठाईगीरी के तत्व सक्रिय न होते तो एक बड़ी सार्वजनिक
धनराशि आपके हाथों उन्हीं के नियोजित कल्याण के काम आ सकती थी, पर उसमें वक्त
लगता. यह भी तय न हो पाता कि सरकार की निगाह में कल्याणकारी है या नहीं."
वित्तमन्त्री बोले, "मजाक आप अच्छा करते है., पर मजाक में भी यह न भूलिए कि आज
भी देश के सैंतीस फीसदी लोग गरीबी की रेखा के नीचे है. और उनकी चोरी और
उठाईगीरी में विश्वास नहीं हैं. "
मैंने कहा, " नही है तो हो जायेगा. उमरावनगर से नयी दिल्ली तक,राष्ट्र-निर्माण
के बाई-प्राडक्ट के रुप में, मध्यवर्ग का जो एक पूरा समुदाय शुद्व चोट्टेपन के
आधार पर उभर रहा है. उसका उदाहरण गरीबी की रेखावालों से छिपा नहीं है. क्या
यहाँ नदी-~किनारे बसनेवाले मल्लाह नहीं जानते कि उनके लिए मछली-पालन के कर्ज
की दलाली करके कोई भी ग्राम विकास अधिकारी साल-भर में लखपती बन सकता है ?"
मैने मन्त्रीजी को लगभग पुचकारते हुए कहा, " अब मान भी जाइए. घूसखोरी,फरेव,
काले धन्धे आदि के खिलाफ शोर न मचाकर अब इन धन्धोवालों से समन्वय करके कुछ
दिनों के लिए एक सचमुच की समन्वित ग्राम विकास परियोजना लागू हो जाने दीजिए.
फिर देखिए, विकास कैसी तेजी से होता है. "
मन्त्रीजी जोर से हँसे, बोले, " आपका मस्खरापन कभी जोयेगा नहीं. आप भ्रष्टाचार
और चोरी के सिद्वान्त पर राष्ट्र का निर्माण करना चाहते है ? "
इस बार मेरे मित्र ने पहली और अन्तिम बात कही, "जी नही, ऐसा नही है. आप लोगों
की कृपा से राष्ट्र का निर्माण वास्तव में जिस तरह हो रहा है, हमारे दोस्त उसी
प्रक्रियाको एक सैद्वान्तिक आधार देने की कोशिश कर रहे है. "
कुम्भीपाक से असिपत्र की ओर
लौटते में बकरियों और मुर्गो की सोहबत से बचना चाहता था. इसलिए मुँह-अंॅधेरे हम
दोनों किसी इक्के के इन्तजार में सड़क पर आकर खड़े हो गये. ट्रान्सपोर्ट यूनियन
नेरेल, सरकारी बस,टैम्पो, टैक्सी आदि का जहाँ चक्का जाम किया था वहीं इक्के
वालो के टिक्-टिक् करते रहने की छूट दे रक्खी थी. पुरानी चीज है, अपने-आप
कभी-न-कभी सड़कर गिर जायेगी, ऐसी ही किसी धारणा के अनुसार जैसे लोग अपने
पुराने छप्पर में आग नहीं लगाते, वैसे ही उन्होंने इक्केवालों के चौपट व्यवसाय
में भी हस्तक्षेप नहीं किया था.
ज्यादा देर रुकना नहीं पड़ा. धुँधलके में दूर से दीखा तो नहीं. पर इक्के का आना
सुनायी जरुर पड़ा. पास आने पर मित्र ने उसे रूकने को कहा. जवाब में इक्केवाले
ने घोडे को कोड़ा लगाया,ललकारा और इक्का तेजी से सड़क पर भागा.मित्र ने
'रुको,रुको' की आवाज लगायी, हम दोनों पीछे दौड़े भी,पर वह तब भी नही रुका.
तब मित्र ने दहाड़कर इक्केवाले को एक बड़ी फूहड गाली दी. " रुक साले, नहीं
तो...." 'नहीं तो' का तत्काल असर हुआ. इक्का रुक गया.
मित्र ने जवाबतलब करना शुरु किया. इक्केवाले ने बताया कि इन लल्ली ने पूरा
इक्का किराये पर ले रक्खा है, दूसरी सवारी नहीं बैठालनी है. तब बात इक्के पर
बैठी लल्ली पर आ गयी, जिसे संक्षिप्त करते हुए लल्ली ने इक्केवाले से कहा, "
इन्हें बैठा लो और इक्का आगे बढ़ाओ. "
इस तरह के इक्के को इधर खड़खड़ा कहते है. वह बैलगाड़ी की तरह खड़खड़ाकर
चलता है. अगर उसके पहिये ठोस लकड़ी के हों ओर एक घोड़े की जगह दो बैल जुते
हों तो इसे बैलगाड़ी भी कहा जा सकता है.मतलव यह कि उसमें दो आदमियों के
फैलकर बैठने की गुंजायश थी, यह और बात हैं कि लल्ली नामक सवारी,जब तक हम
परिचित नहीं हो गये, बराबर सिकुड़कर बैठी रही.
परिचित तब हुए जब कई किलोमीटर निकल जैने पर उन्होंने बुर्के का नकाब उलटा.'इधर
आसमान उलटा, उधर आफताब उलटा' वाली बात तो नहीं हुई,पर मैं वह चेहरा देखते
ही अचकचा उठा.पर्दानशीन लल्ली कोई मुस्लिम महिला न थी, छँटते धुँधलके में मैने
पहचाना, वे सियादुलारीं थीं.
"सियादुलारी ? आप ?"
सार्वजनिक सभाओं में सम्भाषण के अभ्यास से उनेहोंने संक्षिप्त,सधे ढंग से कहा,
"मेरा नाम फूलमती है."
धीरे-धीरे, अंग-संचालन का कम-से-कम इस्तेमाल करते हुए, उन्होंने बुर्का उतारा.
उसे कायदे से तह करके एक झोले मे रख लिया. उनके जिस्म पर इस समय पीली साड़ी
न थी, न कत्थई ब्लाउज था . वे नाइलान की छापेदार साड़ी पहने थीं. साँवले रंग पर
एकदम तो नहीं जम रही थी, पर उनकी उम्र में बुरी भी नहीं लग रही थी.
मेरे दिमाक में कई सवाल थे, पर पूछने को एक भी न था. जवाब उन्होंने ही शुरु
किया, बड़ा घिनौना आदमी है."
यह दिखाने को कि मैं समझ रहा हूँ, मैने सर हिलाया. वे बोलीं, " आप बाहरी आदमी
हैं, इसलिय आपसे कहने में कोई हर्ज नहीं. तीन किलोमीटर जो चौराहा आयेगा,
वहाँ उमिरिया से शहर जानेवाली बसें मिलती हैं. हमे पहली बस मिल जायेगी."
"मैं भी उसी से शहर जा रहा हूँ."
"आप उससे मत जाइयेगा. वहीं रुके रहिए. बाद बाली बस से जाइए."
इक्के वाले ने कहा, "तुम चौराहे के पहले ही उतर जाना बाबूजी ! कोई तुम्हें
इनके साथ देखे, उससे फायदा क्या है ?"
"नुकसान ही क्या है. "
फूलमती ने कहा, "तब ठाकुर साहब और स्वामीजी महाराज के चेले मास्टर साहब को तंग
करेंगे. समझेंगे, मैं आप दोनों के कहने पर वहाँ से भागी हूँ."
"आप भाग रही है? "
इसका उन्होंने तुरन्त कोई जबाव नही दिया. इक्केवाला बोला, "इनके बापू शहर मे
बीमार में बीमार पड़े है. उनका और कोई नही है. स्वामीजी महाराज इन्हें वहाँ
जाने नहीं देना चाहते. "
" जिलेदार साहब अभी जिन्दा है? "
यह बेवकुफी-भरा सवाल था. पर मेरे लिए बड़ा स्वाभाविक था. उनकी पुरानी कथाएँ, एक
मल्लाह बेवा से उनके नाते-रिश्ते सुनते-सुनते मैं उन्हें इतिहास-पुरुष मान बैठा
था. फूलमती ने तमककर कहा, " जिन्दा नहीं तो क्या मर गये ? आप यही चाहते है ? "
