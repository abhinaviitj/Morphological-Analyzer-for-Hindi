<शोचिअल् श्चिएन्चे><झोउर्न्लिस्म्><भ्रह्मनन्ड><भ्हर्टियब् श्तटन्ट्रट आन्डोलन् अउर् फट्र्><१९८६><इमि फ्रकस्हन्><ढेल्हि><१७६ टो १८१><२३००><भ्रह्मेनन्ड् - श्तटन्ट्रट आन्डोल् ' फट्र.>

लाहौर अधिवेशन में काँग्रेस ने अपना लक्ष्य पूर्ण स्वतन्त्रता घोषित
किया और औपनिवेशिक स्वराज्य से सम्बन्धित नेहरू रिपोर्ट को रद्द कर दिया.
काँग्रेस पर पुन: गांधी जी का पूर्ण प्रभुत्व स्थापित हो गया. एक
प्रस्ताव में काँग्रेस जनों को यह आदेश दिया गया कि वे भविष्य में
कौंसिलों के चुनाव में भाग न लें और कौंसिलों के वर्तमान सदस्य अपने पदों
से त्यागपत्र दे दें. सत्या-~ग्रह सम्बन्धी प्रस्ताव में "राष्ट्र से
रचनात्मक कार्यक्रम को उत्साहपूर्वक पूरा करने का अनुरोध किया गया' और
काँग्रेस महासमिति को अधिकार दिया गया कि वह `जब और जहाँ चाहे, आवश्यक
प्रतिबंधों के साथ सविनय अवज्ञा और करबंदी का कार्यक्रम आरम्भ कर दे.'
ऐतिहासिक महत्व के इन प्रस्तावों ने देश के स्वाधीनता आन्दोलन को नया
मोड़ प्रदान किया और देश में जन उत्साह की नवीन चेतना व्याप्त हुई. इस
प्रकार १९२९ के अन्त के साथ ही काँग्रेस ने भिक्षा और प्रार्थना का मार्ग
त्याग कर स्वाबलम्बन का मार्ग ग्रहण किया.
काँग्रेस प्रस्तावों की महत्ता का विश्लेषण कर और उसके राष्ट्रव्यापी
प्रभाव की चर्चा करते हुए `आज' ने अपनी सम्पादकीय टिप्पणी में लिखा,
"स्वतन्त्रता पूर्ण स्वतन्त्रता--हमारा ध्येय है, यह कहते कितना आनन्द
होता है. अभी हम स्वतन्त्र नहीं हुए हैं पर वही हमारे जीवन उद्देश्य
है--वही राष्ट्र का लक्ष्य है, इस कल्पना से ही ह्रदय में कितना बल आता
है. इन दो निर्णयों के लिए हम राष्ट्र को बधाई देते हैं.--इस राष्ट्रीय
निर्णय के लिए हम अपने पाठकों को बधाई देते हैं. आइये आज हम सब मिलकर
राजाओं के राजा, जगत के नियन्ता, न्याय के आधार, धर्म के रक्षक, परम
कारुणिक परमात्मा से नम्रता-~पूर्वक प्रार्थना करें--"भगवान, हम पर, दया
करो, हमें शक्ति दो, कर्तव्य पथ पर दृढ़ रखो, हमारे प्यारे देश का उद्धार
हमसे कराओं `यतो धर्मस्ततोजय:' इस वाक्य पर दृढ़ विश्वास रखकर, सारा
राष्ट्र एक बार एक स्वर से कहे--"भारत माता की जय, स्वतन्त्रता की जय."
`आज' सहित अधिकांश हिन्दी पत्रों ने भी काँग्रेस की कार्यवाहियों और
पूर्ण स्वतन्त्रता के सम्बन्ध से स्वीकार किए गए प्रस्ताव का स्वागत
किया. `प्रताप', `अभ्युदय', `समय', श्रीकृष्ण, `सन्देश', `हिन्दी केसरी',
और `आनन्द' आदि पत्रों ने लाहौर काँग्रेस में सभापति के पद से दिए गए
जवाहरलाल नेहरू के भाषणों की सराहना करते हुए एवं काँग्रेस के पूर्ण
स्वतन्त्रता के प्रस्ताव का स्वागत करते हुए सम्पादकीय लिखे. `अभ्युदय'
ने अपनी टिप्पणी में यहाँ तक लिखा कि व्यक्तिगत या सामूहिक अवज्ञा
आन्दोलन की बात सरकार को स्पष्ट चुनौती है कि यदि दमन का चक्र चलता रहा,
तो जनता भी प्रतिरोध का मार्ग अपनाएगी.
इसी तरह के एक प्रमुख साप्ताहिक `क्षत्रिय युवक' ने कांग्रेस प्रस्ताव का
स्वागत करते हुए लिखा, "हम अपने क्षत्रिय भाइयों से स्वतन्त्रता के इस
संघर्ष में सम्मिलित होने का आवाह्न करते हैं. भारत का इतिहास क्षत्रियों
का इति-~हास है. अब पुन: वह समय आ गया है जब उन्हें अपने शौर्य और
उत्सर्ग की उस परम्परा का पालन करना होगा, जो स्वतन्त्रता के इतिहास में
स्वर्णाक्षरों में अंकित है."
लाहौर काँग्रेस के बाद सम्पूर्ण राष्ट्र, में ऐसा जागरण हुआ जैसा पहले
कभी नहीं हुआ था. देश के सुदूर कोनों तक में स्वतन्त्रता की ध्वनि होने
लगी थी. इस ध्वनि को प्रभावी बनाने में उत्तर प्रदेशों में हिन्दी पत्रों
ने अपनी गति-~शीलता एवं जागरूकता को गतिमान बनाए रखा. उत्तर प्रदेश का
ऐसा कोई क्षेत्र नहीं था जहाँ से हिन्दी पत्र-पत्रिकाओं का स्वर
स्वतन्त्रता की ध्वनि से परिपूर्ण न हो. अल्मोड़ा के `स्वाधीन प्रजा',
आगरा के `सैनिक', मेरठ के `सुदर्शन' और बलिया के प्रमुख साप्ताहिक संसार
ने भी उत्तर प्रदेश के पूर्वी, पश्चिमी और पर्वतीय क्षेत्रों में
काँग्रेस प्रस्ताव के पक्ष में जनमत जागृत करने का अद्भुत कार्य किया.
`सैनिक' का विचार था कि लाहौर काँग्रेस का निर्णय पूरी तरह से धीर गम्भीर
है और वर्तमान परिस्थितियों में इससे अच्छा निर्णय और कोई नहीं हो सकता.
`समय' के अनुसार पूर्ण स्वतन्त्रता का प्रस्ताव भारतवर्ष के उज्ज्वल
भविष्य की आशामय किरण है. `सुदर्शन' ने अपनी टिप्पणी में लिखा,
"--भारतीयों को काँग्रेस के इस निर्णय का पालन सच्चे सिपाहियों की भाँति
करना चाहिए. इस निर्णय ने भारत और इंगलैंड दोनों को अपना महत्व
प्रतिष्ठा-~पित करने के लिए विवश कर दिया है."
लाहौर के काँग्रेस अधिवेशन के अवसर पर देश के नवयुवकों के ह्रदय में
राष्ट्र को दासता से मुक्त कराने की जो उमंगें आन्दोलित हो रही थीं, वह
जनमानस की नवीन आकांक्षाओं की प्रतीक थीं. सम्भवत: इसी युवा शक्ति को
लक्ष्य कर `संसार' ने लिखा, "भारत के भविष्य के लिए यह एक शुभ शगुन है कि
हमारे युवक जिनका दिमाग नौकरशाही के निर्देशन में स्कूल और कालेज के
अनर्गल पाठ्क्रम के भारी बोझ के नीचे दबा हुआ था, वे अपनी वास्तविक
स्थिति को समझने लगे हैं. गरीबी की लपटों ने उनके रक्त को उबाल दिया है
और वे आजादी के लिए पागल हो गए हैं. वे जाग गए हैं. "लांग लिव
रिवोल्यूशन" "अप विद द नेशनल फ्लैग, डाउन विद द यूनियन जैक" आदि नये नारे
जो उन्होंने काँग्रेस अधिवेशन में लगाए, उनकी जागरूकता के प्रमाण हैं.
पाठक स्वयं ही यह निर्णय कर सकते हैं कि इन परिस्थितियों में और क्या
किया जा सकता है." इन नारों में `आज' ने भी नई पीढ़ी की भावनाओं का दर्शन
किया और उन्हें स्वतन्त्रता प्राप्ति के लक्ष्य की पूर्ति की दिशा में
शुभ लक्षण मानते हुए सम्पादकीय लिखा.
कांग्रेस की कार्य समिति ने २ जनवरी, १९३० की बैठक में २६ जनवरी को
स्वाधीनता दिवस मनाने का निश्चय किया. इसके लिए उसने स्वाधीनता का घोषणा
पत्र भी प्रसारित किया, जिसमें कहा गया था, "हम भारतीय प्रजा-~जन भी अन्य
राष्ट्रों की भाँति अपना जन्मसिद्ध अधिकार मानते हैं कि हम स्वतन्त्र
होकर रहें. अपने परिश्रम का फल हम स्वयं भोगें और हमें जीवन निर्वाह के
लिए आवश्यक सुविधाएँ प्राप्त हों जिससे हमें भी विकास का पूरा अवसर मिले.
हम यह भी मानते हैं कि यदि कोई सरकार ये अधिकार छीन लेती है और प्रजा को
सताती है तो प्रजा को उस सरकार के बदल देने या मिटा देने का भी अधिकार
है. अंग्रेजी सरकार ने भारतवासियों की स्वतन्त्रता का ही अपहरण नहीं किया
है बल्कि उसका आधार भी गरीबों के रक्त शोषण पर है और उसने आर्थिक,
राजनैतिक, सांस्कृतिक और आध्यात्मिक दृष्टि से भारतवर्ष का नाश कर दिया
है. अत: हमारा विश्वास है कि भारतवर्ष को अंग्रेजों से सम्बन्ध विच्छेद
करके पूर्ण स्वराज्य या स्वाधीनता प्राप्त कर लेनी चाहिए.
`आज' ने कांग्रेस की उक्त घोषणा को "राष्ट्रीय महामन्त्र' की संज्ञा देकर
देशवासियों का उद्बोधन किया. `स्वदेश' ने इस अवसर पर अपनी टिप्पणी में
लिखा, `आज छब्बीस जनवरी को हम यह निश्चय करते हैं कि अब और अधिक दिनों तक
इस अन्यायी सर सरकार के शामन में रहकर हम ईश्वर और मानवता के विरुद्ध
पाप करेंगे."
कांग्रेस की आज्ञा के अनुसार २६ जनवरी को पूरे देश में स्वाधीनता दिवस
उत्साह और उमंग के साथ मनाया गया. पट्टाभि सीतारामैया के शब्दों में,
"स्वाधीनता दिवस जिस ढंग से मनाया गया उससे प्रकट हुआ कि ऊपर ऊपर
दिखनेवाली शिथिलता और निराशा की तह में असीम भावना, उत्साह और स्वार्थ
त्याग की तैयारी दबी पड़ी थी. स्वदेश भक्ति और आत्मबलिदान के अंगारे
राजभक्ति या कानून और व्यवस्था की गुलामी की राख से केवल ढके हुए थे.
जरूरत इतनी ही थी कि भावना एवं उत्साह के लाल अंगारों पर जमी हुई राख को
फूँक मार कर हटा दिया."
कहना न होगा कि भावना एवं उत्साह के लाल अंगारों पर जमी हुई राख को हटाने
का कार्य राष्ट्रवादी हिन्दी पत्रकारिता ने अपनी पूरी शक्ति के साथ किया.
स्वतन्त्रता संग्राम की इस बेला में हिन्दी पत्रकारिता ने विभिन्न तरीकों
से अपना योगदान देकर महात्मा गांधी के कार्यक्रमों के प्रति जनमत का
उत्साह वर्धन किया. `विदेशी कपड़े का उपयोग देश के साथ विश्वासघात है'
शीर्षाकित एक प्रमुख लेख में `प्रताप' ने लिखा, "हमारे राष्ट्रीय संगठन
कांग्रेस ने पूर्ण स्वतन्त्रता की घोषणा कर दी है और अब हमारा यह
कर्त्तव्य हो जाता है कि या तो हम अपने लक्ष्य को प्राप्त करें या अपने
को उत्सर्ग कर दें."
`युद्ध की ललकार' (काल टू बार) शीर्षांकित एक प्रमुख लेख में `बलिया गजट'
ने देशवासियों का उद्बोधन करते हुए लिखा, "भारत माँ के सपूतो, असहयोग
ध्वज के नीचे आओ और स्वतन्त्रता संघर्ष में कूद पड़ों. आगे बढ़ो और
लौह--हथकडियों तथा विदेशी भ्रमजाल और कूटनीति से मुक्त हो जाओ. ऐसी
क्रान्ति अहिंसात्मक और महात्मा गांधी की आकांक्षाओं के अनुरूप होनी
चाहिए. अपने अपमान को दूर करने के लिए उठो. सत्याग्रह का अभियान छेड़ दो
और ब्रिटिश शक्ति को उखाड़ फेंको."
निकट भविष्य में प्रारम्भ होने वाले आन्दोलन की प्रारम्भिक प्रक्रिया के
अन्तर्गत महात्मा गांधी ने ब्रिटिश सरकार के सम्मुख अपनी ११ सूत्रीय
माँगों को प्रस्तुत किया और कहा कि यदि वायसराय इन माँगों को, जो बहुत ही
साधारण किन्तु भारत के लिए विशेष महत्व की हैं, स्वीकार करले तो सविनय
अवज्ञा की चर्चा ही बन्द कर दी जाएगी. परन्तु इन माँगों के प्रति सरकार
की ओर से अनुकूल प्रतिक्रिया नहीं हुई. इसी बीच फरवरी, १९३० में काँग्रेस
कार्यसमिति की साबरमती में बैठक हुई, जिसमें कार्यसमिति ने एक प्रस्ताव
द्वारा महात्मा गांधी और अहिंसा में विश्वास रखने वाले उनके साथियों को
सविनय अवज्ञा आन्दोलन चलाने का अधिकार प्रदान कर दिया.
`आज' ने कार्यसमिति के प्रस्ताव को देश के इतिहास में परिवर्तन का सूचक'
माना और एक अग्रलेख में विश्वास व्यक्त किया कि इसके बाद भारत का
सुप्रभात होगा.
इस अवसर पर `प्रताप' ने लिखा कि पूर्ण स्वतन्त्रता हेतु महान युद्ध की
रणभेरी बज उठी है. ऐसा प्रकट होता है कि इतिहास पुन: एक बार अपने को
दुहरा रहा है. महात्मा गांधी के एक-एक शब्द का अनुकरण करना हमारा पवित्र
कर्तव्य हो गया है. `अभ्युदय' ने अपनी टिप्पणी में कहा, "यह युद्ध भारतीय
जनता को दासता से मुक्ति दिलाने के लिए धर्म और अधर्म, न्याय और अन्याय
तथा जनता की आकांक्षाओं और नौकरशाही के बीच हो रहा है. हम जनता का आवाहन
करते हैं कि वह संघर्ष के लिए तैयार हो जाय और यह शपथ ले कि या तो
स्वतन्त्र भारत में रहेंगे या मर जायेंगे."
अन्य हिन्दी पत्रों ने भी सविनय अवज्ञा आन्दोलन के प्रसंग में व्यापक जन
समर्थन जुटाने में भावनात्मक लेख एवं सम्पादकीय रचनाओं के द्वारा
प्रशंसनीय योगदान किया. `ब्रजवासी' ने जनता का आवाहन करते हुए लिखा,
"युद्ध का बिगुल बज चुका है. ज्योंही सत्याग्रह प्रारम्भ होता है और
महात्मा गांधी तथा दूसरे नेता गिरफ्तार कर लिए जाते हैं तो देश में
सत्याग्रह की बाढ़ आ जानी चाहिए.--यह एक पवित्र अवसर है. यदि वे मरे तो
स्वर्ग में जायेंगे और यदि जीवित रहे तो स्वतन्त्रता के आनन्द का उपभोग
करेंगे. `अरुण' ने भविष्य की ओर इंगित करते हुए लिखा, "कठोर शक्ति के साथ
आने वाला संघर्ष विश्व इतिहास में अपने तरह का अकेला होगा. एक ओर
उपनिवेशवादी तथा दमन चक्र चलाने वाली शक्तियाँ हैं और दूसरी ओर हैं
अहिंसा के कभी न चुकने वाले अस्त्र, आत्मशक्ति और बलिदान की भावना."
महात्मा गांधी द्वारा सरकार को रण-निमन्त्रण
इस प्रकार १९३० के प्रारम्भ में, देश का राजनीतिक वातावरण निकट भविष्य
में महात्मा गांधी द्वारा प्रारम्भ किए जाने वाले सविनय अवज्ञा आन्दोलन
के प्रति अनुकूल स्थिति में पहुँच चुका था और जन आन्दोलन के सबसे बड़े
प्रणेता तत्त्व समाचार पत्र उसके लिए अनुकूल वातावरण का निर्माण भी कर
रहे थे. इसी उपयुक्त समय पर महात्मा गांधी ने २ मार्च, १९३० को वायसराय
लार्ड इर्विन को एक ऐतिहासिक पत्र लिखकर औपचारिक रूप से सरकार को रण
निमन्त्रण भेज दिया. अपने लम्बे पत्र में उन्होंने भारत की शोचनीय दशा का
वर्णन करते हुए लिखा,--"यदि भारतीय राष्ट्र को जीवित रहना है, यदि
भारतीयों को भूख से तड़प-तड़प कर शनै:-शनैं: मृत्यु के मुख में नहीं
पहुँच जाना है, तो उनको राहत पहुँचाने का कोई न कोई उपाय तत्काल ढूंढना
पड़ेगा. प्रस्ताविक गोलमेज सम्मेलन निश्चित रूप से इसका विकल्प नहीं है."
इसके बाद उन्होंने हिंसा और अहिंसा की चर्चा करते हुए लिखा कि, "अहिंसा
सविनय अवज्ञा के रूप में प्रकट होगी. आरम्भ में आश्रम निवासी ही इसमें
भाग लेंगे किन्तु बाद में इसकी मर्यादाओं को समझकर अन्य लोग भी इसमें
सम्मिलित हो जायेंगे."
वायसराय ने गांधी जी के पत्र का संक्षिप्त उत्तर दिया, जिसमें उन्होंने
लिखा कि गांधी, "एक ऐसा कार्य करने का विचार कर रहे हैं, जिससे स्पष्ट
रूप से कानून का उलंघन होगा और सार्वजनिक शान्ति के लिए खतरा पैदा होगा."
इसके प्रत्युत्तर में गांधी जी ने लिखा, "मैंने रोटी की माँग की और मुझे
पत्थर मिला.--हमारे राष्ट्र में एक मात्र शान्ति कारागार की शान्ति है.
भारत एक विशाल कारागार बन गया है. मैं इस कानून को मानने से इंकार करता
हूँ और इस जबर्दस्ती की शान्ति की मनहूस एकरसता को भंग करना अपना पवित्र
कर्तव्य मानता हूँ. इस शान्ति से राष्ट्र का गला रूंधा हुआ था. अब उसके
ह्रदय का चीत्कार प्रकट होना चाहिए." इस प्रकार महात्मा गांधी और वायसराय
के इस पत्र व्यवहार ने भारत के लिए प्रतीक्षा की घ़्अड़ियाँ समाप्त कर दीं.
`आज' ने इस अवसर पर राष्ट्र का आवाहन करते हुए `अहिंसा युद्ध की दुंदुभी
शीर्षक अग्रलेख में लिखा, "गरीब भारत के उद्धार की दुंदभी बज गई है.
अहिंसा, त्याग और कष्ट सहिष्णुता का झण्डा फहराया जा चुका है. कौन
देश-~भक्त है जो इस कर्तव्य से जी चुरावेगा, इस पवित्र यज्ञ में
आत्माहुति न देना चाहेगा." और अगले अंक में `युद्धकालीन कर्तव्य' की ओर
संकेत करते हुए देशवासियों से स्वातन्त्र्य संघर्ष हेतु पुन: तैयार रहने
का आवाहन किया.
अहिंसा युद्ध का श्रीगणेश: नमक सत्याग्रह
अन्तत: स्वतन्त्रता-संग्राम के महाप्रयाण का शुभारम्भ `अहिंसा युद्ध' के
रूप में १२ मार्च, १९३० को प्रात: ६.३० बजे से महात्मा गांधी की डांडी
यात्रा से प्रारम्भ हुआ. इस यात्रा में गांधी जी से साथ ७८ आश्रमवासी भी
थे. जनता में इस यात्रा से अभूतपूर्व उत्पन्न हुआ. यात्रा के मार्ग में
जनता की भीड़ ने हरी पत्तियों को पानी छिड़क कर विखेर दिया था और
झण्डियों तथा तोरण द्वारों से पूरे मार्ग को सजा दिया था. लगभग २४१ मील
की यह यात्रा ५ अप्रैल को समाप्त हुई. दूसरे दिन प्रात:काल महात्मा गांधी
ने स्वयं नमक बनाकर नमक कानून को भंग किया और सविनय अवज्ञा आन्दोलन के
प्रथम चरण का सूत्रपात किया.
आन्दोलन के प्रथम चरण में हिन्दी पत्रकारिता
महात्मा गांधी द्वारा प्रारम्भ किए गए सविनय अवज्ञा आन्दोलन के प्रथम चरण
में उत्तर-प्रदेश की हिन्दी पत्रकारिता के इतिहास में `हंस' का प्रकाशन
युगान्तर-~कारी घटना है. सम्पूर्ण राष्ट्र जब देश को विदेशी सत्ता से
मुक्त कराने के लिए अकल्पनीय विपदाओं से जूझने जा रहा था ऐसे समय में
`हंस' का प्रकाशन उत्तर प्रदेश की हिन्दी पत्रकारिता का देश के प्रति
अपने कर्तव्यों का स्पष्ट चित्र प्रस्तुत करता है.
`हंस' का प्रकाशन मार्च, १९३० में बनारस से लोक साहित्य के मनीषी
प्रेमचन्द के सम्पादकत्व में हुआ था. प्रथम अंक में पत्र के उद्देश्य को
स्पष्ट करते हुए `हंसवाणी' शीर्षक के अन्तर्गत प्रेमचन्द ने लिखा, "हंस
के लिए यह परम सौभाग्य की बात है कि उसका जन्म ऐसे शुभ अवसर पर हुआ है,
जब भारत में एक नये युग का आगमन हो रहा है, जब भारत पराधीनता की बेड़ियों
से निकलने के लिए तड़पने लगा है. इस तिथि की यादगार एक दिन देश में कोई
विशाल रूप धारण करेगी.....हाँ `हंस' का ध्येय होगा, और इसी ध्येय के
अनुकूल उसकी नीति होगी." इसी अंक में `हंस' की नीति घोषित करते हुए कहा
गया--"भारत ने शान्तिमय समर की भेरी बजा दी है." `हंस' भी मानसरोवर की
शान्ति छोड़कर, अपनी नन्हीं-सी चोंच में चुटकी भर मिट्टी लिये हुए,
समुद्र पाटने--आजादी के जंग में योग देने --चला है.
