<णटुरल् श्चिएन्चे><आग्रिचुल्टुरे><आनन्><ख्रिस्हि शमिक्स्ह><१९९०><ख्रिस्हि ंअन्ट्रलय><णेत् ढेल्हि><३६३ टो ३६७><२४००><आनन्-ख्रिस्हि शमिक्स्ह>

सामान्य सर्वेक्षण
इस बार शीतकालीन मौसम में वर्षा का वितरण इतना अनुकूल नहीं रहा है. जनवरी, १९९०
में देश के ३५ मानसूनी उन विभागों में से केवल ५ में सामान्य अथवा सामान्य से
अधिक वर्षा हुई.
जनवरी, १९९० में खाद्यान्नोंके थोक भावों में मामूली गिरावट आई. धान्यों, दालों
और खाद्यान्नों के थोक भाव सूचकांक क्रमश: ०.६ प्रतिशत, ०.४ प्रतिशत और ०.६
प्रतिशत गिर गये. क्योंकि इनके सूचकांक ३० दिसम्बर, १९८९ को १५६.७, १९८.६ तथा
१६२.५ से गिर कर २७ जनवरी, १९९० को १५५.८, १९७.९ तथा १६१.६ पर आ गये. जनवरी,
१९९० में चावल की अधिप्राप्ति के साथ-साथ चालू मौसम में कुल अधि-~प्राप्ति भी
(३१ जनवरी, १९९० तक) गत वर्ष की तुलना में अधिक हुई. जनवरी, १९९० में १,८६९
हजार मेट्रिक टन चावल (चावल में परिवर्तित धान सहित) की अधिप्राप्ति की गई,
जबकि जनवरी, १९८९ में १,३०७ हजार मेट्रिक टन (चावल में परिवर्तित धान सहित) की
अधिप्राप्ति को गई थी.
१९८९-९० के विपणन मौसम में अब तक (३१ जनवरी, १९९० तक) ८,१४१ हजार मेट्रिक टन
चावल (चावल में परिवर्तित धान सहित) की अधिप्राप्ति की गई, जबकि गत वर्ष की इसी
अवधि में ५,३२० हजार मैट्रिक टन चावल की अधिप्राप्ति की गई थी. जनवरी, १९९० में
१३ हजार मेट्रिक टन गेहूं की अधिप्राप्ति हुई. १९८९-९० के विपणन मौसम में अब
तक (२ फरवरी, १९९० तक) कुल अधिप्राप्ति ९,००४ हजार मेट्रिक टन की हुई, जबकि
१९८८-८९ के विपणन मौसम में ६,५३४ हजार मेट्रिक टन गेहूं की अधिप्राप्ति हुई थी.
समीक्षाधीन महीने और चालू मौसम में अब तक चीनी का उत्पादन गत मौसम की इसी
अवधियों की तुलना में काफी अधिक था. जनवरी, १९९० में चीनी का उत्पा-~दन १८.७०
लाख मेट्रिक टन था, जबकि जनवरी, १९८९ में यह १७.९८ लाख मेट्रिक टन था. १९८९-९०
के मौसम में अर्थात् ३१ जनवरी, १९९० तक कुल उत्पादन ४५.९५ लाख मेट्रिक टन थी जो
की गत मौसम की इसी अवधि के ४१.८६ लाख मेट्रिक टन के उत्पादन की तुलना में ४.०९
लाख मेट्रिक टन अधिक था. जनवरी, १९९० में आंतरिक खपत के लिए ८.३२ लाख मेट्रिक
टन चीनी जारी की गई जिसमें ३.३२ लाख मेट्रिक टन लेवी की चीनी और ५ लाख मेट्रिक
टन खुले बाजार में बिकने वाली चीनी शामिल थी. जनवरी, १९८९ में भी चीनी की इतनी
ही मात्रा जारी की गई थी. समीक्षाधीन महीने में खुले बाजार में बिकने वाली चीनी
के थोक भावों में वृद्धि हुई और गुड़ के थोक भावों की स्थिति स्थिरता से वृद्धि
की ओर रही.
तिलहनों और खाद्य तेलों के थोक भावों में जहां जनवरी, १९९० में मूंगफली तथा
इसके तेल, सरसों, सरसों के तेल, तिल तथा इसके तेल और बिनौले के तेल के भाव
मजबूत रहे, वहां दूसरी ओर खोपरा, अलसी और इसके तेल और एरंड के थोक भाव में
मिला-जुला रुख रहा. इसके विपरीत एरंड के तेल में गिरावट की प्रवृत्ति रही.
नारियल के तेल के भाव स्थिरता से तेजी की ओर रहे. वर्ष १९९० के मौसम के लिए
सरकार ने खोपरी के न्यूनतम समर्थन मूल्य अच्छी औसत किस्म के लिए १,६०० रुपये
प्रति क्विंटल निर्धारित किए हैं.
बंबई में रुई के थोक भाव जनवरी, १९९० के पूरे महीने में वृद्धि की ओर रहे. इसके
विपरीत कपास के थोक भावों में सभी केन्द्रों में मिला-जुला रुख रहा. १९८९-९० के
मौसम में (जनवरी, १९९० तक) भारतीय रुई निगम ने रुई की ६.२४ लाख गांठें
(प्रत्येक १७० किलो ग्राम) खरीदी, जबकि १९८८-८९ के मौसम की पूरी अवधि में ५.८०
लाख गांठें खरीदी गई थीं. दूसरी ओर महाराष्ट्र राज्य सहकारी रुई उत्पादक विपणन
संघ ने १९८९-९० के मौसम में रुई की १६.१८ लाख गांठें (जनवरी, १९९० तक) खरीदी
हैं, जबकि १९८८-८९ के मौसम में ७.५७ लाख गांठें खरीदी थीं. १९८९-९० के मौसम में
रुई का निर्यात (२२ दिसम्बर, १९८९ तक) ४.८५ लाख गांठें (प्रत्येक १७० किलोग्राम
की) का हुआ, जबकि गत मौसम अर्थात् १९८८-८९ की इसी अवधि में १ लाख गांठों का
निर्यात किया गया था.
जनवरी, १९९० में पटसन के थोक भावों में मिला-~जुला रुख रहा. जहां नवगांव (असम)
में डब्ल्यू-५ किस्म के थोक भाव चढ़ गये तो इसी केन्द्र में टी.डी.-५ किस्म के
भाव स्थिर रहे. अन्य केन्द्रों पर मूल्यों में गिरावट आई.
समीक्षाधीन महीने में तमिलनाडु की इरोड मंडी को छोड़कर जहां खानी तम्बाकू के
भाव लगभग स्थिर रहे अन्य सभी चुने हुए केन्द्रों में कच्चे और बीड़ी तम्बाकू के
थोक भावों में सामान्यत: गिरावट की प्रवृत्ति रही.
जनवरी, १९९० के दौरान अन्य जिन्सों में सुपारी एवं काजू दोनों ही जिन्सों के
थोक भाव मिले-जुले रहे.
जनवरी, १९९० में अदरक को छोड़कर जिसके भाव कुछ चढ़े है किन्तु सभी प्रमुख
मसालों के थोक भाव गिरावट की ओर रहे. अप्रैल - नबम्बर, १९८९ को अवधि में १२,३३२
लाख रुपये मूल्य के ३९,७१२ मेट्रिक टन मसालों का निर्यात किया गया, जबकि
अप्रैल-नवम्बर, १९८८ की इसी अवधि में १८,०११ लाख रुपये मूल्य के ५५,७५२ मेट्रिक
टन मसालों का निर्यात किया गया था.
सब्जियों में प्याज और आलू दोनों के थोक भाव पूरे महीने की अवधि में मिले-जुले
रहे.
पंजाब राज्य के विशेष संदर्भ में भारत में दालों के उत्पादन की प्रवृत्ति का
अध्ययन
आर. जे. सिंह, किरन सेठी, अमरजीत कौर तथा सुखजीत सेखो
छठे दशक के मध्य में जब गेहूं और चावल की बोनी किस्मों का पता लगा, भारतीय कृषि
के ढांचे में युगान्तर आया है. इस परिवर्तन में जिन दो फसलों पर प्रतिकूल
प्रभाव पड़ा, उनमें दालें और तिलहन है इसलिए यह नितांत आवश्यक है कि:
(क) राष्ट्रीय/राज्य के स्तर पर फसल लेने के स्वरूप में परिवर्तनों की
प्रवृत्ति का अध्ययन किया जाए.
(ख) राष्ट्रीय/राज्य स्तर पर दालों की वृद्धि दर की प्रवृत्तियों का अध्ययन
किया जाए.
(ग) इन से प्राप्त प्रवृत्तियों के आर्थिक परिणामों का अध्ययन किया जाए.
(घ) दालों और अन्य फसलों के फसल स्वरूप को नई दिशा देने के संबंध में नीतियां
सुझायी जाएं.
विधि
इस अध्ययन के लिए आकड़े भारत तथा पंजाब के सांख्यिकी सार, भारतीय कृषि की
संक्षिप्त रूपरेखा और भारतीय खाद्य सांख्यिकी बुलेटिन से द्वितीय स्रोत पर
आधा-~रित हैं. ये आंकड़े अर्थशास्त्र तथा समाज शास्त्र विभाग, पंजाब कृषि
विश्वविद्यालय, लुधियाना द्वारा दिए गए प्रौद्योगिकी के सुझाव के संबंध में
उद्यम बजटों से विभिन्न फसलों के सापेक्ष लाभ पर आंकड़ों से भी पुष्ट किए गए
हैं.
परिणाम तथा विवेचन
भारत में फसल लेने और उत्पादन को विधियों में परिवर्तन
सारणी १ में भारत में तथा कुछ चुने हुए राज्यों में १९६५-६६ से १९८४-८५ के मध्य
फसल लेने के स्वरुप मे आए परिवर्तन दिखाये गये हैं.
इससे यह देखा जा सकता है कि अखिल भारतीय स्तर पर क्षेत्र में धान्यों का अंश
१९६५-६६ के ६५.७६ प्रतिशत से बढ़कर १९८४-८५ में ७४.५९ प्रतिशत हो गया किन्तु
दालों के मामले में इनका सापेक्ष अंश १९६५-६६ के १६.८६ प्रतिशत से घटकर १५.८४
प्रतिशत पर आ गया और उत्पादन में इनका अंश इसी अवधि के मध्य १२.२० प्रतिशत से
घटकर ७.६८ प्रतिशत पर आ गया. तिलहनों के संबंध में १९६५-६६ के ११.२२ प्रतिशत के
अंश से क्षेत्र घटकर १९८४-८५ में १०.७१ प्रतिशत रह गया और उत्पादन में इसका अंश
७.३४ प्रतिशत से घटकर ६.८६ प्रतिशत पर आ गया. रेशों के संबंध में क्षेत्र का
अंश १९६५-६६ के ६.१५ प्रतिशत से घटकर १९८४-८५ में ५.२५ प्रतिशत पर आ गया और इसी
अवधि में उत्पादन में इनका अंश ५.७३ प्रतिशत से घट-~कर ४ प्रतिशत पर आ गया. इस
प्रकार अखिल भारतीय स्तर पर धान्यों ने दालों, तिलहनों और रेशों की फसलों की
कीमत पर क्षेत्र और उत्पादन दोनों में ही वृद्धि हासिल की है.
यदि हम एक राज्य से दूसरे राज्य के मध्य तुलना करें तो धान्यों का प्रतिशत
क्षेत्र मुख्यत: बिहार, हरयाणा, पश्चिम बंगाल, पंजाब तथा उत्तर प्रदेश में बढ़ा
है और इन सभी राज्यों में दालों के अन्तर्गत क्षेत्र में तेजी से गिरावट आई है.
इन सभी राज्यों में बंगाल को छोड़कर तिलहन के क्षेत्र में भी प्रतिशत गिरावट
आई. पश्चिम बंगाल में तिलहन का क्षेत्र १९६५-६६ के १.५५ प्रतिशत से बढ़कर
१९८४-८५ में ५.६९ प्रतिशत हो गया. इन सभी राज्यों में रेशों की फसलों के
अन्तर्गत क्षेत्र का प्रतिशत काफी घट गया, क्योंकि इनमें भी धान्यों की
पैदावार में गिरावट आई है.
भारत मे दालों के क्षेत्र, उत्पादन और उपज की वृद्धि दरें
भारत में दालों के क्षेत्र, उत्पादन और उपज की वृद्धि दरें सारणी २ में
प्रस्तुत की गई हैं. वर्ष १९६५-६८ की अवधि, वह अवधि है जब हरित क्रांति आरंभ
हुई और वर्ष १९८१-८४ हरित क्रांति के बाद की वह अवधि है जिसमें धान्यों की नई
प्रौद्योगिकी व्यापक रुप से फैल गई.
इस सारणी से वह स्पष्ट है कि दालों का क्षेत्र २२१.३ लाख हेक्टार (१९६५-६८ में)
सें ४.९६ प्रतिशत को मामूली वृद्धि के बाद १९८१-८४ की अवधि में २३२.२ लाख
हेक्टार हो गया. दालों का उत्पादन १९६५-६८ के १०३.९ लाख मेट्रिक टन से मात्रा
१४.११ प्रतिशत की वृद्धि के बाद १९८१-८४ में ११८.६ लाख मेट्रिक टन हो गया.
दालों की उपज भी १९६५-६८ की ४६९.३ किलोग्राम प्रति हेक्टार से मामूली बढ़कर
१९८१-८४ में ५११ किलोग्राम प्रति हेक्टार हो गई.
राज्यों में परस्पर तुलना से यह प्रकट होता है कि दालों के अन्तर्गत उड़ीसा
(१००.७७ प्रतिशत) में तेजी से बढ़ा और उसके बाद तमिलनाडु (८१.८ प्रतिशत),गुजरात
(७७.५ प्रतिशत), असम (४५.७० प्रतिशत), महाराष्ट्र (२२.४९ प्रतिशत), मध्य प्रदेश
(२२.०८ प्रतिशत), राजस्थान (१५.७१ प्रतिशत), आंध्र प्रदेश (१२.६९ प्रतिशत) तथा
हिमाचल प्रदेश (७.३५ प्रति-~शत) का स्थान आता है. दालों के क्षेत्र के अन्तर्गत
सर्वाधिक गिरावट पंजाब में (६२.३७ प्रतिशत), पश्चिम बंगाल (४७.७८ प्रतिशत),
बिहार में (३५.४५ प्रतिशत) हरयाणा (३५.३२ प्रतिशत), केरल (२६.१५ प्रतिशत) उत्तर
प्रदेश (१३.०६ प्रतिशत) था. इस प्रकार की प्रवृत्तियां दालों के उत्पादन में भी
देखी गई. दालों के उत्पादन में सर्वाधिक वृद्धि गुजरात में (३१०.३६ ) थी
और उसके बाद तमिलनाडु (१३६.१० प्रतिशत), आंध्र प्रदेश (१०४.०८ प्रतिशत), उड़ीसा
(९६.०३ प्रतिशत), मध्य प्रदेश (७५.६२ प्रतिशत), राजस्थान, (७४.७८ प्रतिशत)
महाराष्ट्र (४१.०७ प्रतिशत), असम (४०.८७ प्रतिशत), केरल (२१.७६ प्रतिशत) और
जम्मू एवं कश्मीर (५.३८ प्रतिशत) का स्थान है. दालों के उत्पादन में गिरावट
पंजाब में सर्वाधिक अर्थात् (७१.५६ प्रतिशत), हरयाणा (६३.९१ प्रतिशत), पश्चिम
बंगाल (४९.६७ प्रतिशत), बिहार (२९.७३ प्रतिशत), उत्तर प्रदेश (१७.९४ प्रतिशत)
तथा हिमाचल प्रदेश (२.२५ प्रतिशत) थी. दालों की उत्पादकता में वृद्धि आंध्र
प्रदेश (८०.६७ प्रतिशत), गुजरात (७५.८५ प्रतिशत), केरल (६४.७९ प्रतिशत),
राजस्थान (५६.०४ प्रतिशत), मध्य प्रदेश (३३.५१ प्रतिशत), तमिलनाडु (२९.७९
प्रतिशत), महाराष्ट्र (१५.०५ प्रतिशत), उत्तर प्रदेश (११.९४ प्रतिशत), बिहार
(८.७६ प्रतिशत) जम्मू एवं कश्मीर (६.२५ प्रतिशत) तथा पश्चिम बंगाल में (१.७४
प्रतिशत) रही. यह आश्चर्य की बात है कि कतिपय राज्यों में दालों की अपज में
गिरावट देखी गई और ये राज्य है: हरयाणा (३८.९५ प्रतिशत), पंजाब (१८.४९
प्रतिशत), हिमाचल प्रदेश (१६.४२ प्रतिशत), उड़ीसा (४.५३ प्रतिशत) तथा असम (२.७०
प्रतिशत). औसत उपज में गिरावट का कारण इस तथ्य में ढूंढा जा सकता है कि दालों
के उत्पादन को अपेक्षाकृत कम उपज वाला क्षेत्र दिया जाता है जो धान्यों की नई
प्रौद्योगिकी से बच जाता है.
दालों की फसलों में से चना महत्वपूर्ण फसल है. इसके अन्तर्गत क्षेत्र १९६५-६८
की अवधि में ८०.३ लाख हेक्टार से ७.२३ प्रतिशत घटकर १९८१-८४ में ७४.५ लाख
हेक्टार रह गया. परन्तु चने के क्षेत्र में गिरा-~वट के बावजूद इस फसल का
उत्पादन, इसी अवधि के दौरान उपज के ५८३.३ किलोग्राम से २६.९२ प्रतिशत बढ़कर
७४०.३ किलोग्राम हेक्टार हो जाने के कारण ४७.० लाख मेट्रिक टन से बढ़कर ५५.४लाख
मेट्रिक टन हो गया.
क्षेत्र में परिवर्तन के संबंध में राज्यों के आंकड़ों से यह विदित होता है कि
चने के क्षेत्र में अनेक राज्यों में गिरावट आई है. सबसे अधिक गिरावट पंजाब में
(७४.१६ प्रतिशत) और उसके बाद पश्चिम बंगाल (६३.२२ प्रतिशत), बिहार (४६.१५
प्रतिशत), जम्मू एवं कश्मीर (४२.९२ प्रतिशत), उत्तर प्रदेश (३८.३४ प्रतिशत),
हिमाचल प्रदेश (३४.३० प्रतिशत), हरयाणा (३४.११ प्रतिशत) और आंध्र प्रदेश (२८.३७
प्रतिशत) का स्थान था. चने के क्षेत्र में वृद्धि तमिलनाडु (५०० प्रतिशत),
गुजरात (२०८.४४ प्रतिशत), उड़ीसा (१८२.५ प्रतिशत), असम (६५ प्रतिशत), राजस्थान
(५४.६३ प्रतिशत), मध्य प्रदेश (३३.६५ प्रतिशत), महाराष्ट्र (२७.५५ प्रतिशत) थी.
आंध्र प्रदेश में चने का उत्पादन इसी अवधि में ४९.२६ प्रतिशत की उपज दर में
वृद्धि के फलस्वरूप क्षेत्र में गिरावट के बावजूद ७.८२ प्रतिशत बढ़ा है.
अन्य दालों के क्षेत्र में गिरावट पश्चिम बंगाल (४८.७९ प्रतिशत), हरयाणा (४७.३२
प्रतिशत), उत्तर प्रदेश (४३.०६ प्रतिशत), बिहार (३३.०५ प्रतिशत), केरल (२५.४१
प्रतिशत) तथा राजस्थान (२४.३३ प्रतिशत) में थी. अन्य दालों के क्षेत्र में
वृद्धि उड़ीसा (९९.५९ प्रतिशत), तमिलनाडु (७९.६१ प्रतिशत), गुजरात (६३.४२
प्रतिशत), पंजाब (६१.५८ प्रतिशत), असम (४५.२१ प्रतिशत), हिमाचल प्रदेश (३३.२२
प्रतिशत), आंध्र प्रदेश (१५.८३ प्रतिशत), महाराष्ट्र (१३.४४ प्रतिशत), मध्य
प्रदेश (२.९६ प्रतिशत) तथा जम्मू एवं कश्मीर (२.८९ प्रतिशत) थी. यहां यह बात
रोचक है कि लगभग सभी राज्यों में अन्य दालों की उपज में वृद्धि हुई है किन्तु
हिमाचल प्रदेश और असम इसके अपवाद है जहां क्रमश:२६.२५ और २.६४ प्रतिशत की
गिरावट आई है.
यौगिक वृद्धि दरें
दालों की उपज दर की प्रवृत्तियों का बेहत्तर एवं अधिक वैज्ञानिक अध्ययन प्राप्त
करने के लिए चने, अन्य दालों और सभी दालों के क्षेत्र; उत्पादन और उपज के लिए
१९६५-६६ से १९८३-८४ तक की अवधि के लिए यौगिक वृद्धि दरें आंकलित की गई. चने की
फसल में क्षेत्र की यौगिक वृद्धि दर ऋणात्मक और महत्वपूर्ण थी, जबकि उत्पादन
की वृद्धि दर ०.२९४ थी जो १ प्रतिशत के स्तर पर महत्वपूर्ण थी, परन्तु उपज की
यौगिक वृद्धि दर विशेष महत्वपूर्ण नहीं थी जिससे राष्ट्रीय स्तर पर चने की उपज
में गतिरोध का पता चलता है. क्षेत्र की वृद्धि दरों के राज्यों के मध्य परस्पर
तुलना से यह पता लगा कि तमिलनाडु के लिए वृद्धि दरें धनात्मक और महत्वपूर्ण
(११.०८ प्रतिशत), गुजरात (६.२८ प्रतिशत), उड़ीसा (५.०९ प्रतिशत), असम (३.९२
प्रतिशत), राजस्थान (२.१२ प्रतिशत), मध्य प्रदेश (१.९१ प्रतिशत) तथा हिमाचल
प्रदेश (१.१२ प्रतिशत) थी, जबकि ऋणात्मक और महत्वपूर्ण वृद्धि दरें पंजाब (६.८७
प्रतिशत), पश्चिम बंगाल (५.९१ प्रतिशत), बिहार (३.३१ प्रतिशत), उत्तर प्रदेश
(३.१४ प्रतिशत) तथा हरयाणा (३.०९ प्रतिशत) में रिकार्ड की गई. चने के उत्पादन
की सर्वाधिक वृद्धि दर तमिलनाडु में (१२.७२ प्रतिशत), गुजरात (९.७० प्रतिशत),
उड़ीसा (६.०३ प्रतिशत), असम (४.६० प्रतिशत), महाराष्ट्र, (४.३५ प्रतिशत),
राजस्थान (३.७१ प्रतिशत), मध्य प्रदेश (२.९७ प्रतिशत), हिमाचल प्रदेश (१.४६
प्रतिशत) और जम्मू एवं कश्मीर (१.३० प्रतिशत)था. जम्मू एवं कश्मीर को छोड़कर अन
सभी राज्यों में जहां क्षेत्र की वृद्धि दरे ऋणात्मक थी चने के मामले में
उत्पादन की वृद्धि दरें भी ऋणात्मक ही देखी गई. धनात्मक एवं महत्वपूर्ण वृद्धि
दरें चने की उत्पादकता के संबंध में आंध्र प्रदेश (२.०४ प्रतिशत), असम (०.६५
प्रतिशत), गुजरात (३.२१ प्रतिशत), महाराष्ट्र (२.५० प्रतिशत) और ऋणात्मक तथा
महत्वपूर्ण वृद्धि दरें पश्चिम बंगाल में (०.३१ प्रतिशत) और पंजाब में (२.०२
प्रतिशत) थी. चने को छोड़कर अन्य दालों के संबंध में वृद्धि दरों की
प्रवृत्तियां उल्लेखनीय रुप से भिन्न थी. यद्यपि, अन्य दालों के अन्तर्गत
क्षेत्र में गतिरोध था तथापि उपज में महत्वपूर्ण वृद्धि के फलस्वरुप उत्पादन मे
उल्लेखनीय वृद्धि देखी गई. अन्य दालों के अन्तर्गत क्षेत्र की वृद्धि दरें
महत्वपूर्ण रूप से धनात्मक आंध्र प्रदेश, असम, गुजरात, जम्मू एवं कश्मीर, मध्य
प्रदेश, तमिलनाडु, महाराष्ट्र, उड़ीसा तथा पंजाब में थी और ऋणात्मक तथा
महत्वपूर्ण बिहार, हरयाणा, केरल, पश्चिम बंगाल तथा उत्तर प्रदेश में देखी गई.
उत्पादकता की वृद्धि दरें धनात्मक और महत्वपूर्ण आंध्र प्रदेश, गुजरात, हरयाणा,
केरल, तमिलनाडु, उड़ीसा तथा पंजाब के संबंध में थीं और ऋणात्मक तथा महत्वपूर्ण
असम, बिहार, हिमाचल प्रदेश तथा पश्चिम बंगाल के संबंध में थी.
दालों की कुल मिलाकर क्षेत्र के लिए वृद्धि दर महत्व-~पूर्ण नहीं थी, परन्तु
उत्पादन और उपज के संबंध में यह बहुत अधिक महत्वपूर्ण और धनात्मक थी. दालों के
अन्तर्गत क्षेत्र के संबंध में उड़ीसा, तमिलनाडु, गुजरात, असम, मध्य प्रदेश,
जम्मू एवं कश्मीर, महाराष्ट्र तथा आंध्र प्रदेश में वृद्धि दरें धनात्मक थी
जबकि बिहार, हरयाणा, केरल, पश्चिम बंगाल, पंजाब तथा उत्तर प्रदेश में वृद्धि
दरें ऋणात्मक और महत्वपूर्ण थी. दालों के संबंध में उत्पादन में केरल राज्य को
छोड़कर ऐसी ही प्रवृत्तियां देखी गई, परन्तु केरल में दालों के क्षेत्र की
वृद्धि दर में महत्वपूर्ण गिरावट के बावजूद उत्पादन में गतिरोध रहा. कुल मिलाकर
दालों की उत्पादकता आंध्र प्रदेश, गुजरात, हिमाचल प्रदेश, जम्मू एवं कश्मीर,
केरल, तमिलनाडु, राजस्थान और उत्तर प्रदेश में महत्वपूर्ण रूप से बढ़ी और
उड़ीसा, बिहार और असम में महत्वपूर्ण गिरावट आई.
पंजाब में फसल लेने और उत्पादन की पद्धतियों में परिवर्तन
नई फार्म प्रौद्योगिकी के आने के समय से पंजाब राज्य में यह ज्ञात करना भी
आवश्यक समझा गया कि पंजाब राज्य में फसल लेने की पद्धति और उत्पादन में किस
प्रकार के परिवर्तन हुए है. सारणी ४ से यह देखा जा सकता है कि फसल लेने की
पद्धति में धान्यों का अंश १९६५-६६ के ६५.१६ प्रतिशत से बढ़कर १९८४-८५ में
८७.३२ प्रतिशत हो गया. इसी के अनुरूप इसी अवधि में कुल उत्पादन में धान्यों का
अंश ७९.९४ प्रतिशत से बढ़कर ९६.९० प्रतिशत हो गया. दालों के क्षेत्र के क्षेत्र
का अंश १९६५-६६ के १६.७६ प्रतिशत से घटकर १९८४-८५ में २.३८ प्रतिशत रह गया और
इसी अवधि में उत्पादन का अंश १०.३८ प्रतिशत से घटकर ०.६१ प्रतिशत पर आ गया.
तिलहनों और रेशो की फसलों का अंश भी धान्यों के अन्तर्गत क्षेत्र बढ़ जाने के
फलस्वरूप काफी कम हो गया.
यदि हम जिलों के मध्य परस्पर स्थित को देखें तो यह विदित होगा कि पंजाब के पूरे
राज्य में धान्यों अन्तर्गत क्षेत्र में प्रतिशत वृद्धि बहुत भारी हुई है.फिरभी
पटियाला, लुधियाना, जालंधर, रोपड़, अमृतसर, संगरूर, कपूरथला, भटिंडा,
होशियारपुर तथा गुरदासपुर जैसे जिलों में वृद्धि की गति तीव्रतम थी. दालों के
क्षेत्र के अन्दर गिरावट सबसे अधिक भटिडा जिले में थीं और उसके बाद
क्रमश:संगरूर, पटियाला, रोपड़, होशियारपुर, अमृतसर, जालंधर, लुधियाना तथा
गुरदासपुर का स्थान था.
सापेक्ष लाभ
धान्यों के पक्ष में और विशेष रूप से दालों के विपक्ष में फसल लेने की पद्धति
में जो परिवर्तन आया उनके कारणों को ज्ञात करना भी आवश्यक समझा गया. सारणी ५ से
यह देखा जा सकता है कि खरीफ, और रबी के मौसमों में दालों की फसलों के लिए फार्म
के अचल साधनों पर प्रतिफल धान्यों, तिलहनों, रेशों और गन्ने की फसल की तुलना
में अपेक्षाकृत कम था.
