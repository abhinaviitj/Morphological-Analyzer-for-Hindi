<णटुरल् श्चिएन्चे><श्चिएन्चे अन्ड् शोचिएट्य्><षकेस्ह् श्हर्म><अइग्यनिक् फरिच्हय खोस्ह्><१९९०><फ्रेम् फ्रकस्हन् ंअन्डिर्><ढेल्हि><१२८ टो १३९><२८००><षकेस्ह् -  फरिच्हय खोस्ह्><ढ्हनन्जय् खुमर्>

श्रीनिवास रामानुजन
विश्वप्रसिद्ध भारतीय गणितज्ञ श्रीनिवास रामानुजन का जन्म २२ दिसम्बर, सन्
१८८७ ईओ में इरोदे (भारत) में हुआ था. आपके पिता कपड़े की दुकान पर क्लर्क थे.
परिवार में अर्थाभाव बना रहता था. इस कारण आप को शिक्षा की सुविधाएं नहीं मिल
पायीं थीं. आप अभी प्रारम्भिक शिक्षा ही ग्रहण कर रहे थे कि शिक्षक ने श्याम
पट्ट पर तीन केलों के चित्र अंकित किए और शिक्षार्थियों से प्रश्न किया कि यदि
हमारे पास तीन केले हों और तीन शिक्षार्थी हों, तो हरेक शिक्षार्थी के हिस्से
में कितने केले आयेंगे? आगे की पंक्तियों में बैठे शिक्षार्थियों ने तत्काल
उत्तर दिया कि हरेक शिक्षार्थी को एक-एक केला मिलेगा?
तत्पश्चात् शिक्षक महोदय कक्षा में भाग की क्रिया को समझाने लग गए तभी एक कोने
में बैठे श्रिनिवास रामानुजन ने प्रश्न किया कि सर, यदि कोई भी केला किसी को न
बाँटा जाए, तो क्या तब भी प्रत्येक विद्यार्थी को एक केला मिल सकेगा?
सभी शिक्षार्थी इस प्रश्न को सुनकर हँस पड़े, क्योंकि उनकी दृष्टि में यह
प्रश्न मूर्खतापूर्ण था. शिक्षक महोदय ने अपनी मेज जोरों थपथपाई और
विद्यार्थियों से कहा कि इस में हँसने की क्या बात है? यह बच्चा जानना चाहता है
कि अगर शून्य को शून्य से विभाजित किया जाए, तो भी क्या परिणाम एक ही होगा.
फिर उन्होंने इस प्रश्न को समझाते हुए कहा कि बच्चो ! इसका उत्तर शून्य ही
होगा. इस छात्र ने जो प्रश्न किया, इसका उत्तर खोजने के लिए गणितज्ञों को
सैकड़ों वर्षों का समय लगा था. कुछ गणितज्ञों का मत था कि यदि शून्य को शून्य
से विभाजित कर दिया जाए, तो उत्तर शून्य ही होगा; पर कुछ के विचार इसके भिन्न
थे, उनके विचारानुसार इसका उत्तर एक होगा. वास्तव में इस प्रश्न का सही उत्तर
खोजा था. भारतीय गणितज्ञ भास्कर ने, जिन्होंने प्रमाणित किया था कि शून्य को
शून्य से विभाजित करने का परिणाम `अनन्तता' होगा.
श्रीनिवास रामानुजन अपनी योग्यता के बल पर ही शिक्षा पाते रहे थे. आपने तेरह
वर्ष की अल्पावस्था में लोनी कृत विश्व प्रसिद्ध ट्रिगनोमेट्री को हल कर दिखाया
था. आपने पन्द्रह वर्ष की अवस्था में जार्ज शूब्रिज कार कृत `सिनोपसिज  फ
एलिमेंट्री रिजल्टस इन प्योर एण्ड एप्लाइड मैथेमैटिक्स' की छह हज़ार प्रमेयों को
प्रमाणित करके दिखाया था और इन्हीं के आधार पर कुछ नई प्रमेय विकसित की थीं.
सन् १९०३ ईओ में आपको मद्रास विश्वविद्यालय की ओर से छात्रवृति दी गई. अगले
वर्ष ही अन्य विषयों में उत्तीर्ण न होने के कारण, वह छात्रवृति वापस ले ली गई.
इस असफलता का कारण गणित की ओर अधिक रुचि बनी. इस असफलता का धक्का पिता को लगा.
उन्होंने अपने पुत्र को संख्याओं के ही चक्कर में हर समय पड़ा देखकर, उसे पागल
समझा.
उसकी मति को सुधारने के लिए उन्होंने आपका विवाह आठ वर्षीया जानकी के साथ कर
दिया. अब आप पर गृहस्थ का दायित्व भी आ गया था. फिर गणित पर भी कार्य करने के
लिए कागजों की आवश्यकता थी. पैसे का अभाव बाधक बना रहा था. फलत: आपने नौकरी
ढूंढनी शुरू कर दी. बहुत खोजने के बाद आपको पच्चीस रुपये मासिक पर लिपिक का
स्थान मिल गया. अंत में कुछ शिक्षाशास्त्रियों ने आपके कार्य सें प्रभावित
होकर, आपको पिछत्तर रुपये की छात्रवृति प्रदान कर दी. इन्हीं दिनों आपने
कैम्ब्रिज विश्वविद्यालय के प्रसिद्ध गणितज्ञ जी. हार्डी को १२० प्रमेय शोध
कार्य से संबंधित पत्र के साथ भेजीं. जी. एच हार्डी और उनके साथियों को कार्य
की गहराई परखने में देर न लगी. उन्होंने तत्काल ही आपको कैम्ब्रिज
विश्वविद्यालय में बुलाने के प्रबंध कर दिए. आपने हार्डी के निमंत्रण पर १७
मार्च, सन् १९१४ ईओ को ब्रिटेन के लिए जलयान से प्रस्थान किया.
श्रीनिवास रामानुजन ने कैम्ब्रिज विश्वविद्यालय में स्वयं को एक अपरिचित की तरह
महसूस किया. ठंड सहन करना आपके लिए कठिन सा हो रहा था. दूसरे आप शाकाहारी थे.
इसलिए अपना आहार भी स्वयं को पकाना पड़ता था. इस पर भी आप गणित के अनुसंधान
कार्यों में जुटे रहे. आपने वहाँ रहते हुए संख्याओं से संबंधित अनेक कार्य किए.
आपके कार्यों के लिए २८ फरवरी, सन् १९१८ ईओ को रॉयल सोसायटी, लंदन का फैलो बना
दिया गया. इस सम्मान को पाने वाले आप दूसरे भारतीय थे. सन् १९१८ ईओ के अक्टूबर
मास में आपको ट्रिनिटी कॉलेज का फैलो चुन लिया गया. इस सम्मान को प्राप्त करने
वाले आप पहले भारतीय थे. आप के बीजगणित पर किए गए अनुसंधानात्मक कार्य
विश्वविख्यात यूलर और जेकोबी की श्रेणी के रहे हैं.
आप के स्वास्थ्य के लिए इंग्लैण्ड की जलवायु हानिकारक सिद्ध हुई. वहीं पर आप
क्षयकोग से ग्रस्त हो गए. अस्वस्थ होने पर आपको स्वदेश वापस भेज दिया गया. आप का
स्वास्थ्य काफी गिर गया था. ऐसी दशा में भी आप संख्याओं के साथ खिलवाड़ करते
रहते थे. कोई भी औषध आप को स्वस्थ न कर सकी. २६ अप्रैल, सन् १९२२ ईओ को मद्रास
के चैट पैट नामक स्थान पर आपने अंतिम सास ली. आप निस्संतान थे. आप गणितज्ञ के
साथ-साथ ओजस्वी वक्ता एंव ज्योतिषी भी थे. आपकी स्मृति में देश में गणितज्ञों के
लिए रामानुजन पुरस्कार की स्थापना की गई तथा रामानुजन इंस्टीट्यूट स्थापित किया
गया.
जॉन लॉगी बेयर्ड
दूरदर्शन के प्रणेता जॉन लॉगी बेयर्ड का जन्म १३ अगस्त, सन् १८८८ ईओ को ग्लैसगो
के निकट हैलन्स बर्ग में हुआ था. आपके पिता पादरी थे. फिर भी अर्थाभाव से घिरे
रहे. आप शैशवावस्था से ही निर्बल थे. आप चार भाई बहन थे. आपका बचपन एक माली के
लड़के के साथ बीता. आपकी प्रारम्भिक शिक्षा भी स्थानीय विद्यालय में हुई. आपकी
सदैव अध्ययन की ओर रुचि रही. उन दिनों आपके विद्यालय में फोटोग्राफी पर विशेष बल
दिया जाता था. इसमें आपने इतनी रुचि दर्शायी कि विद्यालय में फोटोग्राफी के
अध्यक्ष बन गए. आपने बारह वर्ष की अल्पावस्था में अपने साथियों की सहायता से एक
दूरदर्शन लाइन का निर्माण किया और अपने ऊपर वाले कक्ष को चार साथियों के घर से
जोड़ दिया.
विद्यालय की पढ़ायी पूरी करने के बाद आपने ग्लैसगो में स्थिति रॉयल टेक्नीकल
कॉलेज में विज्ञान का अध्ययन आरम्भ कर दिया. आपकी निरोगी काया न रहने के कारण
अध्ययन ठीक ढ़ंग से नहीं हो पाया. किन्तु पाँच वर्ष के बाद आप सहायक अभियंता
अवश्य बन गए. २६ वर्ष की अवस्था में ३० शिलिंग प्रति सप्ताह के वेतन पर आपने एक
इलैक्ट्रीकल कम्पनी में नौकरी पाली. इन्हीं दिनों प्रथम महायुद्ध चल रहा था. आपके
पैरों को बहुत ठंड़ लगा करती थी. उससे बचाव के लिए आप बहुधा अपने पैरों पर
टायलेट पेपर लपेट लिया करते थे. युद्ध की समाप्ति पर आपने जुराबें बनानी शुरू
कीं. इस धंधे में आपने १६०० रुपये अर्जित किए. तत्पश्चात् आपने जैम और चटनी
बनाने का धंधा आरम्भ किया. इसका स्थानीय खपत अधिक न होने के कारण, यह धंधा भी
बंद करना पड़ गया. तब आप अपने एक मित्र के पास जो त्रिनिदाद में रहता था गए और
साथ में वहाँ पर विक्रयार्थ कुछ चीजें भी ले गये. इस यात्रा के बीच आपके कुछ
क्षण बहुत ही अच्छे गुजरे. रेडियो  परेटर से आपकी पटरी बैठ गई. फिर तो दोनों ने
विद्युत् द्वारा हवा में तस्वीरें भेजने की समस्या पर विचार विनियम किया. ३४
वर्ष की अवस्था में सन् १९२२ ईओ में आप इंग्लैंड लौट आए. तभी आपके मन में
दूरदर्शन के अविष्कार का विचार कौंधा. तब तक और भी लोग इस क्षेत्र में आगे बढ़
चुके थे.
आपने तत्काल ही विचार को कार्यान्वित किया और उपकरण की रूपरेखा बना डाली. आपने
अपने उपकरण के लिए चाय का एक पुराना डिब्बा और टोप रखने का गत्ते का डिब्बा
क्रय किया, जिसमें से एक वृताकार चकती काटी. किसी कबाड़ी से एक बिजली की मोटर
ली जिसमें असंख्य छिद्रों द्वारा यह चकती लगादी. यह चकती घुमाकर प्रकाशित किए
जाने वाले सम्पूर्ण दृश्य को अपने छिद्रों के माध्यम से तीव्र एंव मंद बिंदुओं
में खंडित कर डालती थी. आपने बिस्कुट के खाली डिब्बे में प्रोजैक्शन लैम्प फिट
कर रखा थ. आपने सिले-नियम सैल, नियॉन लैम्प रेडियो वाल्व आदि उपकरणों के माध्यम
से अपना काम शुरु किया. कई मास प्रयोग में बीत गए. तत्पश्चात् आपका प्रथम
दूरदर्शन ट्रांसमीटर और रिसीवर बन पाया. फिर भी आपके परिक्षण चलते रहे. तब कहीं
आप सन् १९२४ ईओ के वसन्त में माल्टिस क्रॉस की छाया को तीन गज की दूरी तक भेजने
में कामयाब हुए.
सन् १९२५ ईओ की २ अक्टूबर को, आपने अपने उपकरण में प्रकाश को विद्युत किरणों में
परिवर्तित करने के लिए एक नई चीज लगायी. स्वीच दबाने पर आप स्वयं ही आश्चर्य चकित
रह गए. आपके उपकरण में दृश्य का पूरा चेहरा अभर आया था. उसे देखकर आप कुर्सी से
उछल पड़े. आपने मानवाकृति के प्रसारण में सफलता प्राप्त की. सन् १९२६ ईओ में,
आपने रॉयल इंस्टीट्यूट लंदन में, चलते-फिरते दूरदर्शन चित्रों के प्रेषण का
प्रदर्शन किया. आपने सन् १९२६ ईओ में जर्मन पोस्ट कार्यालय में दूरदर्शन सेवा
विकसित करने के लिए उन्हें सुविधाएं दीं. सन् १९२८ ईओ में ही आपने रंगीन दूरदर्शन
के प्रेषण पर भी कार्य करना शुरू कर दिया था. सन् १९३६ ईओ में बी. बी. सी. ने
दूरदर्शन सेवा आपके द्वारा विकसित उपरकण से शुरु कर दी. तब तक मारकोनी की विधि
भी विकसित हो गई थी. उनकी विधि ने आपकी विधि को सदा के लिए पीछे छोड़ दिया.
आप अर्थाभाव और स्वास्थ्य के खराब होने पर भी जीवन के अंतिम वर्षों में सन् १९४५
ईओ तक रंगीन दूरदर्शन के क्षेत्र में कार्यरत रहे. ठंड लग जाने से १४ जून, सन्
१९४६ ईओ को बेक्सहील  न-सी, ससैक्स में आप का निधन हो गया. मरणोपरान्त आपकी
स्मृति में अनेक स्तम्भ बनाए गए.
चन्द्रशेखर वेंकट रामन
सर्वप्रसिद्ध भारतीय वैज्ञानिक चन्द्रशेखर वेंकटरामन का जन्म ७ नवम्बर, सन् १८८८
ईओ में त्रिचनापल्ली, दक्षिण भारत में एक प्राध्यापक के घर में हुआ था. आपके
पिता चन्द्रशेखर अय्यर एस. पी. जी. कॉलेज में भौतिकी के प्राध्यापक थे.
आपकी माता पार्वती अम्मल एक सुसंस्कृत परिवार की महिला थीं. सन् १८९२ ईओ मे आपके
पिता चन्द्रशेखर अय्यर विशाखापतनम के श्रीमती ए. वी. एन. कॉलेज में भौतिकी और
गणित के प्राध्यापक होकर चले गए. उस समय आपकी अवस्था चार वर्ष की थी.
आपकी प्रारम्भिक शिक्षा विशाखापत्तनम में ही हुई. वहाँ के प्राकृतिक सौंदर्य और
विद्वानों की संगति ने आपको विशेष रूप से प्रभावित किया.
आपने बारह वर्ष की अल्पावस्था में ही मैट्रिक की परीक्षा उत्तीर्ण कर ली थी. तभी
आपको श्रीमती एनी बेसेंट के भाषण सुनने का सौभाग्य प्राप्त हुआ. उनके लेख पढ़ने
को मिले. आपने रामायण, महाभारत जैसे धार्मिक ग्रंथों का अध्ययन किया. इससे आपके
हृदय पर भारतीय गौरव की अमिट छाप पड़ गई. आपके पिता उच्च शिक्षा के लिए विदेश
भेजने के पक्ष में थे; किन्तु एक ब्रिटिश डॉक्टर ने आपके स्वास्थ्य को देखते हुए
विदेश न भेजने का परामर्श दिया. फलत: आपको स्वदेश में ही अध्ययन करना पड़ा.
आपने सन् १९०३ ईओ में प्रेसीडेंसी कॉलेज में प्रवेश ले लिया. यहाँ के प्राध्यापक
आपकी योग्यता से इतने प्रभावित हुए कि आपको अनेक कक्षाओं में उपस्थित होने से
छूट मिल गई. आप बी.ए. की परीक्षा में विश्वविद्यालय में अकेले ही प्रथम श्रेणी
में आए. आप को भौतिकी में स्वर्णपदक दिया गया. आपको अंग्रेजी निबंध पर भी
पुरस्कृत किया गया.
आपने शिक्षार्थी के रुप में कई महत्त्वपूर्ण कार्य किए. सन् १९०६ ईओ में आपका
प्रकाश विवर्तन पर पहला शोध पत्र लंदन की फिलसोफिकल पत्रिका में प्रकाशित हुआ.
उसका शीर्षक था - आयताकृत छिद्र के कारण उत्पन्न असीमित विवर्तन पट्टियाँ. जब
प्रकाश की किरणें किसी छिद्र में से अथवा किसी अपारदर्शी वस्तु के किनारे पर से
गुजरती हैं तथा किसी पर्दे पर पड़ती हैं, तो किरणों के किनारे पर मद-तीव्र अथवा
रंगीन प्रकाश की पट्टियां दिखाई देती है. यह घटना `विवर्तन' कहलाती है. विवर्तन
गति का सामान्य लक्षण है. इससे पता चलता है कि प्रकाश तरगों में निर्मित है.
सन् १९०७ ईओ में आप एम. ए. की परीक्षा में सर्वप्रथम रहे. आपने इस में इतने अंक
प्राप्त किए थे, जितने पहले किसी ने नहीं लिए थे.
उन दिनों आपके समान प्रतिभाशाली व्यक्ति के लिए भी वैज्ञानिक बनने की सुविधा
नहीं थी. अत: आप भारत सरकार के वित्त विभाग की प्रतियोगिता में बैठ गए. आप
प्रतियोगिता परीक्षा में भी प्रथम आए और जून, १९०७ में आप असिस्टेंट एकाउटेंट
जनरल बनकर कलकत्ते चले गए. उस समय ऐसा प्रतीत होता था कि आपके जीवन में स्थिरता
आ गई है. आप अच्छा वेतन पाएँगे और एकाउँटेंट जनरल बनेंगे. बुढ़ापे में उँची
पेंशन प्राप्त करेंगे. पर आप एक दिन कार्यालय से लौट रहे थे कि एक साइन बोर्ड
देखा, जिस पर लिखा था वैज्ञानिक अध्ययन के लिए भारतीय परिषद. मानो आपको बिजली
का करेण्ट छू गया हो. तभी आप ट्राम से उतरे और परिषद् कार्यालय में पहुँच गए.
वहाँ पहुँच कर अपना परिचय दिया और परिषद् की प्रयोगशाला में प्रयोग करने की
आज्ञा पा ली.
तत्पश्चात् आपका तबादला पहले रंगून को और फिर नागपुर को हुआ. अब आपने घर में ही
प्रयोगशाला बना ली थी और समय मिलने पर आप उसी में प्रयोग करते रहते थे. सन् १९११
ईओ में आपका तबादला फिर कलकत्ता हो गया, तो यहाँ पर परिषद् की प्रयोगशाला में
प्रयोग करने का फिर अवसर मिल गया. आपका यह क्रम सन् १९१७ ईओ में निर्विघ्न रुप
से चलता रहा. इस अवधि के बीच आपके अंशकालिक अनुसंधान का क्षेत्र था - ध्वनि
के कम्पन और कार्यों का सिद्धान्त. आपका वाद्यों की भौतिकी का ज्ञान इतना गहरा था
कि सन् १९२७ ईओ में जर्मनी में प्रकाशित बीस खण्डों वाले भौतिकी विश्वकोश के
आठवें खण्ड के लिए वाद्ययंत्रों की भौतिकी का लेख आपसे तैयार करवाया गया.
सम्पूर्ण भौतिकी कोश में आप ही ऐसे लेखक हैं जो जर्मन नहीं है.
कलकत्ता विश्वविद्यालय में सन् १९१७ ईऔ में भौतिकी के प्राध्यापक का पद बना, तो
वहाँ के कुलपति आशुतोष मुकर्जी ने उसे स्वीकार करने के लिए आपको आमंत्रित किया.
आपने उनका निमंत्रण स्वीकार करके उच्च सरकारी पद से त्याग-पत्र दे दिया.
कलकत्ता विश्वविद्यालय में आपने कुछ वर्षों में वस्तुओं में प्रकाश के चलने का
अध्ययन किया. इनमें किरणों का पूर्ण समूह बिल्कुल सीधा नहीं चलता है. उसका कुछ
भाग अपनी राह बदलकर बिखर जाता है. सन् १९२१ ईओ में आप विश्वविद्यालयों की
कांग्रेस में प्रतिनिधि बन गए  क्सफोर्ड गए. वहां जब अन्य प्रतिनिधि लंदन में
दर्शनीय वस्तुओं को देख अपना मनोरंजन कर रहे थे, वहाँ आप सेंट पाल के गिरजाघर
में उसके फुसफुसाते गलियारों का रहस्य समझने में लगे हुए थे. जब आप जलयान से
स्वदेश लौट रहे थे, तो आपने भूमध्य सागर के जल में उसका अनोखा नीला व दूधियापन
देखा. कलकत्ता विश्वविद्यालय पहुँच कर आपने पार्थिव वस्तुओं में प्रकाश के
बिखरने का नियमित अध्ययन शुरु कर दिया. इसके माध्यम से लगभग सात वर्ष उपरांत,
आप अपनी उस खोज पर पहुँचें, जो `रामन प्रभाव' के नाम से विख्यात है. आपका ध्यान
१९२७ ईओ में इस बात पर गया कि जब एक्स किरणें प्रकीर्ण होती हैं, तो उनकी तरगं
लम्बाइयां बदल जाती हैं. तब प्रश्न उठा कि साधारण प्रकाश में भी ऐसा क्यों नहीं
होना चाहिए?
आपने पारद आर्क के प्रकाश का स्पेक्ट्रम स्पेक्ट्रोस्कोप में निर्मित किया. इन
दोनों के मध्य विभिन्न प्रकार के रासायनिक पदार्थ रखे तथा पारद आर्क के प्रकाश
को उनमें से गुजार कर स्पेक्ट्रम बनाए. आपने देखा कि हर एक स्पेक्ट्रम में अन्तर
पड़ता है. हरएक पदार्थ अपनी-अपनी प्रकार का अन्तर डालता है. तब श्रेष्ठ
स्पेक्ट्रम चित्र तैयार किए गए, उन्हें मापकर तथा गणित करके उनकी सैद्धान्तिक
व्याख्या की गई. प्रमाणित किया गया कि यह अन्तर पारद प्रकाश की तरगं लम्बाइयों
में परिवर्तित होने के कारण पड़ता है. रामन् प्रभाव का उद्घाटन हो गया. आपने इस
खोज की घोषणा २९ फरवरी, सन् १९२८ ईओ को की.
तरंग लम्बाइयों का यह परिवर्तन उनकी ऊर्जा में परिवर्तन के कारण होता है. उर्जा
में बढ़ोतरी हो जाने से तरंग की लंबाई कम हो जाती है और ऊर्जा में कमी आने से
तरगं की लम्बाई बढ़ जाती है. जब हम लाल रंग के प्रकाश से बैंगनी की ओर और उससे
भी आगे पराबैंगनी की ओर बढ़ते हैं, तो उर्जा बढ़ती है और तरगं लम्बाई छोटी होती
जाती है. यह ऊर्जा सदैव निश्चित मात्रा में ही घटती-बढ़ती है तथा इसके कारण हुआ
तरंग-लम्बाई का परिवर्तन सदैव निश्चित मात्रा में होता है. अत: हम कह सकते हैं
कि प्रकाश उर्जा-कणिकाओं का बना हुआ है. प्रकाश दो तरह के लक्षण दिखाता है. कुछ
लक्षणों से वह तरंगों से बना जान पड़ता है और कुछ से ऊर्जा कणिकाओं से. आपकी खोज
`रामन प्रभाव' ने उसकी ऊर्जा के भीतर परमाणुओं की योजना समझने में भी सहायता की
है, जिनमें से एक रंगी प्रकाश को गुज़ार कर रामन स्पेक्ट्रम प्राप्त किया जाता
है. हर एक रासायनिक द्रव का रामन स्पेक्ट्रम उसका विशिष्ट होता है. किसी दूसरे
पदार्थ का वैसा नहीं होता. हम किसी पदार्थ के रामन् स्पेक्ट्रम पदार्थों को देख
कर उसे पहचान सकते हैं. इस तरह रामन स्पेक्ट्रम पदार्थों को पहचानने और उनकी
अन्तरंग परमाणु योजना का ज्ञान प्राप्त करने का महत्त्वपूर्ण साधन भी है.
आप सन् १९२४ ईओ में अनुसंधानों के लिए रॉयल सोसायटी, लंदन के फैलो बनाए गए. रामन
प्रभाव के लिए आपको सन् १९०३ ईओ मे नोबेल पुरस्कार दिया गया. रामन प्रभाव के
अनुसंधान के लिए नया क्षेत्र खुल गया.
