<छोम्मेर्चे><भन्किन्ग्><भ्.श्. ंअट्हुर्><शह्करिट><१९९०><शहिट्य भ्हतन्><आग्र><४३० टो ४३५><२५००><ंअट्हुर्-शह्करिट>

(ई) सहकारी दुग्ध एवं डेयरी समितियाँ
(छौ-औफैषाठीऐ ंईळ्ख् आण्ढ् ढाईष् शौछीऐठीऐश्)
मनुष्य के भोजन में सबसे अधिक महत्वपूर्ण पदार्थ दुग्ध माना जाता है.
इसका कारण यह है कि वह शरीर-पोषक तथा शरीर-रक्षक दोनों ही है. इण्डियन
काउन्सिल  फ मेडिकल रिसर्च की पोषक परामर्शदात्री समिति (णुट्रिटिओन्
आड्विसोर्य् छोम्मिट्टेए) के अनुसार एक प्रौढ़ भारतीय के सन्तुलित भोजन में
प्रतिदिन कम से कम १० औंस दुग्ध सम्मिलित होना चाहिए. परन्तु वर्ष
१९६०-६१ में देश में प्रत्येक व्यक्ति को केवल ४.९३ औंस दुग्ध उपलब्ध
होने का अनुमान लगाया था. इससे यह स्पष्ट है कि प्राथमिक खाद्य उत्पादनों
में दुग्ध का महत्वपूर्ण स्थान होने पर भी दूध के उत्पादन की मात्रा इतनी
कम थी कि प्रत्येक व्यक्ति की आवश्यकताओं के आधे से भी कम दूध उपलब्ध हो
पाता है.
उपर्युक्त स्थिति के कई कारण है. भारत में दुग्ध व्यवसाय का पर्याप्त
विकास अभी तक नहीं हुआ है. इसका प्रमुख कारण यह है कि यहाँ पशुपालन का
उद्देश्य मुख्यत: कृषि के लिए पशुओं को प्राप्त करना है. साथ ही अपने देश
में अन्य देशों की तुलना में भारतीय गाय औसत रूप से बहुत कम (४१३ पौण्ड)
दूध देती है (अमरीका में यह मात्रा ५,००० पौण्ड है). डेनमार्क,
आयर-~लैण्ड, अमरीका, आस्ट्रेलिया आदि देशों में पशुपालन आधुनिक ढंग से
किया जाता है तथा दूग्ध-~व्यवसाय को विशेष महत्व दिया जाता. भारत में इस
प्रकार की दोनों व्यवस्थाओं पर विशेष ध्यान दिया जाता है जिससे यहाँ
दुग्ध व्यवसाय की स्थिति आज भी सन्तोषजनक नहीं है. यदि देश की विशाल पशु
सम्पत्ति का अनुकूलनतम प्रयोग करके दुग्ध-व्यवसाय को संगठित किया जाये तो
न केवल कृषकों को अपनी आय में वृद्धि करने के अवसर मिलेंगे, बल्कि
उपभोक्ताओं की दुग्ध तथा उससे बने हुए पदार्थों की आवश्यकताओं की
पर्याप्त मात्रा में नियमित रूप से पूर्ति भी हो सकेगी.
उक्त विवरण से यह स्पष्ट है कि दुग्ध व्यवसाय को आधुनिक ढंग से संगठित
करने की आवश्यकता है. इस सम्बन्ध में देखने में यह आया है कि दुग्ध
व्यवसाय को लाभदायक बनाने में सहकारी संस्थाएँ ही अधिक उपयोगी सिद्ध हो
सकती है. इसका कारण यह है कि ग्रामीण क्षेत्रों में प्रत्येक कृषक परिवार
के पास बिक्री योग्य जो दुग्ध होता है, उसकी मात्रा इतनी कम होती है कि
उसकी बिक्री शहरी क्षेत्रों में व्यक्तिगत रूप से करना सम्भव एवं लाभदायक
नहीं होता. ऐसी स्थिति में यदि सभी कृषक परिवार मिलकर एक सहकारी समिति का
गठन कर लें तथा समिति के सदस्य दुग्ध की अपनी-अपनी अल्प मात्रा एकत्र
करके समीप के शहरों में अच्छे मूल्यों पर बेचने की व्यवस्था कर लें तो
निश्चय ही उनकी आय में वृद्धि हो सकती है. इस प्रकार का प्रोत्साहन मिलने
पर सदस्य अपने पशुओं की दशा सुधारने तथा दुग्ध उत्पादन बढ़ाने के लिए
प्रयत्नशील होंगे. इस प्रकार दुग्ध सहकारिताओं की स्थापना से कृषकों की
आर्थिक स्थिति सुधरेगी, इन्हें दुग्ध व्यवसाय को आधुनिक ढंग से संगठित
करने की प्रेरणा मिलेगी और दुग्ध समिति उनका परोक्ष रूप से इन कार्यों
में न केवल आवश्यक मार्गदर्शन करेगी ब ल्कि आवश्यक सहायता भी प्रदान
करेगी.
स्पष्ट है कि अधिकांश दुग्ध का उत्पादन ग्रामीण क्षेत्रों में किया जाता
है. जबकि उसका तथा दूध से बनी वस्तुओं का लाभदायक विपणन शहरी क्षेत्रों
में सम्भव होता है. यही कारण कि दुग्ध सहकारी समितियों एवं संघों की
आवश्यकता बड़े-बड़े शहरों एवं नगरों में पर्याप्त मात्रा में दुग्ध की
पूर्ति करने के लिए होती है. शहरों में स्थित दुग्ध संघ ग्रामीण क्षेत्र
में स्थित अपने सदस्य दुग्ध समितियों से दुग्ध एकत्रित करके शहरी
उपभोक्ताओं तक पहुँचाने की व्यवस्था करते हैं. इस प्रकार की सम्पूर्ण
व्यवस्था के लिए अधिक पूँजी की जरूरत पड़ती है. अत: डेयरी उद्योग को
संगठित एवं विकसित करने के लिए सहकारी समितियों एवं दुग्ध संघों का संगठन
आवश्यक हो जाता है, क्योंकि सहकारिता के आधार पर अधिक पूँजी एकत्रित की
जा सकती है.
दुग्ध सहकारिताओं का संगठन (और्गनिसटिओन्)
अपने देश में दुग्ध सहकारिताओं के वर्तमान संगठनात्मक ढाँचे के अन्तर्गत
दो प्रकार की संस्थाएँ हैं: (इ) प्राथमिक दुग्ध उत्पादन समितियों
(फ्रिमर्य् ंइल्क् फ्रोडुचेर्स् शोचिएटिएस्): तथा (इइ) दुग्ध बिक्री संध (ंइल्क्
शुप्प्ल्य् ऊनिओन्स्). प्राथमिक दुग्ध उत्पादन समितियों का उद्देश्य दुग्ध
उत्पादन बढ़ाने में अपने सदस्यों की सहायता करना तथा उनके द्वारा
उत्पादित दुग्ध और दुग्ध से बनी वस्तुओं को दुग्ध संघों अथवा उपभोक्ताओं
को अच्छे मूल्यों पर बेचना है. इन समितियों का क्षेत्र ग्राम तक ही सीमित
होता है. दुग्ध संघ (ंइल्क् ऊनिओन्स्) की स्थापना प्राथ-~मिक दुग्ध उत्पादन
समितियों द्वारा की जाती है. ये संघ सदस्य समितियों से दुध एकत्रित कर
उसे उपभोक्ताओं को बेचते हैं.
यहाँ सहकारी दुग्ध विक्रय समिति (छो-ओपेरटिवे ंइल्क् शले शोचिएट्य्) तथा
सहकारी दुग्धशाला (छो-ओपेरटिवे ढइर्य्) में अन्तर समझ लेना आवश्यक है.
सहकारी विक्रय समिति का उद्देश्य दुग्ध एकत्रित करके उसे बेचना है, जबकि
सहकारी दुग्धशाला का उद्देश्य दुध का उत्पादन करके बेचना है. इस अन्तर से
यह स्पष्ट है कि सहकारी दुग्धशाला का कार्य-क्षेत्र अधिक विस्तृत है,
क्योकिं यह उत्पादन तथा वितरण, दोनों ही कार्यों का संचालन करता है.
दुग्ध सहकारिताओं की सदस्यता
ग्रामीण क्षेत्रों में वे कृषक जिनके पास बिक्री योग्य दुग्ध की मात्रा
होती है, प्राथमिक दुग्ध उत्पादक समिति के सदस्य बन जाते हैं. ये सदस्य
उत्पादित दुग्ध की अतिरिक्त मात्रा समिति के संग्रहण केन्द्र में एकत्रित
करते हैं. तत्पश्चात समिति दूध एकत्रित करने तथा उसे नगरों में स्थित
दुग्ध बिक्री संघों तक पहुँचाने की व्यवस्था उत्पादकों को उनके द्वारा
दिये गये दूध के मूल्य का साप्ताहिक या मासिक भुगतान से प्राप्त होता है.
प्राथमिक दुग्ध उत्पादक समितियाँ दुग्ध संघों की सदस्य होती हैं समितियों
द्वारा इन संघों की दुग्ध की आवश्यकता की पूर्ति की जाती है तथा उनको
बेचे गये दूध के मूल्य का भुगतान किया जाता है. दुग्ध संघ से सम्बन्ध
होने के कारण इन समितियों को उपभोक्ताओं को दूध बेचने की व्यवस्था स्वयं
नहीं करनी पड़ती जिससे उनका कार्य केवल दूध एकत्रित करने तथा संघ के
संग्रहण केन्द्र तक ही सीमित होता है.
इस सम्बन्ध में यह जान लेना आवश्यक है कि भारत सरकार ने राज्य सरकारों को
यह परामर्श दिया था कि जहाँ सामान्यत: ग्राम सेवा सहकारिता सन्तोषजनक ढंग
से काम कर रही हों, वहाँ अलग से दुग्ध उत्पादन समिति स्थापित करने की
आवश्यकता नहीं है तथा दुग्ध संग्रह करने तथा सदस्यों को आवश्यक वित्तीय
सहायता प्रदान करने के कार्य भी ग्राम सेवा सहकारिताओं को ही सौंप दिये
जायें. इस सुझाव को मानते हुए पशुपालन तथा डेयरी सहकारिताओं पर कार्यकारी
दल ने यह सुझाव दिया कि जहाँ प्रभावकारी ग्राम सेवी सहकारिताएँ नहीं हैं
या जहाँ पर दुग्ध-उत्पादक केन्द्रित हैं, चाहे वे कृषक हों अथवा न हों,
इस शर्त के साथ दुग्ध-उत्पादकों की अलग ही सहकारी समितियाँ स्थापित की
जानी चाहिए कि वे आर्थिक दृष्टि से सक्षम इकाइयाँ हों.
दुग्ध सहकारिताओं की वित्तीय आवश्यकताएँ
डेयरी सहकारिताओं की प्रकरण इकाइयाँ तथा पास्तुरीकरण संयन्त्र
(फस्टेउरिसटिओन् फ्लन्ट्स्) स्थापित करने, भवन, प्लाण्ट, यन्त्र आदि में धन
विनियोजित करने के लिए दीर्घावधि वाले वित्त की आवश्कता पड़ती है.
मध्यकालीन वित्त की जरूरत पशुओं को खरीदने के लिए होती है तथा अल्पकालीन
वित्तीय आवश्यकताएँ चारा खरीदने, मजदूरी तथा वेतन के भुगतान आदि से
सम्बन्धित होती है. इन आवश्यकताओं की आंशिक पूर्ति तो सदस्यों द्वारा
अंश-पूँजी में किये गये योगदान से हो जाती है, परन्तु यह अंश इतना कम
होता है कि डेयरी सहकारिताओं को साख एवं ऋण का सहारा लेना पड़ता है.
डेयरी सहकारिताओं के विकास के प्रारम्भिक चरणों में ऋण की आवश्यकताओं की
पूर्ति सरकार द्वारा की गयी थी. पशु-पालन तथा डेयरी सहकारिताओं पर
कार्यकारी दल ने यह सुझाव दिया है कि सरकार को चाहिए कि वह डेयरी
सहकारिताओं को विभिन्न कार्यों के लिए ऋण की सुविधाएँ प्रदान करें.
उदाहरण के लिए, कार्यकारी दल ने यह सुझाव दिया कि सरकार को इन सहकारिताओं
की ब्लाक पूँजी सम्बन्धी आवश्यकताओं की पूर्ति करने की जिम्मेदारी उठानी
चाहिए, क्योंकि इनकी पूर्ति करने वाली कोई अन्य संस्था नहीं है.
इधर हाल में ही कृषि पुनर्वित निगम (आग्रिचुल्टुरल् षेङिनन्चे छोर्पोरटिओन्)
ने कुछ निश्चित क्षेत्रों में निर्धारित कार्यक्रमों को अपनाये जाने पर
डेयरी विकास के लिए सहकारी संस्थाओं के माध्यम से वित्तीय सुविधाएँ
प्रदान करने का निश्चय किया है. ये वित्तीय सुविधाएँ सहकारी समितियों के
रूप में संगठित कृषक सदस्यों को दुग्ध देने वाले पशुओं को खरीदने के लिए
दी जायेंगी. इसके अतिरिक्त ये सुविधाएँ प्रकरण इकाईयाँ स्थापित करने के
लिए भी दी जायेंगी.
दुग्ध सहकारिताओं की प्रगति (फ्रोग्रेस्स्)
वर्ष १९४९-५० में देश में केवल ५३५ दुग्ध समितियाँ थीं जिनमें ०.५० लाख
सदस्य थे. इनके अतिरिक्त ३६ दुग्ध संघ थे जिनमें ३,५२९ सदस्य थे. इन
संघों ने ६६.१९ लाख रुपये का दूध बेचा था.
पहली पंचवर्षीय योजना में डेयरी-विकास के लिए कोई विशेष प्रावधान नहीं
किया गया. दूसरी पंचवर्षीय योजना में १९ करोड़ रुपये का प्रावधान किया
गया जिसमें १० करोड़ रुपये व्यय किये गये. तीसरी योजना में डेयरी
कार्यक्रम विकसित करने की नीति निर्धारित की गयी तथा ३६ करोड़ रुपये का
प्रावधान किया गया. इस नीति के अन्तर्गत ग्रामीण क्षेत्रों में दुग्ध
उत्पादन पर बल दिया गया तथा यह भी निश्चय किया गया कि ग्रामीण क्षेत्रों
के उत्पादन को शहरी क्षेत्रों में अतिरिक्त दूध के विधायन एवं विपणन से
सम्बन्द्ध कर दिया जाये. यह भी निर्धारित किया गया कि दूध संग्रह करने
तथा उसके प्रकरण एवं वितरण का कार्य जहाँ तक सम्भव होगा सहकारी आधार पर
किया जायेगा. सन् १९६१ तथा सन् १९६९ के मध्य दुग्ध वितरण को २६ नयी
स्कीमें ऐसे शहरों में जिनकी आवादी एक लाख या उससे अधिक थी, तथा औद्योगिक
बस्तियों में चालू की गयी. इन कार्यक्रमों में से १२ कार्यक्रम सहकारी
क्षेत्रों में आरम्भ किये गये.
३० जून, १९७८ को देश में कुल १८६ डेयरी संयन्त्र चल रहे थे जिनमें से ७५
सह-~कारी क्षेत्र में थे. बहुत-से राज्यों में इन डेयरी संयन्त्रों को भी
जो सरकार द्वारा चलाये जा रहे है दूध की आपूर्ति करने के मुख्य साधन
सहकारी समितियाँ हैं. वर्ष १९६०-६१ में देश में कुल ३,२०० प्राथमिक दुग्ध
सहकारी समितियाँ थीं जो जून १९७८ के अन्त तक बढ़कर २०, ७०३ हो गयीं. इन
सहकारी समितियों की सदस्यता १९६०-६१ में २.३३ लाख थी जो १९७७-७८ में
बढ़कर क्रमश: १८.७ लाख हो गयी इस अवधि में सहकारी समितियों ने दूध तथा
दूध की वस्तुओं का १४४.७ करोड़ रुपये का व्यापार किया.
प्राथमिक दुग्ध सहकारी समितियाँ १६७ सहकारी दुग्ध सहकारी संघों में
संगठित है. महाराष्ट्र तथा उत्तर प्रदेश में डेयरी सहकारी समितियों के
राज्य संघ अपने-अपने राज्यों में डेयरी सहकारी समितियों के कार्यों को
समन्वित करने तथा सुविधाजनक बनाने के लिये संगठित किये गये हैं. हाल ही
में डेयरी सहकारी समितियों का एक राष्ट्रीय संघ स्थापित किया गया है
जिससे देश में सहकारी डेयरी उद्योग को और भी प्रोत्साहन मिलेगा.
वर्तमान नीति तथा डेयरी कार्यक्रमों का विस्तार
वर्तमान नीति के अनुसार दुग्ध सहकारी समितियाँ केन्द्रीय सहकारी बैंकों
से अपने सदस्यों को दुधारू पशु खरीदने के लिए ऋण प्राप्त कर सकती हैं. इस
सम्बन्ध में सितम्बर १९६९ में सहकारी दुग्ध संघों के प्रथम राष्ट्रीय
सम्मेलन ने निश्चय किया कि दुग्ध समितियों का स्वरूप इस प्रकार का हो कि
वे व्यावसायिक पद्धति से दुग्ध उद्योग के विकास के लिए स्वावलम्बी इकाई
के रूप में खड़ी हो सकें तथा इस हेतु प्रारम्भिक स्तर पर अलग-अलग दुग्ध
समितियाँ बनायी जायँ.
क्योंकि दूध देने वाले अधिकांश पशु गाँव में रखे जाते हैं, जो प्राय:
छोटे उत्पादकों में से प्रत्येक के पास २ या ३ होते हैं, अत: चौथी
पंचवर्षीय योजना में सहकारी क्षेत्र में डेयरी कार्यक्रमों का और विस्तार
करने पर अधिक बल दिया गया है और यह निश्चय किया गया है कि जहाँ तक सम्भव
हो डेयरी योजनाएँ सहकारी क्षेत्र में गठित की जायेगी और सरकारी दुग्ध
संयन्त्रों के प्रणाली सहकारीकरण की दिशा में कार्य करना आवश्यक होगा.
इससे दुग्ध के एकत्रीकरण से लेकर ढुलाई और पास्तुरीकरण एवं वितरण तक का
कार्य संगठित किया जा सकेगा.
वर्तमान स्थिति (फ्रेसेन्ट् फोसिटिओन्)
देश में डेयरी विकास के क्षेत्र में डेयरी सहकारी समितियाँ उत्तरोत्तर
रूप से महत्वपूर्ण स्थान प्राप्त करती जा रही है. देश में जून १९८१ तक
कुल १९० डेयरी संयन्त्रों में से ८० सह-~कारी क्षेत्र में थे. ३० जून
१९८१ को प्राथमिक दुग्ध पूर्ति सहकारी समितियों की संख्या २९,१६९ थी,
जिनकी सदस्य संख्या २६.७ लाख थी. सन् १९८०-८१ के दौरान इन सहकारी
समितियों ने २७७ करोड़ रुपये के दुग्ध एवं दुग्ध उत्पादकों का व्यापार
किया. प्राथमिक दुग्ध पूर्ति सहकारी समिति के २०३ संघ है. राष्ट्रीय स्तर
पर एक राष्ट्रीय डेयरी सहकारी सोसाइटी फेडरेशन (णटिओनल् ञेडेरटिओन् ओङ्
ढइर्य् छो-ओपेरटिवेस्) है.
दुग्ध सहकारिताओं की समस्याएँ (फ्रोब्लेम्स्)
इस देश में दुग्ध सहकारिताओं के विकास के पर्याप्त अवसर होते हुए भी उनकी
प्रगति बहुत ही धीमी रही है. इसका प्रमुख कारण दुग्ध उत्पादकों की
उदासीनता है. इस दिशा में जो भी विकास हो सका है उसका श्रेय सरकार को है.
वस्तुत: हमारे देश में दुग्ध सहकारिताओं की निम्नलिखित मुख्य समस्याएँ
हैं:
(१) दूध-उत्पादन में कमी--दुग्ध सहकारिताओं की मन्द प्रगति का सबसे
महत्वपूर्ण कारण यह है कि उन्होंने नस्ल सुधार तथा अच्छे पशु-आहार द्वारा
प्रति पशु उत्पादन बढ़ाने के महत्व को नहीं समझा है. यही कारण है कि भारत
में प्रति गाय दुग्ध उत्पादन ४१३ पौण्ड है, जबकि आस्ट्रेलिया में ८ हजार
पौण्ड और अमरीका में ५ हजार पौण्ड है.
(२) दुग्ध की पर्याप्त एवं नियमित पूर्ति का न होना--दुग्ध सहकारिताओं की
सफलता के लिए एक आवश्यक शर्त यह है कि दुग्ध उत्पादक सहयोग एवं सहकारिता
की भावना से समिति के रूप में संगठित हों तथा अपने उत्पादन की अतिरिक्त
मात्रा सहर्ष देने के लिए तैयार हों. परन्तु देखने में यह आया है कि
पशुओं से जो कुछ दूध प्राप्त होता है, कृषक परिवार उसका उपभोग स्वयं कर
लेता है. अज्ञानता के कारण ऐसे परिवार समिति बनाने के लिए तैयार नहीं
होते. यदि ऐसे परिवारों को समिति के रूप में संगठित भी कर लिया जाता है
तो पर्याप्त मात्रा में निरन्तर दुग्ध की पूर्ति न हो सकने के कारण समिति
लाभ अर्जित नहीं कर पाती. इस कारण समिति पासतुरीकरण संयन्त्र भी स्थापित
नहीं कर पाती जिससे समिति के उत्पादक सदस्यों तथा उपभोक्ताओं में असन्तोष
की भावना बनी रहती है.
(३) निजी व्यवसाय से प्रतिस्पर्द्धा--हमारे देश का दुग्ध व्यवसाय
उत्पादकों द्वारा स्वयं किया जाता है. इसके कई कारण हैं. दूध में मिलावट
एक सामान्य बात है, क्योंकि इससे दूध की मात्रा बढ़ जाती है और उत्पादकों
को अधिक लाभ होता है. इसके अतिरिक्त उत्पादकों द्वारा दूध स्वयं बेचे
जाने पर उन्हें मनमाना अधिक मूल्य प्राप्त हो जाता है. समितियों के सदस्य
बनने पर इस प्रकार के दोनों लाभ प्राप्त नहीं हो सकते. दुग्ध समिति शुद्ध
दूध प्राप्त करना चाहती है तथा अपेक्षाकृत कम मूल्य सदस्यों को देती है.
इन कारणों से दुग्ध उत्पादक समिति के सदस्य नहीं बनना चाहते.
(४) परिवहन की कठिनाईयाँ--दुग्ध का एकत्रीकरण ही आवश्यक नहीं है बल्कि
उसका शीघ्र वितरण करना और भी जरूरी है, क्योंकि वह जल्दी ही खराब हो जाता
है परिवहन के शीघ्रगामी और सस्ते साधन न होने के कारण तथा समितियों के
पास वाहनों की कमी होने के कारण गाँवों में एकत्रित दूध दुग्ध संघों तक
भेजने की उचित व्यवस्था नहीं हो पाती. यही कारण है कि जहाँ जो भी
समितियाँ स्थापित की गयी हैं वे शहरों के निकट हैं. सुदूर ग्रामों से
दुग्ध एक-~त्रित करने तथा उसे शहरी क्षेत्र तक पहुंचाने की उचित व्यवस्था
न होने से दुग्ध सहकारिता का क्षेत्र सीमित है.
(५) आर्थिक दृष्टि से समितियों का व्यवसाय लाभपूर्ण न होना--पर्याप्त
मात्रा में दूध की पूर्ति न होने तथा जो दूध उपलब्ध भी होता है उसकी
पूर्ति निरन्तर न होने से दुग्ध सहकारिताएँ उपभोक्ताओं की उचित सेवाएँ
नहीं कर पाती. परन्तु उन्हें दुग्ध-व्यवसाय चलाने के लिए प्रबन्ध की
पूर्ण व्यवस्था करनी पड़ती है, जैसे दुग्ध एकत्रिकरण-केन्द्र की
व्यवस्था, वाहनों के संचालन व्ययों तथा कर्मचारियों के लिये वेतन आदि की
व्यवस्था. परन्तु सहकारिता के आधर पर दुग्ध-व्यव-~साय चलाये जाने के कारण
समिति दुध के क्रय-विक्रय मूल्यों में अधिक अन्तर नहीं रखती जिससे लाभ की
मात्रा कम रहती है. इन हानियों के कारण भी दुग्ध सहकारिताएँ धीमी गति से
स्थापित की गयी हैं.
(६) अपर्याप्त सरकारी सहायता एवं अनुदान--दुग्ध सहकारिता के विकास पर
सरकार ने योजनाकाल के प्रारम्भ से ही कोई विशेष ध्यान नहीं दिया. पहली
पंचवर्षीय योजना में डेयरी विकास के लिए कोई प्रावधान ही नहीं किया गया.
डेयरी व्यवसाय का क्षेत्र विस्तृत होते हुए भी दूसरी तथा तीसरी पंचवर्षीय
योजनाओं में किये गये क्रमश: १६ करोड़ रु. तथा ३६ करोड़ रु. के प्रावधान
अपर्याप्त थे वास्तविकता तो यह है कि हमारे देश में सरकार पशुपालन पर ही
विशेष ध्यान नहीं देती. इस कारण दुग्ध-उत्पादन की मात्रा में वृद्धि न
होने से दुग्ध सहकारिता का भी विकास नहीं होता है. इसके अतिरिक्त
पास्तुरीकरण संयन्त्र का पूर्ण उपभोग न होने से भी इस दिशा में प्रगति
मन्द गति से हुई है.
सहकारी विभाग भी दुग्ध सहकारिताओं के संगठन को प्रोत्साहन नहीं देता और न
ही उनके लिए अनुदान की व्यवस्था करता है. आवश्यक प्रेरणाओं, मार्गदर्शन
एवं परामर्श के अभाव में, दुग्ध सहकारी समितियाँ स्थापित नहीं हो पाती.
यह विभाग दुग्ध सहकारी समितियों के पर्यवेक्षण तथा अंकेक्षण की भी उचित
व्यवस्था नही करता जिससे उनकी आर्थिक क्षमता तथा कार्यकुशलता का अनुमान
नहीं लगाया जा सकता और न ही उनके लाभकारी संचालन के लिए कदम उठाये जा
सकते हैं.
सरकार ने दूध में मिलावट आदि के सम्बन्ध में कोई कठोर नियम नहीं बनाये
हैं जिससे उत्पादकों तथा सहकारी समितियों के मध्य आज भी अधिक
प्रतिस्पर्द्धा है. इस प्रतिस्पर्द्धापूर्ण बाजार में समितियों को हानि
ही उठानी पड़ती है.
रिजर्व बैंक मौसमी कृषि कार्यों के लिए ही अल्पकालीन ऋण देता है. इन
मौसमी कृषि कार्यों के अन्तर्गत पशुपालन तथा उससे सम्बन्धित कार्य आते
हैं जो कृषि के साथ ही किये जाते हैं. रिजर्व बैंक केवल उन्हीं कृषक
सदस्यों को ऋण देता है जो पशुपालन कार्य भी करते हैं. इस प्रकार रिजर्व
बैंक द्वारा दी गयी सहायता गैर-कृषक को डेयरी कार्यों के लिए नहीं
प्राप्त होती है.
दुग्ध सहकारिताओं की उन्नति हेतु सुझाव (शुग्गेस्टिओन्स्)
सहकारी नियोजन समिति (ठ्हे छो-ओपेरटिवे फ्लन्निन्ग् छोम्मिट्टेए), १९४६ ने
दुग्ध सहकारिताओं के लिए निम्नलिखित सुझाव दिये थे:
(१) ३० हजार या इससे अधिक आबादी वाले शहरों से ३० मील की परिधि में स्थित
ग्रामों में दुग्ध उत्पादकों की सहकारी समितियाँ स्थापित की जानी चाहिए.
(२) ऐसी समितियाँ विशेषकर उन क्षेत्रों मे जो किसी नगर से १० मील की दूरी
पर है गठित की जानी चाहिए. यदि ग्रामीण प्राथमिक समिति के अधिकांश सदस्य
समिति द्वारा दुग्ध वितरण कार्य किये जाने में रुचि रखते हैं तो इस समिति
को चाहिए कि वह दुग्ध संग्रह करने का भी कार्य करे. ऐसे गाँवों में जहाँ
दुग्ध एकत्र करने वाली कोई संस्था नहीं है, वहाँ अलग से एक दुग्ध बिक्री
समिति संगठित की जानी चाहिए.
(३) एक समिति को प्रतिदिन किस मात्रा में दूध की पूर्ति करनी होगी, यह
निर्धारित कर देना चाहिए. यह मात्रा स्थानीय परिस्थितियों के अनुसार
परिवर्तनशील होगी, परन्तु कम से कम उसे ३०० पौण्ड की पूर्ति करनी ही
होगी.
(४) दुग्ध विक्रय समिति अथवा प्राथमिक समिति को प्रत्येक माह के आरम्भ मे
दुग्ध संघ को यह सूचित करना होगा कि उसके सदस्य प्रतिदिन कितना दूध संघ
को भेज सकते हैं, वह महीने के अन्त में अपने सदस्यों के दूध का कितना
मूल्य चुका सकती है तथा संघ द्वारा दी गयी सहायताएँ सदस्यों तक पहुँचा
सकती है.
(५) सदस्यों के पशुओं को दुहने की व्यवस्था समिति के सचिव की उपस्थिति
में किसी सुविधाजनक छायादार स्थान में होनी चाहिए. जहाँ पर ऐसे सामान्य
छायादार स्थान न हों, एक ऐसी योजना बनायी जानी चाहिए जिससे सदस्य एक
दूसरे के दुहने के कार्य का पर्यवेक्षण कर सके. राज्य सरकार को चाहिए कि
वह सबके हितार्थ छायादार स्थानों के निर्माण के लिए वित्तीय सहायता दे.
(६) प्राथमिक समिति अथवा दुग्ध विक्रय समिति को चाहिए कि वह अपने सदस्यों
की सामान्य वित्तीय आवश्यकताओं; जैसे अच्छी नस्ल के पशुओं अथवा पशु-आहार
खरीदने आदि के लिए ऋण तथा पेशगी दे. ये समितियाँ दुग्ध संघ अथवा
केन्द्रीय सहकारी बैंकों से ऋण लेकर अपने कोष में वृद्धि करेंगी.
(७) दुग्ध संघ पूर्णत: उत्पादकों के संघ होते हैं जो दुग्ध-पूर्ति के लिए
संगठित ग्राम समि-~तियों द्वारा बनाये जायेंगें. संघ में सम्बन्ध
समितियों की स्थिति, संघ से दूरी आदि स्थानीय परिस्थितियों को ध्यान में
रखकर निर्धारित की जायेगी. ग्रामों के एक समूह से दुग्ध का एकत्रिकरण,
यदि ऐसा करना आवश्यक है, एक प्राथमिक संग्रहण केन्द्र पर करना चाहिए तथा
बाद में उसे दुग्ध को भेजना चाहिए.
(८) दुग्ध संघ का मुख्य कार्य ग्रामों में दूध एकत्र करना, उसे नगरों में
भेजना तथा उत्पादकों के हित में उसे अच्छे मूल्य पर बेचना होगा. संघ
द्वारा दूध वितरण की व्यवस्था के अन्तर्गत निम्नलिखित कार्य सम्मिलित
होंगे:
