<औङ्ङिचिअल् आन्ड् ंएडिअ लन्गुअगेस्><ळेगिस्लटिवे><आनोन्><ः.फ्. ळेगिस्. आस्स्. ढेबटे.ढेच्.८३><१९८४><ः.फ् घोव्ट्><श्हिम्ल><१२८ टो १३३><२६००><आनोन्-ः.फ्. ळेगिस्. आस्स्. ढेब्. ढेच्. ८३>

जब मजदूरों ने पंजाब स्केल और मजदूरी बढ़ाने के लिए आवाज उठायी तो उन पर
प्रहार किए गए उनको दफ्तरों से बाहर निकाला गया सड़कों पर उन पर मुकदमे
चलाए गए और उनकी बात नहीं सुनी गई. उनकी आवश्यकता क्या थी. सरकार ने जब
यह बात मानी है कि पंजाब स्केल दिए जाएं तो हिमाचल सरकार हमारी बात को
क्यों नहीं मान रही है. पंजाब स्केल को क्यों नहीं दे रही है तो मुझे
मालूम है कि उस वक्त के मुख्य मन्त्री ने उन्हें कहा कि जाइये वो स्केल
देने वाली सरकार चली गई, हमारे पास कुछ आपके लिए नहीं है. कितनी विचित्र
बात है, कितना भेद-भाव है कि जो इस प्रदेश के निर्माण में काम करने वाले
लोग हैं उनकी मजदूरी बढ़ाने के लिए सरकार तैयार नहीं. बड़ी मुश्किल से
हमारी सरकार ने सवा छ: रुपए दिए जो पंजाब में थे. जब वह सरकार बदल गई
वहां सवा नौ रुपए हुए, सवा दस रुपए हुए तो उसी मजदूरी को वह मानते थे. आज
से दो वर्ष पहले उन पर लाठियां चलाई गई और आज अगर दो वर्ष पहले सवा दस
रुपये पंजाब के अन्दर थे तो आप अन्दाजा लगाइये कि आज इस महगाई में पंजाब
के अन्दर कितना वेतन उनको मिल रहा है, कितनी मजदूरी मिल रही है तो हिमाचल
प्रदेश के अन्दर जब सवा आठ रुपये किए तो बड़ा ढिंढोरा पीटा गया. (घंटी)
कितना पैसा आपने उनको दिया, इस तरफ कोई ध्यान नहीं कि उनकी क्या
कठिनाइयाँ हैं. जब सरकार ने उनको माना है, एक सिद्धांत को अपनाया है कि
पंजाब स्केल मजदूरों को मिलने चाहिएं, यह भूतपूर्व सरकार ने माना है तो
उसके अनुसार दिहाड़ीदार मजदूरों को उनकी आवश्यकता के अनुसार जैसा मेरे
साथी ने कहा कि आज तो दो तीन हजार तनख्वाह लेने वाला जब अपनी आवश्यकताएं
आपके सामने रखता है तो वह भी कहता है कि गुजारा नहीं होता और कितनी
कठिनाई है उनके लिए लेकिन एक साढ़े आठ रुपए लेने वाला जो मीलों दूर जाकर
के सुबह चार बजे उठता है रोटी बांध कर ६-१० किलो-~मीटर जाता है. आज तो
स्थिति यह है कि मजदूरों को निकाल दिया, मजदूरी नहीं, काम ही नहीं. यहां
१०, १२ मेटियां हैं, वहां पर एक भी नहीं, आठ ओर दस आदमियों की बड़ी
विचित्र बात है २० आदमियों पर मोटी होती थी, लेकिन आज तो १५ और १४ और १०
आदमियों पर मेटी रखी गई है यानी नीव की तरफ आ रहे हैं काम ज्यादा करना
है. तो मैं यह अनुरोध करूंगा कि जो यह प्रस्ताव इस वर्ग के लिए आया है यह
बहुत शोचनीय है, जिस प्रकार सरकार मान चुकी है पंजाब स्के ल मिलने चाहिएं
भले ही वहां पर १० और १२ रुपए हों या १४ रुपए हों, उसके आधार पर मजदूरी
हिमाचल प्रदेश में मिलनी चाहिए.
श्री किशोरी लाल : माननीय उपाध्यक्ष महोदय, सर्वप्रथम तो मैं अपने माननीय
सदस्य श्री राम चंद जी को इस बात के लिए बधाई देना चाहता हूं, आर्थिक
दृष्टि से अत्यन्त दलित वर्ग और एक तरफ वर्ग और दूसरी तरफ प्रदेश का
भाग्य बनाने वाला कराने वाला और सड़कें, पुल आदि-आदि चाहे वह पेयजल योजना
का सवाल हो, चाहे वह सिंचाई व्यवस्था को सुदृढ़ करके अपने प्रदेश की
आर्थिक स्थिति को और उत्पादन को बढाने के लिए, वह अपना खून पसीना एक कर
रहा है. इतना ही नहीं आप यह देखें यहाँ का पर्वतीय क्षेत्र होने के नाते
से यहां की बर्किग कंडीशंस अन्य प्रदेशों जो अपने पड़ोसी हैं जैसे पंजाब
है, हरियाणा है, वहां से अति दुर्गम है और यहां की वर्किंग कंडीशंस भी
कठिन है. उसके साथ-साथ इन बाकी के प्रदेशों से यहां पर मंहगाई भी बड़ी
ज्यादा हो तो उसके बावजूद इस अत्यन्त दलित वर्ग जो कि प्रदेश के निर्माण
में सच्चे अर्थों में लगा है उसके प्रति सरकार का उदासीनता का भाव
अत्यन्त चिंताज़नक और खेदजनक है. मैं आपको उदाहरण देना चाहता हूं, माननीय
उपाध्यक्ष महोदय, तीस वर्ष यानी ४७ से लेकर १९७७ तक सतत एक ही पार्टी का
राज रहा है. प्रदेश में भी और केन्द्र में भी, तो अपने मजदूर वर्ग के लिए
जो अपने देश के निर्माण में लगा है उनको सवा चार रुपये की दिहाड़ी पर
खड़ा किया, लेकिन हमें इस बात की खुशी है कि जब हमें लोगों ने सत्ता में
सेवा करने का अवसर दिया तो १९७७ से लेकर तीस महीने तक हम लोग रहे, किसी
ने कोई आन्दो-~लन नहीं किया. हमने अपने प्रदेश के निर्माण में लगे हुए इस
वर्ग की नब्ज को पहचाना, उनकी आर्थिक कठिनाईयों को समझा. हम लोग जून
महीने में आये और आते ही तीन महीने के बाद हमने एक रुपया बिना शोर-शराबे
के एक रुपया उनको ज्यादा दिया. उसके बाद अगला वर्ष आया, एक रुपया और दिया
यानी तीस महीनों में हमने तीन रूपये बढ़ाया. हमने कोई एहसान नहीं किया.
यह बैलफेयर स्टेट का काम है, उसने अपने कर्त्तव्य को निभाया. लेकिन उसके
बाद तीन वर्ष हो गए हैं केवल एक रूपया की वृद्धि हुई और मैं आप के माध्यम
से यह जानना चाहूंगा कि जब जनता शासन था तो सात रूपये किलो अपने मजदूरों
को सरसों का तेल मिलता था और आज कांग्रेस पार्टी की आर्थिक नीतियों की
असफलताओं के कारण आज चौबीस रुपये हमारे यहां मज़दूरों को सरसों का तेल
मिल रहा है. मिट्टी का तेल हमने बारह आने बोतल दी तथा आ प लोगों की गलत
नीतियों के कारण आप सभी तक बिजली नहीं पहुंचा सके. हमने उनको दीप जलाने
के लिए, रोशनी देने के लिए बारह आने यानी पच्छत्तर पैसे की मिट्टी के तेल
की बोतल दी और आज आपके राज में (??) मिट्टी के तेल की बोतल मिल रही है.
डालडा हमने नौ रूपये किलो दिया और आपके राज में अठारह रुपये किलो, और
उसमें आज मैं नहीं बोल रहा हूं, पार्लियामेंट में चर्चे हैं कि उसमें भी
गऊ की चर्बी मिलाकर आप खुले आम बेच रहे है, लोगों की धार्मिक भावनाओं से
भी खिलवाड़ कर रहे हैं और यही नहीं दालें जो हम दो रुपये किलो दि आज छ:
रूपये किलो हैं. और उसके बाद मजदूरों की मज़दूरी की और मंहगाई का रुख
कहां से कहां चला गया--(घन्टी) और आप मज़दूरों को सवा आठ रुपये के ऊपर
खड़ा करना चाहते हैं, जिसके मायने हैं कि क्योंकि वह मौन है, वह मजदुर
चुप क्योंकि उनकी बोकल सट्रैंथ नहीं है. सरकारी कर्मचारी हमारे प्रदेश के
निर्माण में लगे उनकी सट्रैंथ है. वे अपने बलबते पर चलते हैं.
आपने सैद्धान्तिक तोर पर पंजाब पैंट्रन स्केल माने हैं तो क्या पंजाब
पैट्रन स्केल सरकारी कर्मचारियों, अधिकारियों के लिए आपने स्वीकार किए
हैं, तो सरकार को चाहिए कि वह मज़दूरों को बारह रुपये ध्याड़ी की जो
घोषणा वह आज करें. नीति के तौर पर और सैद्धान्तिक तौर पर जो भी वेतन वहाँ
पर मज़दूरी जो भी वहां पर पंजाब में दिया जाएगा वही यहाँ पर दिया जायेगा,
यह निर्णय आज होना चाहिए और फिर आप कहेंगे कि पैसा कहाँ से आएगा?
उपाध्यक्ष महोदय, मैं कहना चाहता हूं कि जब हमारा शासन था, हमारी सरकार
शासन में थी तो हमारे पास ८३ करोड़ रुपये का बजट था. अभी मैंने संक्षेप
में बताया कि मूल्य कितने कम थे और मज़दूरी कैसे बढ़ रही थी, यह इतने कम
बजट में कैसे सम्भव हो सका इसके कारण थे, वह यह थे कि क्योंकि उसमें कहीं
भी जो भ्रष्टाचार होता है, वह नहीं था जो पोलिटिकल क्रपशन होता है
वह,नहीं था. आज मैं इस काँग्रेस सरकार को, कांग्रेस शासन को चार्ज करता
हूं कि आज इनके पास जहां हमारे पास ८३ करोड़ रुपये का बजट होता था, इनके
पास १४० और १४४ करोड़ का बजट है लेकिन फिर भी कीमतें आसमान को छू रही हैं
और आपकी नालायकी के कारण आज यह हालत है कि जहाँ पहले २६ मस्टरोल होते थे
उनकी जगह आज २ मस्टरोल रह जायें और मजदूरों की मजदूरी भी न दें और मजदूरी
बढ़ाने को भी यह तैयार नहीं हैं. मैं आरोप लगाता हूं इस सरकार पर इस,
कांग्रेस शासन पर कि दलगत राजनीति को लेकर यानी अपनी पार्टी की पब्लिसिटी
करने के लिए वहां पर अव्यय कर रहें हैं. आप बैठ जायें मेरे साथ, मैं अपनी
सेवायें अपनी पार्टी की सेवायें आपके साथ अर्पित करने के लिए तैयार हूं,
हमने यह आंका था सरकारी अ धिकारियों ने, कर्मचारियों ने, मन्त्रियों ने
और मुख्य मन्त्री ने सरकारी गाड़ियों का उपयोग बन्द कर दिया था.
उपाध्यक्ष : समाप्त करिए, सिर्फ २५ मिनट का समय है.
श्री किशोरी लाल : हजारों गाड़ियां आज इस बेरहमी से चलाई जा रही हैं, अगर
आप उसी में बचत करना चाहो तो मैं बिल्कुल कैलकुलेशन के आधार पर कह सकता
हूं कि कम से कम एक करोड़ रूपया यह फिजुल खर्ची का बचाया जा सकता है.
भारी-भरकम, हैवी एडमिनिस्ट्रेशन, टाप एडमिनिस्ट्रेशन पर आप खर्च करने की
बात करते हैं लेकिन मजदूरों की मजदूरी बढ़ाने के लिए आप के पास पैसा नहीं
है. न तो ध्याड़ी बढ़ायेंगे, जबकि बजट हमारे से बहुत आगे है, ऐसी स्थिति
में मैं यह मांग करूंगा कि यह मजदूर भाई जो अपने छाती के जोर से गैती,
बेलचा, झब्बल, लेकर बल्कि रक्त बहाकर हमारे इन पहाड़ों की छाती को चीरकर
यातायात की सुविधा उपलब्ध करवा रहें हैं. बड़ी-बड़ी यहां जो हमारी
विद्युत योजनायें हैं उनके निर्माण में सबसे बड़ा हिस्सा उनका है, उनके
प्रति सरकार का ध्यान न जाना इस बात का सबूत होगा कि यह सरकार बिल्कुल
मजदूरों की विरोधी है, मजदूरों से अभिप्राय किसानों की विरोधी है क्योंकि
यहां ज्यादा तादात किसानों की है.
इस शब्दों के साथ मैं आपके माध्यम से सरकार से मांग करुंगा कि सभी
अप-~व्यय को समाप्त करके आज इस दिन घोषणा करे कि सरकारी कर्मचारियों को
जो पंजाब पैट्रन दिया जाता है उसी आधार पर प्रींसिपली, सैद्धान्तिक रुप
में हम यह निर्णय लेते हैं प्रादेशिक सरकार यह निर्णय लेती है कि जो वेतन
समय-समय पर पंजाब में मिलता रहेगा वह भविष्य में हिमाचल प्रदेश में भी
मिलेगा. भले ही पंजाब से यहां पर वर्किंग कंडीशन अधिक मुश्किल हैं.
श्री राम रत्न शर्मा:--
आदरणीय उपाध्यक्ष महोदय, मैं मजदूरों की दिहाड़ी को ८.२५ रूपये से बढ़ा
कर पंजाब के अनुसार करने के लिए, इस रेजोल्युशन के समर्थन में बोलने के
लिए खड़ा हुआ हूं.
बढ़ती हुई महंगाई में मजदूरों की क्या दशा है, वे इससे पीड़ित हैं लेकिन
सरकार इसकी ओर कोई ध्यान नहीं दे रही है. सवा आठ रूपये के इस वेतन से
मजदूरों की दो समय की रोटी भी पुरी नहीं होती है, वह बच्चों को क्या
खिलाएगा, कपड़े कहां से देगा, उनकी पढ़ाई कैसे कराएगा, इसकी सरकार कोई
चिन्ता ही नहीं है.
जिस प्रकार से केन्द्रीय सरकार या राज्य सरकार अपने सरकारी कर्मचारियों
को समय-समय पर महंगाई भत्ता देती है, मैं मांग करता हूं कि उसी प्रकार से
मजदूरों को भी जिस प्रकार से महंगाई बढ़ती है उसी प्रकार से उनकी दिहाड़ी
बढ़नी चाहिए.
आज महंगाई इतनी बढ़ चुकी है कि, जब आटा १.३० रूपये प्रति किलो था उस
वक्त शाँता कुमार जी की सरकार ने ७.२५ रूपए उनकी धियाड़ी नियत की थी तथा
उस वक्त काम के बदले अनाज भी दिया जाता था लेकिन आज न उन्हें अनाज दिया
जा रहा है न उनकी धियाड़ी ही बढ़ाई जा रही है. एक रुपए तीस पैसे से बढ़कर
ढाई और तीन रुपये प्रति किलो आटा आज बाजार में मिल रहा है. तेल का भाव
सात-आठ रुपये प्रतिकिलो से बढ़कर २४-२५ रुपए प्रतिकिलो हो गया है. जो चाय
पहले २० रुपये किलो मिला करती थी वह चाय अब ४२ रुपए किलो मिल रही है.
कपड़े धोने का साबुन पांच-छ:रूपए किलो मिलता था आज वह १२-१३ रुपए प्रति
किलो तक पहुंच गया है. चावलों का भाव दो-ढाई रुपए से बढ़कर चार रूपये
किलो तक पहुंच गया है. दालें जो ढाई रूपये किलो तक मिलती थी आज वे
पांच-छ: रुपये किलो तक मिलती हैं. हलदी १३ रूपये किलो बिक रही है. सरकार
इतनी मंहगाई बढ़ा रही है लेकिन मजदुरों की धियाड़ी नहीं बढ़ा रही है.
दूध तीन-चार रूपए किलो मिल रहा है. घी का भाव जो कि चबर्बी मिला हुआ है,
२०-२१ रुपये किलो हो गया है. बिजली के रेट बढ़ चुके हैं, लकड़ी काटने
नहीं देते. दवाइयों के भाव दुगने बढ़ चुके हैं और सरकार बिलकुल आराम से
सो रही है. उद्घाटनों पर और फिजूलखर्ची पर जोर है. दस-बारह लाख रूपए की
कार खरीदी जा रही है लेकिन मजदूरों की धियाड़ी नहीं बढ़ा रहे हैं. इसलिए
मैं इस रेजोल्यूशन का समर्थन करता हूं और मांग करता हूं कि पंजाब के
अनुसार मजदूरों की धियाड़ी बढ़नी चाहिए.
लोक निर्माण मन्त्री:
उपाध्यक्ष जी, जो प्रस्ताव उस तरफ मेरे माननीय दोस्त ने रखा है, उस
प्रस्ताव के बारे में जो वहां से विचार आए, वह महज एक वर्ग को भड़काने के
सिवाए और कुछ नहीं है.........(व्यवधान)........
हमने आपकी बात बड़ी शान्ति से सुनी, आप भी हिम्मत रखिए बात सुनने की. मैं
समझता हूं कि इस प्रस्ताव को लाकर के, जो मेरे माननीय दोस्त उस तरफ से
दावा करते हैं कि हम हिमाचल प्रदेश के सभी वर्गों की तरक्की चाहते हैं
और प्रदेश को उंचा ले जाने के लिए हमारा बहुत योगदान है. लेकिन यह
प्रस्ताव लाकर के ऐसा लगता है कि इनका काम ही यह है कि लोगों को भ्रम में
डालें. किसी वर्ग को भड़काते रहें. और जब क्रपशन प्रेक्टिसिज को रोकने के
लिए कानून लाते हैं तो कर्मचारियों को भड़काते हैं. और जब मजदूर की बातें
करते हैं तो इस तरह से करते हैं जिसका वास्तविकता से कोइ ताल्लुक नहीं
होता.
उपाध्यक्ष जी, मैं सिर्फ एक बात और कहूंगा. जो तथ्य उन्होंने यहां रखे
हैं वैसे तो तोड़-मरोड़ कर रखे हैं, लेकिन वे भूल गए, अभी दो-तीन वर्ष की
बात को भी भूल गए, जब वे यहां सत्ता में थे तो उस समय भी पंजाब में बारह
रुपए मजदूरी दी जाती थी. मैं आपकी वह बात मानता हूं कि यहां हमने ऐसा
निर्णय लिया कि हिमाचल में भी पंजाब का स्केल होना चाहिए. लेकिन उस मौके
जब पंजाब में दिहाड़ी १२ रुपए थी और यहां आप सत्ता में थे तो आपने मजदूर
की दिहाड़ी सवा छ: रुपए देने का फैसला कैसे किया. जब आपने उस वक्त ऐसा
फैसला किया तो पंजाब को फोलो क्यों नहीं किया. किन आधार पर आपने मजदूर की
दिहाड़ी सिर्फ़ एक रुपया ही बढ़ाई. इस लिए आज आप जनता को और मजदूरो को
गुमराह करने वाली बात कर रहे हैं. आप यहां से अपनी करनी से गए और आगे भी
नहीं आयेंगे. जिस तरह की बातें आप करके लोगों को गुमराह कर रहे हैं, अब
आपकी बातों में आकर लोग गुमराह होने वाले नहीं हैं.
दूसरे, जहां तक आपका कहना है कि पंजाब का पैटर्न यहां पर भी दिया जाए,
लेकिन मजदूरों में आपकी पार्टी का जो बिंग है, आपने उसको भड़का कर,
एजीटेशन करवा कर, एक श्रेय लेने की बात की है. आपने अपने समय में सिर्फ
एक रुपया दिहाड़ी बढ़ाई.....व्यवधान.....अगर आप इस तरह से
करेगे...व्यवधान...आप इस बात को मत भूलें कि जहां आप यह बात कहते हैं कि
कांग्रेस पार्टी जब सत्ता में थी, उस पीरियड में यह हुआ, लेकिन हमारा और
कांग्रेस पार्टी का मुद्रता हमेशा से सामने रहा है कि यहां पर मिनिमम
वेजेज़ एक्ट को पास करके यह काँग्रेस पार्टी की सरकार देगी. इस वास्ते
ताकि मजदूर का शोषण न हो, चाहे वह सरकारी आदारों में काम करने वाले मजदूर
हों. हमारी पार्टी और हमारी सरकार हमेशा से मजदूरों की रक्षा करती रही
है, मजदूरों के हितों के लिए लड़ती रही है और उसके लिए कायदे कानून पास
करती रही है, उसके लिए मजदूरी कितनी होनी चाहिए, उसके लिए हमेशा हमने
कोशिश की. जब हमारी पार्टी की सरकार इस तरफ जनता पार्टी के शासन के बाद
सत्ता में आई तो हमने मजदूर की दिहाड़ी सवा सात रुपये से बढ़ा कर सवा आठ
रुपये की, हमने इसको बढ़ाया. यह निर्णय सवा सात रुप
य से बढ़ा कर सवा आठ रुपये १६.१२ १९८१ को किया गया. यदि आप कानून के
मुताबिक देखें तो पाँच वर्षों में या पांच वर्ष के बाद ही इसका रिवीजन हो
सकता है. जितना प्राइस इन्डैक्स बढ़ता है, उसके मुताबिक उनकी दिहाड़ी को
रिवाइज करना होता है. मगर जो लवर...व्यवधान.....आप जरा सुनिए, शांति से
सुनिए, यदि आपने सुनता नहीं तो अलग बात है, जब हमने आपकी बात को शांति से
सुना है, आपने जो-जो बातें कहीं अब उनका जवाब भी सुनिए. जहां तक सवा आठ
रुपये दिहाड़ी करने की बात थी, उस समय जो दिल्ली में लेबर मिनिस्टरों की
कान्फरैंस हुई थी, उसमें यह तय हुआ था और उसके आधार पर ही हमने वह निर्णय
लिया कि बजाए पांच वर्ष के, जो कि कानून में हैं, हम दो वर्ष के बाद, या
दो वर्ष के अंदर भी, उसको दिहाड़ी रिवाइज करने के बारे में विचार करेंगे.
उसमें यह भी आया था कि यदि कीमतें बढ़ती हैं तो ऐसा किया जा सकता है.
उसके लिए हमने स्टेट एडवाइजरी कमेटी भी बनाई है. पिछले निर्णय को लागू
हुए अभी दो वर्ष भी पूरे नहीं बीते हैं, हमने उस पर विचार करने का फैसला
किया है. दूसरे उसमें यह भी है कि यदि प्राइस इन्डैक्स पचास प्रतिशत से
ज्यादा बढ़ जाता है तो द इहाड़ी को रिवाइज करना चाहिए, चाहे वह दो वर्ष
में बढ़ जाए या उसके बाद अथवा उसके पहले तब हमें करना है. इसी वास्ते इस
सम्बन्ध में मुनासिब कार्यवाही शुरू की है. यदि उस समय से अब तक का
प्राइस इन्डैक्स देखा जाए तो वह सिर्फ ३५ अंक बढ़ा है, जब कि कानून के
मुताबिक यदि उसमें ५० अंकों की बढ़ोत्तरी हो तो उसके बाद ही उसके रिवीजन
की बात होती है.
लेकिन हमने तो अभी से इसकी कार्यवाही शुरू की है और अभी एक बात आप मानते
हैं, वैसे तो पंजाब में जो दिहाड़ी है, वह तो १३ रूपये ७२ पैसे है और ये
बात ठीक है कि सरकारी कर्मचारियों के लिए पंजाब स्केल हैं लेकिन जैसा
आपने कहा वह पेटर्न हम मजदूरों के लिए नहीं कर सकते हैं, क्योंकि आज भी
यह स्थिति है, आप तो बारह रुपये की बात करते है, अगर इसके अनुसार देखा
जाए, तो हिमाचल प्रदेश मे जो मजदूर हैं, चाहे वे विद्युत बोर्ड में हैं,
चाहे पी.डब्लू.डी. में हैं, चाहे एग्रीकल्चर में या दूसरे विभागों में
है, वे तकरीबन एक लाख सताइस हजार मजदूर आज हिमाचल प्रदेश में काम कर रहे
हैं. अब, उनके लिए, आपके हिसाब से बारह रूपये देना है, तो उसके लिए हमें
कोई पच्चीस करोड़ रूपया देना बनता है उन मजदूरों के लिए. अगर यह पच्चीस
करोड़ रूपया आप मजदूरों मजदूरों को देना चाहें तो पी. डब्ल्यू.डी. के लिए
इस वर्ष का प्लान में जो खर्चा है वह तकरीबन २० करोड़ रूपया है और आप
चाहते हैं कि ये मजदूरों को दे दिया जाए, तो विकास के कार्य बन्द हो
जाएंगे. जब आप पंजाब की बात करते हैं और पंजाब स्केल में पैसा ज्यादा है,
मगर पंजाब में तकरीबन ८०-९० प्रति शत काम ठेकेदारी प्रथा से किया जाता
है, जबकि हिमाचल में करीबन ७०-७५ प्रतिशत काम विभागीय किया जाता है जिसके
लिए कि १ लाख २७ हजार मजदूर इसमें काम करते हैं.
