<छोम्मेर्चे><ञिनन्चे><षम् ंअनोहर् ळोहिअ><आर्ट्ह् श्हस्ह्ट्र ंअर्क्स् के आअगे><१९८०><ळोक्ब्हर्टि फ्रकस्हन्><आल्लहबड्><६८ टो ७५><२९००><ळोहिअ-फ्रकस्हन् ंअर्क्स् के आअगे>

आत्मरक्षा की भययुक्त और सुरक्षा वाली यह नीति इस बात से और उत्साहित
होती है कि संयुक्तराष्ट्र अमरीका के साथ, अन्य प्रमुख पूँजीवाद
अर्थनीतियों से प्राप्त, बढ़े हुए उत्पादन को आत्मसात् करने की क्षमता
नहीं रख सकते हैं. उनकी भोज्यान्न और कच्चे माल की माँग विस्तार योग्य
नहीं है. ब्रिटेन में बढ़े हुए उपज और संयुक्तराष्ट्र अमरीका की अरब में
तैल सम्बन्धी नीति की खोज, जैसे विकास विश्व व्यापार पर अपने प्रभाव के
रूप में एक दूसरे को रद्द कर देंगे. इस-~लिए जब तक कि स्वतन्त्रता की
वायु प्रतिहत अर्थनीतियों की विधि और उसके विज्ञान को इस प्रकार फलित
नहीं करती कि वे कच्चे माल या अच्छे माल को उत्पन्न कर सकें, तब तक इनके
भोजन और आरम्भिक उत्पादन को बढ़ाने की समस्या, विश्व व्यापार पर अपना
प्रभाव डाले बिना आन्तरिक प्रश्न बनी रहेगी. मानव मात्र की दो तिहाई के
लिए भोजन और वस्त्र की पूर्ति को बढ़ाना मनुष्य की अर्थनीति का महान्
कार्य हो सकता है. पर विश्व पूँजीवाद को तब तक इस विषय से उदास रहना
चाहिए, जब तक कि यह अन्तर्राष्ट्रीय विनिमय के लिए माल या पूँजी लगाने के
लिए प्रतिफल नहीं देता. सीमित कच्चे मालों की अल्प -~मंजूरी के उत्पादक
के रूप में यातायात और जनकल्याण संस्थाओं के करदाता के रूप में और
निर्मित वस्तुओं के उपभोक्ता के रूप में औप-~निवेशिक जनता की स्वार्थमय
शाही पूँजी मिलती है. स्वार्थों के ये विभिन्न क्षेत्र नवीन पूँजी के
व्यावहार के लिए कोई मौका ही नहीं देते. जहाँ, प्रतिहत अर्थनीति में नवीन
पूँजी का लगना उसके नफा के मार्ग को अवरूद्ध करता है, वहीं विश्व
पूँजीवाद का पूर्ण अन्त उपस्थित होता है. इधर के पूँजीवाद का सबसे बड़ा
वितरण सम्बन्धी खतरा है अनुत्पादक बचत का बड़ी मात्रा मे जमा होना और
औपनिवेशिक साधनों में लगा-~तार ह्रास का होना.
वितरण सम्बन्धी खतरा के अलावा, वर्तमान पूँजीवाद उत्पादन में बर्बादी और
धोखा ही परम्परा को कायम रखता है. इससे भी बुरी बात तो यह है, कि यह
उपद्रवी तत्त्वों को और महत्त्वपूर्ण बनाता है. सिद्धान्त रूप से हमलोग
औद्योगिक संकट और व्यापार-चक्र से अच्छी तरह परिचित हैं. ये उतने पुराने
हैं जितना पूँजीवाद स्वयं. हम लोगों ने यह पता लगाया है कि किस प्रकार
बाह्रय गत्यात्मक शक्ति के स्थानीय अवरोध ने उसे सामान्य संकट की दशा में
डाल दिया. परन्तु इस अवस्था में भी क्रमिक ह्रास का अभाव दीखता है.
परन्तु सामान्य गड़-~बड़ी और चढ़ाव एवं उतार जीवन के स्थायी पदार्थों के
व्यवसाय में नये लाभ नहीं होते. पूँजीवादी उत्पादक के तरीके व्यापक
मात्रा में, दुर्बल जीवन के नये व्यवसाय में बड़े मुनाफे के साथ व्यवह्रत
होते हैं. १९३९ के युद्ध के पहले की शताब्दी के व्यापार, फिल्म, रेडियो,
अलकोहल और अल्प-मूल्य के फैशन के सामान के व्यापार थे. यह कोई सामान्य
बात नहीं है. इन व्यवसायों का अभी बहुत विस्तार हो सकता है. हवाई यात्रा
और टेलीविजन द्वारा प्राप्त मनोरंजन अभी नयी सूची में हैं एवं अनेक भोज्य
पदार्थ और पोषक तत्त्वों के विकास की सम्भावना है, फिर भी पूँजीवाद जिस
स्थायी माँग को पूरा करना चाहता है और व्यापक मात्रा में उत्पन्न करना
चाहता है वह है निर्मित भवनों के पहले की माँग. सम्भवत: यह पूँजीवाद को
सबसे अन्तिम और महत्वपूर्ण देन होगी, पर यह सम्पूर्ण विश्व के लिए नहीं,
बल्कि केवल कृपापात्र जनता के लिए ही होगी. पूँजीवाद वहाँ जाता है, जहाँ
वह लाभ देखता है. इस उत्पादक मनोभाव को, सज्जा उपभोग के महत्त्व को और
अधिक बढ़ाना चाहिए. यह वृत्ति केवल उन वस्तुओं के सम्बन्ध में नहीं होनी
चाहिए, जो अधिक आय देने वाले वर्ग में आती हैं, बल्कि व्यापक मात्रा में
विभिन्न रूपों में उत्पादित कम मूल्य वाली वस्तु के सम्बन्ध में भी होनी
चाहिए, जो दुर्बल उत्पादन के इस विशेष गोलमाल के अतिरिक्त लाभ की अन्ध
मनोवृति हमारी सहायता के विस्तार-क्षेत्र से भी दूर कुछ माँगों की पूर्ति
को विस्ता-~रित कर देती हैं. जैसे विस्तार की प्रबल इच्छा थी उसी प्रकार
संकोच की भी प्रबल इच्छा है. भारी कल्पना-युक्त संभावनाओं की सहायता पाकर
बाजार की जागरूकता भयंकर चढ़ाव और उतार उत्पन्न करती है.
आज के पूँजीवाद की उत्पादक शक्ति के व्यवहार का भयंकर पतन युद्ध सम्बन्धी
लालच को परिहार्य बना देता है. जब उत्पादन के माल की और यातायात की माँग,
पूर्ति व्यवस्था से अत्यन्त नीचे उतर आती है, तब युद्ध की ओर बढ़ने की
लालच उत्पन्न होती है. यदि इस्पात, इंजिन और बिजली के सामान तथा ऐसे ही
अन्य पदार्थ जब नागरिकों के व्यवहार के लिए अधिक नहीं खरीदे जा सकते हैं
तब जीप, टैंक, बम आदि के रूपों में उनका व्यय भयंकरता से बढ़ने लगता है.
कुछ समय के लिए लाखों बेकारों की बेकारी से उत्पन्न असुरक्षा की भावना
समाप्त हो जाती है और परास्त पूँजीवाद के मूल्य पर प्रतिहत जनता के
राष्ट्र में विजयी राष्ट्र अधिक निर्यात की आशा करता है. इसके साथ ही
युद्ध-~काल में किया गया नियन्त्रित उपभोग युद्धोत्तर नागरिक माँग को
उज्जीवित करता है, क्योकि इससे साम्राज्य की जनता को अपने युद्धों-~द्योग
को पूरी विकासावस्था पर लाने के लिए श्रम करने का उत्साह मिलता है. यदि
किसी प्रमुख पूँजीवाद में उत्पादकों के पूँजी रूप मालों का सूचनांक बहुत
नीचे उतर रहा हो जैसा कि अनुभव से विदित होता है, कि इधर के पूँजीवाद
क्रमश: इसके अधिक शिकार अवश्य होंगे , यदि किसी स्थान पर यह सूचनांक इतना
ऊँचा उठ रहा हो कि केवल युद्ध शस्त्रीकरण द्वारा ही ऐसा संभव होता तो ऐसी
अवस्था में शासकों की बुद्धिमानी केवल मात्र युद्ध को ही इसका उपाय बताती
है तथा उसके लिए उसकी तैयारी करती है. विश्व अर्थनीति में इधर के
पूँजीवादी उत्पादन से सबसे बड़ा खतरा इसके सामान्य और विशेष गोलमाल में
और इसके द्वारा युद्ध प्रारम्भ कर बचने की कला में है.
यह आश्चर्यजनक है, कि इधर का पूँजीवाद अपने लाभ की भारी भूख और नवीन
पूँजी लगाने के क्षेत्र के तुलनात्मक अभाव के साथ, अभी भी निश्चित
लाभ-प्राप्ति की दर को कैसे कायम किए हुए है? यदि पूँजी अपने लगाए जाने
वाले संभव क्षेत्रों में लगाई जाय और लाभ को न बढ़ावे अथवा मूल्य को कम
करके उत्पादन को विस्तृत न करे, तो क्या इस रीति से, लाभ की दर इतना
नीचे नहीं उतर आयेगी कि यह ब्याज की दर शून्य बिन्दु पर या उसके आसपास
पहुँच जाय. व्यापार में एकाधिकार, इस स्वाभाविक विकास के विरोध में काम
करता है. ऐसा एकाधिकार तो केन्द्रित उत्पादन का परिणाम है और जो एक
राष्ट्र के द्वारा दूसरे राष्ट्र पर राजनीतिक आधिपत्य के बल पर आधारित
है. उत्पादन में एकाधिकार इसलिए होता है कि उत्पादकों के माल के
व्यवसायों में प्रतिद्वन्द्वी और खतरा-युक्त साहसिक उद्योग के लिए भारी
पूँजी की आवश्यकता होती है, और यह इसलिए भी होता है कि सरकार इसमें
सहायता करती है तथा उस व्यवसाय में पूँजीपतियों का राष्ट्रीय और
अन्तर्राष्ट्रीय आधार पर पारस्परिक समझौता रहता है. विदेशी व्यापार में
एकाधिकार और प्रजा की पूँजी का व्यवसाय में लगना केवल इस रूप में
हो सकते हैं कि वे स्वतन्त्रता-~पूर्वक काम करें या वे करेन्सी टेरिफ,
खराद, अथवा ऐसे दूसरे साधन अख्तियार करें, जिसमें असुविधा उत्पन्न करने
वाले दूसरे प्रतिद्वन्द्वियों को साम्राज्य की सरकार शीघ्र रोक सके. शाही
आदेश या भारी यन्त्री-~करण के परिणामस्वरूप जो एकाधिकार काम में लाया
जाता है वह प्रतिद्वन्द्वी पूँजी को रोक देता है, उत्पादन में कमी कर
देता है और मूल्य को बढ़ा देता है उसका उद्देश्य होता है अधिकतम लाभ
प्राप्त करना. यदि यह न हो तो उत्पादन बढ़ता जायगा, विशेष कर प्रतिहत
जनता में. यह वृद्धि ब्याज की नाममात्र की दर के समकक्ष ही रहेगी. यथार्थ
में, बड़े पूँजीवादों में ब्याज की उत्पादक क्रियाशीलता समाप्त है.
परन्तु यह अपना वितरण कार्य करता ही जा रहा है. इससे धनी और धनिक बनते
हैं, तो कर्जखोरों का वर्ग अभी तक कायम ही है. परन्तु विकास वाली
अर्थनीति में इसका उत्पादन कार्य प्रतिबन्धित है. यहाँ नवीन और पुरातन
माँगों के सम्बन्ध का साहसपूर्ण उद्योग बराबर सहायता पाते रहते हैं और
सूद केवल नियमन करते हैं. खूब पूँजीवादी अर्थनीति में ब्याज अधिक बढ़
नहीं सकता. यह तो मृतप्राय और उत्पादन में बाधक सा होता है. एकाधिकार
कृत्रिम उपायों से इसे कायम जो रख रहा है उससे औपनिवेशिक साधनों के
विस्तार को विशेष रूप से रोकता है और इधर के पूँजीवाद को अपने वितरण के
खतरे से बचाता है. परन्तु, कृत्रिम रूप से ब्याज को इस तरह कायम रखना
निश्चित रूप से बैठी हुई पूँजी और चालू पूँजी में संघर्ष उत्पन्न कर
देगा. इधर की अर्थनीतियों में ब्याज और लाभ को उत्पादक तत्त्व के रूप में
रखी जाना स्वाभाविक विकास में भारी-हस्तक्षेप जैसा है. यह उन सभी खतरों
का कारण और उत्पादक बनेगा, जिनका शिकार आज की विश्व अर्थनीति हो रही है.
इधर के पूँजीवाद के व्यक्तिगत स्वामीत्व के खतरों को औपनिवेशिक
अर्थनीतियों के क्षेत्र में इस प्रकार गिनाया जा सकता है--भूखमरी की बात,
विदेशी उत्तम मालों के उपभोग में कमी, और उत्पादक साधनों के जबर्दस्ती
ह्रास की बात. परन्तु विकसित अर्थनीतियों के क्षेत्र में, आवश्यक वस्तुओं
के उपभोग में कमी, विलासिता के उपादानों के उप-~भोग में वृद्धि की बात,
अनुत्पादक बचत की बात, युद्ध योग्य और गोल-~माल विधायक वस्तुओं के
उत्पादन की बात और विस्तार हीन अर्थनीति में स्वार्थ को एकाधिकार के
सिद्धान्त पर जारी रखने की बात. इनमें से कुछ बातें संभव है, एक दूसरे
में आ गई हों, विशेष कर प्रतिहत जनता के उत्पादक साधन. पश्चिमी यूरोप
इनमें से किसी भी खतरे को पार करने में असमर्थ दीख रहा है. इसका परिणाम
यह है, कि इसके वर्ग अब वर्गों में परिणत हो रहे हैं, इसकी अर्थनीतियों
का नियमन हो रहा है. रूस ने व्यक्तिगत सम्पति को नष्ट कर इधर के पूँजीवाद
के आन्तरिक घेरे में उत्पन्न होने वाले खतरों को हटा दिया है, परन्तु
आत्मनिर्भर, आत्मनिष्ठ अर्थनीतिवाला देश होने के कारण मानव मात्र के दो
तिहाई वाले बाहरी क्षेत्र से एकदम उदास सा है. हमलोगों का यह काम है कि
आज के पूँजीवदियों का अग्रणी संयुक्तराष्ट् अमरीका और प्रतिहत
अर्थनीतियों का दर्पण एवं नेता भारत इन खतरों का सामना कैसे करते हैं.?
आज के पूँजीवादियों का नेता क्या प्रतिहत जनता के उत्पादक साधनों को
पुनर्जीवन प्राप्त कराने में सहायता पहुँचा सकता है. यह अपने पश्चिमी
यूरोप या जापान के पूँजीवाद से भिन्न अवस्था में पड़ा हुआ है. जब कि इन
सबों ने प्रतिहत अर्थनीतियों में व्यापक स्वार्थ पाया है, जिससे कि वे
अपने उत्पादन-मूल्य पर ही अपने यन्त्रों के मूल्य पर अपने औजारों को
संयुक्तराष्ट्र अमेरिका के पूँजीवाद के सामने कोई ऐसा बोझा देने वाला
भूतकाल नहीं है. पर यह बात अमरीकी गोलार्द्ध के कुछ हिस्सों के लिए लागू
नहीं है. एशिया और अफ्रीका की प्रतिहत जनता के हाथ बेचे गये उत्पादित माल
के व्यापार को खास महत्व इसकी अपनी अर्थनीति में नहीं है. यह उनके हाथ
मशीन और मशीन के औजारों के बेचने में स्वतन्त्र है. इस प्रकार यह प्रतिहत
अर्थनीतियों के साथ व्यापार करने, और पूँजी लगाने में इस प्रकार बन्धनहीन
है कि अपने श्रमिकों के श्रम-घंटों के प्रतिफल को खूब बढ़ा सकता है. इससे
पूँजीवाद की सम्पत्ति में एक नवीन तत्त्व का प्रवेश होता है. इस प्रकार
शाही गत्यात्मकता को फिर से प्राप्त करने की सुविधा का द्वार खुल जाता
है, भले ही वह अल्पकाल के लिए ही क्यों न हो. इस शाही गत्यात्मकता ने
अपने विस्तार के साथ संसार को फँसाने का कार्य समाप्त कर दिया था और
औपनिवेशिक गरीबी तथा बाधा के कारण इसने अपना संकोच शुरू कर दिया है.
प्रतिहत अर्थनीति की आवश्यकता के अनुसार अपनी बिक्री और पूँजी को लगाने
में संयुक्तराष्ट्र अमेरिका की अर्थनीति उनकी उत्पा-~दक शक्ति को बढ़ा
सकती है और बहुत बड़ी मात्रा में वस्तुओं के उत्पा-~दन में उनको सहायता
भी पहुँचा सकती है पर यह जापानी पूँजीवाद और पश्चिमी यूरोप के पूँजीवादों
के द्वारा बलपूर्वक उत्पादित प्रतिहत अर्थनीतियों की आवश्यकता के सम्बन्ध
में ऐसी बात नहीं है. इस प्रकार सैद्धान्तिक रूप में इस बात की सम्भावना
है कि पूँजीवाद औपनिवेशिक अर्थनीतियों को फिर से साधन सम्पन्न कर, अपना
विस्तार कर सके, क्योंकि इसी क्षेत्र में विस्तार की अब भी सम्भावना है.
इस सैद्धान्तिक संभावना के विरूद्ध संयुक्तराष्ट्र अमरीका की अर्थ-~नीति
के अद्भुत आत्मनिर्भर चरित्र को उपस्थित करना चाहिए. जो कि इस अर्थनीति
को पश्चिमी यूरोप और जापान की अर्थनीतियों से भिन्न करता है.
संयुक्तराष्ट्र अमरीका को देना तो बहुत है पर वह दूसरों से लेगा बहुत
थोड़ा ही. विश्व के उत्पादक सामान, निर्मित माल, भोजन और कच्चे मालों का
प्रमुख उत्पादक अमरीका ही है. दूसरे पूँजीपति राष्ट्र भौज्यान्नों के
बहुत बड़े उपभोक्ता हैं और प्रतिहत अर्थनीतियों के राष्ट्र से शोषित
कच्चे मालों के भण्डारी भी हैं. इस प्रकार वे स्वयं देहात और शहर के भारी
सम्बन्ध को अपने और जनसंख्या की दो तिहाई के बीच कायम रखते हैं आज उसका
महान व्यावसायिक उत्पादन उसकी इसी प्रकार महान कृषि-उपज और खान-उपज के
अनुरूप हैं. संयुक्तराष्ट्र अमरीका अपने यन्त्रों के औजारों को
लोकोमोटिव्स या छोटे डायनोंमों के निर्माण के लिए बेचना चाह सकता है, यह
फाउन्टेन और रेडियों में अपने निर्यात को बढ़ाना भी चाह रहा हो, पर इस
चाहने में प्रतिहत क्षेत्र में खर्चीली अर्थनीति की आवश्यकता है. लेकिन
इस बिक्री के बदले वह चाहेगा? भोजन, फल, मांस, रूई, लो हा, पेट्रोल,
व्यापक व्यवहार की वस्तु का उत्पादन या विश्व व्यापार में सबसे अधिक
परिमाणवाली बिक्री योग्य वस्तुओं में कोई विशेष प्रकार की वस्तु वह नहीं
चाहेगा. अमरीका दे तो सकता है पर यह ले नहीं सकता है, यह भावना इधर से
पूँजीवादी राष्ट्रों के नेता को बल देता है कि वह विश्व-व्यापार को दो
तरफ विस्तार की दिशा में छोड़ दें. यदि दूसरे पूँजीवादी राष्ट्र इस भय से
कि कहीं इससे उनकी ही हानि न हो जाय, अपनी विश्व अर्थनीति को विस्तारित
करने में असमर्थ हो, तो वर्तमान पूँजीपतियों का अग्रणी भी पायेगा कि उसकी
आशाएँ निराधार हैं, भले ही उसके भय के लिए कोई कारण नहीं है. फिर भी
संयुक्तराष्ट्र अमेरीका की अर्थनीति के सम्बन्ध में, जैसा कि निकट के
वर्तमान में हम पाते हैं, यह बढ़ा-चढ़ा कर कहना संभव है कि इसमें
ग्राहकता नहीं है. प्रतिहत क्षेत्रों में साधनों के विस्तार के कारण,
सिंकि-~यांग के फर, चीन के रेशम, भारत के जरी के काम संयुक्तराष्ट्र
अमरीका की जनता के व्यापक उपभोग में ऐसे आ सकते हैं, जैसे वे वृहत व्यापक
के सामान हों.
यह भी संभव हैं, कि प्रतिहत जनता अपनी वैज्ञानिक कुशलता और सामूहिक
क्रिया द्वारा विश्व-व्यापार में जीवन-संचार के लिए अभी भी नये सामान और
कच्चे माल का उत्पादन करे, परन्तु यह उनके अपने श्रम से हो सकता है,
बाहरी कोई राष्ट्र यह प्रेरणा उनमें उत्पन्न नहीं कर सकता है. इधर के
पूँजीवादों का अग्रणी, इसके साथ ही इसके लिए आयोग्य होगा कि वह प्रतिहत
अर्थनीतियों को फिर से साधन-सम्पन्न करने के लिए अपनी योग्यता को पूरे
तौर पर लगा दे एवं प्रौढ़ता प्राप्त अर्थनीति का नेतृत्व संयुक्तराष्ट्र
अमरीका के हाथ लगा है, और ऐसी अवस्था में वह वर्तमान व्यवस्था में अधिक
हस्तक्षेप करने में असमर्थ रहेगा. पश्चिमी यूरोप में पूँजीवाद ने जापानी
पूँजीवाद द्वारा अच्छी तरह सहायता और प्रतिद्वन्द्विता प्राप्त कर
प्रतिहत विश्व के बड़े हिस्से को एक राजनैतिक शासन के अधीन अच्छी तरह
गूँथ दिया है जो कि शहर-ग्राम जीवन के सम्बन्ध को कार्यान्वित करने का
निश्चित विश्वास देता है. संयुक्तराष्ट्र अमरीका इन विभिन्न पूँजीवादों
की स्थिरता रखने वाले अनेक एजेन्टों के रूप में मंजूर कर ले, और वह भी तब
जब कि वह परस्पर या किसी अन्य से युद्धरत न हो, तो इसे उनके साथ मिल-~कर
काम करना चाहिए. सम्भव है कि शत्रुता की भावना के युक्त प्रति-~स्पर्धा
की धारा भीतर प्रवाहित हो, कभी-कभी भयंकर संघर्ष भी करा सकती है, और
युद्ध सदा उपेक्ष्य नहीं भी हो सकता है, पर सामान्य उपाय के रूप में
संयुक्तराष्ट्र अमरीका को चाहिए कि वह अनिश्चित और जिसकी कल्पना पहले से
नहीं की जाती हो ऐसे संसार में, इन पूँजीवादों को अपने स्थायित्व के लिए
एजेन्ट की तरह अवश्य स्वीकार कर ले. प्रतिहत राष्ट्र स्थिर राष्ट्र के
निर्माण के सम्बन्ध की धारणा एकदम भिन्न रखे, यह सम्भव है, पर वर्तमान
पूँजीवाद के नेता को भविष्य में उत्पन्न होने वाली स्थिरता के प्रयोग के
लिये असीम साहस की आवश्यकता होगी. निष्कर्ष के रूप में संयुक्तराष्ट्र
अमरीका का शाही व्यापार-नीति के साथ समझौता करना होगा और प्रतिहत
अर्थ-नीति के राष्ट्रों में उत्पादक-माल को बेचना सीमित करना होगा. इसके
साथ ही, संयुक्तराष्ट्र अमरीका समाजवादी दलों के साथ बिक्री-सम्बन्ध और
पूँजी लगाने को अधिक पसन्द करेगा. यह एक ऐसा प्रश्न है, जिस पर हम
विस्तारपूर्वक विचार करेंगे. पर यह तो एकदम संदेहास्पद है कि पूँजीवादी
वर्गों के द्वारा प्रति हत अर्थनीतियों को पुन: साधन-सम्पन्न किया जायगा.
संयुक्तराष्ट्र अमरीका विवश होगा कि वह जहाँ तक हो सके प्रतिहत
अर्थनीतियों वाले राष्ट्रों के साथ होने वाले अपने व्यवहार को विस्तृत
करें, इसकी लगातार मूल्य-ह्रास की अवस्था इसे ऐसा करने को विवश करेंगी यह
उस आधार पर कायम नहीं रह सकता है जिसने इसकी उत्पादन-वस्तु के सूचनांक को
१९२७ में १०० से नीचे ८७ और १९३८ में ५४ पर उतरने को विवश किया था. इसके
बीच के कुछ वर्ष तो एक-दम खराब थे. इसके विपरीत ब्रिटेन का सूचनांक १९३७
में १३३ तक और १९३८ में १९९ तक पहुँच गया था. केवल शस्त्रोद्योग से
अम-~रीका के पतन और ब्रिटेन के उत्थान को पूर्णरूप से समझा नहीं जा सकता
है. इसमें महत्वपूर्ण हाथ उस समान परिस्थिति का था, जिसने अमरीका में
औद्योगिक लाभ की दर को १९२९ में १२.८%, १९३२ में २%, १९३७ ६.७% और १९३८
में ३०८% पर नीचे उतार दिया. परन्तु यही दर ब्रिटेन में उन्हीं वर्षों
में १०.५, ८.५, ११.२ और १२% के हिसाब से लगभग अपने स्थिर रूप में कायम
रही. यह बात महत्वपूर्ण है, कि अमरीका की उत्पादक कम्पनियों में अधिक
संख्यक ने १९३१ और ३२ में लाभ-दर को नकारात्मक में अंकित किया है.
संयुक्तराष्ट्र अमरीका यह समझने में भूल नहीं कर सक ता कि ब्रिटेन अभी भी
इस योग्य है कि बाह्य गत्यात्मक के व्यवहार में ह्रास को धीमा कर सके,
यद्यपि उसकी गत्यात्मकता धीमी पड़ती जा रही है. पर उसमें क्षमता है, कि
वह बदले की व्यवस्था और सीमित उत्तम वस्तु के उपभोग को दे सके. अमरीका
अर्थनीति ने अपने आन्तरिक गत्यात्मकता को लगभग समाप्त कर लिया है. और
इसने उसे भी नष्ट कर लिया है, जो उसे अमरीकी गोलार्द्ध में मिलती.
