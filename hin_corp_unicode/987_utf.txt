<छोम्मेर्चे><ःअन्डिच्रङ्ट्स् अन्ड् ईन्डुस्ट्र्य्><आनोन्><ंअनक् डोओट्-ईईई><१९८४><भ्हरटिय ंअनक् भुरेअउ><णेत् ढेल्हि><९ टो ११><२२००><आनोन्-ंअनक् ढोओट्-ईईई><ढ्हनन्जय् खुमर्>

मानकों के दायरे
उद्योंगों में सुरक्षा के लिए प्रयुक्त जाल
ये जाल जीवन की सुरक्षा के साधन हैं. ये इस रूप में डिजाइन किए जाते हैं कि पोत
निर्माण संरचना कार्य के दौरान अथवा ऊँची इमारतों के निर्माण कार्य करते समय
गिर जाने की दशा में व्यक्ति को सुरक्षित बचाने अथवा गिरने वाले मलवे को इकट्ठा
करने के लिए इनका उपयोग किया जाता है. अत: यह निहायत जरूरी है कि ऐसे जाल उपयोग
के दौरान विश्वास-~नीय हों.
उपभोक्ता ये सुरक्षा जाल आत्मविश्वास से खरीद सकें और वे उनसे अपेक्षित कार्य
ले सकें, इस दृष्टि से अधिकृत विशिष्टि उपलब्ध कराना जरूरी समझा गया. भारतीय
मानक संस्था ने इसी की पूर्ति के लिए एक विशिष्टि प्रकाशित की है जो दुर्घटना
मुक्त उपयोगों का आश्वासन देती है. दो प्रकार के सुरक्षा जालों की अपेक्षाएंॅ
निर्धारित की गई हैं- एक जो अधिकतम कार्य ऊंचाई ६ मीटर तक के लिए उपयुक्त है और
अन्य अधिकतम कार्य ऊंचाई १ मीटर तक के लिए उपयुक्त है. ये ऊंचाइयाँ समझा जाता
है, व्यवहार्य हैं और खतरे से रहित हैं क्योंकि इनके बाद वस्तु के गिरने पर
उछाल काफी कम हो जाती है.
अंतिम रूप दिए गए मानक के अनुसार डेकों के बीच लगे जाल की लम्बाई में कोई जोड़
नहीं होना चाहिए. जब जाल उपयोग में हो तब बीच में पड़ने वाला झोल छोटी वाली
भुजा के १/५ से कम नहीं होना चाहिए, पर १/४ से अधिक भी नहीं होना चाहिए. इस जाल
को एक परीक्षण से गुजरना पड़ता है जिसमें कोई निश्चित भार की चीज गिरा कर देखी
जाती है. यह परीक्षण इस प्रकार लिया जाता है, १४० कि. ग्रा. रेत का बोरा तीन
बार जाल के बीचों-बीच गिराया जाता है. इस भार से झुकाव २ मीटर से अधिक नहीं
होना चाहिए या छोटी वाली भुजा की लम्बाई का आधा होना चाहिए. इस विशिष्टि में
जाल के साप्ताहिक निरीक्षण की भी सिफारिश की गई है ताकि यह निश्चित किया जा सके
कि जाल उपयोग के लिए सही है. इसके अलावा, मानक में औद्योगिक सुरक्षा जालों की
देखभाल के लिए जब कि वे लगातार उपयोग में लाए जा रहे हों, कुछ उपाय भी सुझाए गए
हैं.
अग्नि रोधक एवं न चूने वाले छप्पर
भारत वर्ष में प्रायः छप्पर फूंस, भींड, चावल की पुआल, पलमीरा व नारियल के
पत्तों से बनाए जाते हैं, ये तमाम ज्वलन-~शील पदार्थ हैं अतः जल्दी आग पकड़
लेते हैं. बहुधा ग्रामों में छप्पर एक-दूसरे के काफी समीप होते हैं यदि किसी
कारण एक छप्पर में आग लग जाए तो छप्परों के समीप होने के कारण आग भयानक रूप
धारण कर लेती है और चन्द मिनटों में पूरा गाँव जलकर भस्म हो जाता है, जिससे जान
व माल की अत्यधिक हानि होती है. ग्रामों में आग बुझाने के उचित साधन न होने
के कारण आग पर काबू पाना भी कठिन हो जाता है. अतः छप्परों से आग लगने का भय
हमेशा बना रहता है परन्तु छप्पर सस्ता पड़ता है एवं प्रयोग में आने वाला सामान
गांव में आसानी से उपलब्ध होता है इस कारण छप्परों का प्रयोग अत्यधिक होता है.
हाल ही में छप्परों को आग से बचाने के लिये सरल, सस्ती एवं प्रभावकारी विधि
विकसित की गई है.
प्रचलित विधि
(क) फूंस, पलमीरा की पत्तियों से छप्पर बनाना
१. अधिकाँश ग्रामों में छप्परों का ढाँचा मजबूत नहीं होता है जिसके कारण छप्पर
झुक जाता है अतः यह आवश्यक है कि छप्पर का ढाँचा मजबूत हो. मजबूत ढाँचा बनाने
के लिये बाँस सीधा एवं ५ सें.मी. मोटा हो और इन बाँसों के बीच की दूरी एक दूसरे
से ३० सें. मी. हो. इन बाँसों को एक दूसरे के लम्बवत रखकर बाँधा जाता है. इस
प्रकार ३० सें. मी. के वर्गाकार खाने बन जाते हैं.
२. इस उपर्युक्त बने ढाँचे पर जिस प्रकार से छप्पर बनाये जाते हैं उस प्रकार से
छप्पर बनाने में यह ध्यान रखना आवश्यक है कि छप्पर ढीला न हो.
(ख) नारियल की पत्तियों /धान के पुआल से छप्पर बनाना
१. इस प्रकार के छप्परों का ठट्ठर बनाने के लिये ५ सें. मी. मोटे बाँसों को
मध्य से चीरकर प्रयोग में लाते हैं इन आधे फटे बाँसों को १५ सें. मी. की दूरी
पर एक-दूसरे के ऊपर लम्बवत रखकर बाँधते हैं.
२. इस ढाँचे पर जिस प्रकार से छप्पर बनाये जाते हैं, उस प्रकार से छप्पर बनाने
में यह ध्यान रखना आवश्यक है कि छप्पर ढीला न हो.
इसके उपरान्त छप्पर को दीवार या बल्लियों के ऊपर रखकर बहुत मजबूती से बांधते
हैं तथा छप्पर का झुकाव लगभग ३० का रखा जाता है.
२. (क) मिट्टी का गारा
चिकनी मिट्टी जो कच्चे मकान बनाने के काम में लायी जाती है.
नोट: मिट्टी में लगभग २५ प्रतिशत चिकनी मिट्टी की मात्रा होना आवश्यक है.
१. चिकनी मिट्टी १ धन फुट
२. गेहूँ या चावल की पुआल का बारीक भूसा १.८ किलोग्राम
अर्थात् १० घनफुट मिट्टी के लिये आवश्यक भूसे की मात्रा १८ किलोग्राम.
उपर्युक्त अनुपात में चिकनी मिट्टी एवं भूसा मिला कर तागार बनाते हैं. इस गारे
को लगभग एक सप्ताह के लिये पानी में भिगो कर रखते हैं तथा मिट्टी को फावड़ा व
पैरों से गूंथते रहते हैं ताकि भूसा अच्छी तरह सड़ जाये और मिट्टी में मिल
जाये तत्पश्चात् तारकोल का एक विशेष घोल (कटबैक) तैयार करते हैं जिसे मिट्टी
के गारे में मिलाते हैं.
(ख) तारकोल का विशेष (कटबैक) तैयार करना
१० घनफुट मिट्टी के गारे के लिये आवश्यक मात्राएंॅ
तारकोल ८०/१०० ग्रेड १५ किलो ग्राम ५:१
मिट्टी का तेल ३ किलो ग्राम
सर्वप्रथम तारकोल को गर्म करके पिघला लेते हैं इस पिघले तारकोल को धीरे-धीरे एक
कनस्तर में (जिसमें मिट्टी का तेल ऊपर दी हुई मात्रा के अनुसार पहले से ही रखा
हो) डालते हैं तथा किसी छड़ की सहायता से हिलाते जाते हैं इस प्रकार तेल व
तारकोल आपस में भली प्रकार से मिल जाते हैं.
इस तैयार किये हुये कटबैक को उपर्युक्त मिट्टी के गारे में डालते हैं तथा
फावड़े व पैरों की सहायता से अच्छी प्रकार से मिलाते हैं.
नोट : कटबैक मिट्टी के गारे में इस प्रकार मिल जाना चाहिये कि कटबैक के काले
छब्बे गारे में न दिखाई दें.
(ग) छप्पर के लिये मिट्टी का गारा
छप्पर की ऊपरी सतह पर इस गारे का १० मिली मीटर मोटा पहला पलस्तर कर दिया जाता
है तथा इसके सूखने के बाद १० मि. मी. मोटा दूसरा पलस्तर किया जाता है इससे पहले
पलस्तर के सूखने के बाद जो दरारें पड़ जाती हैं वे दूसरे पलस्तर के करने से भर
जाती हैं.
छप्पर की अंदरूनी सतह पर लगभग १० मि.मी. मोटा गारे का पलस्तर किया जाता है. अब
छप्पर को पूर्णतः सूखने दिया जाता है.
३. गोबरी
गोबर १ भाग
मिट्टी १ भाग १:१
इन दोनों को उपर्युक्त अनुपात में लेकर पानी की सहायता से खूब मिला लेते हैं
जिससे गोबरी तैयार हो जाती है.
इस प्रकार तैयार गोबरी की लिपाई पलस्तर किये हुये सूखे छप्पर के ऊपर हाथों की
सहायता से कर देते हैं. इस लेप के सूखने के बाद इस गोबरी का दूसरा लेप इसके
ऊपर कर देते हैं. इसी प्रकार निचली सतह पर भी एक लेप गोबरी का कर देते हैं.
४. जल रोक घोल
तारकोल ८०/१०० ग्रेड १ किलोग्राम
मिट्टी का तेल २ लीटर
सर्वप्रथम तारकोल को गर्म करके पिघला लेते हैं तथा इस पिघले तारकोल को मिट्टी
के तेल में किसी बर्तन या कनस्तर में खूब अच्छी तरह डंडे आदि से हिलाकर मिलाते
हैं.
इस तैयार घोल को ब्रुश की सहायता से गोबरी किये हुये सूखे छप्पर के ऊपर दो कोट
कर देते हैं.
इस प्रकार यह छप्पर पूर्णतः अग्नि रोधक एवं जल रोक हो जाता है.
नोट : छप्पर के कालेपन को दूर करने के लिये इसके ऊपर चूने का घोल + सरेस का एक
या दो लेप कर दिये जाते हैं या गोबरी लीप दी जाती है जिससे छप्पर देखने में
सुन्दर लगता है.
लाभ एवं प्रभाव
इस प्रकार तैयार किये गये छप्पर को साधारण छप्पर से तुलना करने पर यह
पाया गया कि :
१. साधारण छप्पर तीव्रता से आग पकड़ लेता है तथा लपटों के साथ तेजी से जलता है
और कुछ ही क्षणों में गिरकर भस्म हो जाता है जबकि इस प्रकार के छप्पर में न तो
आग फैलती है न ही आग सुलगती है, वह अपने आप ही बुझ जाती है अर्थात् आग का कोई
प्रभाव इस पर नहीं होता.
२. साधारण छप्पर आँधी व वर्षा से जल्दी नष्ट हो जाता है जब कि इस प्रकार के
छप्पर पर आँधी व तेज वर्षा का भी कोई प्रभाव नहीं होता.
३. इस विधि से तैयार छप्पर की आयु लगभग ६ से ८ वर्ष तक हो जाती है.
४. अग्नि रोधक एवं जल रोक छप्पर बनाने में सामान्य से जो अधिक व्यय होता है
उसकी पूर्ति छप्पर की आयु बढ़ने से हो जाती है.
निर्गुट आंदोलन : मानकीकरण, मापविज्ञान और गुणता नियंत्रण में सहयोग
सन १९८१ के फरवरी माह में नई दिल्ली में निर्गुट आंदोलन (नाम) के विदेश
मंत्रियों का जो सम्मेलन हुआ था उसमें यह निर्णय लिया गया था कि एक कार्यकारी
दल निर्गुट आंदोलन वाले देशों और अन्य विकासशील देशों के लिए मानकीकरण,
मापविज्ञान और गुणता नियंत्रण के क्षेत्रों में सहयोग के लिए गठित किया जाए. इस
कार्य के लिए क्यूबा, भारत और यूगोस्लाविया को समन्वय का काम सौंपा गया था.
निर्गुट आन्दोलन के नई दिल्ली, मार्च १९८३ में हुए सातवें शिखर सम्मेलन के
दौरान तीन और देशों को समन्वयकारी देश नियुक्त किया गया. वे हैं : कोरिया
गणतन्त्र, इराक और निकारागुआ.
समन्वयकारी देशों की मानकीकरण, मापविज्ञान और गुणता नियंत्रण पर अब तक तीन
बैठकें हो चुकी थीं, इसकी चौथी बैठक बेलग्रेड में १०-१३ जुलाई, १९८४ को हुई.
इसमें तीन सदस्यों के प्रतिनिधिमंडल- श्री बी.के.सिन्हा संयुक्त सचिव, नागरिक
पूर्ति मंत्रालय और महानिदेशक भा मा संस्था और भा मा संस्था के ही, डा. बी. एन.
सिंह, अपर महानिदेशक और डा. जी. एम. सक्सेना, निदेशक अंतरराष्ट्रीय सम्पर्क ने
भारत का प्रतिनिधित्व किया. दो समन्वयकारी देशों - यूगोस्लाविया और क्यूबा, और
भारत सहित निर्गुट आन्दोलन के १२ अन्य देशों ने इस सम्मेलन में भाग लिया. यह
सम्मेलन श्री. वी. ड्रेगोजेविक यूगोस्लावियायी मानक ब्यूरो के निदेशक की
अध्यक्षता में सम्पन्न हुआ.
इस सम्मेलन में जो मुख्य निर्णय लिए गए वे निम्नलिखित हैं:
१. विशिष्ट क्षेत्रों में सहयोग प्राप्त करने के उद्देश्य से स्थापित किए गए
चार कार्यपरक दलों की सदस्यता के सम्बन्ध में निर्णय किया गया और प्रत्येक दल
के लिए निम्नलिखित संयोजक नियुक्त किए गए:
(क) सामान्य समस्याएँ, मानकीकरण, सूचना संवर्धन और मानकीकरण माप वैज्ञानिक
गुणता नियंत्रण का दर्जा बढ़ाना- श्री डी. लिसिका (यूगोस्लाविया)
(ख) गुणता नियंत्रण और गुणता प्रमाणन,
(ग) मापविज्ञान -डा. बी. एन. सिंह (भारत), श्री बी. के सिन्हा (भारत), श्री
जेड. मासोविक (यूगोस्लाविया) सह-संयोजक
(घ) कार्यक्रमों की वित्त व्यवस्था, निवेश और परामर्श- श्री आर. सुआरेज
(क्यूबा) भारत के सभी चारों दलों की सदस्यता स्वीकार करने का निर्णय किया है.
२. हर कार्यपरक दल के लिए विस्तृत कार्यवाही योजना के सम्बन्ध में भारतीय
शिष्टमंडल द्वारा दिए गए सुझाव प्राय: ज्यों के त्यों थोड़े फेर बदल के साथ
स्वीकार किए गए.
३. समन्वयकारी देशों की अगली बैठक के लिए जो निर्गुट देशों के विशेषज्ञों की
दूसरी बैठक के साथ ही होती है भारतीय शिष्टमंडल ने प्रस्ताव किया कि बैठक जनवरी
१९८५ में नई दिल्ली में की जा सकती है.
चारों कार्यपरक दलों के लिए कार्यवाही की विस्तृत योजना तैयार करके भारतीय
प्रतिनिधियों ने महत्वपूर्ण योगदान दिया. बैठक की अंतिम रिपोर्ट तैयार करने में
भारत की भूमिका के लिए सभी शिष्टमंडलों की ओर से भारत को साधुवाद प्राप्त हुआ.
समन्वयकारी देशों की संरचना के ढाँचे के भीतर कार्यपरक दलों द्वारा काम करने की
पद्धति के सम्बन्ध में भी अनेक प्रश्न उठाए गए जिन पर भी भारतीय प्रतिनिधिमंडल
मार्गदर्शन प्रदान कर सका.
कृषि मशीनों के मानकीकरण पर आर एन ए एम प्रशिक्षण कार्यक्रम
कृषि मशीनों के मानकीकरण में छः सप्ताह के प्रशिक्षण का एक कार्यक्रम एशिया और
प्रशांत के लिये आर्थिक और सामाजिक आयोग (एस्कैप) और कृषि मशीनों के क्षेत्रीय
नेटवर्क (आर एन ए एम) की प्रेरणा से भारतीय मानक संस्था द्वारा नई दिल्ली में
अप्रैल-मई, १९८४ में आयोजित किया गया. छः देशों-भारत, इंडोनेशिया, पाकिस्तान,
फिलिपीन, श्रीलंका, और थाईदेश के ११ प्रतिनिधियों ने इस कार्यक्रम में भाग
लिया.
परिचय सत्र में भाग लेने वालों का स्वागत करते हुए भा मा संस्था के अपर
महानिदेशक डा. बी. एन. सिंह ने भारत जैसे विकासशील देशों में मानकीकरण
परियोजनाओं के हाथ में लेने की दिशा में प्रशिक्षित तकनीकी व्यक्तियों की कमी
सम्बन्धी कठिनाई का विशेष रूप से जिक्र किया और कहा कि संस्था ने पिछले वर्षों
में सभी विकासशील देशों के लिये मानकी-~करण के क्षेत्र में १६ अंतरराष्ट्रीय
प्रशिक्षण कार्यक्रमों का आयोजन किया. वर्तमान कार्यक्रम कृषि मशीनों जैसे
विशिष्ट विषय पर आधारित है और अपनी तरह का पहला कार्यक्रम है.
इस कार्यक्रम में व्याख्यान सत्र/चर्चा सत्र, कार्यशाला, पैनल परिचर्चा और
दिल्ली और दिल्ली के बाहर की विभिन्न तकनीकी और औद्योगिक इकाइयों का निरीक्षण
भी रखा गया. प्रतिनिधियों को भारतीय मानक संस्था की सम्बद्ध तकनीकी समिति की
बैठक में भाग लेने-देने का भी सुअवसर दिया गया ताकि कृषि यन्त्रों से सम्बन्धित
मानक निर्धारित करने के कार्य का उन्हें प्रत्यक्ष अनुभव प्राप्त हो सके.
प्रति-~निधियों ने कृषि मशीनों सम्बन्धी मानकों के उपयोग को फार्मों और
फैक्टरियों में स्वयं देखा.
इस प्रशिक्षण कार्यक्रम की सफलतापूर्वक समाप्ति पर भाग लेने वालों को १८ मई,
१९८४ को डा. ए. के. गुप्ता, महानिदेशक द्वारा प्रमाणपत्र दिये गये.
इस अवसर पर बोलते हुए श्री एस. सुब्रह्मणयम उप-~महानिदेशक ने इस कार्यक्रम की
उत्पत्ति पर प्रकाश डालते हुये कहा कि आर एन ए एम द्वारा नई दिल्ली में मार्च
१९८३ में कृषि मशीनों के मानकीकरण पर एक क्षेत्रीय कार्यशाला का आयोजन किया गया
था. कृषि मशीनों पर मानकों की महत्व-~पूर्ण भूमिका और इसकी जल्द और आनुपातिक
प्रगति के विषय में बताते हुये उन्होंने कहा कि इस कार्यशाला में इस प्रशिक्षण
कार्यक्रम के आयोजन की सिफारिश की गई थी. श्री. एम. रघुपति, निदेशक (मानक
संवर्धन) ने कार्यक्रम में हुए विचार-~विमर्श की समीक्षा प्रस्तुत की और
प्रतिनिधियों को उनके सहयोग और जुड़ाव के लिये धन्यवाद दिया.
