<औङ्ङिचिअल् अन्ड् ंएडिअ ळन्गुअगेस्><आड्मिनिस्ट्रटिवे><आनोन्><आ.ष्. ८६-८७ ऊर्बन् डेवेलोप्मेन्ट्><१९८७><ंइन्.ओङ् ऊर्बन् डेवेलोप्मेन्ट्><णेत् ढेल्हि><१२ टो १७><२००><आनोन्-आ.ष्.८६-८७ ऊर्बन् डेवेलोप्मेन्ट्><ढ्हनन्जय् खुमर्>

नगर विकास
नगर विकास राज्य का विषय है और केन्द्रीय सरकार उचित शहरीकरण को प्रहोत्साहन
देने के लिए सलाहकार तथा तालमेल करने की भूमिका अदा करती है और तकनीकी एवं
वित्तीय सहायता भी देती है.
छोटे तथा मध्यम दर्जे के शहरों के एकीकृत विकास की केन्द्र द्वारा प्रवर्तित
योजना
२. ग्रामीण आबादी को महानगरों में आकर बसने को रोकने तथा आर्थिक विकास
प्रणालियों को छितराने ताकि छोटे तथा मध्यम दर्जे के शहरों में उपयुक्त रहन-सहन
की व्यवस्था हो सके के उद्देश्य से भारत सरकार ने एक लाख से कम आबादी वाले तथा
मध्यम दर्जे के शहरों की एकीकृत विकास योजना चलाई है जो दिसम्बर १९७९ से चल रही
है.पहले केन्द्रीय ऋण सहायता शहरों को अनुमोदित योजनाओं के आधार पर ४०.०० लाख
रूपये या परियोजना की कुल लागत का ५० प्रतिशत इनमें से जो भी कम हो समान आधार
पर दी जाती थी. रिहायशी योजनाओं के लिए भू-अर्जन और विकास यातायत तथा परिवहन
बाजार तथा मंडियों और बूचड़खानो जैसे घटक केन्द्रीय सहायता के पात्र है. बाद में
कम लागत की स्वछता को भी केन्द्रीय सहायता के लिए शामिल किया गया और प्रत्येक
शहर १५.०० लाख रूपये की सहायता के लिए पात्र था बशर्ते की राज्य
सरकार/कार्यन्वयन करने वाले अधिकरण कम लागत की स्वछता के लिए कम से कम १२.०० लाख
रूपये अपने संसाधनों में से देते हैं. अब प्रत्येक शहर समान आधार पर कम लागत की
स्वछता के लिए ६.०० लाख रूपये की अनिवार्य सहायता सहित ५२ लाख रूपये की सहायता
के लिए पात्र हैं. इसके अलावा यदि विकल्प दिया गया हो तो कम लागत की स्वछता के
लिए समान आधार पर ८.०० लाख रूपये तक अतिरिक्त सहायता उपलब्ध होगी. राज्य सरकारों
को मलिन बस्ती सुधार/उन्नयन/कम लागत की स्वच्छता/निवारणात्मक चिकित्सा
सुविधायें/स्वास्थ्य देखभाल/पार्क तथा क्रीड़ास्थलों जैसे घटकों को भी जोड़ना
अपेक्षित है.
३.छठी योजना के अन्त तक २३५ शहरों की अनुमोदित योजनाओं के लिए विभिन्न
राज्यों/संघ राज्य क्षेत्रों को ६३.५७ करोड़ रूपये की राशि दी गई थी.
४. यह योजना कुल ८८.०० करोंड़ रूपये की केन्द्रीय नियतन से सातवीं पंचवर्षीय
योजना के दौरान जारी रखी गई है.इस राशि का कुछ हिस्सा जारी योजनायों पर लगाया
जायेगा और शेष राशि विभिन्न राज्यों/संघ राज्य क्षेत्र में पता लगाये गये १०२
शहरों में आरम्भ की जाने वाली योजनओं पर लगाई जायेगी. सातवीं योजना के दौरान
दिसम्बर १९८६ तक ६१ नये शहरों का अनुमोदन किया गया है. १९८५-८६ के दौरान जारी व
नये शहर के लिए १६.५० करोड़ रूपये की निधियां दी गई थी तथा १९८६-८७ के दौरान
दिसमबर १९८६ तक ४.४२ करोड़ रूपये दिये गये. १५.५० करोड़ रू. के बजट प्रावधान को
मार्च १९८६ के अन्त तक उपयोग में लाये जाने की आशा है.
शहरी मूलभूत सेवाओं की केन्द्र द्वारा प्रवर्तित योजना
५. शहरी मूलभूत सेवाओं की केन्द्र द्वारा प्रवर्तित यह योजना देश में २२ अगस्त
१९८६ से आरम्भ की गई थी. इस योजना के उद्देश्य समाज की सक्रिय भागीदारी से
मनुष्य की जीवन कोटि में सुधार तथा निम्न आय परिवारों के वच्चों का विकास करना
है. इस योजना के अन्तर्गत लगभग२७ करोड़ रूपये की परियोजना लागत को ४०.४०.२० के
अनुपात में राज्य सरकारों/स्थानियो निकायों युनिसेफ तथा केन्द्रीय सरकार द्वारा
वहन की जायेगी. इस योजना अवधि में इस योजना के अन्तर्गत ५ करोड़ रूपये का
प्रावधान किया गया है. चालू वर्ष में फरवरी १९८७ तक इस योजना के तेज गति से
कार्यान्वयन को सुनिश्चित करने के लिए केन्द्रीय अंशदान के रूप में अग्रिम में
२५.१० लाख रूपये दिये गये हैं.वार्षिक योजना १९८७-८८ के लिए इस योजना के लिए
६०.०० लाख रूपये उदिदष्ठ किये गये हैं. इस, मंत्रालय का नगर तथा ग्राम नियोजन
संगठन इस योजना का प्रबोधन करता है.इस योजना के अंन्तर्गत शहरों मामलों का
राष्ट्रीय संस्थान प्रशिक्षण कार्यक्रमों का आयोजन करता है.
अन्तर्राष्ट्रीय सहायता कार्यक्रम एवं निधियां--विश्व बैंक सहायता परियोजनाएं
६. निम्नलिखित अन्तर्राष्ट्रीय विकास संघ/विश्व बैंक सहायता परियोजनाओं का
प्रबोधन इस मंत्रालय द्वारा किया जा रहा है :--
(१) कलकत्ता नगरीय विकास परियोजना-... ...१४७ मिलियन डालर
(२) मद्रास नगरीय विकास परियोजना-.. ... ४२ मिलियन डालर
(३) कानपुर नगरीय विकास परियोजना ...२५ मिलियन डालर
(४) मध्य प्रदेश नगरीय विकास परियोजना ...२४.१०मिलियन डालर
(५) बम्बई नगरीय विकास परियोजना ...१३८ मिलियन डालर
(६) गुजरात नगरीय विकास परियोजना ..६२ मिलियन डालर
७.उत्तर प्रदेश नगरीय विकास तथा जलपूर्ति परियोजना पर जनवरी १९८७ में बातचीत हुई
थी और शीघ्र ही समझौते की आशा है.
८.निम्नलिखित कुछ परियोजनाओँ को शीघ्र ही अंतिम रूप दिये जाने की आशा है :--
१. तामिलनाडु नगरीय विकास परियोजना
२. महाराष्ट्र नगरीय विकास परियोजना
३. बम्वई नगरीय विकास परियोजना
४. हिमाचल प्रदेश नगरीय विकास परियोजना
५. केरल नगरीय विकास परियोजना
६. असम नगरीय विकास परियोजना
७.हम जम्मू तथा कश्मीर के लिए डल झील के विकास तथा राज्य जलपूर्ति नालियों और कम
लागत की स्वछता योजना और अन्य पर्यावरणीय परियोजनाओं के लिए अन्तर्राष्ट्रीय
विकास संघ की सहायता प्राप्त करने की संभावना का पता लगा रहे हैं.
शहरी परिवहन
१०. शहरी परिवहन आयोजना को ३०-१०-८६ को इस मंत्रालय के पास अन्तरित किया गया था.
दिल्ली के लिए उपयुक्त वृहत परिवहन प्रणाली के सुझाव के लिए एक कार्य दल का गठन
किया गया था. कार्य दल की रिपोर्ट को १९८७ के दौरान अंतिम रूप दिया जायेगा.
बम्बई में आवास तथा बस्तियों की समस्या से निपटने के लिए १०० करोड़ का विशेष
अनुदान .
११.बम्बई के आवास तथा मलिन बस्तियों की गंभीर समस्या से निपटने के लिए
महाराष्ट्र सरकार को आयोजना भिन्न अनुदान के रूप में १०० करोड़ रूपये कि अतिरिक्त
सहायता देने का निर्णय लिया गया है.यह अनुदान चालू वित्तीय वर्ष १९८६-८७ से आरम्भ
होकर ७ वीं योजना अवधि के दौरान दिया जाएगा.
१२.विस्तृत परियोजना रिपोर्ट का मूल्यांकन राज्य सरकार के परमर्श से किया जा रहा
है. एक केन्द्रीय दल पहले ही बम्बई गया और राज्य सरकार से विस्तृत विचार-विर्मश
किया. इस परियोजना को यथाशीघ्र अंतिमरूप देने के लिए अग्रिम अनुवर्ती कार्रवाई
की जा रही है. फिलहाल १९८६-८७ के दौरान अनुदान के लिए अनुपूरक मांग के रूप में ५
करोड़ रूपये दिये गये थे. चालू वर्ष के दौरान अनुपूरक अनुदान के माध्यम से ५ करोड़
रूपये के प्रावधान का भी प्रस्ताव है. रिपोर्ट अंतिम दिये जाने की तक राज्य
सरकार को २८-२-१९८७ तक ५ करोड़ रूपये पहले ही दिये जा चुके हैं.
शहरी मलिन बस्तियों का पर्यावरणीय सुधार
१३.राज्य क्षेत्र योजना जो कि न्यूनतम आवश्यकता कार्यक्रम का एक भाग है में
जलपूर्ति सीवर बरसाती पानी की नालियां, सामुदायिक स्नानागार एवं शौचालय,
बिद्यमान पैदल पथों को चौड़ा करना तथा खड़गों को बिछाना, गलियों में प्रकाश आदि
जैसे मूलभूत सुविधाओं की व्यवस्था है. इस योजना को संशोधित २०- सूत्री
कार्यक्रम (१९८६) में भी शामिल किया गया है.
१४. एक करोड़ मलिन बस्ति वासियों के लाभन्वयन के छठी योजना के लक्ष्य की तुलना में
९४.५० लाख मलिन बस्ति वासियों को लाभान्वित किया गया था. सातवीं योजना में २६९.५५
करोड़ रूपये की अनुमानित लागत से ९० लाख मलिन बस्ति वासियों के लाभान्वयन पर
विचार किया गया है. १८८५-८६ के दौरान १४.९८ लाख मलिन बस्ती वासियों के लक्ष्य की
तुलना में २०.५७ लाख को वास्तविक रूप से लाभान्वित किया गया था. १९८६-८७ के
दौरान दिसम्बर, १९८६ तक राज्य सरकारों/संघ राज्य क्षेत्रों से प्राप्त रिपोर्ट
के अनुसार १२.३५ लाख मलिन बस्ति वासी पहले ही लाभान्वित किये गये हैं.
१५. इस योजना के तेजी से कार्यान्वयन की आवश्यकता पर राज्य सरकारों का समय-समय पर
ध्यानाकर्षित किया जाता रहा. इस योजना के अंन्तर्गत की गई प्रगति का प्रबोधन इस
मंत्रालय के अधीनस्थ कार्यालय नगर तथा नियोजन संगठन के माध्यम से किया जाता है.
राज्य सरकारों के अधिकारियों के साथ आवधिक बैठकें की जाती हैं और क्षेत्रों का
दौरा भी किया जाता है.
पशु पृथक्करण परियोजना, कलकत्ता
१६. कलकत्ता तथा हावड़ा से पशुओं गंगानगर, पूर्व कलकत्ता, गार्डन रीच तथा हावड़ा
में स्थानान्तरित करने की परियोजना मूल रूप में नीदरलैणड सरकार की सहायता से
आरम्भ की गई थी. तथापि मूलरूप में खटलों की वैधानिक कठिनाईयों की समस्या के
कारण ,कार्यान्वयन की प्रगति संतोषजनक नहीं रही है. अव इस परियोजना को एक
दीर्घकालिक योजना वनाने तथा कार्यान्वयन का एक चरणबद्ध कार्यक्रम बनाने का भी अव
प्रस्ताव किया गया है. राज्य सरकार ने सूचित किया है कि परियोजना तैयार करने पर
उनका ध्यान है.
पश्चिम बंगाल में विस्थापित व्यक्तियों की कालोनी का विकास
१७. इस कार्यक्रम के अन्तर्गत, छठी योजना में मार्च,१९८५ तक ४२००० प्लांटों के
संचयी विकास पर विचार किया गया था. राज्य सरकार से प्राप्त रिपोर्ट के अनुसार
लगभग ४७००० प्लाटों का क्रय या तो पूरा हो गया है या प्रगति पर है. छठी योजनावधि
के दौरान ५२२ लाख रूपये तथा १९८६-८७ के दौरान ४४ लाख रूपये दिये गये थे. वर्ष के
दौरान कार्यान्वयन की प्रगती अधिक संतोषजनक नहीं रही क्योंकिं पश्चिम बंगाल सरकार
ने विकास की अधिकतम सीमा लागत में वृद्धि करने की इच्छा व्यक्त की है. यह मामला
राज्य सरकार के परामर्श के साथ विचाराधीन है.
नगर पालिका प्रशासन में प्रशिक्षण तथा अनुसंधान के लिए क्षेत्रीय केन्द्र
१८. मंत्रालय ने शहरी अध्ययन का केन्द्र आई.आई.पी.ए दिल्ली के अतिरिक्त
बम्बई,लखनऊ तथा हैदराबाद में शहरों तथा पर्यावरणीय अध्ययनों के लिए आयोजना-भिन्न
तथा आयोजना-निधियों में सहायता अनुदान देकर तीन केन्द्रों को सहायता देना जारी
रखा. संपूर्ण देश में पालिका कर्मचारियों की प्रशिक्षण आवश्यकताओं को पर्याप्त
रूप से पूरा करना सुनिश्चित करने के लिए यह मंत्रालय उत्सुक है. इस प्रयोजनार्थ,
देश की सभी क्षेत्रों की प्रशिक्षण आवश्यकताओँ को पर्याप्त रूप में पूरा करना
सुनिश्चित करने के विचार से कुछ अतिरिक्त केन्द्रों की स्थापना के प्रस्ताव पर
यह मंत्रालय विचार कर रहा है. ये क्षेत्रीय केन्द्र, आवास, पालिका प्रशासन तथा
शहरी विकास में प्रशिक्षण कार्यक्रमों का आयोजन करते हैं और छोटे तथा मध्यम
दर्जे के शहरों की केन्द्र द्वारा प्रवर्तित एकीकृत विकास योजना पर लगे कर्मिकों
के लिए कार्यशालाये चलाते हैं. बम्बई के क्षेत्रीय केन्द्र ने विदेश प्रशासन के
लिए १० नवम्बर, १९८६ से १२ दिसम्वर,१९८६ तक शहरी विकास की आयोजना तथा प्रवन्ध पर
एक अन्तर्राष्ट्रीय प्रशिक्षण पाठ्यक्रम का आयोजन किया. इस प्रशिक्षण पाठ्यक्रम
में १० देशों के १३ सहभागियों ने भाग लिया था.
शहरी मामलों का राष्ट्रीय संस्थान
१९.एक परिपूर्ण स्वायत्त संगठन के रूप में १९७६ में इस संस्थान का गठन किया गया
था. यह संस्थान समिति पंजीकरण अधिनियम, १८६० के अंतर्गत पंजीकृत है. इसका कार्य
देश में शहरी अनुसंधान करना और शहरी स्थानीय निकायों, उनके कार्यकलापों, प्रबन्ध
वित्त व्यवस्था, विकास कार्यक्रमों, कार्मिक प्रशिक्षण के बारे में सूचना एकत्र
करना, उस पर कार्यवाही करना, उसे सुरक्षित रखना तथा उसका प्रचार करना है. यह
मंत्रालय वार्षिक अनुदान देकर इस संस्थान की सहायता करता है.
२०. वर्ष १९८६-८७ के दौरान इस संस्थान ने कई अनुसंधान, अध्ययन पूर्ण किये.
इनमें से अत्यधिक महत्वपूर्ण इस प्रकार थे :-
(इ) शहरी सेवाओं का प्रबन्ध :
यह परियोजना कनाडा के अन्तर्राष्ट्रीय विकास अमुसंधान केन्द्र (आई.डी. आर.सी.)
द्वारा ८०,००० पौण्ड के अनुदान से प्रवर्तित की गई थी. अन्तर्राष्ट्रीय विकास
अनुसंधान केन्द्र ने विभिन्न शहरी सेवाओं की मूल्य यंत्रावली की जांच करने के
लिए इस परियोजना को द्वितीय चरण में बढ़ाने का प्रस्ताव किया है.
(इइ) राष्ट्रीय राजधानी क्षेत्र के अन्तर्गत प्रवसन पद्धति :
यह योजना अध्ययन राष्ट्रीय राजधानी क्षेत्र योजना बोर्ड के लिए किया गया था और
क्षेत्र के अन्तर्गत आने वाले छोटे तथा मध्यम दर्जे के ६ कस्बों तथा शहरों में
प्रवसन पध्दति की जांच इसमें शामिल थी.
(इइइ) श्रीनगर बृहत योजना इस संस्थान ने श्रीनगर बृहत योजना का संशोधन कार्य
पूर्ण किया और अन्तिम जांच के लिए इसे श्रीनगर विकास प्राधिकरण को प्रस्तुत
किया.
(इव्)दिल्ली के हरित क्षेत्रों में कमी होना :
यह अध्ययन प्रधान मंत्री के कार्यलय के लिये किया गया था.
२१. इस संस्थान ने निम्नलिखित अध्ययनों की प्रारूप रिपोर्ट भी तैयार की :--
 १.अनौपचारिक क्षेत्र तथा शहर का आकार (शहरी विकास मंत्रालय)
 २. शहरी अनौपचारिक क्षेत्र में महिलाओं की भूमिका (समाज कल्याण मंत्रालय)
 ३. शहरीकरण की प्रवृत्तियां तथा प्रक्रियायें (शहरी विकास मंत्रालय)
 ४. शहरी वित्तीय संकटों की प्रकृति तथा आयाम (राष्ट्रीय शहरीकरण आयोग)
२२. शहरी विकास मंत्रालय के सहयोग तथा उपलब्धि से इस संस्थान ने "विश्व बैंक की
शहरी विकास परियोजनाओं" पर एक राष्ट्रीय स्तर नीति के कई सेमिनार आरम्भ किये और
ऐसे दो सेमिनार इस बर्ष के दौरान आयोजित किये गये. इस संस्थान ने "कलकत्ता
मूलभूत विकास योजना" पर भी एक अन्तर्राष्ट्रीय सेमिनार का आयोजन किया जिसमें कई
अन्तर्राष्ट्रीय विशेषज्ञों ने भाग लिया.
२३. इस संस्थान ने वर्ष १९८७-८८ के लिये अनुसंधान तथा प्रशिक्षण गतिविधियों का
एक महत्वाकांक्षी कार्यक्रम तैयार किया है जब कि इसे शहरी दरिद्रता पर प्रमुख
अध्ययन अरम्भ करने की और नवें वित्त आयोग के लिये पालिका वित्त व्यवस्था पर एक
अध्ययन भी आरम्भ करने की आशा है.
स्थानीय शासन तथा शहरी विकास को केन्द्रीय परिषद् की बैठक
२४. स्थानीय शासन तथा शहरी विकास की केन्द्रीय परिषद् और अखिल भारतीय महापौर
परिषद् की कार्यकारी समिति की २३वीं बौठक का इस मंत्रालय ने नई दिल्ली में १५ तथा
१६ अक्तूबर, १९८६ को आयोजन किया. इस बैठक में आवास तथा नगर विकास राज्य
मंत्रियों, सचिवों आवास तथा नगर विकास के प्रभारी और पालिका प्रशासन तथा नगर
निगमों के महापौरों/आयुक्तों ने भाग लिया. स्थानियों निकायों द्वारा अनुभव की जा
रही विभिन्न समस्याओं तथा प्रतिबन्धों पर इस बैठक में चर्चा की गई और कुल १२
संकल्प पारित किये गये.
नगर तथा ग्राम नियोजन संगठन :
२५. नगर तथा ग्राम नियोजन संगठन शहरी तथा क्षेत्रीय आयोजन और विकास से संबंधित
नीति निर्देशक, सलाह, सहायता, अनुसंधान और मूल्यांकन के लिए शहरी विकास
मंत्रालय,भारत सरकार के अन्तर्गत कार्यक्रम एक शीर्ष तकनीकी सलाहकारी परामर्शी
निकाय है.
२६. वर्ष (१९८६-८७) के दौरान नगर तथा ग्राम नियोजन संगठन ने छोटे तथा मध्यम
दर्जे के कस्बों के एकीकृत विकास और मलिन बस्तियों के पर्यावरणीय सुधार के लिए
केन्द्र द्वारा प्रवर्तित योजना के अन्तर्गत आरम्भ की गई परियोजनाओं के मूल्य
निर्धारण, प्रबोधन तथा मूल्यांकन में अन्तर्ग्रस्त रहना जारी रखा है.
पूर्ण किए गए अध्ययन/परियोजनाएं :
२७. वर्ष १९८६ के दौरान निम्नलिखित औपचारिक अध्ययन/परियोजनाएं पूर्ण की गई :--
(इ) शहरी भूमि लागत के अध्ययन का द्वितीय चरण.
(इइ) चुनीन्दा पालिका सेवाओं का स्तर तथा उनकी लागत एक आनुभविक अध्ययन.
(इइइ) विशाखापत्तनम का वर्तमान तथा भावी विकास चित्रण.
(इव्) भारत में सीमेंट उद्योगों का भावी विकास २००१ ई.
(व्) मध्य प्रदेश, केरल, उत्तर प्रदेश, मिजोराम तथा कर्नाटक के लिये राज्य
रूपरेखा .
प्रकाशित प्रतिवेदन/अध्ययन :
२८. वर्ष के दौरान निम्नलिखित औपचारिक प्रतिवेदन/अध्ययन प्रकाशित किये
गये/मुद्रणाधीन थे.
(इ) तेजी से बढ़ रहे छोटे तथा मध्यम दर्जे के कस्बे और ग्रामीण सहायता केन्द्र
(यह प्रतिवेदन मुद्रण के अन्तिम चरण में है).
