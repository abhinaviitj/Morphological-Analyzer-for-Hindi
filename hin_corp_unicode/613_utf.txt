<ळिटेरटुरे><ऐस्सय्स्><भ्हर्ड्तज्  ' खलकरो ख शमर्पन्><१९८२><फ्रकसन् शन्स्ट्हन् (खल खि शतल्)><ढेल्हि><१५०-१५४><२०००><भ्हर्ड्तज्  फिचसो, ऐस्>

+ पिकासो के बारे में एक आलोचक ने लिखा है, "अपनी प्रतिभा से उन्होंने अपने पिता को
आत्मसमर्पण के लिए मजबूर कर दिया. आने वाले दिनों में कला का इतिहास भी इसी तरह
के आत्मसमर्पण के लिए मजबूर हो गया." पिकासो के कला-अध्यापक और कलाकार-पिता
ने क्या सचमुच अपने १४ साल के मेधावी बेटे की प्रतिभा से आक्रांत होकर पेंट और बुरुश
कोने में रख कोने में रख दिया था या कि यह एक कहानी है- पिकासों के जीवन से जुड़ी
अनेक अद्भुत कहानियों की तरह ही एक कहानी. पिता का आत्मसमर्पण शायद सच भी हो
पर कला का इतिहास क्या सचमुच एक कलाकार के सामने अपने हथियार फेंकने की स्थिति में
आ सकता है?
इसमें कोई शक नहीं कि हमारे वक्त या यों कहें कि बीसवीं शताब्दी के कलाकारों में पिकासो
की विशिष्ट जगह है- एक ऐसी जगह जिसे उनके सख्त-से-~सख्त विरोधी भी नहीं छीन
सकते हैं. यह कहना भी गलत नहीं होगा कि हमारे समय में कोई दुसरा पिकासो नहीं
पैदा हो सकता. लेकिन इस तर्क से चैप्लिन या इसी तरह का कोई दूसरा नाम भी दुबारा
नहीं पैदा हो सकता. पिकासो जैसे जीवन और उसके मिथक और जादूई ताकत को पाना
आसान नहीं है- शायद असंभव है. मालगा (स्पेन) में १८८१ में पिकासो का जन्म हुआ
था और बीस की उम्र के आस-पास पहुंचकर इस अनोखी प्रतिभा वाले चित्रकार (एक दिन में
तीन तीन कैनवास पूरे करने की क्षमता थी) ने पेरिस को जब चुना और एक छोटे से
स्टुडियो में अपनी कला के पागलपन और जादू से जूझना शुरू किया, तो आधुनिक
कला के इतिहास में वह एक विनम्र शुरुआत नहीं था. गरीबी और अभावों के बावजूद
पेरिस के वे दिन भयावह और भड़कीले थे. दोस्ती. झगड़ो प्रेम-प्रसंगों, बहसों,
आत्महत्याओं की अजीबो-गरीब कहानियों के वे दिन आज सिर्फ कला ही नहीं-सामान्य
रूप से संस्कृति के इतिहास की चीज है. दुनिया के किसी कोनें में बैठे किसी भी
विद्या में काम करने वाले कलाकार के लिए १९००-१९१४ का पेरिस एक स्वपना और
इतिहास है जिसमें वह जाना चाहेगा-जिसे वह महसूस करना चाहेगा, सूधना चाहेगा. उस व्कत
की शराब और नशीला औषधो के धुए से वह मटिम और कविता करने की गुप्त इच्छा
अपने में कहीं-न-कहीं दबाये होगा.
पिकासो की अद्भुत `लैजेंड' का एक कारण यह भी है कि पेरिस के इस दौर में वह बादशाह थे-
केंन्द्र में थे. और यह सोचकर अजीब लगता है कि पिकासो अभी कुछ ही साल पहले जीवित थे.
जीवित ही नहीं थे- अपने अंतिम वर्षो में सैकडों कलाकृतियां पूरी कर रहे थे. यूरोप के
संस्कृतिक इतिहास में आश्चर्य-~जनक रूप में ८५-९० की उम्र में अनेक सक्रिय कलाकार
हमें मिलते है. ऐसे अनेक संगीतकार और कंडक्टर रहे हैं जो ८५ की उम्र में ` र्केस्ट्रा'
के सामने खड़े होकर अपनी प्रतिभा के श्रेष्ठ रूप को दिखाते रहे हैं. पिकासो इस तरह के
कला-~कारों में भी सबसे अनोखे थे. अपने अंतिम वर्ष में भी पिकासो ने लगभग ६० पेंटिगें
बनायी. मरणोपरांत उनके अंतिम वर्षो के बनाये गये चित्रों की प्रदर्शनी में २०१ चित्र
थे. जाहिर है कि कला समीक्षकों के लिए `बाल प्रतिभा' को `वृद्धावस्था प्रतिभा' में
देखने के लिए अपनी आंखों को कई बार कई तरह से सही करना पड़ा. पिकासो
शुरू से ही कलाप्रेमियों, समक्षकों और संस्कृति स्तंभों को चकित करते रहे हैं.
लेकिन क्या पिकासो बीसवीं शताब्दी की केंद्रिय प्रतिभा है? ऊपर से देखने पर आसान-सा
जवाब मिलता है कि उनकी टक्कर का कोई दूसरा कलाकार है ही नहीं. लेकिन द्वितीय
विश्व युद्ध के दौरान जो अमेरिकी सैनिक पेरिस की सिर्फ दो ही चीजों में रुचि ले रहे
थे (ईफेल टॉवर और पिकासो) उन्हें अगर एक चीज चुननी हो, तो वे क्या चुनेंगे?
शायद ईफेल टॉवर. आप कहेंगे कि आखिर वे सैनिक हैं. कला मर्म नहीं.
पिकासो के तो नाम के जादू से ही वे जकड़े रहे होंगे. लेकिन महत्वपूर्ण बात यह है कि
एक आधुनिक कला समीक्षक भी इसी नतीजे तक पहूंच सकता है. ईफेल टॉवर उन्नीसवीं
शताब्दी के अंतिम दशक की शुरुआत में बना और वह बीसवीं शताब्दी की खोजों और
चमत्कोरों का प्रतीक था. घनवादियों को भी ईफेल टॉवर से प्रेम था और इस प्रेम में
उनके भीतर के आधुनिक संस्कार थे. अंग्रेजी-मार्क्सवादि समीक्षक और उपन्यासकार जॉन
बर्जर ने पिकासो की सफलताओं के अपने महत्वपूर्ण विश्लेषण में (वह पिकासो के सामने
आत्मसमर्पण नहीं करते बल्कि बराबर लड़ते दिखते हैं) लेझे को पिकासो से अधिक प्रासंगिक
चित्रकार सिद्ध किया है. लेझे की कला ईफेल टॉवर से भी जुड़ती है और बीसवीं शताब्दी के
औद्योगिक विश्व की जटिलताओं की चुनौती को भी स्वीकार करती है. दरससल पिकासो की
प्रतिभा भयानक रही है और इस बात ने उनकी कला को ईश्वर और राजा से बारबर जोड़ा है.
ऐसी भयानक प्रतिभा किसी दूसरे चित्रकार के पास नहीं है. बाकी लोग विनम्र है,
कम बोलते हैं, शोर कम करते है. उनके यहां सांड़ युद्ध का रंग जादु हिंसा और
चमत्कार नहीं है. जॉन बर्नर का कहना है कि पिकासो की छवि बुनियादी रूप में
बीसवीं शताब्दी के वास्तविक कलाकर्मी की छवी नहीं है. मिसाल के लिए बटॉल्ट
ब्रेख्ट के बारे में हम कह सकते हैं कि उनका मिजाज बीसवीं शताब्दी का है लेकिन
पिकासो के बारे में हम यह नहीं कह सकते.
पिकासो की कला के विकास की प्रेरक-शक्ति तथा दिशा के बारे में जॉन बर्जर की कई
गंभीर आपत्तियां हैं. उनकी निगाह में पिकासो का सबसे महत्व-~पूर्ण काम १९०७-१३
के दौर का है जब वह घनवादी आंदोलन के संपर्क में थे. लेकिन, बर्जर के अनुसार,
घनवादी अंदोलन के दौरान पिकासो अपनी वास्तविक छवि को जैसे छोड़ चुके थे.
उन दिनों उनमें एक `साहयोगी भावना' काम कर रही थी जो पिकासो की मूल
प्रेरकशक्ति (जिसका स्वभाव अपेक्षाकृत सरल और आदिम है) नहीं थी. बर्जर घनवाद
आधुनिक कला का अकेला और वास्त-~विक क्रांतिकारी आंदोलन मानते हैं.
और इसी वक्त में पिकासो की कला अपनी `जटिलता'को पा सकी. घनवादी
कलाकारों ने जिस तरह से साघारण चीजों को महत्व दिया और कला की बुर्जुआ
समझ पर सीधा आकमण किया उसके अनेक गंभीर नतीजे सामने आए.
घनवादियों ने अगर गिटार या वायलिन जैसी `शिष्ट' और `संस्कृत' चीजों
की भी छुआ, तो उनकी ऐसी चीरफाड़ करी कि वे अपना एक दूसरा ही रूप लेने लगीं.
साधारण और औसत समझी जाने वाली चीजों को कला का विषय बनाना, उनका बारीकी
से विश्लेषण करना और औद्योगिक सभ्यता और यथार्थ से सीधी मुठभेड़ -घनवादी
की ये विशेषताएं पिकासो के यहां भी खूब उत्तेजक और प्रखर रूप में हैं.
लेकिन द्वितीय विश्व युद्ध के बैद जहां अनेक चित्रकार युद्धभूमि में चले गए,
मर गये, बच गये या अपने विनम्र एकांत में चले गये-पिकासो ने दूसरा ही रस्ता चुना.
भड़कीला रस्ता. `कला' का रस्ता. जिन बुर्जुआ मूल्यों से वह घनवाद के
दिनों में लड़ रहे थे-जिनका वह मखौल उड़ा रहे थे उन्हीं को उन्होंने अपनान शुरु
कर दिया. आने वाले वर्षों मे पिकासो का व्यक्तित्व एक `भयानक' रूप लेने वाला
था-कला बाजार इस रूप से उतने ही `भयानक' ढंग से आतंकित
होने वाला था. जैसा कि बर्जर ने अपने अध्ययन में संकेत किया है कि पिकासो
की कलाकृतियों का बाजार इतना विकृत हो चुका था कि ऐसी (अश्लील) हालत
में पहुंच गये जहां सिर्फ पेंटिंग बेचकर एक बढ़िया बंगला खरीदा जा सकता था.
कलाकृतियों के दाम बढ़ने के पीछे अमेरिकी और पश्चिमी समाज के कुछ खास
तरह के विकास थे जिनके कारण बहुत सारा पैसा कलाकृतियों पर खर्च किया जाने लगा.
कला बाजार की इरा लूट में पिकासो केवल अपने हस्ताक्षर करके भी बहुत पैसा प्राप्त
कर सकते थे. खूब काम करने की शक्ति तो उनके पास शुरु से ही थी. फिर अनेक
प्रकार की स्त्रियों के संपर्क में आकार वह अपनी कला की भयावह-बेसव्री ये बराबर
बाहर आते रहे. ढैरों कैनवासों के साथ.
घनवादी दौर के बाद पिकासो की कला-बर्जर के अनुसार-अपनी ऊंचाई केवल १९३२-४२
के दौर में पा सकी. द्वितीय विश्व युद्धे के बाद (पिकासो बाकायदा फ्रांसीसी साम्यवादी
दल के एक सदस्य हो गये थे) पिकासो की कला का ह्रास फिर से शुरु हुआ जिसकी परिणति
विषयों के अभाव के रूप में हुई. पिकासो ने पुराने समय की अनेक चर्चित और महान
कलाकृतियों का `अनुकरण' करना शुरू किया. एक रचनात्मक कलाकार के विकास
में इस `अनुकरण' का भी विशेष और सर्जनात्मक महत्व हो सकता है-कविता के
क्षेत्र में अमेरिकी कवि रॉबर्ट लॉवेल के `अनुकरण' इस बात की अच्छी मिसाल हैं- पर
पिकासो इन कला-~कृतियों में कुछ नया जोड़ न पाये और न ही नये ढंग से इनकी
व्याख्या में सफल हो सके.
दरअसल कला की दुनिया और प्रचार साधनों ने पिकासो को `ईश्वर' का दर्जा दे दिया
था और आधुनिक कला की अपनी ही शर्तो के अनुसार ईश्वर के लिए कोई खास जगह
नहीं थी. पिकासो के देवत्व से सारी दुनिया चमत्कृत होती रही आज भी हो रही है-
पर चीजें वहां बहुत सरल और सतही होने लगी थीं. आधुनिक कलाकार एक संत हो
सकता है, चोर हो सकता है, राजनीतिक कार्यकर्ता हो सकता है पर ईश्वर नहीं हो सकता.
पोकासो ने इस असंभव छवि को स्वीकार किया जिसने उनकी कला पर निषेधी प्रभाव
डाला. उनकी प्रतिभा को धुंधला किया. पिछे धकेला.
दरअसल पिकासो ने इतने अधिक चित्र बनाये है-इतनी तरह के चित्र बनाये हैं कि
उनकी `जीनियस' के सामने आत्मसमर्पण की इच्छा जरूर होती होगी.
इन असंख्य चित्रों में याद रखने लायक और ऐतिहासिक चित्र भी बहुत ज्यादा हैं.
बल्कि `गुएरनिक' जैसे चित्रों ने दुनिया भर को कलाकार की अद्भुत शक्ति से परिचित
कराया है. भले ही वहां कला की शक्ति सीमित ही रही हो. इस संदर्भ में बर्जर ने ठीक
ही सिकुएरोस की कलाकृति `चीख की प्रतिध्वनियां'(१९३७) को याद किया है जिसमें
युद्ध `बीसवीं शताब्दी' का है और उसके सामने कलाकार पीछे की तरफ नहीं जा रहा
बल्कि उसके इस्पाती यथार्थ का सामना कर रहा है.
जॉन बर्जर ने पिकासो की कला के बारे में जो मुख्य आपत्तियां गिनायी हैं उनकी हम एक
संक्षिप्त सूची बना सकते हैं (१) पिकासो की मानसिकता बुनि-~यादी रूप में यूरोप
के विरूद्ध थी-यूरोपीय नहीं थी. उसका स्वभाव सरल और आदिम था. (२) घनवाद
के दौर में पिकासो ने अपने को `रेडिकल' कला से जोड़ा. आधुनिक कला का सबसे
महत्वपूर्ण कला आंदोलन घनवाद है और भविष्य का कोई महत्वपूर्ण कला आंदोलन
धनवाद की उपलब्धियों से अपने आपको जोड़ने के लिए मजबूर है क्योंकि घनयाद
सही अर्थों में `अंतिम आशावादी आंदोलन' था. (३) `परेड' जैसे ये मुझपर पिकासो
ने अपने को बुर्जुआ मामन की मेसा में लगा. दिया और यह एक अंतहीन
सिलसिला था. (४) साम्यवादी आंदोलन `जीवन भर के अंतर्विरोधों' से पिकासो
को मुक्त नहीं कर सकता था और साम्यवादी दलों ने भी पिकासो की विश्वविख्यात छवि
और फाख्तों का सिर्फ इस्तेमाल ही किया: उनकी कला सोवियत संघ में वर्जित रही.
(५) पिकासो को आलोचना से मुक्त करना कभी उनके हित में नहीं रहा. उन्हों एक
तरह से `छूट' दे दी गयी जो किसी भी कलाकर्मी के लिए निर्वासन की स्थिति है.
(६) कला के इतिहास में अधिकांश बडे कलाकार वृद्धावस्था में अपनी रचनात्मकता
के नए और अद्भुत आयाम पा सके हैं. (माइकेल एंजेलो ले लेकर ब्राक, मातीस जैसे
असंख्य नाम हैं) जवकि पिकासो वृद्धावस्था में अत्यधिक सक्रियता के बावजूद कोई
उल्लेखनीय काम नहीं कर पाये.
जाहिर है कि बर्जर की आपत्तियां और आलोचना गहरी है. इसमें कोई शक नहीं कि पिकासो
के जीवन और कला को उन्होंने काफी सख्ती से देखा है. लेकिन हमारे समय के
`जीनियस' की परिभाषा- बर्जर के यहां-दूसरी ही है. ब्रेख्ट बारतोक, लेझे या लेनिन
वहां पर `जीनियस' है. पर बर्जर का विश्लेषण एक तो घनवादी आंदोलन को उसकी
ऐतिहासिक और क्रांतिकारी भूमिका प्रदान करता है (और क्योंकि यह आंदोलन मुख्यत:
पिकासो और ब्राक के मिलेजुले प्रयत्नों से जन्मा और आगे बढ़ा इसलिए पिकासो के
`जीनियस' रूप को अंतत: बर्जर भी स्वीकार करते है) और दूसरी बात यह कि
पिकासो, बर्जर के अनुसार, अपने आप को पतन से बचा सकते थे-अगर उन्होंने
एशिया या ऐसी ही किसी जगह को अपना केंद्र या प्रेरणास्रोत बनाया होता.
मुझे बर्जर का यह निष्कर्ष उचित नहीं पड़ा. एशिया, अफ्रीका या लातीनी अमेरिका
पिकासो को शायद नहीं बचा सकते थे. पिकासो ने अपने आप को जिस विशाल
राज्य का बादशाह बना लिया था उसमें चारों तरफ दंभी वाता-~वरण था और पिकासो
की नियति थी कि वे पेंट करें और मालामाल होते चले जायें. बीसवीं शताब्दी एक
`जीनियस' को खास तरह से परिभाषित करती है, तो वह `जीनियस' के ध्वंस
के भी रास्ते बनाती है. पिकासो इन्हीं रास्तों के कैदी बन गये.
दुनिया भर के कला आंदोलनों में पिकासो बराबर छाये रहे हैं. आधुनिक भारतीय
कला में कोई आलोचक हुसेन की कला और व्यक्तित्व का विश्लेषण बर्जर सरीखी
पैनी आंख से कर सकता है. इसके नतीजे निश्चय ही महत्वपूर्ण और उपयोगी होंगे.
पिकासो की असफलताएं केवल पिकासो की नहीं है: हमें यह नहीं भूलना चाहिए.
वे आधुनिक कला के सारे तंत्र से सबसे अधिक नाटकीय रूप में जुड़ी हुई हैं.
