<ःइन्डि ळिटेरटुरे><छ्हिल्ड्रेन्,स् ळिटेरटुरे><ंओनिस्ह भोब्><भेल्ल्गरियन् आउर् ऊप्ग्रह्><१९८५><ण्.भ्.ठ्><णेत् ढेल्हि><२९-४५><२००४><भोब्, ं-भेल्ल्गरिअन् आउर् ऊप्ग्रह्-छ्ळ्-औ>

मुगल वंश के आने पर भी विज्ञान और प्रौद्योगिकी का विकास और इसमें
अनुसंधान कार्य चलता रहा. ज्यामिति में मीर मोहम्मद हाशिम और मौलवी
मोहम्मद बरकत ने विद्वतापूर्ण ग्रंथ लिखे.
खगोलशास्त्र का अध्ययन विशेष रुप से महत्वपूर्ण समझा जाता था क्योंकि इसका-प्रयोग समय गणना और ग्रहण
जैसी विशेष ज्योतिष संबंधी भविष्यवाणी के लिए किया जाता था. दिल्ली के
सुल्तानों ने विशेषकर मुगल शासकों के शासनकाल में वैधशालाओं की स्थापना
हुई. लेकिन इस क्षेत्र में सबसे अधिक गौरवपूर्ण कार्य जयपुर नगर के
संस्थापक सवाई जयसिंह ने किया. सवाई जयसिंह ने जयपुर, दिल्ली, मथुरा,
उज्जैन और वाराणसी में भव्य राजगिरी-यंत्र-वैधशालाओं की श्रृंखला का
निर्माण कराया. इनहोंने यंत्रों के निर्माण में आम तौर से प्रयोग में आने
वाली धातुओं की अपेक्षा ईंट पत्थरों का प्रयोग अधिक पसंद किया क्योंकि
इनकी दृष्टि में धातु के यंत्र सूक्ष्म से सुक्ष्म शुद्ध गणना के लिए
उपयुक्त नहीं होते.
सवाई जयसिंह का प्रयत्न एक ऐसे निर्दोष यंत्र की
स्थापना में था जिससे ठीक ठाक समय मालूम हो सके और इसी कारण उस समय में
प्रचलित सूर्य-घड़ी और रेत घड़ी कैलेंडरों के अध्ययन में रुचि ली. अपने
इस अध्ययन के निष्कर्षो की तुलना उन्होंने आकाश में ग्रहों और उपग्रहों
की स्थिति से की. इस समय की उपलब्ध ज्ञान सामग्री को
एकत्र करने के प्रयत्न में सवाई जयसिंह ने अनेक ग्रंथों का संस्कृत में अनुवाद कराया और
प्रसिद्ध विद्वानों और खगोलशास्त्रियों को अपनी राजसभा में आमंत्रित
किया.
सवाई जयसिंह ने अपने इस नये ज्ञान को अवलोकन तालिकाओं में विभाजित किया
जिसको अपने `जुजे-जदीद-मुहम्मदशाही' नामक खगोलशास्त्रीय ग्रंथ में संकलित
किया.
अन्य खगोलशास्त्रियों ने भी इस क्षेत्र में अनेक महत्वपूर्ण अध्ययन किए.
इन में से एक मुल्ला फरीद मनाजम थे जिन्होंने शाहजहाँ के शासन-काल में एक
नक्षत्र संबंधी सारणी तैयार की.
मुगल काल में तांबे के बर्तनों पर कलई
करने का चलन काफी बढ गया था और वस्तुओं को सजाने के लिए सीसा मिश्रित
धातु बिडारी का प्रयोग किया जाता था. सफेद और रंगीन दोनों तरह के पेंट का
निर्माण किया गया.
एक और धातु जिसके प्रयोग से युरोप काफी समय तक अनभिज्ञ
रहा और भारत में जिसका प्रयोग सामान्य सी बात थी वह जस्ता थी.
मुगलकाल के बाद के वर्षो में जलयान निर्माण एक महत्वपूर्ण उद्योग बन गया
था और जहाज व्यापार के लिए समुद्री किनारों से सागर पार आते-जाते थी.
औषधविज्ञान में अनेक विषय लिये जाते थे. आज भी उस समय के जो उपलब्ध ग्रंथ
हैं उनमें विस्तृत और विशिष्ट प्रकार की सामग्री है. लड़ाईयों और परिवहन
के साधन के रुप में पशुओं का अत्यधिक महत्त्व था. इसलिए यह कोई आश्चर्य
नहीं औषधिशास्त्र के विद्वानों ने इनकी बीमारियों और उनके इलाज में विशेष
रुप से ध्यान दिया.
उस समय पथ्य पर विशेष ध्यान दिया जाता था, यह बात अनेक ग्रंथों में मिलती
है. इसके साथ चटनियों जैसे विशेष खाद्य पदार्थो और शर्बत जैसे पेय को
ध्यानपूर्वक बनाया जाता था. औषधीय ज्ञान, उनका वर्गीकरण और उनका भी इसी
युग से प्रचलित है.
मुगल कला के विशेष प्रेमी थे. राजदरबार के कलाकारों
द्वारा बनाई गई छोटी छोटी सुंदरतम कलाकृतियों के अतिरिक्त वास्तुकला का
मौलिक विकास भी विशेष रुप से हुआ. जब मुगलकालीन वास्तुशिल्पीय ने
पारंपरिक भारतीय सजावट के साथ गुंबदों और मेहराबो का निर्माण किया तो वे
एक नये रुप में ही निखरे.
 मुगलकालीन स्थापत्य कला में भारतीय और फारसी
शैली को मिलाकर एक नई मिश्रित शैली का निर्माण किया गया. इसके फलस्वरुप
बने भव्य भवनों में आज भी जो पूरी तरह दोषरहित भवन विश्व भर के पर्यटकों
को चकित करता है वह है ताजमहल. शाहजहाँ द्वारा निर्मित यह इमारत उस समय भी दुनियाँ के महान आश्चर्यों में से एक मानी जाती
थी और आज भी मानी जाती है. दूसरे मुगलकालीन भवन जैसे अकबर महान का बसाया
फतहपुर सीकरी भी उस समय की निर्माण शैली और प्रस्तर कारीगरी की एक
सर्वोतम उपलब्धि मानी जाती है. बलुआ पत्थर और संगमरमर की इन इमारतों में
जो नक्काशीदार सजावट की गई है वह निर्माण तकनीक की सफलता की कहानी है.
मुगल शासकों ने अपने लिए विशिष्ट प्रकार के उपवन और प्राकृतिक दृश्यों के
निर्माण के लिए कलाकारों को अपनी सेवा में रखा. इन उपवनों की वास्तविक
सुंदरता इनमें बनाए गये विशेष प्रकार के पानी के फव्वारों और कृत्रिम
झरनों में होती थी. उच्चस्तरीय कौशल और ज्ञान के साथ कृत्रिम जलाशयों और
जलप्रापातों नदियों और नालों,और तलाबों का निर्माण किया गया था. मुगलशासक
पानी का प्रयोग अपने महलों में भी करते थे. महलों में पानी के ऐसे
कृत्रिम चश्में बना रहे थे जिनमें से होकर पानी प्रत्येक कमरों और कक्षों
में से जाता था. इस प्रकार यह इस देश की भीषण गर्मी से बचने का उस समय का
एक प्रभाव शाली साधन था. राजमहलों में स्नानागरों का निर्माण भी अत्यधिक
बुद्धिमता से किया जाता था. उनमें ऐसे उपकरण लगाये जाते थे कि सम्राट के
मन मुताबिक और जरुरत के अनुसार उनमें से ठंडा और गर्म पानी मिल सके.
भारतीय आभूषण भी विश्व भर में प्रसिद्ध थे और भारतीय स्वर्णकारों की
प्रसिद्ध मुगलकाल में चरम सीमा पर थी क्योंकि प्रसिद्ध शासकों को विभिन्न
प्रकार के आभूषण पहनने का शौक था.
इस काल मे जीव जंतुओं और वनस्पति जगत में भी रुचि होती थी. जहांगीर के
शासनकाल में, विशेष रुप से, राजदरबार के चित्रकारों ने पशुओं,पक्षिओं,
पुष्पों और अन्य जीवित प्राणियों के विशाल सुंदर और ज्ञानवर्धक चित्र
बनाए.
भारत में ब्रिटिश सत्ताकाल में भी भारतीय वनस्पति जगत और जीव-जंतुओं की
ओर विशेष ध्यान दिया जाता रहा, परंतु अन्य क्षेत्र एक प्रकार से उपेक्षित
रहे. शिक्षा पर से शासकीय संरक्षण की समाप्ति से, मौलिक अनुसंधान और
अध्ययन में भी ह्रास हुआ. इसके बावजूद कि यह काल वैज्ञानिक और
प्रौद्योगिकी क्षेत्र में एक प्रकार से शुष्क था, कुछ विशिष्ट
प्रतिभाशाली व्यक्तियों ने अपनी विषम परिस्थितियों से जूझकर ज्ञान के
क्षेत्र में अपना योगदान दिया. जगदीशचन्द्र बोस ने उचित साधनों और
उपकरणों के अभाव में भी अपना कार्य जारी रखा और अंततः लघु रेडियो तरंगो
का निर्माण किया. विद्युत चुम्बकीय तरंगों के उनके प्रयोग मार्कोनी से
बहुत पहले किए गये थे. पौधे और उनके विकास पर नींद, भोजन, वायु, औषधि आदि
का प्रभाव डा. बोस का सबसे ज्यादा महत्वपूर्ण योगदान था. उन्होंने अपने
प्रयोगों के लिए अत्यधिक संवेदनशील उपकरणों का निर्माण किया.
सी. वी. रमण एक प्रतिभावान वैज्ञानिक थे. उन्होंने प्रकाश किरणों की
गुणधर्मिता तथा आकाश और समुद्र के रंगों की व्याख्या पर विशेष अध्ययन
किया. सी.वी. रमण को अपने अनुसंधान कार्यो पर १९३० में नोबल पुरस्कार
मिला. एस. रामानुजम एक असाधारण बुद्धि के गणितज्ञ थे. गणितीय सिद्धांतों
के क्षेत्र में उनके अनुसंधान के कारण उनको विश्व प्रसिद्ध सम्मान मिला.
इसी विदूत श्रृंखला में एक प्रसिद्ध वनस्पति और भूगर्भशास्त्री बीरबल
साहनी थे. उनका विषय क्षेत्र संपूर्ण वनस्पति शास्त्र था. इसमें पौधों के
जीवश्मों का अध्ययन होता है जो कोयलों और पैट्रोलियम जैसी खनिज संपत्ति
की जानकारी के लिए महत्वपूर्ण है.
ये तथा इस तरह की असाधारण प्रतिभा के अन्य व्यक्ति समाज में अपवाद रुप
में हुए. ब्रिटिश लोगों का स्वार्थ भारत में अपनी सत्ता को बरकरार रखना
और वाणिज्य संबंधी आवश्यकताओं तक हीं निहित था. उद्योगों को चलाने के लिए
कारीगरों की बहुत अधिक माँग थी तो सड़कों और रेलवे के निर्माण के लिए
मजदूरों की आवश्यकता भी कम न थी . सड़कों और रेलवे से न केवल व्यापार
करने में सुविधा होती थी, वरन ब्रिटिश साम्राज्य के दूर दराज के इलाकों
तक में प्रशासनिक नियंत्रण रखने में सहायता मिलती थी. लेकिन ऐसी नौकरियाँ
जहां पर निर्णय लेने की आवश्कता होती थी वे सब यूरोप के लोगों को ही दी
जाती थीं. जिन मिलों और उद्योगों से ब्रिटिश स्वार्थी की पुर्ति होती थी
उन्हीं में पूँजी का विनियोग होता था. ब्रिटेन केवल यही चाहता था कि भारत
इसके उद्योगों के लिए केवल कच्चा माल ही भेजता रहे और इसके निर्माताओं के
लिए भारत एक मंडी के रुप में ही बना रहे. इस प्रकार जिस विज्ञान और तकनीक
ब्रिटिश उद्योगों को लाभ रहा उन्हीं का विकास होता रहा.
 कृषि में भी उन्हीं फसलों पर विशेष ध्यान दिया जाता था जिनसे ब्रिटिश आवश्यकताओं की
पुर्ति होती थी. ये फसलें कपास, गन्ना, तंबाकू, नील, चाय, कहवा, नारियल
और तिलहन की थीं.
 चिकित्सा में भी हैजा, मलेरिया और प्लेग जैसी लाक्षणिक
बीमारियों के कारणों और इलाज पर जोर दिया जाता था. क्योंकि इन बीमारियों
से ही अधिकांश रुप से ब्रिटिश सेना और प्रशासनिक वर्ग के व्यक्ति मरते
थे.
भारतीय अनुसंधान और अध्ययन के लिए न तो कोई आर्थिक सहायता उपलब्ध थी और न
ही कोई प्रोत्साहन. भारतीय साधनों के आधार पर जो भी काम हुआ वह सब उन
ब्रिटिश विद्वानो ने किया जिनके पास धन का कोई अभाव नहीं था और जो
चिन्तारहित होकर अपना समय इस प्रकार के अध्ययनों में लगा सके.
 इस प्रकार जो भी प्रौद्योगिकीय विकास हुआ जैसे उत्पादन साधनों का आधुनिकीकरण,
कारखानों और मिलों की स्थापना, चाय और कहवा बगानों और आधुनिक बैंकिग
व्यवस्था का चलान आदि वह सब ब्रिटिश साम्राज्य की आवश्यकताओं को ध्यान
में रखकर किया गया.
इतना सब होते हुए भी विज्ञान और इंजीनियरी, कृषि, वनस्पतिशास्त्र और
चिकित्सा के क्षेत्र में भारत में ब्रिटिश विद्वानों ने भी महत्वपूर्ण
वैज्ञानकि और प्रौद्योगिक प्रगति की. श्रम साध्य और असाधारण प्रकार के
ब्रिटिश वैज्ञानिकों और तकनिशियनो ने भारत में निष्ठा, समर्पण, यर्थाथता
और अंततः एक ऐसी सुदृढ ढाँचे की विरासत छोड़ी जिस पर भारतीय अपनी
परंपराओं के अनुकूल और स्वतंत्र भारत की आवश्यकताओं के अनुसार एक नये
समाज का निर्माण और विकास कर सकें. १९४७ में भारत जब स्वतंत्र हुआ तब
आर्थिक रुप से यह पश्चिम पर निर्भर था. भारतीय मिलों में कपड़ा काफी
मात्रा में बनता था. भारतीय चाय और काफी जैसी वस्तुओं की माँग विश्वभर
में थी, लेकिन साबुन, मशीन, वाहन, डिब्बाबंद खाद्य पदार्थो जैसी आवश्यक
वस्तुओं का आयात ही किया जाता था. इंजिनियरी, नगर योजना, और वस्तुकला में
भी भारत पश्चिम पर ही निर्भर था. यहाँ की शिक्षा पद्धति भी ऐसी थी जिसकी
जड़ें विदेशी परिवेश में थी. यहाँ की संचार वयवस्था और वाणिज्य भी अपने
पुराने शासकों को ही लाभ पहूँचने वाली थी.
जब स्वतंत्र भारत में अपनी सरकार बनी तो पूरी आर्थिक स्थति की
पुनर्व्यस्था की समस्या मुँह बायें खड़ी थी. भारत की आवश्यकताओं और
परिस्थितयों के लिए अनुकूल वैज्ञानिक और तकनीकी अनुसंधान के प्रोत्साहन
के लिए विशेष संस्थाओं की स्थापना की गई. भारत के स्त्री-पुरुषों को इस
प्रकार का प्रशिक्षण दिया गया जिससे वे देश के विकास में उचित योगदान दे
सकें.
विज्ञान और प्रौद्योगिकी की महत्ता इस बात से स्पष्ट हो जाती है कि
स्वतंत्र भारत की प्रथम सरकार में `विज्ञान और प्राकृतिक साधनों' का अलग
से एक मंत्रालय बनाया गया और प्रधान मंत्री जवाहरलाल नेहरु ने इस
मंत्रालय का भार स्वयं अपने ऊपर लिया.
उपलब्ध क्षमताओं और नये प्रोत्साहन के कारण ३५ वर्षो के थोड़े समय में ही
भारत ने विश्व की वैज्ञानिक और टैक्रोलोजी की महानतम शक्तियों में तीसरा
स्थान प्राप्त कर लिया. इस कारण भारत कच्चे माल के मुख्य निर्यातक से अब
विश्व की सर्वाधिक औद्योगिक अर्थव्यवस्था बन गया था.
भारत ने अन्य विभिन्न क्षेत्रों में भी अभूतपूर्व प्रगति की. खगोलशास्त्र में प्राचीन
अध्ययनों के आधार पर ही आज के वैज्ञानिक अंतरिक्ष संबंधी अनुसंधान कार्यो
में लगे हैं. राष्ट्रीय विकास के कार्यक्रम का ही एक भाग अंतरिक्ष अभियान
में भारत की रुचि है. इसकी अनुसंधान उपग्रहों, दूरस्थ चेतना-साधनों
(रिमोट सैसिंग) को सहायता से प्राकृतिक साधनों का सर्वेक्षण तथा अंतरिक्ष
अध्ययनों के आधार पर जनसंचार माध्यमों का विकास ही इन अनुसंधानों का
लक्ष्य है. भारतीय अंतरिक्ष अनुसंधान केन्द्र के चार मुख्य संस्थान
बंगलौर, त्रिवेन्द्रम, श्रीहरिकोटा और अहमदाबाद में हैं जहाँ नये शोध और
प्रयोग किये जा रहे हैं. ऊपरी अयन मंडल की जानकारी प्राप्त करने के
उद्देश्य से सुदृढ़ राकेटों की श्रृखला का छोड़ जाना और उपग्रहों का
निर्माण भारतीय कार्यक्रमों की मुख्य उपलब्धि है. भारत में निर्मित
उपग्रहों में से दो तो आज भी अंतरिक्ष कक्ष में हैं. भारत के पहले उपग्रह
का नाम आर्यभट्ट ठीक ही रखा गया. चार वर्ष बाद १९७९ में छोड़े गये दूसरे
उपग्रह का नाम भास्कर रखा गया. भास्कर में पृथ्वी के अध्ययन के लिए कुछ
उपकरण भेजे गये और वे वहाँ जलविज्ञान, वनविज्ञान, समुद्र विज्ञान तथा
मौसम विज्ञान जैसे विषयों के बारे में सूचना भेजते हैं. एक तीसरा उपग्रह
रोहिणी भी अंतरिक्ष में भेजा गया है. नवीनतम उपग्रह एप्पल एक
भू-स्टेशन-दूरसंचार उपग्रह है और यह १९८१ में छोड़ा गया था. एप्पल एक
सर्वाधिक महत्वाकांक्षी योजना है और इसकी सफलता स्वदेशीय उपग्रह
पौद्योगिकी विकास में मील के पत्थर की तरह है.
थुम्बा राकेट प्रेक्षपण केन्द्र, जो भू-चुंबकीय भू-मध्यरेखा के समीप ही
स्थित है, केरल में है तथा इसे वायुमंडल के अध्ययन के लिए सुदृढ़ राकेट
प्रक्षेपण केन्द्र के रुप में अंतर्राष्ट्रीय स्तर पर स्वीकृति प्राप्त
है.
१९७९ में भारत ने अंतर्राष्ट्रीय मानसून प्रयोग `मानेक्स' में भाग लिया!
मानेक्स वायुमंडल और मौसम के अध्ययन के लिए किये गये विश्व कार्यक्रम का
ही एक भाग था. कुछ प्रयोगों के अंतर्गत राकेटों को ऊपर भेजकर सूचना
एकत्रित की गई तथा उपग्रह से आँकड़े प्राप्त किए गए.
पिछले दशक में तेल की कीमतों के बढ़ने से भारतीय वैज्ञानिकों ने इस मूल्यवान तरल पदार्थ के
नये साधनों को खोजने के प्रयासों में तेजी कर दी. तेल और प्राकृतिक गैस
आयोग (ओ.एन.जी.सी.) एक ऐसी सरकारी संस्था है जो १९५६ से तेल की शोध में
लगी हुई है. इसके प्रयत्नों के परिणाम स्वरुप तेल और गैस दोनों ही के नये
नये साधनों का प्रयोग किया गया. लेकिन इसकी सर्वाधिक आश्चर्यजनक उपलब्धि
समुद्र के अंदर से तेल शोध के लिए बंबई में समुद्र के किनारे विशालकाय
तैरते प्लेटफार्मो के स्थापना है. बंबई हाई के नाम से प्रसिद्ध अरब सागर
के इन तेल कुओं से कच्चा तेल और गैस निकाली जाती है जो समुद्रगत पाइपों
द्वारा किनारे तक लायी जाती है.
भारत नाभिकीय शक्ति का उपयोग शांतिपूर्ण उद्देश्यों के लिए करने का
इच्छुक है. भारत का यह प्रथम नाभिकीय
