<छोम्मेर्चे.><ःअन्डिच्रङ्ट्स् ' ईन्डुस्ट्र्य्><आनोन्><ख्रिस्हि ऊपज् ंअन्डि शमच्हर्><१९९०><ख्रिस्हि ऊपज् ंअन्डि शमिटि><ईन्डोरे><९ टो ११><२१००><आनोन् - ख्रिस्हि ऊपज् ंअन्डि शमच्हर् - ईईई><ढ्हनन्जय् ख्र्.>

गर्मी में पशुओं के लिए उत्तम चारा : मक्का
-सतबीर सिंह पूनिया तथा कृष्णचन्द्र बिश्नोई
 कृषि विद्यालय हिसार
-----------------------------------------------------------------------------
विभिन्न उद्देश्यों के लिए पशु-पालन भारतीय कृषि का एक मुख्य हिस्सा है.
भारतवर्ष में ५० प्रतिशत से अधिक पशुओं की आवश्यकतानुसार चारा नहीं मिल पाता.
हरे चारे की आवश्यकता और उत्पादन का यह अन्तर गर्मियों के महीने (अप्रैल जून) तक
और भी बढ़ जाता है. सिंचाई सुविधाओं में बढ़ौतरी के साथ-साथ दाने की माँग भी बढ़
गयी हैं और चारे के अधीन क्षेत्रफल कम होकर अनाज वाली व नकदी फसलों के अन्तर्गत
बढ़ गया है. इसलिए चारे वाले फसलों के अन्तर्गत क्षेत्रफल बढ़ना भी मुश्किल है
इस समस्या के समाधना हेतु प्रति एकड़ चारा उत्पादन बढ़ाएं. सिचित क्षेत्रों में
खरीफ व रबी फसलों के बीच के समय में चारे की एक अतिरिक्त फसल ली जा सकती है.
मक्का शीघ्र बढ़ने वाला ज्यादा पैदावार देने वाला, सभी तत्वों से भरपूर चारा है.
मक्का में चारे का उत्पादन बढ़ाने के लिए निम्नलिखित शस्य क्रियाओं को अपनाएँ.
उन्नत किस्म का चुनाव
यद्यपि चारे के लिए कोई खास किस्म की सिफारिश नहीं है परन्तु प्रयोग से यह सिद्ध
हो चुका है कि किसी भी संकर या कम्पोजिट किस्म की दूसरी पीढ़ी देशी किस्मों की
अपेक्षा चारे की अधिक पैदावार देती है.
बिजाई का समय
फसल की बीजाई अप्रैल के प्रथम सप्ताह में पूरी कर लेनी चाहिए. बिजाई से पहले
सिंचाई करें. बिजाई पोरा विधि से करके खूड से खूड का फासला ३० से.मी. रखें.
बीज की मात्रा
पर्याप्त पौधों की संख्या के लिए बीज की दर का अधिक महत्व है. पौध संख्या पूरी
करने के लिए पानी की उपलब्धि के अनुसार प्रति एकड़ २०-२५ किलो बीज प्रयोग करें.
सिंचाई
गर्मी की ऋतु में ज्यादा तापमान के साथ-साथ ज्यादा वाष्पीकरण व उत्सर्जन होने के
कारण मक्का की फसल में सिंचाई का बहुत ज्यादा महत्व है. अत: पहली सिंचाई बिजाई
के २०-२५ दिन बाद दें. इसके बाद १०-१२ दिन के अन्तर पर फसल को सिंचित करते रहें.
खाद की मात्रा
अनाज वाली फसल होने के कारण मक्का की फसल में खाद डालने पर बहुत अच्छे परिणाम
मिलते हैं. चारे वाली फसल के लिए ७५ कि. ग्रा. सिंगल सुपर फास्फेट व ३३ किलो
यूरिया प्रति एकड़ के हिसाब से बिजाई के समय डाले. इसके बाद पहली सिंचाई पर भी
१६ किलो यूरिया डालें.
बिजाई के ६० दिन बाद फसल की कटाई कर लें. इस अवस्था में काटे गए पौधों में सबसे
ज्यादा तत्व होते हैं और अधिक पैदावरा मिलती हैं. (कृ.ज.से. सभार)
 सामयिक लेख
 मिट्टी की जांच का यही समय है
फसलों की उपज भूमि में उपलब्ध पोषक तत्वों पर निर्भर है. अच्छी फसल पैदा करने के
लिए भूमि में पर्याप्त मात्रा में पोषक तत्वों का होना अति आवश्यक है. भूमि में
कौनसा पोषक तत्व कितना कम है यह भूमि स्वयं नहीं बता पाती और यह जानने के लिए
मिट्टी की जांच के आधार पर देशी व रासायनिक खादों से अच्छी पैदावार मिल सकती है.
साथ ही साथ भूमि की उपजाऊ शक्ति भी सुधारी जा सकती है.
जांच के लिए नमूना कैसे लें?
हर एक खेत की मिट्टियों में भिन्नता होती है. मिट्टी का नमूना सारे खेत का
प्रतिनिधित्व करने वाला होना चाहिए. गलत तरीके से लिये यये नमूने से न केवल समय
नष्ट होता है, उचित सुझाव व ठीक परिणाम भी नहीं मिलता. सतह छ: इंच तक का नमूना
लेना चाहिए. एक एकड़ भूमि से आठ-दस स्थानों से एकत्रित इन नमूनों की अच्छी तरह
मिलावें एवं इसमें से करीब एक किलो मिट्टी जांच के लिए सूचना पत्र के साथ भेजें.
विस्तृत जानकारी के लिए अपने क्षेत्र के कृषि विस्तार अधिकारी अथवा कृषक सलाहकार
प्रकोष्ठ, जवाहरलाल नेहरू कृषि विश्वविद्यालय, जबलपुर से सम्पर्क किया जा सकता
है.
मिट्टी का नमूना मिट्टी परीक्षण प्रयोगशाला, मृदा विज्ञान विभाग एवं कृषि रसायन
शास्त्र विभाग, ज.ने.कृ.वि.वि. जबलपुर को सीधे भी भेजा जा सकता है.(ज. ने. कृ.
वि. वि.)
भूजल स्तर तेजी से घटा
-------------------------
इस वर्ष पानी का स्तर काफी तेजी से घटा है. अब अधिकांश खोदे जा रहे नलकूपों को
चार सौ फुट तक गहरा करना पड़ रहा है. संभाग के पांचों जिलों के लिये करीब पौने
छह करोड़ रुपये स्वीकृत किये गये हैं.
लोक स्वास्थ्य यांत्रिकी विभाग के प्रवक्ता ने बताया कि संभाग में जल स्तर पहले
की तुलना में दो गुना से भी अधिक घट जाने से खनन कार्य में कुछ कठिनाइयाँ अवश्य
आ रही हैं, पर लोक स्वास्थ्य यांत्रिकी विभाग इस प्रयास में है कि संभाग के सभी
ग्रामीण एवं नगरीय क्षेत्रों में पेयजल का हल खोजा जाये.
संभाग में ५ हजार ८४१ आबाद ग्रामों में से इस वर्ष ५ हजार ५१४ ग्राम समस्या मूलक
घोषित किये गये है. वहीं ५५ स्तरीय क्षेत्रों में पेयजल संकट हैं. इन क्षेत्रों
में पेयजल व्यवस्था के लिये ५ करोड़ ७३ लाख रुपये राज्य शासन द्वारा स्वीकृत
किये गये हैं.
संभाग के ५ हजार ३६८ समस्या मूलक गाँवों में अप्रैल अंत तक एक या अधिक नलकूप,
हेडपम्प अथवा पावर पम्प स्थापित कर पेयजल की व्यवस्था की गई. संभाग में १३
हजार ६४४ हेडपम्प स्थापित थे. उनमें से कुछ जल स्तर के नीचे चले जाने के कारण
बन्द हो गये हैं. विगत ३० अप्रैल तक १२ हजार १२२ हेंडपम्प चालू हालत मे थे उनमें
से १ हजार ५२२ हेंडपम्प बन्द हो चुके हैं. उनमें आवश्यकतानुसार सुधार कार्य करके
पुन: प्रारम्भ करने के प्रयास किये जा रहे हैं. मार्च में संभाग में ४४५ नलकूपों
का खनन तथा अप्रैल में ६८२ नलकूपों का खनन किया गया. नलकूप खनन को द्रुतगति की
मशीनें ३५ केलिक्स मशीने कार्य कर रही हैं. वर्तमान में ६ सौ ७ सौ नलकूप खनन का
कार्य किया जा रहा है. संभाग में पेयजल के लिये ३४० नल-जल योजनाएं क्रियान्वित
की गई जिनमें से २८९ नल जल योजनाएँ चालू हैं. ५१ नल जल योजनाएँ जल स्त्रोत अथवा
नलकूप सूख जाने से बन्द हैं.
संभाग के नगरों में नदी, नलकूपों खुले कुओं आदि से पेयजल व्यवस्था की जा रही है.
पूरे संभाग में पेयजल उपलब्ध कराने के लिए ग्रामीण क्षेत्रों को ४७३ लाख तथा
नगरीय क्षेत्रों को एक सौ लाख रूपये रुपये स्वीकृत किये गये हैं. इस राशि में से
उज्जैन जिले के ग्रामीण अंचलों के लिये ७३ लाख तथा नगरीय क्षेत्र के लिये १५ लाख
रुपये स्वीकृत किये गये हैं. देवास जिले के ग्रामीण एवं नगरीय क्षेत्र के लिये
८३ लाख शाजापुर जिले के ग्रामीण तथा नगरीय क्षेत्र के लिये १२० लाख, रतलाम जिले
के ग्रामीण एवं नगरीय क्षेत्र के लिये १३५ लाख, मंदसौर जिले के ग्रामीण एवं
नगरीय क्षेत्र के लिए १४७ लाख रुपये पेयजल व्यवस्था के लिये स्वीकृत किये गये
हैं.
 रबी की प्रमुख तिलहनी फसलों का उत्पादन
 -के. के पालीवाल
दलहन वैज्ञानिक, कृषि महाविद्याल, सीहोर (म. प्र.)
इस वर्ष कुछ जिलों को छोड़कर म. प्र. के अन्य जिलों में वर्षा औसत हुई है. उन्नत
कृषि विधियाँ एवं तकनीक का उपयोग करके तिलहनी फसलों का उत्पादन बढ़ाने के लिए
कुछ जरूरी सुझाव इस प्रकार है-
प्रश्न - रबी की तिलहनी फसलों के लिए खेत की तैयारी कैसे करें ?
उत्तर - वर्षा पर निर्भर क्षेत्रों में यह आवश्यक है कि भूमि में नमी का अच्छी
तरह संरक्षण किया जाये जिससे वर्षा के पानी का समुचित उपयोग किया जा सके. वर्षा
में समय पाकर हल बक्खर एवं पाटा चलाकर सम्पूर्ण नीदा को स्पष्ट कर डालें. ढेले
फोड़कर जमीन समतल कर ले सिंचित अवस्था में खरीफ की फसल काटने के
एक माह बाद भी जमीन की किस्म के अनुसार जुताई करें.
प्रश्न - बोवनी करने के पूर्व बीज की सफाई एवं छनाई कैसे करें एवं भूमि उपचार
आवश्यक होने पर क्या करें?
उत्तर - बोवनी के लिए उपयुक्त चलनी से छानकर साफ बीज ले. उससे छोटे कटे-फटे
रोगयुक्त बीज तथा दूसरी किस्म के बीज अलग हो जाएँगे. शुद्ध बीज बोने को
मिलेगा एवं एक एकड़ में वांछित पौध संख्या प्राप्त होगी उपज औसत ठीक आयेगी.
खेतों में दीमक का प्रकोप हो वहाँ अंतिम बखरानी के समय १० प्रतिशत वी.एच.सी. या
५ प्रतिशत एल्ड्रिन पाउडर २५ किलो प्रति हेक्टर से मिट्टी में अच्छी तरह अलसी
बोई जाती है. कुसुम के साथ चना, जौ, गेहूँ की मिश्रित खेती की जा सकती है एवं
शरदकालीन गन्ने के साथ भी.
प्रश्न - रबी तिलहनी फसलों के बीच की ज्यादा उत्पादन वाली उन्नत किस्में कौन सी
हैं?
उत्तर - निम्न उन्नत किस्में हैं-
(१) अलसी-टी ३१७; जवाहर ५५२, आर १५, हीरा. (२) कुसुम जवाहर कुसुम जे.एस.एफ-१.
(३) सूर्यमुखी-जवाहर सूर्यमुखी (जे.एस.एन.-१). (४) सरसों तथा राई-वरुणा एवं एल
५९०४.
 अब इत्र भी बनता लहसुन से
 -सौरभ
-------------------------------------------------------------------------------
आयुर्वेद में पृथ्वी पर उपलब्ध खाद पदार्थों को स्वाद के आधार पर ६ श्रेणियों
में रखा है लहसुन (लासुन) का स्वाद इन ६ स्वादों से भिन्न है इसलिये इसे धरती का
नहीं बल्कि स्वर्ग के देवताओं का प्रिय खाद्य माना जाता है. एक पौराणिक प्रसंग
के अनुसार तो लहसुन की उत्पत्ति 'अमृत' से हुई है. समुद्र मंथन से प्राप्त
अमृत को जब राहु चुपके से गटक रहा था तब भगवान विष्णु ने तत्काल चक्र से इसकी
गर्दन काट दी. गले तक पहुंची अमृत की कुछ बूदें गर्दन कटते ही धरती पर आ गिरी.
यही बून्दें लहसुन के पौदे के रूप मं पल्लवित हुई.
विश्व के अन्य देशों में भी 'लहसुन' के चमत्कारों की चर्चा हजारों वर्ष से हो
रही है. ऐतिहासिक ग्रन्थों के अनुसरा रोम और ग्रीस में लहसुन ५ हजार वर्ष पूर्व
से ही खाया जाता रहा है. यहाँ के निवासी इसे शक्ति, सौंदर्य और बुद्धि की वृद्धि
करने वाला मानते थे. साथ ही सिर दर्द एवं दांत दर्द होने पर लहसुन के अर्क की
मालिश को रामबाण औषधी माना जाता था. फ्रांस में तो आज भी 'लहसुन' को सौंदर्य और
स्वास्थ्य का रखवाला माना जाता है. पेरिस के उत्तर में बैल्जियम की सीमा से लगा
हुआ एक गांव है 'ओरलो'. ओरलो में प्रतिवर्ष दिसंबर माह में एक विश्व स्तरीय
लहसुन मेला आयोजित किया जाता है. इस मेले में इलाके की सबसे सुन्दर युवती का चयन
होता है. अर्थात चुनी जाने वाली सुन्दरी को प्रतिमाह लगभग ४-५ किलो तक लहसुन
खाने होते हैं. हर सुन्दरी सदा सुन्दर रहना चाहती है और इसलिये वह इतने लहसुन
खुशी-खुशी खा लेती है. इस संदर्भ में अन्य देशों की प्रति व्यक्ति प्रति वर्ष खपत का
अवलोकन करने से कई रोचक तथ्यों का पता चलता है. सर्वाधिक लहसुन खाने वालों मे
थाई देश के नागरिकों का नाम सर्वोपरि है. यहाँ प्रति व्यक्ति प्रति वर्ष १० किलो
लहसुन की खपत होती है. अमेरिका में प्रति वर्ष प्रति व्यक्ति की खपत है ७००
ग्राम मगर हमारे देश का हाल तो और भी बुरा है यहाँ प्रति व्यक्ति वर्ष केवल १००
ग्राम लहसुन की ही खपत है.
लहसुन सिर्फ रसोईघरों और औषधा-~लयों में ही उपयोगी है ऐसी बात नहीं है. खेतों
में हानिकारक कीटाणुओं को नष्ट करने से लेकर रणभूमी में घायल सैनिकों के घावों
को पकने से बचाने तक के लिये 'लहसुन' ने अपनी सेवाएं मानवता को अर्पित कर रखी
हैं. प्रथम विश्व युद्ध को दौरान मिश्र देश की सेनाओं ने लहसुन के अर्क का
प्रयोग अपने सैनिकों के घाव धोने के लिये किया था.
लहसुन की खेती भी अपने आप में बेहद सरल तरीके से भारी मुनाफा कमाने का साधन है.
अमेरीका के केलिफोर्निया प्रदेश का एक छोटा-सा जिला है 'गिलोरी' यहाँ के लगभग
सारे किसान अपने खेतों में लहसुन ही उगाते हैं. पिछले वर्ष इस जिले में पैदा हुए
लहसुन की कीमत किसानों को कितनी मिली थी ? कल्पना कीजिए. आपकी कल्पना थोथी हो
जायेगी जब पता चलेगा कि उन्हें ५० करोड़ रुपया मिला था.
लहसुन के विभिन्न उपयोगों के बारे में दुनिया के कई देशों में कई तरह के प्रयोग
चल रहे हैं.
जिस तरह चन्द्रमा में भी दाग है. इस तरह लहसुन में भी एक अवगुण है वह है उसकी
'गन्ध'.
मगर 'लहसुन' पर दुर्गन्ध के आरोप का जवाब दिया है 'गिलोरी' के उन किसानों ने जो
'लहसुन' को ही अपना सर्वस्व मानते हैं. पिछले वर्ष गिलोरी में हुई लहसुन
प्रदर्शनी में सबसे अधिक आकर्षण की वस्तु थी 'गार्लिका' के इस इत्र की खुखबू
इतनी मादक थीं कि सूंघने वाले 'हिना' और 'कस्तूरी' को भी भूल गये.
 अमेरिका में गोबर गेस से चलने वाला बिजली संयन्त्र
गोबर से चलने वाला पहला व्यापारिक बिजलीघर अमेरिका में चालू हो गया है. इसके
मालिक और संचालक हैं कैलिफोर्निया के एल्टेट एजेन्ट विलियम पैरिश. यह बिजलीघर
इसी साल के आरम्भ में शुरू हुआ.
अलेसेंटो, कैलिफोर्निया के नजदीक स्थित मेस्किट लेक रिसोर्स रिकवरी प्रोजेक्ट
नाम का यह बिजलीघर प्रति घण्टे साढ़े १७ मेगा-~वाट बिजली पैदा करता है, जो
१५,००० घरों में बिजली देने के लिये काफी हैं. यह अपनी अधिकतम सप्लाई ३० साल के
ठेके के अंतर्गत दक्षिण कैलिफोर्निया में एडिसन शहर को देता है.
हर रोज इस बिजलीघर में ९०० टन गोबर पहुंचाया जाता है जो आसपास के क्षेत्रों से
एक डालर प्रतिटन के हिसाब से खरीदा हुआ होता है. यह कार्बनयुक्त गोबर २-३ महीने
धूप में सुखाया जाता है और बाद में इसे १५०० डिग्री फेरेनहीट पर चलाकर संयंत्र
की टरबाइन चलाने के लिये भाप पैदा की जाती है.
श्री विलियम पैरिश केवल ३६ साल के हैं. उन्हें उम्मीद है कि गोबर जलाने के
उपरान्त जो राख बची रहती है, उसे वे सड़कें बनाने के काम के लिये बेच सकेंगे
यद्यपि उनकी कम्पनी ने अभी मुनाफा कमाना शुरू नहीं किया है. लेकिन श्री पैरिश
वैकल्पिक ऊर्जा से चलने वाला संयंत्र स्थापित करने की योजना बना रहा है. इसमें
सफल कटाई के बाद बचा भूसा जलाया जायेगा.
