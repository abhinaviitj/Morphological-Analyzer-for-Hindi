<शोचिअल् श्चिएन्चे><ःओमे श्चिएन्चे><ष्.. शदेन><फ्रबन्ड्ह् खे शिड्ड्हन्टे><१९८९><खिटब् ंअहल्><णेत् ढेल्हि><१८० टो १८५><२७००><शदेन - फ्रबन्ड्ह् खे शिड्ड्हन्ट.>

अभिप्रेरणाओं के वर्ग (छ्लस्सेस् ओङ् ंओटिवटोर्स्)--मनुष्यों को अनेक बातों
से उत्प्रेरणा प्राप्त होती है. इन्हें दो वर्गों में रखा जा सकता है:
(१) वित्तीय अभिप्रेरणाएँ, (२) अवित्तिय अभिप्रेणाएँ. दोनों प्रकार की
अभिप्रेरणाओं का विवेचन नीचे किया जा रहा है--
(१) वित्तीय अभिप्रेरणाएँ (ञिनन्चिअल् ंओटिवटोर्स्) --मुद्रा हमारे
जीवन-यापन की आवश्यकताओं की तुष्टि तो करती ही है, साथ-ही-साथ सामाजिक
स्तर का प्रतीक भी होती है. मुद्रा से हम एक विशेष जीवन-स्तर के
प्रतीक-स्वरूप वस्तुओं को क्रय करते हैं. अधिकांश धनी व्यक्ति कम मुद्रा
से भी अपना जीवन-निर्वाह कर सकते हैं, किन्तु उस दशा में वे ऐसे वस्त्रों
तथा आवासों के प्रयोग से वंचित हो जायेंगे जिनके कारण वे अपने आसपास के
समाज में प्रभावी तथा प्रतिष्ठित माने जाते हैं. अत: प्रत्येक व्यक्ति के
लिये वित्तीय अभिप्रेरणाएँ बहुत महत्वपूर्ण होती हैं.
दूसरी ध्यान देने की बात यह है कि कर्मचारीगण अपने वेतन की मूल राशि की
उतनी चिन्ता नहीं करते जितनी की अन्य कर्मचारियों को प्राप्त होने वाली
तुलनात्मक राशि की चिन्ता करते हैं. किसी कर्मचारी का वेतन जीवन-यापन के
लिये आवश्यक राशि से कितना ही अधिक क्यों न हो, किन्तु यदि उसका वेतन
अन्य समवर्गी कर्मचारियों की तुलना में कम हैं तो उसमें असन्तोष जागृत
होता है. जीवन-यापन की आवश्यकताओं का स्तर भी विभिन्न समाजों में
पृथक-पृथक् हो सकता है. एक भारतीय के लिये जो वेतन पर्याप्त समझा जाता
है, एक अमरीकन के लिये वही नितान्त अपर्याप्त सिद्ध होता है. विकसित
देशों के निवासी जिन वस्तुओं को आवश्यक समझते हैं; यथा बिजली, मोटर,
फ्रिज, टेलीविजन आदि; विकासशील देशों के निवासियों के लिये वे विलासिता
की वस्तुएँ होती हैं. अत: वित्तीय अभिप्रेरणाओं के रूप तथा अन्तर्सम्बन्ध
बहुसंख्यक तथा अत्यन्त जटिल हैं और प्रत्येक व्यक्ति उनके विषय में
पृथक्-पृथक् दृष्टिकोण से विचार करता है.
(२) अवित्तीय अभिप्रेरणाएँ (णोन्-ङिनन्चिअल् ंओटिवटोर्स्)--अवित्तीय
अभिप्रेरणाओं के तीन रूप हो सकते हैं: (अ) व्यक्तिगत, (ब) सामूहिक तथा
(स) कम्पनी-सम्बन्धी.
(अ) व्यक्तिगत अवित्तीय अभिप्रेरणाएँ--मनुष्य के रूप में कर्मचारियों की
अनेक आवश्यकताएँ होती हैं जिन्हें सन्तुष्ट न कर पाने से मानव-जीवन का
अधिकांश आनन्द नष्ट हो जाता है तथा जीवन व्यर्थ प्रतीत होने लगता है. अत:
मनुष्य विभिन्न प्रकार से विभिन्न मात्रा में इन आवश्यकताओं को संतुष्ट
करने का प्रयत्न करता है. भोजन, वस्त्र, आवास तथा यौन प्राथमिक
आवश्यकताएँ हैं तथा अपने कार्य द्वारा वित्त अर्जित करके इन्हें संतुष्ट
किया जा सकता है. किन्तु इनके अतिरिक्त अन्य अवित्तीय आवश्यकताएँ, यथा
धर्म, सर्जन, सद्भावना, मानसिक शांति, सुरक्षा आदि भी कम महत्वपूर्ण नहीं
हैं. स्वयं हमारा कार्य अनेक प्रकार की अवित्तीय आवश्यकताओं की पूर्ति
करता है, यथा कारीगरी, कलात्मक तथा रचनात्मक प्रवृत्ति, महत्व तथा
उपलब्धि की भावना आदि.
(ब) सामूहिक अवित्तीय अभिप्रेरणाएँ--सामाजिक आचार-व्यवहार भी अनेक
उत्प्रेर-~णाओं को जन्म देते हैं. अन्य लोग हमारे तथा हमारे कार्य के
विषय में क्या सोचते हैं, इनका इस पर बहुत प्रभाव पड़ता है. प्राथमिक
आवश्यकताओं, यथा भोजन, वस्त्र, आवास तथा यौन के क्षेत्र में भी हमारा
आचरण अन्य व्यक्तियों की स्वीकृति अथवा अस्वीकृति से बहुत कुछ प्रभावित
होता है. मनुष्य का जीवन जैसे-जैसे सुसंस्कृत होता जाता है,
समूह-उत्प्रेरणाओं की शक्ति बढ़ती जाती है. प्रबन्धकों को चाहिए कि वे
यथासम्भव समूह-उत्प्रेरणाओं का प्रयोग करके कर्मचारियों के आचरण को
श्रेष्ठतर तथा वांछनीय बनाने का प्रयत्न करें.
(स) कपंनी-संबंधी अवित्तीय अभिप्रेरणाएँ--प्रत्येक कर्मचारी किसी न किसी
संस्था में कार्य करके अपनी आवश्यकताओं को संतुष्ट करता है. प्रबन्धकों
का यह कर्तव्य होना चाहिये कि वे कर्मचारियों के मन में यह भावना दृढ़
करें कि उनकी संस्था उन्हें अपनी आवश्यकताओं की तुष्टि करने का सर्वोत्तम
अवसर प्रदान करती है. उन्हें यह सिद्ध करने का प्रयत्न करना चाहिये कि
अन्य कोई भी संस्था उन्हें इतने उत्तम ढंग से अपनी आवश्यकताओं को संतुष्ट
करने का अवसर प्रदान नहीं कर सकती.
चूंकि मनुष्य को कार्य करना ही पड़ता है, अत: वह यह चाहता है कि उसके
कार्य का वातावरण परम संतोषजनक हो. इसका अर्थ यह नहीं है कि खेल की भाँति
कार्य भी आनन्द-~दायक होना चाहिये. किन्तु कार्य सन्तोषजनक अवश्य होना
चाहिये. विचारशील पुरुषों का शताब्दियों से यह मत रहा है कि कठिन परिश्रम
मनुष्य को परम संतोष प्रदान करता है. विचारक और श्रमिक दोनों ही इस
विचारधारा के समर्थक हैं. किन्तु अधिकांश प्रबंधक इस परम सत्य से लाभ
उठाने में असमर्थ रहते हैं. प्रत्येक व्यवसाय में ऐसे अनेक कार्य होते
हैं जो मनुष्यों की कुशलता, कल्पना व महत्वाकांक्षा को चुनौती दे सकते
हैं और जिन्हें पूरा करने से परम संतोष प्राप्त किया जा सकता हैं. यह सच
है कि अधिकांश कार्य उबाने वाले तथा अरुचि-~कर भी होते हैं, किन्तु
उन्हें मशीनों द्वारा किये जाने का प्रयास किया जा सकता है. कर्मचारी
स्वयमेव उत्तम कार्यविधियों की खोज कर सकते हैं तथा नयी मशीनों को चलाने
की योग्यता प्राप्त कर सकते हैं.
अभिप्रेरण के चरण (श्टेप्स् ओङ् ंओटिवटिओन्)--कर्मचारियों को अभिप्रेरित करने
के लिये प्रबन्धकों को अग्रलिखित दो बातों पर ध्यान देना पड़ता है: (१)
अभिप्रेरणा की कार्यविधि, अर्थात क्या करना चाहिये, इसे निश्चित करना;
(२) अभिप्रेरण के नियम, अर्थात् क्या करना चाहिये, उसे कब और कैसे किया
जाये. ये दोनों कार्य साथ-साथ किये जाते हैं, किन्तु विषय-बोध की सुविधा
के लिये उनका पृथक-पृथक् विवेचन अभीष्ट है.
(१) अभिप्रेरण की कार्यविधि--अभिप्रेरण कार्यवाही के प्रमुख चरण
निम्नलिखित हैं--
(अ) अभिप्रेरण चाहने वाली परिस्थितियों का ज्ञान--अभिप्रेरण कार्यवाही का
प्रथम चरण उसकी आवश्यकता का ज्ञान प्राप्त करना है. चूंकि प्रत्येक
कर्मचारी को किसी न किसी मात्रा में अभिप्रेरण की आवश्यकता होती है, अत:
प्रमुख समस्या यह है कि किस व्यक्ति अथवा समूह को किस मात्रा में, किस
प्रकार के व किस समय अभिप्रेरण की आवश्यकता है. अत: अभिप्रेरण चाहने वाली
परिस्थितियों का ज्ञान प्राप्त करने के लिए कर्मचारियों को व्यक्तिगत
विभिन्नताओं पर ध्यान देना आवश्यक है. व्यक्तिगत विभिन्नताओं का आधार
मनुष्यों की रुचियों तथा उद्देश्यों की भिन्नताएँ हैं. किसी विशेष
अभिप्रेरण के प्रति सभी मनुष्यों की प्रति-~क्रियाएँ एक-सी नहीं होतीं.
उदाहरणार्थ, भोजन की आवश्यकता सभी मनुष्यों को होती है, किन्तु विभिन्न
व्यंजनों के प्रति उनकी प्रतिक्रियाएँ एक-सी नहीं होतीं; किसी को चावल
पसन्द होता है, किसी को गेहूँ; किसी को नमकीन अच्छा लगता है; किसी को
मीठा आदि.
परिस्थिति की जाँच करते समय व्यक्ति तथा समूह दोनों को ध्यान में रखना
चाहिये. व्यक्ति प्राय: समूह के सदस्य के रूप में कार्य करते हैं तथा
समूह द्वारा प्रभावित होते हैं. उदाहरणार्थ, कार्यालय के कर्मचारी
कार्यशाला के कर्मचारियों से भिन्न प्रकार सोचते और अनुभव करते हैं; कुशल
और अकुशल कर्मचारियों के दृष्टिकोण में भिन्नता होती है; पर्यवेक्षकों
तथा अधीनों के दृष्टिकोण भिन्न-भिन्न होते हैं, आदि. अत: अभिप्रेरकों को
व्यक्तियों की समूह-~भिन्नताओं तथा भावनाओं के अन्तरों का ज्ञान प्राप्त
करना चाहिए. कभी-कभी कर्मचारी-~गण विरोधी भावनाओं से ग्रस्त रहते हैं,
यथा अधिकांश कर्मचारी कार्य के प्रति निष्ठावान् होते हुए भी समूह-निष्ठा
के कारण हड़ताल करने को बाध्य हो सकते हैं. इसी प्रकार चिड़चिड़े तथा
कुष्ठाग्रस्त कर्मचारियों के साथ व्यवहार करते समय भी बड़ी सतर्कता की
आवश्यकता होती है. प्रबन्धकों के लिए परिस्थित्यात्मक जाँच अत्यन्त कठिन
होते हुए भी थोड़ी सावधानी रखने से अत्यन्त रुचिकर तथा संतोषप्रद हो सकती
है.
(ब) अभिप्रेरण के यन्त्रों का विकास--किसी व्यक्ति अथवा समूह की
अभिप्रेरणात्मक आवश्यकताओं का ज्ञान प्राप्त करने के बाद प्रबन्धकों को
विशिष्ट अभिप्रेरण-यन्त्रों के चुनाव व प्रयोग का कार्य करना पड़ता है.
इसके लिए उनके पास अभिप्रेरण-यंत्रों की सूची उपलब्ध रहनी चाहिए. यह सूची
पहले से तैयार कर लेनी चाहिए तथा विभिन्न स्रोतों से प्राप्त
अभि-~प्रेरणात्मक विधियों की सूचना के आधार पर इसमें निरन्तर वृद्धि करते
रहना चाहिए. प्रबंधकों को अपने अनुभव से, दूसरों के अनुभव से तथा
कर्मचारी-विभाग के अनुभव से यह निश्चित करना चाहिए कि कौन-सी अभिप्रेरक
विधियां, किन कर्मचारियों के लिए, किन परिस्थितियों में प्रभावोत्पादक
सिद्ध होती हैं.
(स) अभिप्रेरण के यन्त्रों का चुनाव या प्रयोग--अभिप्रेरण-सम्बन्धी सबसे
महत्वपूर्ण चरण अभिप्रेरण-योजना का चुनाव, प्रयोग-विधि, प्रयोग का समय व
स्थान आदि निश्चित करना है. किसी विशेष परिस्थितियों में कौन-सी
अभिप्रेरण-विधि अपनाई जाये, यह निश्चित करने के लिए अनेक बातों पर विचार
करना होता है, यथा किसे अभिप्रेरित किया जाना है, भूतकाल में कौन-सी विधि
सफल या असफल सिद्ध हुई है, इस सम्बन्ध में कुछ पूर्व-अनुभव है या नहीं,
क्या अन्य कर्मचारी भी सम्बन्धित है या नहीं, प्रयोग में लाई जाने वाली
अभिप्रेरण-~विधि के लिए किस प्रकार की कुशलता, साधन व प्रबन्धकों के समय
की आवश्यकता होगी, आदि.
अभिप्रेरण की विधि निश्चित हो जाने के बाद उसके प्रयोग का विचार करना
चाहिए. किसी उत्तम कार्य के लिए कर्मचारी की प्रशंसा करनी है, केवल इतना
निश्चित करना ही पर्याप्त नहीं है, अपितु कौन से शब्दों का प्रयोग किया
जायेगा, किस ढंग से उन्हें कहा जायेगा, किस प्रकार के हाव-भाव प्रकट किये
जाएँगे, आदि बातों पर विचार करना भी महत्व-~पूर्ण होता है. अन्त में यह
निश्चित करना चाहिए कि कहां और कब अभिप्रेरित किया जायेगा. कुछ कर्मचारी
अन्य व्यक्तियों की उपस्थिति में प्रशंसित होना चाहते हैं, कुछ प्रकाश
में अपना पसन्द नहीं करते. कर्मचारियों को किसी उत्तम कार्य के लिए
प्रतिफल या प्रशंसा अतिशीघ्र मिलनी चाहिए, विलम्ब करने से अभिप्रेरण का
प्रभाव नष्ट हो जाता है.
(द) अभिप्रेरण के परिणाम की जाँच--अभिप्रेरण का अतिम चरण अनुवर्तन है.
अनुवर्तन का आशय यह जाँच करना है कि किसी विशेष अभिप्रेरण-विधि के प्रयोग
के परि-~णामस्वरूप कर्मचारी वास्तव में अभिप्रेरित हुआ है या नहीं,
अर्थात् वह अधिक उत्पादन, कम लागत, अधिक निष्ठा आदि के लिए प्रयत्नशील
हुआ है या नहीं. यदि कर्मचारी अभिप्रेरित न हुआ तो अभिप्रेरणा की अन्य
विधियों का प्रयोग करना चाहिए. अनुवर्तन का दूसरा लाभ यह है कि इसके कारण
भविष्य के लिये सीख मिलती है जिससे भविष्य में अभिप्रेरण-कार्य में
सहायता होती है.
(२) अभिप्रेरण के नियम (षुलेस् ओङ् ंओटिवटिन्ग्)--अभिप्रेरण-कार्य करते समय
अभिप्रेरक को निम्नलिखित आधारभूत नियमों का पालन करना चाहिए--
(इ) स्वार्थ तथा अभिप्रेरण (शेल्ङ्-इन्टेरेस्ट् अन्ड् ंओटिवटिओन्)--अभिप्रेरण
मनुष्यों के स्वार्थ पर आधारित होता है. स्वार्थपरता व्यक्ति को लालची
बनाती है, अत: इसे अनुचित माना जाता है. किन्तु स्वार्थपरता
बुद्धिमत्तापूर्ण भी हो सकती है. यह तब होता है जब व्यक्ति यह अनुभव करने
लगता है कि अपने व्यक्तिगत हित-साधन के लिए उसे अन्य व्यक्तियों के
हित-~साधन में भी सहायता करनी चाहिए. स्वार्थपरता जीवन का मूल आधार है.
इस सत्य की उपेक्षा नहीं की जा सकती. अत: प्रबंधकों को मानव-स्वार्थों के
विषय में अधिक से अधिक ज्ञान प्राप्त करना चाहिए, ताकि उनके प्रेरणात्मक
प्रयत्न अधिक न्यायसंगत, प्रभावी तथा संतोष-~जनक हो सकें.
(इइ) उपलब्धनीयता (आट्टइनबिलिट्य्)--अभिप्रेरण के लक्ष्य इस प्रकार के
होने चाहिए जो कर्मचारियों द्वारा सरलतापूर्वक उपलब्ध किये जा सकें. इसका
आशय यह नहीं है कि लक्ष्य आसानी से तुरन्त प्राप्त हो जाने चाहिए. कुछ
लक्ष्यों, यथा उच्च पद, सम्मानित कार्य आदि को प्राप्त करने में अनेक
वर्षों तक प्रयत्न करना पड़ सकता है. किन्तु परिश्रम तथा निष्ठापूर्वक
कार्य करने से उनकी प्राप्ति में सन्देह नहीं होना चाहिए. प्रत्येक दशा
में उचित प्रयत्नों द्वारा ही लक्ष्य प्राप्त होने चाहिए. उत्प्रेरक
प्रतिफलों की प्राप्ति भी उचित समय के भीतर ही होनी चाहिए. विलम्ब होने
से अभिप्रेरण का प्रभाव नष्ट हो जाता है.
(इइइ) आनुपातिक प्रतिफल (फ्रोपोर्टिओनटे षेतर्ड्स्)--उत्तम
अभिप्रेरण-~प्रणाली में कर्मचारियों को विभिन्न समयों में अपने
कार्य-परिणामों के अनुसार उचित अनुपात में प्रतिफल प्राप्त होना चाहिए.
अभिप्रेरण-कार्यों तक प्रतिफलों में विविधता होना भी आवश्यक है.
उदाहरणार्थ, विक्रेताओं को अभिप्रेरित करने के लिए कभी नवीन उत्पादनों की
बिक्री, कभी विक्रय-मात्रा में वृद्धि, कभी ग्राहकों की संख्या में
वृद्धि कभी ग्राहकों से सम्पर्कों आदि के सम्बन्ध में प्रतियोगिताएँ
आयोजित की जानी चाहिए. इनके प्रतिफलों में भी विविधता होनी चाहिये, यथा
एक समय विजेता विक्रेता तथा उसकी पत्नी को किसी मनोरंजक स्थान पर
छुट्टियां बिताने की सुविधा देना; दूसरे समय विजेता विक्रेता को नई कार
या उसकी पत्नी को रेफ्रीजरेटर दिया जाना; तीसरे समय विजेता के बेटे के
लिए छात्रवृत्ति का प्रबन्ध किया जाना आदि.
किसी विशेष व्यक्ति को उत्प्रेरित करने के लिये प्रबंधक को
अभिप्रेरण-विधियों में निरन्तर परिवर्तन करने के लिये प्रयत्नशील रहना
चाहिये, यथा किस समय वेतन में वृद्धि करना किसी अन्य पदोन्नती करना अथवा
कार्य घंटों में कमी करना आदि. इसके लिए सावधानीपूर्वक अध्ययन तथा मनन की
आवश्यकता होती है जो अत्यन्त रोचक तथा लाभप्रद हो सकता है.
(इव्) मानव-तत्व (ठ्हे ःउमन् ऐलेमेन्ट्)--मनुष्य संवेदनशील तथा विचारशील
प्राणी है. अत: कर्मचारी-सम्बन्धों में मानव-भावनाओं का महत्वपूर्ण स्थान
है. कर्मचारियों का धार्मिक, सामाजिक, राजनैतिक, आर्थिक तथा मनोवैज्ञानिक
व्यक्तित्व कर्मचारी-प्रबन्ध में मानव-तत्व कहलाते हैं. इनकी अभिव्यक्ति
सामूहिक अथवा व्यक्तिगत प्रतिक्रियाओं के रूप में होती है. ये तत्व
परिवर्तनशील भी हैं तथा प्रबन्धकीय निर्णयों तथा व्यावसायिक घटनाओं
द्वारा शान्त अथवा उत्तेजित होने हैं. इस प्रकार प्रबन्धकों को एक सगुण,
परिवर्तनशील तथा अमूर्त तत्व के साथ व्यवहार करना पड़ता है. अत:
प्रबन्धकगण तथ्यों, तर्कों तथा निर्णयों की दृष्टि से सही होते हुए भी
कर्मचारियों को अभिप्रेरित करने मे इस कारण असफल हो सकते हैं कि वे उनकी
भावनाओं को समझने में त्रुटि करते हैं तथा अपने विषय में उन्हें गलत
धारणाएँ बनाने का अवसर देते हैं. अभिप्रेरण प्रदान करने की सफलता का मूल
रहस्य मानव-तत्व को समझने तथा उसके साथ सही व्यवहार की चतुरता में है.
(व्) व्यक्ति और समूह का सम्बन्ध (ईन्डिविडुअल्-घ्रोउप् षेलटिओन्स्हिप्)--अभि-~प्रेरण
सदैव व्यक्ति तथा समूह सम्बन्धी धारणाओं पर आधारित होना चाहिए.
कुछ काल पूर्व तक अधिकांश प्रबन्धक अपने अधीनों को
केवल व्यक्तिगत आवश्यकताओं तथा आकांक्षाओं को ध्यान में रखकर ही
अभिप्रेरक विधियाँ अपनाते थे. किन्तु मनुष्य पर समूह-धारणा का भी
पर्याप्त प्रभाव पड़ता है. वह प्राय: ऐसा आचरण नहीं करना चाहता जो उसके
साथियों, पड़ो-~सियों या समाज द्वारा सम्मान की दृष्टि से नहीं देखा
जाता. अत: अभिप्रेरक विधियों का प्रयोग करते समय प्रबन्धकों को यह ध्यान
में रखना चाहिए कि कर्मचारियों का समूह उन विधियों को किस दृष्टि से
देखता है. ऐसी कोई भी वेतन-वृद्धि-योजना या उच्च पद की लालच जिसे स्वीकार
करना समूह की दृष्टि से वर्गद्रोह समझा जाता हो, अभिप्रेरणात्मक नहीं हो
सकते. ऐसे सभी अभिप्रेरक प्रयत्न जो समूह-धारणा के विपरीत होते हैं, असफल
सिद्ध होते हैं. अत: प्रबन्धकों को अग्रलिखित दो बातों पर विशेष ध्यान
देना चाहिए: (अ) ऐसी अभि-~प्रेरक विधियों का प्रयोग करना जो समूह-धारणा
के विपरीत न हो; (ब) समूह-धारणाओं में परिवर्तन करने का प्रयत्न करना.
(वि) प्रबन्ध-सिद्धान्त (ंअनगेमेन्ट् ठ्हेओर्य्)--अन्त में यह कहा जा सकता है
कि प्रबंधकों के अभिप्रेरणात्मक प्रयत्न सदैव ठोस प्रबन्ध-सिद्धांतों पर
आधारित होने चाहिए. अभिप्रेरण के लिए आकर्षक व्यक्तित्व होना आवश्यक नहीं
है. किन्तु यह सच है कि प्रबंधकों का आचरण कर्मचारियों पर पर्याप्त
प्रभाव डालता है. उत्प्रेरण का कार्य केवल यही तक सीमित नहीं है, बल्कि
इसमें कर्मचारियों का सावधानीपूर्वक चुनाव से लेकर उनकी आवश्यक-~ताओं तथा
विशेषताओं का अध्ययन तक शामिल है. उत्तम नियोजन, प्रभावी सगठंन, उचित
निर्देशन तथा व्यापक नियंत्रण-क्रिया के प्रमुख अंग हैं. अभिप्रेरण-कला
पूर्णतया प्रकृति-प्रदत्त देन नहीं है, इसे सीखा जा सकता है तथा इसमें
परिवर्तन तथा विकास किया जा सकता है. परिश्रम तथा अध्ययन से यह अत्यन्त
लाभप्रद हो सकती है. वह ऐसी कला है जिसे वे सब व्यक्ति जो इसके लिए उचित
समय, विचार, प्रयत्न तथा सही मार्ग अपनाने के इच्छुक हों, संतोषजनक सफलता
के साथ प्रयोग कर सकते हैं.
अधीन कर्मचारियों के अभिप्रेरण की विधियां (ंओटिवटिन्ग्
शुबोर्डिनटेस्)--किसी चालू संस्था में प्रबंधकों का कार्य लक्ष्य
निर्धारित करना, वर्तमान तथा भावी सामग्री तथा मानवीय साधनों की व्यवस्था
करना तथा कर्मचारियों से एक निश्चित स्तर का कार्य सम्पन्न करना है.
कार्य का स्तर न्यूनतम, अधिकतम तथा सामान्य हो सकता है. कर्मचारियों को
उचित स्तर के कार्य के लिए अभिप्रेरित करने के लिए प्रबंधकों को स्वयं
उचित प्रकार अभि-~प्रेरित होना आवश्यक है. ऐसा होने पर ही वे अन्य
कर्मचारियों में उद्देश्य-प्राप्ति की आकांक्षा जागृत कर सकते हैं.
प्रबंधकों की नेतृत्व-कुशलता, मानव-आचरण का ज्ञान तथा अधीनों की
आवश्यकताओं तथा संतोषक स्रोतों का ज्ञान उन्हें कर्मचारियों को
अभिप्रेरित करने में सहायता पहुंचाते हैं. कर्मचारियों के अभिप्रेरण के
लिए प्राय: अग्रलिखित विधियाँ अपनाई जाती हैं--
(१) पारितोषिक तथा दण्ड-व्यवस्था (षेतर्ड् अन्ड् फुनिस्न्मेन्ट् श्य्स्टेम्स्)--प्रत्येक
कम्पनी अपने अस्तित्व तथा विकास के लिए अपनी
अन्तर्बाह्रा परिस्थितियों पर कुछ न कुछ नियंत्रण तथा प्रभाव रखना चाहती
है. परिस्थितियों पर नियंत्रण रखने की सफलता अथवा विफलता प्रबन्धकों
द्वारा लिए गये निर्णयों पर निर्भर होती है. अत: प्रत्येक कम्पनी इस
प्रकार का तन्त्र अपनाने की चेष्टा करती है जिससे उसके प्रबन्धकों के
निर्णय वांछित प्रकार के हो सकें. कुछ प्रमुख तन्त्र-विधियांॅ अग्रलिखित
हैं: कर्मचारियों की भरती तथा पदोन्नति में सावधानी; कर्मचारियों के
शिक्षण, प्रशिक्षण तथा परामर्श की व्यवस्था; अनुशासनिक कार्य-~वाही करने
का अधिकार, मौद्रिक पारितोषिक प्रणाली, यथा वेतन, बोनस, पेन्शन तथा अन्य
अनुलाभ.
पारितोषिक तथा दण्ड व्यवस्था का सदैव न्यायसंगत प्रयोग किया जाना प्राय:
सम्भव नहीं होता. यद्यपि अधिकांश कम्पनियों में काफी हद तक इस व्यवस्था
का उचित प्रकार प्रयोग किया जाता है, तथापि प्रबन्धकों के कार्य को
मूल्यांकित करने का कोई ठोस तथा उचित मापदण्ड न होने के कारण पूर्ण
सावधानी रखने पर भी कभी-कभी न्याययुक्त व्यवहार नहीं हो पाता. पारितोषिक
अथवा दण्ड हेतु तथ्यों का मूल्यांकन व विश्लेषण एक अतिजटिल समस्या है.
अत: इसमें अत्यन्त सावधानी रखनी चाहिए.
(२) अनौपचारिक पारितोषिक (ईन्ङोर्मल् षेतर्ड्स्)--औपचारिक
पारितोषिक-~प्रणालियों के उपोत्पादक के रूप में अनौपचारिक पारितोषिक का
विकास हुआ है. अनौपचारिक पारितोषिक का आशय कम्पनी की सामग्री तथा
सुविधाओं का औपचारिक आवश्यकताओं की सीमा से अधिक प्रयोग करना है, यथा
कार्यालय के चपरासी से घर का काम कराना, कम्पनी के ड्राइवर से निजी कार
चलवाना, अपने लिये विदेश-यात्रा का प्रबन्ध कर लेना आदि. इस प्रकार के
लाभ प्राप्त करना वास्तव में चोरी के काम हैं, क्योंकि संस्था की औपचारिक
प्रणाली इसे मान्यता प्रदान नहीं करती. अत: अधिकांश अधिकारी इसे किसी न
किसी बहाने उचित ठहराने का प्रयत्न करते हैं. सम्माननीय तथा शक्तिशाली
अधिकारी, जो असामान्य सेवायें संपादित करते हैं, प्राय: बिना आक्षेप उक्त
प्रकार की चोरी करने की स्थिति में होते हैं.
अनौपचारिक पारितोषिक प्राय: आसामान्य सेवाओं के लिए ही स्वीकृति किये
जाते हैं, किन्तु कभ-कभी वे अन्य कारणवश भी प्रदान किये जाते हैं, यथा
(१) ऐसी वेतन-वृद्धि के बदले में, जो कि स्वीकृत नहीं की जा सकती;
(इइ) अरुचिकर तथा कम सम्माननीय कार्य करने के बदले में; (इइइ) राजनैतिक पराज्य
हो जाने के बदले में; (इव्) असंतुष्ट सहयोगियों तथा अधीनों को शान्त करने
के लिये; तथा (व्) अनौपचारिक पारितोषिकों को परस्पर मिल-बांटकर उपभोग करने
में, आदि.
इस प्रकार स्पष्ट है कि कम्पनियों में कर्मचारियों के अभिप्रेरण हेतु
अनेक प्रलोभन होते हैं जिनका उचित प्रकार प्रयोग किया जा सकता है. किन्तु
इन प्रलोभनों का प्रयोग करते समय उनकी लागत तथा लाभ में सदैव समन्वय
स्थापित करने का प्रयत्न करना चाहिए.
(३) अनुशासन (ढिस्चिप्लिने)--अनुशासन का आशय किसी संस्था में ऐसी
परिस्थियों की विद्यमानता से है जिसके कारण व्यवस्थित ढंग से कार्य
सम्पन्न होता है तथा संस्था के कर्मचारी कुछ सीमा तक अपनी निजी
आवश्यकताओं तथा इच्छाओं का दमन करते हुए संस्था की आवश्यकताओं को महत्व
देते हैं. प्रत्येक संस्था में उच्चकोटि का अनुशासन होना अनिवार्य है.
अनुशासन तथा मनोबल में अन्तर है. मनोबल वह प्रवृत्ति है जो कर्मचारीगण उस
परिस्थिति के प्रति दर्शाते हैं जिसके लिए अनुशासन आवश्यक होता है.
