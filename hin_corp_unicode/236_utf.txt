<औङ्ङिचिअल् अन्ड् ंएडिअ ळन्गुअगेस्><आड्मिनिस्ट्रटिवे><आनोन्><षेपोर्ट् ८५ - ८६ ऐद्टेर्नल् आङ्ङइर्स्><१९८६><घोव्ट् ओङ् ईन्डिअ ंइन्. ओङ् ऐद्ट्. आङ्ङ्.><णेत् ढेल्हि><४४ टो ४८><२२००><आनोन् - षेपोर्ट् ८५ - ८६ ऐद्टेर्नल् आङ्ङ्.>

नामीबिया और दक्षिण अफ्रीका की स्थिति संयुक्त राष्ट्र और गुट-निरपेक्ष
आंदोलन दोनों में विचार-विमर्श के लिए सक्रिय विषय बने रहे. उन्होंने
नसाऊ में "चोगम" की कार्रवाई को भी अपने अधिकार में रखा. गुट-निरपेक्ष
आंदोलन समन्वय ब्यूरो के मंत्री स्तरीय असाधारण बैठक में, जो २१ अप्रैल,
१९८५ तक नामीबिया के प्रश्न पर नई दिल्ली में हुई, नामीबिया में
"अंतरिम-सरकार" के स्थापना करने के दक्षिण अफ्रीका के निर्णय की निन्दा
करते हुए एक विवरण पारित करने के अतिरिक्त नामीबिया संबंधी महत्वपूर्ण
घोषणा तथा कार्य योजना पारित की गई. इस सम्मेलन के अनुसरण में सुरक्षा
परिषद ने नामीबिया के प्रश्न विचार करने के लिए १० से १९ जून १९८५ तक
तत्काल बैठक बुलाई. नई दिल्ली बैठक के इस निर्णय के उत्तर में कि
सुरक्षा परिषद के विचार-विमर्श उच्च स्तर पर किये जाएं, गुट-निरपेक्ष
देशों के १८ मंत्रियों ने इस परिषद को संबोधित किया. सुरक्षा परिषद ने
सितंबर १९८५ में लुआंडा में "नाम" मंत्री स्तरीय सम्मेलन में लिए गए
निर्णयों की अनुवर्ति कार्रवाई के रूप में इस विषय पर एक बार फिर
विचार-विमर्श किया. यद्यपि सुरक्षा परिषद की पहली बैठक ने एक
संकल्प पारित किया जिसमें दक्षिण अफ्रीका को यह चेतावनी दी गई कि यदि
संयुक्त राष्ट्र के संकल्पों का क्रियान्वयन न किया गया तो सुरक्षा
परिषद् को इस चार्टर के अन्तर्गत समुचित उपाय करने पर विचार करना पड़ेगा,
परन्तु सुरक्षा परिषद को इस चार्टर के अन्तर्गत समुचित उपाय करने पर
विचार करना पड़ेगा, परन्तु सुरक्षा परिषद की दूसरी बैठक में यू. के. और
संयुक्त राज्य अमरीका के, जिन्होंने पहले संकल्प के बारे में मतदान में
भाग नहीं लिया, वीटो के कारण गुट-निरपेक्ष संकल्प पारित न किया जा सका.
महासभा इस विषय पर समान रूप से चिन्तित थे और इस विषय पर जिनमें नामीबिया
की स्वाधीनता के बारे में विचार करने के लिए १९८६ में महासभा का विशेष
अधिवेशन बुलाने की मांग करते हुए एक संकल्प शामिल है, छह संकल्प पारित
किए. दक्षिण अफ्रीका के ३६ जिलों में दक्षिण अफ्रीका की सरकार द्वारा
आपात-कालीन स्थिति घोषित करने के कारण जुलाई, १९८५ में सुरक्षा परिषद की
एक और बैठक हुई. इस बैठक में सदस्यों से अनुरोध किया गया कि वे दक्षिण
अफ्रीका के विरुद्ध उपाय करें जिनमें सभी नए निवेशों का स्थान, खेलकूद
एवं संस्कृति संबंधों के क्षेत्र में प्रतिबंध, गारंटी प्राप्त निर्यात
ऋण तथा नाभिकीय क्षेत्र में नए सम्पर्कों और कम्पयूटर उपकरणों के जो
दक्षिण अफ्रीका की सेना तथा पुलिस प्रयोग कर सकती है, सारी बिक्री पर
निषेध शामिल है. २७ जुलाई, १९८५ को "नाम" समन्वय ब्यूरो की तत्काल बुलाई
गई बैठक में भी आपात की घोषणा करने पर विचार किया गया. नामीबिया मसले और
दक्षिण अफ्रीका में अश्वेत बहुमत के विरुद्ध अफ्रीका के दमनकारी उपायों
पर विचार करने के लिए "नाम" समन्वय ब्यूरों ने इस अवसर पर कई बैठकें की.
दक्षिण अफ्रीका की जनता के लिए भारत की चिन्ता पर स्वयं प्रधान मंत्री ने
बल दिया था जब उन्होंने संयुक्त राष्ट्र में पृथग्वासन संबंधी समिति की
विशेष बैठक को संबोधित किया. नसाऊ में प्रधान मंत्री ने पृथग्वासन शासन
के विरुद्ध व्यापक अधिदेशात्मक प्रतिबंध लगाने की मांग की और दक्षिण
अफ्रीका संबंधी राष्ट्रमंडल सहमति पर बातचीत करने के लिए सहायता की. इस
महत्वपूर्ण मसले पर भारत के सशक्त रवैये के कारण सम्मेलन दक्षिण अफ्रीका
के मसले को टाल न सका और यह सप्ताहान्त में समापन के विचार-विमर्शों में
भी प्रबल रहा.
समीक्षाधीन वर्ष के दौरान भारत का प्रतिनिधि राजनैतिक बंदी संबंधी कृतिक
बल, महिलायें एवं बच्चे संबंधी कृतिक बल का सदस्य और दक्षिण अफ्रीका
संबंधी संयुक्त राष्ट्र शैक्षिक एवं प्रशिक्षण कार्यक्रम की सलाहकार
समिति का भी सदस्य बना रहा.
महासभा के ४० वें अधिवेशन में पृथग्वासन के मसले पर विचार-विमर्श
मुख्यतया पृथग्वासन के खिलाफ गठित विशेष समिति की रिपोर्ट पर आधारित था.
सात प्रारूप प्रस्तावों का प्रारूप विशेष समिति द्वारा तथा दो अन्य
प्रारूप प्रस्तावों का प्रारूप फिनलैंड और स्वीडन द्वारा तैयार किया गया
था. एक प्रस्ताव वीटों के बिना स्वीकार कर लिया गया (दक्षिण अफ्रीका के
लिए संयुक्त राष्ट्र न्यास निधि) अन्य आठ प्रस्तावों को बहुमत के जरिये
स्वीकार कर लिया गया.
आलोच्य वर्ष के दौरान अंगोला पर दक्षिणी अफ्रीका के आक्रमण के परिणामत:
चार अलग-अलग सुरक्षा परिषद प्रस्ताव स्वीकार किए गए. २० जून, १९८५ को
सर्वसम्मति से स्वीकृत प्रस्ताव ५६७ (१९८५) के जरिए, दक्षिणी अफ्रीका की,
उसके द्वारा अंगोला पर किए गए हमले और ऐसे हमलों की तैयारी के लिए
नामीबिया के अन्तरराष्ट्रीय क्षेत्र का इस्तेमाल किए जाने के कारण निन्दा
की गई. २० सितम्बर, १९८५ को सर्वसम्मति से स्वीकृत प्रस्ताव ५७१ (१९८५)
के जरिए, दक्षिणी अफ्रीका की, उसके द्वारा अंगोला पर लगातार और
पूर्वनियोजित सशस्त्र हमला किए जाने तथा उसके द्वारा उस देश की प्रभुसता
तथा क्षेत्रीय अखण्डता का खुल्लमखुल्ला उल्लंघन करने के कारण निन्दा की
गई थी. ७ अक्तूबर, १९८५ को भी सर्वसम्मति से स्वीकृत प्रस्ताव ५७४ (१९८५)
के जरिये दक्षिण अफ्रीका की अंगोला पर बराबर हमला करते रहने के कारण कड़े
शब्दों में निन्दा की गई; सभी देशों से अपील की गई कि वे सुरक्षा परिषद्
प्रस्ताव ४१८ (१९७७) के तहत दक्षिण अफ्रीका के विरुद्ध लगाये गये हथियार
प्रतिबन्ध को पूर्णतया कार्यान्वित करें तथा प्रस्ताव ५७१ के अनुसरण में
स्थापित जांच आयोग, जिसके सदस्य आष्ट्रेलिया, मिस्र, और पेरू हैं, से
अनुरोध किया गया कि वह दक्षिण अफ्रीका के हमले के परिमाणत: हुए नुकसान के
मूल्यांकन के संबंध में अपनी रिपोर्ट शीघ्र दें. इस विषय पर चतुर्थ
सर्वसम्मत प्रस्ताव ५७७ (१९८५) के जरिये सुरक्षा परिषद् ने अपनी जांच
आयोग की रिपोर्ट का समर्थन किया और यह मांग की कि दक्षिण अफ्रीका द्वारा
अंगोला पर किए गए हमले के कारण अंगोला में जो जान-माल की हानि हुई है,
दक्षिण अफ्रीका उसकी पूरी तथा पर्याप्त रूप से क्षतिपूर्ति करें.
बोत्सवाना के अनुरोध पर, सुरक्षा परिषद् ने, बोत्सवाना पर दक्षिण अफ्रीका
द्वारा किए गए हमले पर विचार-विमर्श के लिए २१ जून, १९८५ को अपनी तत्काल
बैठक बुलाई. परिषद् ने सर्व-~सम्मति से प्रस्ताव ५६८ (१९८५) स्वीकार
किया, जिसके जरिये दक्षिण अफ्रीका की, उसके द्वारा बोत्सवाना की राजधानी
पर १४ जून, १९८५ को अनावश्यक सैनिक हमला करने की वजह से कड़ी निन्दा की
गई.
आलोच्य वर्ष के दौरान मध्य अमरीकी क्षेत्र में भी स्थिति गम्भीर तथा
अस्थिर बनी रही. निकारागुआ के अनुरोध पर सुरक्षा परिषद ने ८ मई से १० मई
तक मध्य अमरीकी क्षेत्र की "अत्यधिक गम्भीर स्थिति" पर विचार-विनिमय
किया. भारत के प्रतिनिधि ने ९ मई, १९८५ को इस बात पर जोर दिया कि
केन्द्रीय अमरीकी क्षेत्र में, सीमाओं का अतिक्रमण करने, दूसरे देशों में
हस्तक्षेप करने तथा एक दूसरे को डराने धमकाने अथवा बल प्रयोग की धमकी
देने संबंधी नीतियों अथवा किसी भी प्रकार के उत्पीड़न के होते हुए वहां
शांति स्थापित नहीं हो सकती. भारत ने इस क्षेत्र में स्थायी शांति कायम
करने की दिशा में कांटाडोर ग्रुप द्वारा किए गए प्रयासों का समर्थन किया.
निकारागुआ के अनुरोध पर सुरक्षा परिषद् ने १० दिसम्बर, १९८५ को बैठक की.
निकारा-~गुआ ने यह शिकायत की थी कि अमरीकी द्वारा निकारागुआ पर हमले की
कार्यवाही बढ़ा दिए जाने से वहां अत्यधिक गम्भीर स्थिति उत्पन्न हो गई
है. भारत ने निकारागुआ के साथ सहानुभूति प्रदर्शित करने के लिए अन्य गुट
निरपेक्ष देशों के साथ विचार-विमर्श में हिस्सा लिया. कोंटाडोरा के देशों
में कोई समझौता नहीं होने की वजह से सुरक्षा परिषद् को विचारार्थ कोई
प्रस्ताव पेश नहीं किया जा सका और विचार-विमर्श बिना किसी निष्कर्ष पर
पहुंचे समाप्त हो गया. इसी प्रकार, इस मसले पर महासभा द्वारा
विचार-विमर्श के दौरान भी कोई सर्वसम्मत प्रारूप प्रस्ताव तैयार नहीं
किया जा सका और इस प्रकार महासभा इस मद पर कोई कार्यवाही नहीं कर सकी.
संयुक्त राष्ट्र संघ ने एक बार फिर अफगानिस्तान के मसले पर विचार-विमर्श
किया और एक प्रस्ताव पारित किया, जिसके पक्ष में १२२ मत पड़े और विपक्ष
में १९ तथा १२ सदस्य तटस्थ रहे. भारत ने पिछले वर्षों की भांति ही मतदान
में भाग नहीं लिया. भारतीय प्रतिनिधि ने इस बात की आवश्यकता पर फिर जोर
दिया कि इस क्षेत्र में तनाव को बढ़ने से रोका जाए और तनाव को समाप्त
करने के लिए कारगर उपाय किए जाएं. उन्होंने सभी संबंधित पक्षों से अपील
की कि वे प्रत्यक्ष रूप से संबंधित पक्षों के बीच बातचीत के जरिए इस
समस्या का कोई राजनैतिक हल ढूंढने की दिशा में काम करें.
महासभा में कम्पूचिया की स्थिति पर भी विचार-विमर्श हुआ. हालांकि भारत
सहित बहुत से शिष्टमंडलों ने "जनतांत्रिक कम्पूचिया" के अधिकारों पर अपनी
आपत्तियां उठाई परन्तु उसके अधिकारों को चुनौती देने के लिए महासभा में
कोई औपचारिक प्रस्ताव पेश नहीं किया गया. कम्पूचिया पर एक ठोस प्रस्ताव
पारित किया गया, जिसके पक्ष में ११४ मत तथा विपक्ष में २१ मत पड़े और १६
सदस्यों ने मतदान में भाग नहीं लिया. भारत ने मतदान में इस आधार पर भाग
नहीं लिया कि कोई ऐसा प्रस्ताव पारित करने से, जिससे केवल एक ही पक्ष
संतुष्ट हो, रचनात्मक संपर्क स्थापित करने की दिशा में प्रोत्साहन की
अपेक्षा रुकावटें ही उत्पन्न होंगी. भारत ने कहा कि दिल्ली में हुए
सातवें गुट निरपेक्ष शिखर सम्मेलन स्वीकृत सिद्धान्तों के आधार पर कोई
व्यापक राजनैतिक हल निकाला जाए.
संयुक्त राष्ट्र महासभा ने सर्वसम्मति से एक प्रस्ताव पारित किया जिसमें
हिन्द महासागर पर गठित तदर्थ समिति से यह अनुरोध किया गया है कि वह
"हिन्द महासागर पर होने वाले सम्मेलन से संबंधित प्रारम्भिक कार्य पूरा
कर ले ताकि उसके बाद शीघ्र ही कोलम्बों में सम्मेलन का आयोजन किया जा
सके. यह सम्मेलन १९८८ से पहले ही किया जाना है और इसकी तारीख समिति
द्वारा मेजबान देश से सलाह-मशविरा करके तय की जानी है." इस प्रस्ताव में
इस बात पर भी बल दिया गया कि इस सम्मेलन में तथा हिन्द महासागर को शांति
क्षेत्र बनाने के सिलसिले में यह आवश्यक है कि इस सम्मेलन में सुरक्षा
परिषद् के सभी स्थायी सदस्य, हिन्द महासागर का इस्तेमाल करने वाले बड़े
देश, तटवर्ती तथा पश्च-राज्य सक्रिय रूप से भाग लें और पूरा-पूरा सहयोग
करें.
एंटार्किटका पर विचार-विमर्श के दौरान इस मसले पर विकासशील देशों के बीच
व्यापक चिन्ता का उल्लेख किया गया. कुछ देशों ने इस बात पर जोर दिया कि
एंटाक्र्टिका पर सम्पूर्ण मानव जाति का अधिकार है और इसमें नई शान
व्यवस्था कायम करने की आवश्यकता है. एंटाक्र्टिका सलाहकार पक्षों ने
संधि की सकारात्मक भूमिका का उल्लेख किया और इस बात पर बल दिया कि
एंटाक्र्टिका शासन व्यवस्था संबंधी संधि में से अन्तर्राष्ट्रीय शांति
और सुरक्षा कायम हुई है, इस क्षेत्र में शांतिपूर्ण सहयोग और वैज्ञानिक
अनुसंधान का प्रोत्साहन मिला है, इस क्षेत्र संबंधी दावों प्रतिदावों का
समाधान हुआ है तथा इस क्षेत्र को नाभिकीय मुक्त क्षेत्र बनाया गया है.
गुट निरपेक्ष, विकासशील देशों द्वारा रखे गये तीन प्रस्तावों को इस मद के
अधीन स्वीकार किया गया. इन प्रस्तावों में, अन्य बातों के साथ सुरक्षा
परिषद से अपील की गई है कि वह एंटाक्र्टिका के मसले पर अध्ययन को अद्यतन
करें और उसका विस्तार करे, यह घोषणा करे कि एंटाक्र्टिका के संसाधनों के
उपयोग का लाभ सबको समान रूप से मिलना चाहिए और सलाहकार पक्षों की बैठकों
से दक्षिण अफ्रीका को निकालने की अपील करे. भारत ने तृतीय प्रस्ताव के
पक्ष में मत दिया.
ब्रुसेल्स में ७ से १८ अक्तूबर, १९८५ तक हुई एंटार्क्टिका सलाहकार पक्षों
की तेरहवीं बैठक में, एंटार्क्टिका पर्यावरण में मानव क्रियाकलापों के
प्रभाव से संबंद्ध अनेक मसलों और एंटार्क्टिका संधि के प्रचालन संबंधी
मसलों पर विचार-विमर्श किया गया. इस बैठक में स्थायी आधारिक संरचना की
स्थापना तथा उसकी स्थापना लागत को बांटने और सम्मेलन क्रियाकलापों से
संबंधित मसलों पर भी प्रारम्भिक स्तर पर विचार-विनिमय किया गया.
ईरान-इराक लड़ाई से संबंधित कार्यसूची मद पर बहस को संबंधित पक्षों के
साथ सलाह मशविरा करके बुलाये जाने वाले अधिवेशन तक स्थगित कर दिया.
तथापि, ईरान और इराक की लड़ाई ने १९८५ के दौरान सुरक्षा परिषद् का ध्यान
आकृष्ट किया. जनवरी, १९८५ में ईरान और इराक में युद्धबंदियों की स्थिति
का पता लगाने वाले मिशनों की रिपोटों और नागरिक क्षेत्रों पर हमलों की
रिपोटों की जानकारी सुरक्षा परिषद को दी गई. मार्च, १९८५ में, सुरक्षा
परिषद् के अध्यक्ष ने एक वक्तव्य जारी किया जिसमें ईरान और इराक दोनों
से अपील की गई है कि वे संयम से काम लें तथा नागरिक क्षेत्रों पर हमला
नहीं करने संबंधी सुरक्षा परिषद् को दिये गये अपने-अपने वचनों का पालन
करें. इस महीने के दौरान महासचिव ने युद्ध का व्यापक समाधान निकालने के
लिए एक आठ सूची प्रस्ताव दोनों पक्षों के समक्ष रखा. अप्रैल १९८५ में
परिषद्, के अध्यक्ष ने एक वक्तव्य जारी किया जिसमें युद्ध में रासायनिक
हथियारों का पुन: प्रयोग करने की निन्दा की गई थी.
१९८५ का वर्ष, ओपनेदेशिक देशों और उसकी जनता को स्वंत्र करने संबंधी
घोषणा की २५वीं वर्षगांठ के रूप में मनाया गया. इस अवसर पर उपनिवेशवाद
समाप्त करने से संबंधित गठित विशेष समिति ने पोर्ट मोरेसबी (पापुआ और
न्यू गिनी) तथा हवाना (क्यूबा) में दो क्षेत्रीय विचार गोष्ठियों का
आयोजन किया ताकि इन क्षेत्रों में शेष प्रदेशों के संबंध में इस घोषणा को
अमल में लाने के मसले पर ध्यान आकृष्ट किया जा सके. इसी प्रकार, विशेष
समिति ने, त्युनिश में १३ से १७ मई, १९८५ तक असाधारण पूर्ण अधिवेशन का भी
आयोजन किया.
महासभा के ४० वें अधिवेशन में, उपनिवेशवाद समाप्त करने से संबंधी मसलों
पर किये गये अनेक निर्णयों में महासभा ने ओपनिदेशिक देशों और उनकी जनता
स्वतंत्रता देने संबंधी अपनी १९६० की घोषणा को पूर्ण रूप से कार्यान्वित
करने की अपील की; नामीबिया पर दक्षिण अफ्रीका के गैरकानूनी कब्जे की कड़ी
निन्दा की और दक्षिण अफ्रीका के साथ सहयोग करने की अपील की तथा
उपनिवेशवाद समाप्त करने की प्रक्रिया में बाधक विदेशी आर्थिक और सैनिक
गतिविधियों को रोकने संबंधी अपनी अपील दोहराई कार्यसूची मद के दो मुख्य
प्रस्तावों जिनमें से एक उक्त घोषणा के कार्यान्वयन से संबंधी है तथा
दूसरा उपनिवेवाद समाप्त करने संबंधी सूचना के प्रसार से संबंधित है, के
अलावा महासभा ने इस वर्ष उक्त घोषणा की २५वीं वर्ष-~गांठ से संबंधित
तीसरा प्रस्ताव भी स्वीकार किया. प्रथम दो प्रस्ताव भारत द्वारा
सह-प्रायोजित थे.
महासभा ने २७ नवम्बर को मल्वीनास पर भी एक प्रस्ताव पारित किया. इस
प्रस्ताव के पक्ष में १०७ तथा विपक्ष में ४१ मत पड़े और ४१ सदस्यों ने
मतदान में भाग नहीं लिया. यह प्रस्ताव भारत तथा अनेक अन्य गुट निरपेक्ष
देशों द्वारा मिलकर पेश किया गया था.
भारत, विश्व के १० सबसे अधिक विकसित देशों में से एक देश होने के नाते
अन्तर्राष्ट्रीय परमाणु उर्जा एजेंसी (आई. ए. ई. ए.) के गवर्नर मण्डल का
सदस्य है. परमाणु उर्जा आयोग के अध्यक्ष डा. रमन्ना ने आम अधिवेशन में
अपने भाषण में नाभिकीय शइत की आवश्यकता का उल्लेख किया और इस बात पर
जोर दिया कि एशिया तथा प्रशान्त देशों के बीच क्षेत्रीय सहयोग करार (आर.
सी. ए.) के तहत इन देशों में नाभिकीय शइत के विकास पर और अधिक ध्यान
दिया जाना चाहिए. उन्होंने हथियारों के विस्तार प्रसार पर रोक लगाने
संबंधी संधि के तथा-~कथित हथियारों के विस्तार-प्रसार पर रोक लगाने
संबंधी उपायों को नामंजूर कर दिया जिससे कुछ राज्यों के पास नाभिकीय
हथियारों के भाडारों को वैधता मिलती है. उन्होंने इस बात पर जोर दिया कि
यदि हथियारों के विस्तार प्रसार पर रोक संबंधी संधी को कारगर बनाना है तो
इसे सभी देशों पर समान रूप से लागू किया जाना चाहिए. नाभिकीय सामग्री,
उपकरण और प्रौद्योगिकी पर सप्लाई कर्ता-नियंत्रण की अवधि हाल में बढ़ा
दिये जाने और उनके अन्तरण पर शर्त लगा दिए जाने की वजह से भारत ने अपनी
चिन्ता व्यक्त की जिससे अन्तर्राष्ट्रीय परमाणु ऊर्जा एजेंसी के मूल
प्रवर्तक पहलुओं पर प्रतिकूल असर ही पड़ सकता है. अन्तर्राष्ट्रीय परमाणु
ऊर्जा एजेंसी के महा निदेशक डा. हंस ब्लिक्स ने ३१ अक्तूबर, १९८५ को
संयुक्त राष्ट्र महासभा के ४० वें अधिवेशन में अन्तर्राष्ट्रीय परमाणु
ऊर्जा एजेंसी की १९८४ की रिपोर्ट पेश की.
आर्थिक मसले
महासभा के चालीसवें अधिवेशन के शुरू होने से पहले का माहौल कुल मिलाकर
१९८४ के माहोल से कुछ अच्छा था. विश्व आर्थिक स्थिति में कुछ सुधार रहा,
विशेषकर औद्योगीकृत देशों में तथापि, यह भी स्पष्ट था कि ऋण समस्या की
दिशा में मंद गति से किये गये उपाय अपर्याप्त थे और यह कि विकासशील देशों
विशेषकर उपसहारा अफ्रीकी देशों को प्रमुख समस्याओं का सामना करना पड़ा.
मौद्रिक और विनियम अस्थिरता और संरक्षण देने की बढ़ती हुई प्रवृइत की
वजह से स्वयं औद्योगीकृत देशों को मुश्किलातें पेश आ रही है. इस बात पर
आम सहमति थी कि विश्व की आर्थिक समस्या के समाधान के लिए सतत् आर्थिक
वृद्धि की आवश्यकता है. तथापि इस आम सहमति के अलावा मुख्य क्षेत्रों में
कुछ विशेष प्रगति नहीं हुई.
१९८५ के दौरान संयुक्त राष्ट्र मचों में अंतर्राष्ट्रीय आर्थिक स्थिति
ईख के
पूर्वाओं का सिल-~सिला लगभग रुका सा रहा. पश्चिमी औद्योगिकृत देश,
विशेषकर संयुक्त राज्य अमरीका संयुक्त राष्ट्र में महत्वपूर्ण समझौते
करने का अनिच्छक रहा और उतर-दक्षिण वार्ता उत्तरोत्तर, गाट,
अंतर्राष्ट्रीय मुद्रा कोष और विश्व बैंक जैसे विशिष्ट आर्थिक मंचों तक
ही सीमित रही. विचार यह है कि संयुक्त राष्ट्र का उपयोग केवल आम विचार
विमर्श अथवा बहस के मंच के रूप में ही किया जाए, न कि गंभीर समझौतों अथवा
निर्णयों के लिए. औद्योगीकृत देशों की यह इच्छा दिन प्रतिदिन स्पष्ट होती
जा रही है कि महत्वपूर्ण मसलों पर केवल आपस में ही समझौते किये जाएं और
बहु-~पक्षीय प्रणाली को पूरी तरह नहीं अपनाया जाए. विकासशील देश अपनी
आर्थिक समस्याओं के कारण विकसित देशों के दबाव में रहे.
गुटनिरपेक्ष आन्दोलन का अध्यक्ष होने के नाते भारतीय शिष्ट मंडल ने
अंगोला में हुई गुट-~निरपेक्ष देशों की मंत्री स्तरीय बैठक में घोषणा
पारित करने की दिशा में किये गये प्रयासों और न्यूयार्क में महासभा के
अधिवेशन से एकदम पहले हुई ७७ देशों के समूह की मंत्री स्तरीय बैठक द्वारा
अपनाई गई नीति का सक्रिय रूप से समर्थन किया.
संयुक्त राष्ट्र में महत्वपूर्ण आर्थिक मसलों पर चर्चा पुन: शुरू करवाने
के लिए भारत ने कुछ अन्य विकासशील देशों के साथ मिलकर अपील की कि मुद्रा, वित्त, ऋण, व्यापार संसाधन प्रवाह और विकास के अन्त: संबंद्ध मसलों पर चर्चा की जाए ताकि इन महत्वपूर्ण क्षेत्रों में अंतर्राष्ट्रीय सहयोग की संयत तरीके से जांच की जा सके. आर्थिक और सामाजिक परिषद की बैठकों में यह विशेष चर्चा का विषय रहा. तृतीय संयुक्त राष्ट्र विकास दशाब्दी के संबंध में अन्तर्राष्ट्रीय और विकास नीति की समीक्षा और मूल्यांकन के दौरान इन प्रमुख मसलों पर चर्चा जारी रही. इस महत्वपूर्ण मसले का एक सर्वसम्मत निष्कर्ष पर पहुंचने की दिशा में भारत ने ७७ देशों के ग्रुप के अध्यक्ष और समिति के अध्यक्ष के साथ मिलकर प्रयास किया. इस मसले पर दो वर्ष तक विचार-~विमर्श के दौरान यह लगता था कि ऐसा कोई निष्कर्ष निकलना संदेहप्रद है और भारत को इस बात से इस दिशा में प्रयास करने का प्रोत्साहन मिला.
