<ळिटेरटुरे><श्होर्ट् श्टोर्य्><भ्रज् ंओहन्><खमर ख्हलि ःअइ><१९८९><आड्हर् फ्रकस्हन् (फल् फ्रटिपल्)><फन्च्ह्कुल><७१-७७><२१००><भ्रज्मोहन्, खम्र ख्हलि ःअइ, श्स्>

लोग कहते हैं, पहले पेड़ जब बूढ़े होते थे, लोग उनकी पूजा करते थे . परन्तु अब बात ऐसी नहीं है . अंधे का रास्ता और इन्सान का बुढ़ापा समान है . हाथ-पाँव सलामत हों, तब भी जिंदगी की आस बनी रहती है, हाथ-पाँव काम करना बंद कर दें तो जीते जी नरक हो जाता है . `अपने किये का इसी जन्म में भुगतान होता है बेटे ! हम जितना भी बुरा करते हैं, सब दुख के रुप में सामने आता है, सब कुछ एक-एक करके.
.
.
' घर के सबसे छोटे सदस्य अंटू के साथ बैठकर बाबा ऐसे बतियाते मानो बच्चा सब कुछ समझता है . नन्हाँ अंटू भी ज्ञानियों की मुद्रा बनाकर जिज्ञासावश बाबा से पूछता, `आपने किसका बुरा किया है बाबा जो माँ और बापू तुमसे कभी सीधे मुँह बात नहीं करते ?' भरी हुई आँखों से बाबा नन्हें अंटू को अपनी छाती से चिपका लेते . आँखों में सारा जीवन किसी देवता की तरह जीवित हो उठता . बाबा को लगता अंटू उनका बचपन है, जहाँ से यात्रा आरम्भ होती है . बचपन के किसी रास्ते पर उड़ती धूल में बाबा कहीं खो जाते.
.
.
. `माँ मुझे पढ़ा नहीं सकती तो कूवें में फेंक दें.
.
.
' `न.
.
.
न बेटे न.
.
.
ऐसी बातें मत निकाल मुँह से.
.
.
तेरे पिता नहीं हैं तो क्या ताना मारता है मुझे.
.
.
' पढ़ाई की शुरुआत हुई, पर नहीं . जीवन ने कभी ज्यादा पढ़ने की आज्ञा नहीं दी . किरयाने की दुकान से शुरु हुआ जीवन, चपरासी खाता मास्टर और कमी-शन ठेकेदार के यहाँ मुनीमी तक पहुँचा . उसके बाद माँ के देहांत से लेकर पत्नी के देहांत तक की कथा में प्रार्थना की तरह इकलौते पुत्र शिवचरण का योग लिखा था . और लिखा था अवहेलनाओं के बीच दम तोड़ता बुढापा . पूरे छ: महीने की मशक्कत में बने तीस साल पुराने इस मकान के एक कमरे में इतना अँधेरा--यह बाबा ने कभी सोचा भी न था . यह घर आज भी पूरी मुस्तैदी और मजबूती के साथ खड़ा है . बाबा से अधिक स्थायी, बाबा से अधिक टिकाऊ और बाबा से अधिक उपयोगी . समय-समय पर इसकी सफेदी और मरम्मत हुई है . तभी इसकी शान अभी बाकी है . गली पक्की है एकदम मजबूत और दोनों तरफ ढलवाँ नालियाँ हैं, जो सारे घर की गंदगी को बहा ले जाती हैं . घर के तीन दरवाजे बाहर गली में खुलते हैं . पहला दायीं तरफ के कमरे का है, दूसरा मेन गेट का और तीसरा बायीं तरफ के कमरे का है . दाएँ और बाएँ कमरे के दरवाजे अन्दर चौक में भी खुलते हैं . अन्दर दो कमरे और हैं जिनमें घर के मालिक रहते हैं . उनके पाँच बच्चे हैं--बाबा के पोते . माँ और बाप की तमतमाती लाल आँखों के अलावा वे किसी से नहीं डरते . माँ और बाप के अन्तरमुखी जीवन के अलगाव ने बच्चों की तरफ से अपना ध्यान हटा लिया है . सबसे बड़ा राधे नवीं में है . पढ़ाई को ऊँट की तरह खींचता, फिल्मों का शौकीन राधे सप्ताह में एक दिन जरुर स्कूल से फूटकर फिल्म देखता है और उस दिन ऐसे घर लौटता है मानो सारी किताबें जबानी याद करके लौटा है . उससे छोटा पूरन दावतों का शौकीन है . वह सदा इस ताक में रहता है कब अड़ोस-पड़ोस में कोई बारात आये, कोई पार्टी हो, और वह साफ-सुथरे कपड़े पहनकर मिठाइयों पर हाथ साफ करे . सबसे स्वादिष्ट सब्जी का डोंगा उठाकर घर लाये और सबकी उँगलियांॅ चटवा दे . उसकी शरारतों पर मुग्ध माँ-बाप उसे चाहते . उससे छोटी लड़की रीना घर के काम करके स्कूल जाने तक बराबर डाँट और झिड़तियाँ खाती बड़ी हो रही है . उससे छोटी सपना तीसरी जमात में है . स्कूल के बाद भी घर में हर समय स्लेट पर झुके रहने से उसकी आँखें कमजोर हो चली हैं . सबसे छोटा अंटू देखने में देवता और हरकतों में शैतान का ताऊ . सबकी किताब-कापियों के पन्ने फाड़कर हवाई जहाज बनाकर उड़ाता . वही कभी-कभी बाबा के कमरे में जाता है और उनसे बातें करता है . बायीं तरफ का कमरा बच्चों के पिता शिवचरण का है, जिसमें रखी पुरानी किताबों को दीमक ने चाट लिया है . साल-छ: महीने में कभी-कभार उनमें से कोई किताब निकलकर शिवचरण कोई कविता लिखता है . वैसे वह जीवन को पटरी पर लाने के जुगाड़ में पुराने टायर बेचने का धंधा कर रहा है . जीवन और घर से असंतुष्ट शिवचरण पहले बाबा के पास घंटों बैठता . अब बाबा का मुँह देखे भी उसे हफ्तों गुजर जाते हैं . रात भर बाबा के कमरे से खाँसने की आवाजें आती हैं . नींद में भी जागती आँखों में कोई सपना नहीं है . फैलता हुआ एक अँधेरा रात-दिन उस कमरे में महसूस होता है . बाबा के बुढ़ापे से तंग आकर सब उनकी मौत का इंतजार करने लगे हैं . उनकी सूरत पर मनहूसता का ठप्पा लग गया है . बेटा और बहू छाती पर रखे पहाड़ की तरह उनको देखने लगे हैं . बच्चों के लिए बाबा का उठना, बैठना, बोलना सब खेल हो गया है . बाबा की लाठी और चश्मा उठाकर बच्चे कहीं भी छिपा देते हैं . बाबा चिल्लाते हैं, पर उनकी आवाज सबके कानों के बगल से होकर गुजर जाती है . बुढ़ापे ने सब अजनबी और बेगाना कर दिया है . यह मकान जिसकी एक-एक ईंट जुटाने में रीढ़ धनुष की तरह घूम गयी.
.
.
अचा-नक ही अपरिचित और पराया लगने लगा है . घर की दिनचर्या इस प्रकार आरम्भ होती है--दिन निकलते ही बच्चों को गूदड़ों से खींच-खींचकर उठाने की हाय-तौबा मचती है . बड़े होने के बाद भी बच्चे रात में दो-दो बार मूते हुए गूदड़ों की सीलन से न निकलने के लिए चिल्लाते हैं . परन्तु भारी-भरकम शरीर वाली उनकी माँ गुस्से से बिफरती अपने पाँव पलंग से नीचे उतारती है तो दोनों बच्चियाँ धड़ाम से उठ खड़ी होती हैं . लड़कियाँ अगर आलस दिखाती हैं तो माँ चुटिया पकड़कर खींचती उनका मुँह सीधे नल के नीचे झुका देती है और ठंडा पानी लड़कियों की आँखें सुर्ख कर देता है . उसके बाद वह लड़कों पर झपटती है . उनके कान मरोड़कर उन्हें खड़ा करती है . तब रसोई में धमकती है और स्टोव की गुदी पकड़कर उसमें पम्प मारती, उसके मुँह में पिन घुसेड़ती, फिर आग दिखाती और स्टोव के जलते ही पानी का भगौना चाय के लिए उस पर पटक देती है . इस बीच कई बार वह अपने नसीब को कोसती है . अपने बचपन में वह ऐसी नहीं थी . दुबली-पतली और हर पल उछलने वाली चंचल और उन्मुक्त . सूरज की धूप की तरह अपने आँगने में वह जवान हुई थी . आठ जमात पढ़ी-लिखी थी, बेशक पहाड़े याद करने के नाम पर उसका सर दुखता था . रस्सा कूदने में उसे कभी थकान न होती . बड़ी होने पर जब वह अपने दूल्हे की कल्पना करती तब सोचती उसका दूल्हा उसे कभी स्कूल नहीं भेजेगा, कभी कटवाँ पहाड़े नहीं पूछेगा और जीवन एक, दो, तीन, चार की सीधी गिनती की तरह पूरे सैकड़े तक सुख-चैन से कटेगा . शादी हुई, तब उसके मन में जीवन की उमंग पूरे यौवन पर थी . पति शुरु से ही थोड़ा मुटियाया हुआ था . उसे पहली रात मालूम हुआ उसका पति कविता भी करता है . उसका पति उसे छू-छूकर देखता, वह उसे जंगली भालू की तरह दबोच लेता . नतीजा यह हुआ पहले ही साल वह एक बच्चे की माँ बनी . बस फिर तो झड़ी लग गयी . जीवन की गिनती उलट-पुलट हो गयी . हल साल एक बच्चा पैदा करते-करते उसका चेहरा मुरझा गया, पेट लटक गया और चौबीस घंटों की झल्लाहट उसके चेहरे का स्थायी भाव बन गयी . भेड़िये की तरह खिसियाता पति, बंदरों की तरह उछलते बच्चे और बूढ़े वनमानुष की तरह जिंदा बाबा, सबसे उसे चिढ़ होने लगी . खिसियानी बिल्ली की तरह वह जीवन का खम्भा नोंचने ली . आटा गूँदते हुए वह बराबर बच्चों पर चीखती . भूखे-अधभूखे बच्चे जल्दी-जल्दी सुड़क-सुड़क चाय पीते . दो-दो फुलके अखबार में लपेटकर अपने से भी वजनी बस्तों में रखते और स्कूल के लिए निकल जाते . इसके बाद शिवचरण अपना बिस्तर छोड़ता . इच्छा होती तो नहाता, नहीं तो हाथ-मुँह धोकर रसोई में जा बैठता . उधर बाबा के कमरे से आवाजें आतीं : `बहू ! एक गिलास चाय तो दे जा !' बहु अपने पति को गैस के लिए लताड़ती . जिस दिन पति तनख्वाह के पैसे अपनी पत्नी के हाथ पर रखता उस दिन वह पैसे बहुत सँभालकर अपने सीन से लगा लेती . उस दिन घर में पराँठे बनते . और रात को योजनाएँ--अंॅधेरे भविष्य की . अधर में लटकी हुई जिंदगी की, बच्चों की लिखाई-पढ़ाई की . पति का पेट अक्सर खराब रहता, फिर भी वह ठूँस-ठूंॅसकर खाता और ग्यारह-बारह बजे वह घर से निकलता अपने काम के लिए . शिवचरण सदा जीवन की स्थायित्व देने की जोड़-तोड़ में ला रहता . दिन-भर लोगों से मिलता, पुराने टायर खरीदता, बिना पैसों के नये कामों के बारे में सोचता, साल-छ: महीने में एकाध कविता लिखता . लक्ष्यहीन जीवन को किसी भी किनारे लगा देने की आस में वह भीतर ही भीतर खत्म होने लगा . उसके जाने के बाद बाबा के कमरे से फिर आवाजें आतीं, `बहू ! एक गिलास चाय तो दे जा !' हाथ-पाँव पटकते हुए बहू रसोई से ही चिल्लाती, `हाँ.
.
.
हाँ.
.
.
एक गिलास क्यूँ पूरी बाल्टी बनाकर ला रही हूँ.
.
.
रोज पहाड़ खोदते हो न.
.
.
' एक बिना हैंडिल का अछूत कप वह बाबा के सिरहाने रखे स्टूल पर रखती और बड़बड़ाती घर में धोने के कपड़े समेटने लगती . धीरे-धीरे बाबा चाय को घूँट लेते और बीते दिनों की याद में खो जाते . दो बूढ़ी आँखें जब अतीत के गर्भ में झाँकतीं, दु:ख और विद्रोह में कुलबुलाता बचपन घुटनों के बल रेंगता सजीव हो उठता . चारपाई पर पड़े असहाय से वे माँ की गोद का अनुभव करते . माथे पर एक साथ कई दरारें उभरतीं . लम्बी और संघर्षपूर्ण जिंदगी की जद्दोजहद के बदले पूरी पीठ दर्द से कराह उठती . एक समय था जब बाबा का घर मे पूरा सत्कार था . काम से वापस आते ही बच्चे बाबा से लिपट जाते . शिवचरण पानी का गिलास लाकर देता और बहू गरमा-गरम रोटियाँ परोसती . तब बाबा के कमरे में छुट्टी के दिन बैठक जमती थी . गली के सब बुजुर्ग आते . हुक्का गरम होता और सब अपने दु:ख-सुख की चर्चा करते . सत्ते के बापू कहते, `इस देश का तो बस भगवान ही मालिक है.
.
.
जहाँ जाओ वहीं घूस.
.
.
और महँगाई.
.
.
कुछ दिन बाद लोग खाना ही छोड़ देंगे.
.
.
तब बम्बों और बारुद की खेती होगी शिब्बू के बापू.
.
.
.' खाने की बात पर बाबा को ध्यान आता और वे आवाज लगाते, `राधे.
.
.
राधे बेटे.
.
.
जरा सुनना .' राधे आता और बाबा अपनी जेब से कड़कता एक दस का नोट उसे देते और कहते, `जा भेली की दुकान से गरमा-गरम जलेबी ले आ.
.
.
.' जलेबियाँ आतीं.
.
.
सब खाते.
.
.
बच्चे भी, और बाबा के आनन्द की सीमा न रहती . फिर बातें होतीं . मास्टरजी बोलते, `किस पे विश्वास करें आजकल, हर पारटी में चोर भरे हैं, और ये हमारे नौजवान पिचका हुआ मुँह लिए बस धुआँ उड़ाते मिलेंगे गलियों में छिप-छिप के.
.
.
मेरा लड़का छ:साल से धक्के खा रहा है.
.
.
.' कोई कहता, `शिब्बू के बापू कल रात गुप्ता के लड़के की बहू जल मरी, कितना रुपया दिया था बेचारी के बाप ने.
.
.
.' बीते दिनों की याद बाबा के शरीर में प्राण फूँक देती . कितनी हिम्मत से उन्होंने यह मकान खड़ा किया था . पर धीरे-धीरे जिंदगी का अर्क निचुड़ गया . हाथ-पाँव ढीले पड़े तो शिवचरण को बाबा के दोस्त खटने लगे . सारा जीवन धीरे-धीरे इस कमरे में सिमटता चला गया . कुछ ही दिन पहले घर में नया टी.
वी.
आया था . बच्चों ने पूरी गली में हल्ला मचा दिया . बहू फूली न समायी . शिवचरण ने खुद दीवार पर चढ़कर एन्टीना लगाया . कई बार बाबा कमरे तक आयी, `बहू !.
.
.
शिवचरण.
.
.
राधे.
.
.
कौन आया है.
.
.
?' उधर किसी का ध्यान नहीं गया . बाबा ने बहुत चाहा जब नहीं रुका गया तब धीमे-धीमे लाठी टेकते वे उस कमरे में आये . अबोध बच्चे की तरह टी.
वी.
पर तस्वीर देखकर मुस्कुरा उठे . एक अजीब-सी गुदगुदाहट उनके भीतर मचल रही थी . चश्मे के भीतर से चमकती बूढ़ी आँखें.
.
.
. बच्चे बाबा से लिपट गये . वे गिरते-गिरते बचे . कनखियों से ही उन्होंने बेटे और बेटे और बहू को देखा . वे उन्हें ही घूर रहे थे . `कौन-सा टेलीविजन है शिवचरण.
.
.
बहू.
.
.
है.
.
.
?' `बेटे राधे.
.
.
मेरे लिए एक कुर्सी तो ला दे.
.
.
हैं.
.
.
' बहू गुस्से से उठी . दूसरे कमरे से कुर्सी लाकर बाबा के पीछे पटक दी, `लो ! तुम जरुर देखो ! बुढ़ापे में भी चैन नहीं है एक पल का.
.
.
' बाबा अचकचाकर रह गये . `अब बैठोगे भी या सर पे खड़े रहोगे.
.
.
' यह शिवचरण की आवाज थी . उनके इकलौते बेटे की . जिसकी माँ बचपन में ही मर गयी थी और जिसे बाबा ने जब कुछ खोकर पाला था . उनकी आँखों के सामने अँधेरा छा गया . वहाँ से अपने कमरे तक पहुँचने में उन्हें लगा सारी जिंदगी लग जायेगी . व्यर्थ की किसी चीज की तरह आकर वे अपनी चारपाई पर ढह गये . उन्हें लगा, बुढ़ापे के दाँत सीधे छाती में गड़े हैं . बाबा का खाना शुरु से ही कमरे में भिजवाया जाता था . भूख उनकी बर्दाश्त के बाहर थी . खाना न मिलता तो वे छटपटा उठते . उस दिन शिवचरण कमरे में बैठा खाना खा रहा था, ग्यारह बज चुके थे और बाबा के पास एक रोटी पहुँची थी, काफी देर तक जब रोटी नहीं आयी तो बाबा चिल्ला उठे, `बहू ! रोटी तो दे.
.
.
दे.
.
.
.' `सबर करो ! पहाड़ खोजकर नहीं आये हो.
.
.
सारे दिन यहीं पड़े रहते हो.
.
.
पहले इन्हें दे दूँ.
.
.
.' अन्दर ही अन्दर बाबा की भूख मर गयी . सूइयाँ-सी उनके दिल को बेधती चली गयीं . वे उठे, धीमे-धीमे रसोई तक आये और थाली आँगन में फेंक दी . बच्चों की तरह रोते हुए वापस अपने कमरे तक आये और दरवाजा भीतर से बंद कर लिया, `हे भगवान ! उठा ! उठा मुझे.
.
.
अपनी शरण में बुला.
.
.
.' प्रार्थना जैसे कलेजे को चीरकर निकल रही थी . बाबा की इस हरकत पर बहू तिमिला उठी और जोर से चिल्लायी, `अरे नहीं खाना है तो मत खाओ ! पूरे मुहल्ले में ढोल पिटवा दो ! हम तुम्हें भूखा रखते हैं ! अरे बुढ़ापे में हमारा मुँह काला करोगे.
.
.
और क्या करोगे तुम.
.
.
.' कुल्ला करता शिवचरण आँगन में आया और पत्नी पर झल्लाया, `क्या हुआ ! क्या आफत टूट गयी !.
.
.
' पत्नी ने आँगन में पड़ी बाबा की थाली की तरफ उँगली उठाते हुए कहा, `थाली फेंक गये हैं.
.
.
दरवाजे अन्दर से बंद कर लिए हैं.
.
.
.' शिवचरण ने खूब जोर से बाबा का दरवाजा खटखटाया . अन्दर से कोई आवाज नहीं आयी . झल्लाकर शिवचरण ने अपनी पत्नी से कहा, `मरने दे.
.
.
जब भूख लगेगी अपने आप दरवाजा खोलेंगे.
.
.
.' बाबा के शरीर में जितना भी खून था, पानी हो गया . जीवन की इस अँधेरी राह पर पुत्र के उद्गार ने एक सन्नाटे की तरह बाबा को घेर लिया . अपना झोला उठाकर शिवचरण अपने काम पर चला गया . रात आयी फिर दिन निकला . रात आयी फिर दिन निकला . फिर रात आयी फिर दिन निकला . लेकिन बाबा के कमरे का दरवाजा न खुला . इस बीच नन्हाँ अंटू कई बार बाबा के कमरे के बाहर से चिल्लाता रहा, `बाबा दरवाजा खोल दो ! बाबा दरवाजा खोल दो.
.
.
' कमरे के भीतर जैसे अँधेरे के अलावा कुछ नहीं था . चौथे दिन शिवचरण की पत्नी के चिल्लाने पर शिवचरण ने फिर जोर से दर-वाजा हिलाया . सन्नाटा . शिवचरण ने फिर हथौड़ा निकाला और दरवाजे पर बजा दिया . झटके से किवाड़ खुले . बरसों से ठहरी हवा का भभकारा निकला . सामने चारपाई पर बिछी दरी पर बाबा का मृत शरीर पड़ा था . बहुत देर रोने के बाद उनकी पलकें आँख के निचले हिस्से से चिपक गयी थीं . उनके चेहरे पर हल्की-सी सूजन थी . शिवचरण ने बहू की तरफ देखा, बहू ने शिवचरण की तरफ . बच्चे सहमें हुए कमरे में एक तरफ खड़े यह मंजर देख रहे थे . सबसे छोटा अंटू बाबा के सिरहाने खड़ा उन्हें गौर से देख रहा था . अँधेरा कमरे में मुक्ति का एह-सास करा रहा था . घर की दिनचर्या फिर पहले की भाँति चलने लगी . बस कुछ दिन बाबा के कमरे के बाहर गली में एक गत्ते का टुकड़ा लटका था, जिस पर लिखा था-- `मकान किराये के लिए खाली है .'  
