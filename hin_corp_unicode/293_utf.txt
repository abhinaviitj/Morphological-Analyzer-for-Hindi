<शोचिअल् श्चिएन्चे><आउट्ह्नोपोलोग्य्><ःइरलल् श्हुक्ल><आअडिवसि शमन्ट्वड्><१९८७><घ्यन् फुब्लिस्हिन्ग् ःओउसे><ढेल्हि><१२ टो १७><२१००><श्हुक्ल-आअडिवसि शमन्ट्वड्>

मध्य प्रदेश के इतिहास में नाग
भारतीय इतिहास पर समय-समय पर अन्वेषण करने वाले विद्वानों का यह अनुभव है
कि नागों का यहाँ के धर्म व भूगोल तथा विवध राजवंशों के साथ
अविच्छन्न-सम्बन्ध रहा है. चूँकि इस सम्बन्ध में प्राप्त होने वाले
साक्ष्य, अभिलेखों या साहित्य-ग्रन्थों से मिले हैं, इसलिए जब तक मौद्रिक
या स्वतन्त्र शिलालेखीय सामग्री नहीं मिली, लोगों ने ऐसे साक्ष्यों की
उपेक्षा की. इस विषय पर विस्तृत विवेचन करने वाले फर्ग्यूसन (१८७३) के एक
मात्र ग्रन्थ में भी यही उपेक्षा मिलती है. उनके ग्रन्थ "ट्री एण्ड
सर्पेण्ट वर्शिप इन एंशिएण्ट इण्डिया" में नागों के धार्मिक पहलुओं पर
विचार तो हुआ है, किन्तु राजनीतिक महत्व के प्रश्न छूट गए हैं. कालान्तर
में के. पी. जायसवाल का नागों का राजनीतिक इतिहास भी सन्तोषप्रद नहीं
रहा. नागों पर जैसे-~जैसे नए तथ्य प्रकाश में आते जा रहे हैं, उन पर नये
सिरे से पुनर्विचार करना आवश्यक होता जा रहा है.
भारतीय इतिहास के विद्यार्थी नागों के देवयोनित्व तथा प्रजातीय
रक्त-~मिश्रण से परिचित हैं. ये नाग उसी क्षेत्र में पूर्व-मध्ययुग तक
व्याप्त थे, जिस क्षेत्र (गोंडवाना) पर आज गोंडों का प्रसार मिलता है. इस
क्षेत्र के प्राय: सभी राजवंशों में नागरक्त का मिश्रण मिलता है. कतिपय
विचित्र नाग-अभिधान; यथा नागदत्त, नागाम्बिका, नागभट्ट, नागराज, नागनिक,
नागल, नाग अथवा नागी मध्यप्रदेश के विविध राजवंशों की तालिकाओं में मिलते
हैं. साँची, भरहुत तथा अमरावती के शिलालेखों में "नाग"--नाम-~धारी अनेक
व्यइतयों की चर्चा है. सातवाहन तथा गुप्त राजाओं ने नाग-~अधिकारियों
की नियुइत की थी. नागखण्ड, नागपुर, छोटा नागपुर, नागोद, नागवाड़ी जैसे
अनेक नाम गोंडवाना के स्थलनाम हैं. सबसे अधिक रुचिकर तथ्य है विविध
राजकीय वंशावलियों का "नाग" जनजाति से साहचर्य. कदम्बनृपति कृष्णवर्म्मा
प्रथम के देवगिरि--अभिलेख में कदम्बकुल की उत्पत्ति नागों (इण्डियन
एण्टीक्वेरी ७: ३४) से मानी गयी है. वाकाटक-नरेश प्रवरसेन के पुत्र
गौतमीपुत्र का विवाह भारशिव-नृपति भावनाग की दुहिता से हुआ था. उड़ीसा के
भौमकर-राजा शान्तिकर (९२१ ई.) ने नागवंश की त्रिभुवन महादेवी से विवाह
किया था (जे. बी. ओ. आर.एस., १६.७७७).
२.१ नागों के उत्कर्ष का प्रथम चरण (पहली शताब्दी से लेकर चौथी शताब्दी
तक
वैवाहिक सम्बन्धों में नाग जनजाति से जुड़ने वाले राजवंशों के अतिरिक्त
हमें ऐसे विविध शासकों का भी ज्ञान होता है, जिन्होंने नागप्रतीकों का
प्रयोग किया था. ईसा की प्रथम पाँच शताब्दियों तक शासन करने वाले मालवगण
का प्रतीक "नाग" था. ईसा की प्रथम शताब्दी से लेकर चौथी शताब्दी तक
गोदावरी-क्षेत्र पर नागों का प्रभाव था. टालेमी ने स्पष्टत: यहाँ पर
नागों की प्रभविष्णुता देखी थी और यही कारण है कि दक्षिण के राजवंशों की
दृष्टि सदैव नागों पर रहती थी तथा वैवाहिक सम्बन्धों आदि से वे नागों के
साथ मैत्री रखना चाहते थे. सातवाहन और उनके उत्तराधिकारियों की धमनियों
में नागरक्त प्रवाहित होता था. शालिवाहन ब्राह्मण तथा नाग-रक्त से ही
पैदा हुआ था (पी. एच. ए. आई. पृष्ठ--२८०). सातवाहन-शासन के अन्त तक नाग
बहुत अधिक शइतशाली हो गये थे. इसका प्रमाण इस उदाहरण से मिलता है कि
उनका एक माण्डलिक स्कन्दनाग, सातवाहनों के अन्तिम शासक पुलमावि के काल
में बेल्लारी का शासक था. उरगपुर राजधानी इसी बात की प्रतीक है कि नागों
का इस समय इस क्षेत्र पर आधिपत्य हो चुका था.
सातवाहन-काल में नागों को "चुटू" भी कहा जाता था (इपी. इण्डिका १०: ११९५)
और ऐसा लगता है कि सातवाहन-काल में गोदावरीतट से नाग "चुटिया नागपुर" गये
होंगे. ये नाग उस समय सातवाहनों के माण्डलिक थे और सातवाहनों के पतन के
पश्चात स्वतन्त्र हो गये होंगे. कालाहण्डी का नागघराना "चुटिया नागपुर"
(छोटा नागपुर) से ही अपनी वंश-परम्परा मानता है. बघेलखण्ड का भरहुत कभी
इन्हीं नागों का गढ़ था. इसमें भारशिव नाग की विशेष चर्चा है. कालान्तर
में बघेलखण्ड के नाग बौद्ध धर्म में दीक्षित हो गये थे.
नागों का प्रसार मालवा क्षेत्र में भी देखने को मिलता है. नागों के ही
अनुरोध पर हैहयवंश के मान्धाता ने मौनेय गन्धर्वो का विनाश किया था;
क्योंकि गन्धर्वो ने इससे पूर्व नागों से शासन-सूत्र छीन लिया था; किन्तु
घटना ने पुन: मोड़ लिया एवं हैहयों ने नर्मदा-क्षेत्र पर राज्य करने वाले
कर्कोटक नाग को उखाड़ फेंका एवं नागों से माहिष्मती को छीन लिया
(पार्जीटर २६२, २६६, २६८, २६९) था. हरिवंशपुराण के अनुसार नाग-~ललनाओं से
यदु के चार पुत्र उत्पन्न हुए, जिनमें से दो का शासन मध्यप्रदेश में
था--प्रथम माहिष्मती (नर्मदा क्षेत्र) का शासक था और द्वितीय रतनपुर
(छत्तीसगढ़) का शासक.
कुशाण-शइत के क्षीण हो जाने पर मध्यप्रदेश में नागों के अभ्युदय के
अभिलेखीय प्रमाण मिलते हैं. तीसरी और चौथी शताब्दियों में विदिशा और
पदमावती में नागों की दो शाखाएँ शासन कर रही थीं (जे. आर. ए. एस.
१९०५:२३३) विदिशा के शइतशाली नागराजों में चन्द्रांश-शाखा के शेष, भोग
तथा सदाचन्द्र का नाम आता है. इनमें से तीसरे राजा को नखवत या नहपण भी
कहा गया है. वाकाटकों के उत्थान के साथ ये भी निस्तेज हो गए. पुराणों से
ही ज्ञात होता है कि नाग-राजा पद्मावती में भी शासन कर रहे थे. कतिपय
वाकाटक-अभिलेखों में महाराजा भावनाग की चर्चा है. वह रुद्र सेन प्रथम का
नाना था. उसका पोता चन्द्रगुप्त द्वितीय (३८०-४१४ ई.) का समकालीन था. इस
स्थिति में भावनाग को गुप्त-~साम्राज्य के अभ्युदय से पूर्व का माना जा
सकता है. इस नागराजा को भारशिव वंश का माना गया है. इसके पूर्वजों ने
चूँकि शिव के लिंग के भार को वहन किया था, इसलिए ऐसा नामकरण हुआ. ये
भारशिव अश्वमेघ भी करते थे. इस प्रकार कुषाण-साम्राज्य के ध्वंसावशेषों
पर नागों का उत्कर्ष प्रतीत होता है. ग्वालियर जिले की पद्मावती
(सम्प्रति पदुमपवाया, नरवर के निकट) से भावनाग नामधारी कतिपय मुद्राएँ
प्राप्त हुई हैं (जे. एन. एस. आई. ५/२१). पद्मावती नागों की सांस्कृतिक
राजधानी थी. भवभूति ने मालतीमाधव (ए. एस.आर. १९१५-१६:१०१) में सिन्धुनदी
के तट पर बसे इन नगर को अमरत्व प्रदान किया है.
समुद्रगुप्त ने आर्यावर्त्त के जिन शासकों का मूलोच्छेदन किया था (फ्लीट:
सी. आई. आई.: प्रयागप्रशस्ति: १) था, उनमें गणपतिनाग तथा नागसेन थे.
पद्मावती एवं विदिशा में महाराजा गणेन्द्र अथवा गणप की मुद्राएँ मिली
हैं. सम्भवत: यह गणप प्रयागप्रशस्ति का गणपति नाग ही है. नागसेन की कोई
भी मुद्रा अब तक नहीं मिली, हर्षचरित में लिखित परम्परा के अनुसार उसका
पद्मावती में विनाश हुआ था. गणपति नाग के उन्मूलन के बाद सम्भवत: नागसेन
को पद्मावती का शासक नियुक्त किया गया था, किन्तु राजाज्ञा न मानने के
कारण उसे भी हटा दिया गया होगा. समुद्रगुप्त के इस विवरण का यह तात्पर्य
नहीं है कि सम्पूर्ण नागों का मूलोच्छेद हो गया होगा. सच तो यह है कि
गुप्तों के साथ नागों के मैत्री-~सम्बन्ध इसके बाद स्थापित हो चुके थे.
समुद्रगुप्त के पुत्र चन्द्रगुप्त द्वितीय ने "नागी" राजकुमारी से विवाह
किया था. ४६६ ई. में स्कन्दगुप्त ने सर्वनाग को अन्तर्वेदि का विषयपति
(गवर्नर) बनाया था. मुद्राओं के आधार पर पद्मावती के अधोलिखित अन्य
राजाओं की भी जानकारी मिलती है महाराज भीमनाग, महाराज स्कन्दनाग, महाराज
बृहस्पतिनाग, महाराज देवनाथ, महाराज विभुनाग, एवं महाराज व्याघ्रनाग
(फ्लीट क्रमांक १६ पृ.७१).
२.२ नागों के उत्कर्ष का द्वितीय चरण (७६० ई.-१३२४ ई.)
पहली शताब्दी से चौथी शताब्दी तक मध्यप्रदेश में नागों का अभिलेखीय
इतिहास मिलता है, किन्तु पाँचवी, छठी तथा सातवीं शताब्दियों में नाग
एकाएक मध्यप्रदेश के क्षितिज से लुप्त हो जाते हैं. अभिलेखीय संदर्भो से
ज्ञात होता है कि जो अवधि मध्यप्रदेश में नागों के अन्धकार में खो जाने
की है, वही अवधी मध्यप्रदेश में गुप्तों के आविर्भाव की अवधि है और वही
अवधि नागों के कर्नाटक के इतिहास में प्रकट होने की अवधि है. अत: यह
अनुमान लगाना कठिन न होगा कि गुपतों के निरन्तर आक्रमणों से पीड़ित होकर
व ब्राह्मण-धर्म के अभ्युदय के कारण मध्यप्रदेश की एक नाग-शाखा पद्मावती
की सिन्धु नदी के तट से कूच कर कर्नाटक चली जाती है और वहाँ सिन्दक नाम
से विख्यात होती है (द्र. चतुर्थ अध्याय).
मध्यप्रदेश में नागों का पुनराविर्भाव ७६० ई. में होता है (द्र. पंचम
अध्याय). १८०० ई. में कोसल के सिरपुर के महाराज तीवरदेव ने नाग-जन-~जाति
की एक शाखा को पराजित किया था (राजिम-दानपत्र, गुप्त-अभिलेख, पृ.२९८).
इसके कुछ ही वर्षो बाद हम बंगाल के अभिलेखों में नागों का उल्लेख पाते
हैं. महामाण्डलिक ईश्वरघोष के रामगंज-अभिलेख में ढ़ेक्कारी के एक घोषनाग
का नाम मिलता है, जिसका काल ग्यारहवीं शताब्दी है (भण्डारकर की सूची,
संख्या २१००). बारहवीं शताब्दी के हरिवर्मदेव के मंत्री भट्ट भवदेव की
भुवनेश्वर-प्रशस्ति में (इंस्क्रप्शंस आके बंगाल, ३:३०) में भी यह
उल्लिखित है कि उसने एक नाग राजा का विनाश किया था. यही वह अवधि है जब
७६० ई. से १३२४ ई. तक नागों की छिन्दक शाखा चक्रकोट (बस्तर) में शासन कर
रही थी. इसी अवधि के नागों की संस्कृति और इतिहास पर प्रस्तुत प्रबन्ध
आधारित है.
२.३. नागों के उत्कर्ष का तृतीय चरण (१३०० ई. से आज तक)
बस्तर के नागों के पतन का जो काल है, वही कालाहंडी (उड़ीसा) तथा कवर्धा
(मध्यप्रदेश) के नागों के आविर्भाव का भी समय है. यहाँ यह उल्लेखनीय है
कि माणिक्यदेवी बस्तर तथा कालाहंडी दोनों के नागों की कुलदेवी थी तथा
कालाहंडी के नाग, छोटानागपुर से अपने को सम्बद्ध करते हैं. कालाहंडी-वंश
की स्थापना १३०० ई. के लगभग हुई (नरलामंदिर-लेख). यह वही काल था जब
चक्रकोट के नागराजा समाप्त हो गए. बस्तर से कालाहंडी की निकटता, बस्तर के
नाग-शासन का पतन व कालाहंडी में नाग-शासन की स्थापना की समान-कालक्रमिकता
तथा दोनों नाग-राजाओं के धर्म और विश्वास में एक-समानता के आधार पर यह
अनुमान लगाया जा सकता है कि कालाहंडी के नाग बस्तर के नागों के वंशधर रहे
होंगे. यह वंश आज भी जीवित है. आजादी की पूर्व सन्ध्या तक प्रतापकेसरीदेव
(१९३९-४७) इसके अन्तिम शासक थे.
कालाहंडी के नाग-राजाओं के समान कवर्धा के नाग-राजाओं का क्रमिक इतिहास
१३४९ ई. से प्रारम्भ होता है तथा इसके वंशधर आज भी कवर्धा में निवास करते
हैं (द्र.१.५-ग).
२.४. सामग्री का परीक्षण
उपर्युक्त पृष्ठों में अब तक जो सामग्री प्रस्तुत की गयी है, उसके
परीक्षण से कतिपय महत्वपूर्ण तथ्य सामने आते हैं. सर्वप्रथम हमें ऐसे
राजाओं तथा व्यइतयों में भेद करना होगा, जो केवल नागपूजक थे. तदनन्तर
ऐसे वंशों या जातियों को पहचानना होगा जो अपने को नाग कहती थी. ऐसा नागों
की अविच्छन्न पूजा की परम्परा से हुआ या नाग-संस्कृति के प्रमुख पुजारी
की प्रतिष्ठा से ऐसा सम्भव हुआ, यह अब केवल अनुमान का विषय है. राजवंशों
के परिवारों में विचित्र "नाग"---नामों के उल्लेख-मात्र से यह नहीं मान
लेना चाहिए कि वे सभी नागवंश के थे, क्योंकि यदि उनकी सावधानी के साथ
परीक्षा की जाये तो केवल पाँच या छह कुल ही नाग-कुल के रहे होंगे. मालव
आदि की मुद्राओं में नागों के जो प्रतीक उभरे हैं, उनसे भी यह ज्ञात होता
है कि प्राचीन युग में नागों की बहुत अधिक प्रतिष्ठा थी. ज्ञात
नाग-मुद्राओं में `बैल' और `मयूर' के प्रतीक शैव-संस्कृति के परिचायक हैं
तथा `सवत्सव्याघ्रलांछन' तथा `कमलदली' आदि शाक्त-संस्कृति के उपलक्षक
हैं. इनसे यह ज्ञात होता है कि नाग-प्रतीकपूजक ये नाग कालान्तर में
धीरे-धीरे अपना प्रतीक बदलने लगे और उन्होंने अपने धर्म की प्रकृति को
बदल कर पहले उसे शैव-धर्म में समीकृत कर दिया और फिर शाक्त-धर्म में
विलीन हो गये.
२.५. नाग-संस्कृति के विविध संस्तरण
मध्यप्रदेश की नाग-संस्कृति का इतिहास मध्यप्रदेश के धार्मिक इतिहास का
एक रुचिकर अध्याय है. सर्वप्रथम यह जनजातीय गोत्रों में दुष्टात्माओं की
पूजा के साथ विकसित हुआ होगा. क्या यह बिलूचिस्तान से आने वाली
द्रविड़-जनजाति के द्वारा प्रचारित किया गया या यहाँ का आदिम प्रजातियों
ने इसे प्रारम्भ किया, अभी हम निश्चित रूप से कुछ नहीं कह सकते, किन्तु
हम यह बात तो निश्चित रूप से जानते हैं कि सर्प-पूजा मोहन-जोदड़ो में
प्रचलित थी, जो सिन्धु-सभ्यता का एक महत्वपूर्ण अंग थी. इस आधार पर कहा
जा सकता है कि नाग-पूजा के गोंडों के पूर्वज बिलूचिस्तान से ही अपने साथ
लेकर आए होंगे.
यदि हम नाग-संस्कृति के धार्मिक अनुस्तरण पर विचार करें तो कहना होगा कि
जिन शासकों ने `नाग' को अपना प्रतीक माना, वे प्राचीन नाग-शाखा के रहे
होंगे. यह स्थिति विदिशा एवं पद्मावती के नागों की थी. इस आधार पर यह
अनुमान लगाया जा सकता है. कि प्रारम्भ में बिलोचिस्तान से आने वाले
आधुनिक गोंडों के पूर्वजों का आवास नर्मदा-क्षेत्र में ही रहा होगा.
वैवाहिक सम्बन्धों आदि के कारण नाग-संस्कृति में दूसरे रक्तों के
सम्मिश्रण की कहानी दूसरे चरण के विकास की है. इस विकास-क्रम में नागों
का विवाह हम दूसरे राजवंशों के साथ देखते हैं.
उपर्युक्त तथ्यों के परीक्षण के आधार पर यह प्रतीत होता है कि हम नागकुल
के राजनैतिक महत्व की स्थापना का अनुमान अभिलेखों में केवल नागों के
सन्दर्भो से ही नही लगा सकते,जब तक हमारे पास स्वतन्त्र अभिलेखीय प्रमाण
न हो.
