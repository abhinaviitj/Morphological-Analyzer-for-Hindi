<औङ्ङिचिअल् अन्ड् ंएडिअ लन्गुअगेस्><ळगिस्लटिवे><आनोन्><ःअर्यन्ड् ळेग् आस् डेब्. झन् ९०><१९९०><ःअरयन गोव्ट्><छ्हन्डिगर्ह्><३४ टो ३९><२२५०><आनोन् - ःअर्यन ळेग्. आस्. डेब्. झन्.९०>

श्री राम बिलास शर्मा: अध्यक्ष, महोदय, मैं इस महान सदन का ध्यान एक
अत्यावश्यक लोक महत्व के विषय की ओर दिलाना चाहता हूं कि पिछले एक माह से
हरियाणा के गांव एवम् शहरों में बिजली की सप्लाई की स्थिति बहुत खराब है.
वैसे तो सारे हरियणा में यह स्थिति अच्छी नहीं है परन्तु खासतौर पर
महेन्द्रगढ़ सतनाली, नारनौल, कनीना, जाटूसाना, अटेली, पटौदी, कोसली,
दादरी और लोहारु में बिजली बहुत कम मिल रही है. जैसा कि इस क्षेत्र में
ट्यूबवैलों द्वारा सिंचाई की जाती है इसलिए फसलों को बिजली कम मिलने से
किसान बहुत नाराज़ है. अत: वह प्रार्थना करते हैं कि सरकार उक्त स्थिति
पर अपनी स्थिति स्पष्ट करे और बिजली की सप्लाई ठीक करके राहत प्रदान करे.
वक्तव्य--
सिंचाई तथा बिजली मंत्री द्वारा उपर्युक्त ध्यानाकर्षण प्रस्ताव
सम्बन्धी
सिंचाई तथा बिजली मंत्री (श्री वीरेन्द्र सिंह) : अध्यक्ष महोदय, २५
दिसम्बर, १९८९ तक राज्य में बिजली की आपूर्ति स्थिति किसी भी श्रेणी के
उपभोक्ता पर बिना किसी कटौती लगाए सुविधाजनक थी, जबकि उत्तरी क्षेत्र
का प्रमुख ग्रिड क्षतिग्रस्त हो गया. इस ग्रिड के क्षतिग्रस्त होने के
बाद देहली सहित समस्त उत्तरी क्षेत्र की बिजली आपूर्ति स्थिति बिगड़ गई
तथा इसका बुरा प्रभाव अगली ८ से १० दिनों तक जारी रहा. तब से स्थिति अब
स्थिर हो चुकी है, अब राज्य २०० से २१० लाख यूनिट बिजली प्रतिदिन आपूर्ति
कर रहा है जिसमें से कुल उपलब्धि की लगभग ६५% बिजली कृषि को दी जा रही
है. पिछले वर्ष इसी समय के दौरान बिजली की उपलब्धता लगभग १८० लाख यूनिट
प्रतिदिन थी जिसमें से लगभग ९० लाख यूनिट कृषि क्षेत्र को दी जा रही थी
जोकि कुल उपलब्धी का लगभग ५०% था.
सर्दी के मौसम के दौरान होने वाली वर्षा न होने के कारण चालू सर्दी के
लिए बिजली की अधिकतम मांग में असाधारण वृद्धि हुई है. इसलिए सिंचाई के
लिये ट्यूबवैलों को और अधिक बिजली की आवश्यकता पड़ी तथा ठण्डी हवाओं के
लगातार दौर के कारण पूरे उत्तरी क्षेत्र में बहुत ही अधिक घरेलू हीट लोड
की आवश्यकता रही. इन्हीं कारणों से २५ दिसम्बर, १९८९ को उत्तरी ग्रिड के
बिजली में आंशिक रूप से व्यवधान आया. इसके साथ-साथ ग्रिड की स्थिति
अस्थिर होने के कारण विशेष कर प्रणाली की फ्रीक्बेन्सी पैरामीटर के
सुरक्षा स्तर तक अवश्य ही बनाए रखा जाए जिसके परिणामस्वरूप उत्तरी
क्षेत्र बिजली बोर्ड में फ्रीक्वैन्सी की सुरक्षा सीमाओं तक बनाए रखने के
लिए अचानक बिजली कटौती लागू की जैसा कि अतीत में पहले कभी भी नहीं हुआ
था. उपरोक्त बाधाओं को ध्यान में रखते हुए दिनांक ४-१-१९९० से बिजली
नियमन उपायों को लागू करने का फैसला किया गया जिसे आगे और भी सुदृढ़ किया
गया ताकि कृषि को कम से कम १४ घण्टे बिजली आपूर्ति सुनिश्चित किया जा
सके. फिर भी जिला महेन्द्रगढ़ के विशेष खण्डों जैसे सतनाली, कनीना,
भोजावास आदि जिनको महेन्द्रगढ़ १३२ के. वी. उपकेन द्र से बिजली आपूर्ति
दी जाती है, प्रणाली अवरोधों से स्थिति बिगड़ गई है, जिसके परिणामस्वरूप
बिजली आपूर्ति तीन समूहों में बांट दी गई है. इन क्षेत्रों में बिजली की
कटौती करनी पड़ी, जब बी. बी. एम. बी. ने (लो फ्रीक्वैंसी) कम आवर्ति के
समय के दौरान अनिर्धारित कटौती लागू कर दी. इसलिए भाखड़ा ब्यास प्रबन्धक
बोर्ड से विशेष प्रार्थना की गई जो कि इस जिले में २२० के. वी. दादरी
उप-केन्द्र से बिजली आपूर्ति नियन्त्रित करता है कि वह इस क्षेत्र में
अनिर्धारित कटौती न लगाएं, जिसे उन्होंने स्वीकार कर लिया. महेन्द्रगढ़,
रेवाड़ी, भिवानी, गुडगांव और रोहतक जिले के भी दूसरे फसली क्षेत्रों के
समबन्ध में कृषि तथा लिफट सिंचाई योजना की मांग को पूर्ण करने के लिए
आवश्यक लोड की उपलब्धता सुनिश्चित करने हेतु विशेष ध्यान दिया गया था.
१३२ के. वी. उप-केन्द्र कनीना के चालू होने पर जो फरवरी, १९९० में चालू
होना निर्धारित है, जिला महेन्द्रगढ़ के उपरोक्त खण्डों में प्रणाली की
बाधाएं आसान हो जाएँगी और बिजली आपूर्ति पर्याप्त मात्रा में सुधर जाएगी.
राज्य सरकार राज्य में उपभोक्ताओं की सभी श्रेणियों को, विशेष कर कृषि
सम्बन्धी उपभोक्ताओं को पर्याप्त मात्रा में बिजली आपूर्ति देने के
कार्य को बहुत अधिक महत्व दे रही है. राज्य सरकार की बिजली कि विषय के
गम्भीरता इस तथ्य से स्पष्ट हो जायेगी कि कृषि क्षेत्र का बिजली उपभोग
पिछले चार दिनों ११ जनवरी से १४ जनवरी, १९९० तक पिछले वर्ष के इसी समय की
अवधी के दौरान ७७ लाख तथा ८९ लाख यूनिट प्रतिदिन की अपेक्षा क्रमश: १२३
लाख से १४५ लाख यूनिट प्रतिदिन के बीच रही. इस वर्ष कृषि क्षेत्र की मांग
में असाधारण बढ़ौत्तरी के बावजूद भी हमने नियमित साधनों को अपना कर मांग
को पूरा किया है. कम पोन्डेज (जल का परिमाप) तथा कम बहाव होने के कारण
भाखड़ा ब्यास से हमें लगभग २२ लाख यूनिट प्रतिदिन कम बिजली की उपलब्धि
हुई है इसके बावजूद भी पिछले वर्ष के इसी समय की अवधि की तुलना में बिजली
की उपलब्धता पर्याप्त मात्रा में अधिक बनाए रखा गया है. वर्तमान समय हम
२१० मैगावाट पानीपत की नयी चालू यूनिट को शीघ्र स्टीम में शामिल करने का
प्रयास कर रहे हैं जो हमारी स्थिति को और भी अधिक सुदृढ़ तथा स्थिर
करेगी. मैं इस आश्वासन के साथ स मापन करता हूं कि कृषि क्षेत्र को बिजली
देना सुनिश्चित करने का हर प्रकार प्रयास किया जा रहा है.
स्पीकर साहब, जैसा कि मैंने अपने जवाब में बताया कि २५ दिसम्बर के पश्चात
जब संगरौली के थर्मल प्लांट में अचानक गड़बड़ हो गई तो सारे नौर्दर्न
ग्रिड, राजस्थान, हरियाणा, दिल्ली और उत्तर प्रदेश में हर जगह बिजली का
बड़ा भारी संकट खड़ा हो गया और बारिश न होने के कारण ऐग्रीक्लचर सैक्टर
में बिजली की डिमान्ड निरन्तर बढ़ती चली गई. हमने हर प्रकार से इस समस्या
पर काबू पाने की कोशिश की और मैं आंकड़े दे रहा हूं जिससे आपको भी और
माननीय सदस्यों को पता लगेगा कि अब क्या हालत हो गई है और ऐग्रीकलचर
सैक्टर में बिजली को कितनी खपत बढ़ गई है. पिछले साल ९-१-१९८९ को हमने
ऐग्रीक्लचर सैक्टर में ६८.४४ लाख यूनिट्स बिजली दी थी. अब ९-१-१९९० को
हमने १२०.२३ लाख यूनिट्स बिजली दी है. पहले से डबल बिजली मुहैया करवायी
गई है. इसी तरह से १०-१-८९ को हमने ऐग्रीक्लचर सैक्टर को ७२.३० लाख
यूनिट्स बिजली दी गयी लेकिन तब से ही शोर मचा हुआ है. पिछले साल ११ तारीख
को ७७ लाख यूनिट्स और इस साल हमने १२३ लाख यूनिट्स बिजली दी. १२ तारीख को
केवल ८० लाख यूनिट्स और इस साल १२ तारीख को १३९ लाख यूनिट्स बिजली दी गई.
इसी तरह से १४ तारीख को हमने ७९ लाख यूनिट्स और इस साल १४ तारीख को १४५
लाख यूनिट्स बिजली कृषि क्षेत्र में उपलब्ध करवाई जो कि हाईऐस्ट फिगर है.
मैं इस हाउस को यह बताना चाहता हूं कि बिजली की मांग दिन प्रति दिन बढ़ती
जा रही है और इस बात का प्रमाण है कि प्रदेश खुशहाली की ओर जा रहा है. इस
साल किसानों के लिए कृषि क्षेत्र में बिजली टोटल उपलब्धि को मात्रा को ५०
प्रतिशत से बढ़ाकर ६५ प्रतिशत कर दी है ताकि किसानों को किसी प्रकार की
परेशानी न हो. इंडस्ट्रियल सैक्टर में चाहे हमें कट लगानी पड़ी लेकिन
हमने कृषि क्षेत्र में किसी प्रकार की ढील नहीं आने दी. इंडस्ट्रीज में
दो तीन दिनों के लिए भी जाए तो कोई अन्तर नहीं पड़ता लेकिन अगर किसान को
फसल के मौके पर दिन भर बिजली नहीं मिलेगी तो वह उस घाटे को रिवाइव नहीं
कर सकेगा. मैं सदन को यह सूचना देना चाहता हूं कि पिछले अढ़ाई सालों में
पहली बार ऐसी संकट आया है और बहुत जल्द ही इस संकट को समाप्त किया जाएगा
और आगे के लिये मैं यह आश्वासन दिलाना चाहता हूं कि कृषि क्षेत्र में २४
घण्टे बिजली की सप्लाई करने का हम पूरा प्रयत्न करेंगे ताकि किसानों को
किसी प्रकार की दुविधा का सामना न करना पड़े.
श्री राम बिलास शर्मा : अध्यक्ष महोदय, यह बात सही है कि पिछले अढ़ाई
सालों में इस सरकार की बिजली की अच्छी उपलब्धि रही है परन्तु जब फसल का
समय आता है तब प्राय: यह देखा गया है कि कहीं न कहीं कोई कमी आ जाती है
जैसे संगरौली का ग्रिड खराब हो जाता है या कोई और नई बात सामने आ जाती है
जिसके कारण से बिजली सप्लाई में विघ्न पड़ता है. अध्यक्ष महोदय, हमारी
सरकार बजट का लगभग ५० प्रतिशत हिस्सा बिजली पर खर्च करती है. इसलिये
सरकार से हमारी यह प्रार्थना है कि सरकार इस बात का पहले ही से कोई न कोई
प्रबन्ध अवश्य कर ले ताकि आने वाले समय पर किसानों को किसी प्रकार में भी
बिजली की उपलब्धि न होने के कारण दु:खी न होना पड़े. इसके लिये सरकार को
कोई ठोस कदम उठाने चाहियें और यहां हाउस में इस के लिये आश्वासन देना
चाहिये.
श्री वीरेन्द्र सिंह : स्पीकर सर, नौर्दर्न ग्रिड में बहुत सारी स्टेट्स
जुड़ी हुई हैं. संगरोली थर्मल प्लांट जो कि २००० मैगावाट की कैपेसिटी का
है उस पर हमारा काफी दारोमदार है लेकिन मशीन अगर चलती चलती बिगड़़्अ जाए या
कोई और गड़बड़ हो जाए तो उस वक्त किसी प्रकार का कोई कदम उठाना असम्भव
सा हो जाता है. फिर भी हमारी हरियाणा सरकार या जो ऊपर अब नई सरकार बनी
है, वह इस बारे में काफी चिन्तित है कि कृषि में बिजली की पूरी सप्लाई
मिले. इस बारे में हम दोनों सरकारें सही कदम उठा रही है. मेरे विचार में
अब यह सिस्टम आगे से और सुदृढ़ होगा और पूरी बिजली की सप्लाई होती रहेगी.
ऐसा मैं विश्वास दिलाता हूं कि हमारी ओर से कमी नहीं रहेगी.
श्री राम बिलास शर्मा : अध्यक्ष महोदय, मैंने जिन इलाकों का इस काल
अटैन्शन मोशन में उल्लेख किया है वहां पर कोई पलांट नहीं है और उनको
बिजली यहां से जाती है. बिजली न मिलने के कारण पिछले १५--२० दिनों में
वहां के किसानों की फसलों को नुकसान हुआ है क्योंकि वहां पर सिंचाई का
साधन ट्यूबवैल हैं. मैं मन्त्री जी से जानना चाहता हूं कि उन इलाकों के
लिए क्या बिजली का अतिरिक्त प्रावधान करेंगे?
श्री वीरेन्द्र सिंह : स्पीकर साहब, राम बिलास जी ने स्वयं माना है कि इस
सरकार के आने के बाद बिजली की हालत बहुत सुधर गई है. ऐसा दिन तो कोई भी
नहीं था कि किसान को एक घंटा भी बिजली न मिली हो. ४-५ घंटे रोजाना बिजली
किसान को मिलती रही है. यह दूसरी बात है कि कि दिन में मिली है या रात को
मिली है इसलिए केवल उससे यह अन्जादा नहीं लगाया जा सकता कि किसानों की
फसलें उस वजह से खराब हो गई या तबाह हो गई. जहां तक महेन्द्रगढ़ जिले का
ताल्लुक है, बिजली की सप्लाई में कुछ जो खराबी आती है इसलिए भी आ जाती है
कि हरियाणा प्रान्त का बहुत सारा हिस्सा बी. बी. एम. बी. के स्टेशनों से
जोड़ा हुआ है. बी. बी. एम. बी. बजाए हम अपने स्टेशन बनाएं, इस बारे में
पिछली सरकारों ने ध्यान नहीं दिया. हमने अब एक एक्शन प्लान बनाया है कि
हम बी. बी. एम. बी. के सब-स्टेशनों से पीछा छुड़ा कर अपने सब-स्टेशन कायम
करें. ऐसा करने से हमारी बहुत सारी तकलीफ दूर हो जाएगी लेकिन उसके लिये
हमें कम से कम एक सौ करोड़ रुपए की जरूरत है. अगर वह पैसा हमें मिल जाए
तो हम बी. बी. एम. बी. के चंगुल से निकल सकते हैं. वह सौ करोड़ रुपया
हमें कितने सालों में उ पलब्ध होगा इसके बारे में माननीय सदस्यों को कुछ
नहीं कह सकता. लेकिन सरकार पूरी कोशिश करेगी कि अपने सब-स्टेशन कायम किए
जाएं ताकि हम उनसे बिजली का सही वितरण कर सकें.
श्री कैलाश चन्द्र शर्मा : अध्यक्ष जी, मैं मन्त्री जी से जानना चाहता
हूं कि आज हरियाणा में और विशेषकर महेन्द्रगढ़ जिला में पीने का पानी भी
बिजली पर आधारित हो गया है क्योंकि पानी का लैवल नीचे चला गया है. क्या
मन्त्री जी कोई ऐसी व्यवस्था करेंगे कि जब बिजली का संकट हो तो कम से कम
लोगों को और पशुओं को पीने का पानी तो मिल जाए. क्या इस संकट को दूर करने
के लिये बिजली की कोई अलग से लाइन बनाएंगे?
श्री वीरेन्द्र सिंह : स्पीकर साहब, जहां तक वाटर वर्कस का ताल्लुक है
उनके लिए बाकायदा तौर पर बिजली दी जाती है. समय में जरुर गड़बड़ी हो सकती
है लेकिन सारे हरियाणा में यह कहीं से भी शिकायत नहीं आई कि बिजली न होने
के कारण वाटर वर्कस से लोगों को पीने का पानी नहीं मिला. बिजली देने के
टाइम में गड़बड़ हो सकती है वरना ऐसी कोई शिकायत नहीं आई है.
श्री परमा नन्द : स्पीकर साहब, मैंने अपने काल अटैशन नोटिस में यह कहा था
कि बिजली की कमी के कारण तोरिया और सरसों आदि आयल सीड्ज की जो फसलें हैं,
उन परजो असर पड़ा है, उसका नुक्सान इस वक्त तो नहीं दिखाई पड़ता लेकिन
आगे चल कर बहुत ज्यादा नुकसान होता है. इसके साथ-साथ मैंने यह कहा था कि
जींद जिले में जो ट्यूबवैल्ज का एरिया है जहां पर नहरी पानी की बहुत कमी
है, वहां पर बिजली बहुत कम मात्रा में मिली है. और इस समय भी उन किसानों
को बिजली बहुत कम मिल रही है. मैं आपके द्वारा मन्त्री जी से यह जानना
चाहता हूं कि क्या उन किसानों को बिजली पूरी मात्रा में सप्लाई की जाएगी?
श्री वीरेन्द्र सिंह : स्पीकर साहब, जींद में प्रोफैसर परमा नन्द जी का
जो विधान सभा क्षेत्र है वह मेरे विधान सभा क्षेत्र के साथ बिल्कुल मिलता
हुआ क्षेत्र है. जिस इलाके की माननीय सदस्य चर्चा कर रहे हैं, उस इलाके
में मैं इलैक्शंज के दौरान और इलैक्शन्ज के पश्चात गया था. उस समय मैं एक
गांव बरसोला भी गया था. वहां पर आस पास के काफी गांवों के लोग आए थे. उस
इलाके में ६-७ गांव ऐसे हैं. जिनमें कई सालों से पानी की बड़ी भारी
समस्या है. उन गांवों के अलावा कुछ उचाना हल्के के गांव भी हैं जिनमें
पानी की बड़ी भारी समस्या है. जिस समय मैं वहां पर गया उस समय चौधरी देस
राज जी भी वहां पर मौजूद थे. मैं अपने साथ इंजीनियर्ज, एस. ईज. और
एक्सीयन्ज को लेकर गया था. उस समस्या को पूरी तरह से ऐग्जामिन किया गया
और उसके लिये हमने एक हल भी सोच लिया है. उसकी स्कीम बना कर, उसी
प्रोजैक्ट रिपोर्ट बना कर बहुत जल्दी हम मुख्य मन्त्री जी के पास मंजूरी
के लिए भेज रहे हैं. हम बहुत जल्दी आने वाले सैंकड़ों सालों के लिये उन
गांवों की पानी की समस्या को दूर करेंगे. वाकई उन गांवों के अन्दर पानी
की समस्या कई सालों से लटकी हुई है. उस समस्या को दूर करने के लिये हम
योजना बनाएंगे और उस योजना को बहुत जल्दी मंजूर करवा करके उस पर काम शुरू
करवाएंगे. जहां तक जींद एरिया में ट्यूबवैल्ज का ताल्लुक है शायद परमा
नन्द जी कल परसों ही वहां से आए होंगे, उस एरिया में बिजली पूरी मात्रा
में किसानों को मिल रही है. किसी प्रकार की कोई कमी नहीं है.
श्री परमा नन्द : स्पीकर साहब, जींद जिले में जो ट्यूबवैल्ज का एरिया है,
वहां पर किसानों को बिजली नहीं मिल रही है. मन्त्री जी यह बात कैसे कह
रहे हैं कि वहां पर किसानों को पूरी मात्रा में बिजली मिल रही है. (शोर)
श्री भागी राम : स्पीकर साहब, इनको तो हर बात पर बार-बार खड़ा होने की
आदत सी पड़ गई है. (शोर)
श्री दुर्गा दत्त अत्री : स्पीकर साहब, इनको ठीक ढंग से बोलना चाहिये.
(शोर)
सहकारिता राज्य मन्त्री (श्री धीर पाल सिंह) : स्पीकर साहब, इनको तो
बोलने की आदत पड़ गई है इसलिये ये कुछ बातें कहते रहते है. (शोर)
ंर्. श्पेअकेर् : भ्हगि षम् जि, ट्हिस् इस् नोट् ट्हे तय्. फ्लेअसे टके योउर्
सेअट्. (णोइसे ' इन्टेर्रुप्टिओन्स्)
श्री भागी राम : स्पीकर साहब इनके मुंह पर जो कालस लगी हुई है, वह तो
तेजाब से भी नहीं उतरेगी. (शोर)
ंर्. श्पेअकेर् : भ्हगि षम् जि, योउ अरे इन्टेन्टिओनल्ल्य् इन्स्टिगटिन्ग् ट्हे
मेम्बेर्. ठ्हिस् इस् नोट् प्रोपेर्. फ्लेअसे टके योउर् सेअट्.
समाज कल्याण मन्त्री (श्री जगन नाथ) : स्पीकर साहब, हरियाणा प्रान्त में
एक रिवाज है कि जब बच्चा छोटा होता है तो उसकी मां, बहन उसके मुंह पर एक
काला टीका लगा देती है जिससे कहीं उसको नजर न लग जाए. इसके मुंह पर जो
टीका लगाया गया था उसको इन्होंने मसल लिया होगा जिससे इनका मुंह काला हो
गया. (शोर)
