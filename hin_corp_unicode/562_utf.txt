<ळिटेरटुरे><ःउमोउर्><छ्हउहन्, घुरुडेव्><ठेड्हि ळकेएर्><१९९०><आड्हर् फ्रकस्हन्><फन्च्ह्कुल, ःअर्यन><५६-६३><२०००><छ्हउहन्, घ्-ठेड्हि ळकेएर्-ःऊ-औ>

+ढाई क्विंटल बिल्लियाँ
कहते हैं गिनती केवल शेरों की होती है गीदड़ों की नही. एक जंगल में कितने शेर
रहते हैं-यह ज्यादा महत्वपूर्ण होता है अपेक्षाकृत उस जंगल में कितने खरगोश रहते हैं या चूहे. चूहों की गिनती का कोई लाभ ही नही. हाँ अगर बात सहज दाँतों की
करनी हो तो चूहे शेर को भी मात कर जाते हैं. पर हमारा मतलब चूहों की गिनती करना
नही बल्कि चूहों की गिनती को भूल जाना है. अब सवाल यह उठता है कि गिनती की
जिन्दगी में कितनी महत्ता है. हमारे ख्याल में गिनती की महानता ही केवल गिनती
के व्यक्तियों तक ही सीमित नही, बल्कि गिनती की फिजूलता भी केवल गिनती के
व्यक्तियो तक सीमित है. मसलन यदि आप अपनी पत्नी से पूछो कि उसकी उमर क्या है
तो वह बिल्कुल भूल जायेगी और उसका मुँह इस तरह के भाव अख्तियार कर लेगा जैसे
हिसाब के मास्टर रक्खॉ राम ने पूछ लिया हो कि त्रिकोण की कितनी भुजाएँ होती
हैं. इसी तरह यदि आप किसी बूढ़े दम्पति को पूछ बैठो कि आपके कितने
लड़के-लडकियाँ कमा रहे हैं तो हालत यह हो जायेगी कि आपका अगला डेढ़ घण्टा इस
प्रश्न का उत्तर सुनते ही गुजर जायेगा और आपको गिनती को महानता के बारे में फिर
से नये सिरे से विचार करना पड़ेगा.
असल में गिनती ही सारी बीमारियों की जड़ है. स्वर्ग से आदम और हब्बा को नरक
में इसलिए नहीं फेंका गया था कि उन्होने वर्जित फल खा लिया था बल्कि इस कारण की
उनकी गिनती शीघ्र ही दो से तीन होने वाली थी. स्वर्ग के पदाधिकारियों को भी
कमेटी की धर्मशाला के मुंशी की तरह ज्यादा व्यक्तियों से चिड़ होती है-जैसे
उनको परिवार नियोजन का रिफरैशर कोर्स करवाया गया हो. स्वर्ग वाले स्वर्ग में
बहुत कम व्यक्तियों को रखकर खुश हैं. हाँ यदि व्यक्ति कम हो जाये तो वे आजकल
माडर्न स्कूलों की तरह अपना स्तर स्तर कुछ गिरा देते है. नरक में इसके विपरीत
गिनती को बहुत महानता दी जाती है, जितने ज्यादा व्यक्ति यहाँ आते हैं उतने ही
कम समझे जाते हैं. सो गिनती पुरी करने के लिए कई भर्ती केन्द्र उन्हे पृथ्वी पर
खोलने पड़ते हैं.
कहते हैं परमात्मा ने सारे मनुष्यों को एक अलग पहचान दी है. यदि परमात्मा यह ना
करता तो हमारे लिए बहुत कठिन हो जाता. फिर सिर अगर धन्ना सिंह ने तोड़ा हो तो
पकड़ जतन सिंह को लिया जाता. आम का खेत चाहे करम सिंह का हो पर खेत चरन सिंह
का भी कहा जा सकता था. सो गिनती से अलगाव जरूरी है और अलगाव करके ही
गिनती का कोई अर्थ है. परन्तु यह बात भी स्थिति को पूरी नियन्त्रण में रखने के
लिए सक्षम नहीं है. कहावत है गधा-घोड़ा एक बराबर नहीं होते हम तो यह कभी कहते
हैं कि एक मूर्ख और एक दूसरा मूर्ख मिलकर दो मूर्ख बनते है पर रहते वे फिर भी
अकेले-अकेले ही हैं.
यह गिनती की सारी फिजूलियत होती है. गिनती यह मानकर चलती है कि एक और एक
दो होते हैं. परन्तु एक मूर्ख और एक अकलमंद मिल-~कर ना दो मूर्ख बनते हैं औ अ
ना दो अकलमंद. एक बात और भी है. कई बार एक और एक मिलकर एक ही रह जाते हैं
यदि आप दूध के भरे कटोरे में एक कटोरा पानी डाल दो तो यह एक कटोरा दूध ही
रहेगा. कई बार एक और एक मिलकर तीन बन जाते हैं. वही फैमिली त्रिकोण ! कभी एक
और एक मिलकर दो की बजाय एकही नही रहता. नतीजा कुछ और ही निकल आता है. चिठ्टी
को तीली लगा दो ना चिठ्ठी बचती है और ना ही तीली. केवल राख ही बचती है जो तीली
और चिट्ठी दोनों से भिन्न होती है. सो गिनती का संकल्प तो इस तरह है जैसे हम
कहते हैं कि एक कद्दू और एक हदवाना मिलकर एक गधा बन जाता है. गिनती किसी को
कुछ नही बना सकती सिवाय लोकतन्त्र के जहाँ गिनती अभी भी प्रधान है. एक कहावत है
एक अकेला हो ग्यारह. पर हमें लगता है कि इस कहावत का सच कभी का नौ दो ग्यारह हो
चुका है. आजकल एक और एक मिलते ही नही, इसलिए गिनती का रोल वैसे ही धरा-धराया
रह जाता है.
सुना है कि भेंड़ो कि गिनती आजकल भी हर रोज सोने से पहले करने का रिवाज है.
परन्तु आज तक कोई भी बात का भेद नहीं जान पाया कि आजड़ी गिनती अपने सोने से
पहले करते हैं या भेड़ों के सोने से पहले ? हमारे कानों में अभी एक काली भेड़
ने फूँक मार दी है कि छोडो जी भेंड़ें तो हमेशा सोयी रहती हैं-जागती हुई भी.
भारत में खास तौर पर काली भेड़ो की खोज में माहौल काफी गर्म है. परन्तु भेड़ों
के बारे और सोच-~विचार से पहले आपको कुछ बातें ध्यान में रखनी पड़ेगी. पहली बात
तो यह है कि भेड़ों को सफेद और काले वर्गों में ना बांटा जाये. क्योंकि आज जो
सफेद भेड़ है वह कल को काली भी हो सकती है. आजकल के कोयले की दलाली वाले
वातावरण में भेड़ों द्वारा स्वयं को सफेद रख पाना काफी दुष्कर है. यहाँ तक कि
भेड़ों का रंग देखने वाले को भी कभी काले का सफेद दिखने लग पडेगा और कभी सफेद
का काला, इस संदर्भ में कुछ नही कहा जा सकता.
वैसे भी लोग काले को सफेद बनाने में माहिर हैं. पहले वे काला धन बनाते है और
फिर वक्त आने पर उसे सफेद कर लेते है. सो यह सफेद और काला मोतिया लोगों की
आँखों को नही ऐनकों को लगा हुआ है.
हम अपनी बात को भेड़ो के बारे में छोड़कर बकरियों के बाड़े में लाते हैं. लोगों
की गिनती भेड़-बकरियों की तरह सस्ती और आम हो गयी है. सो जब से गिनती का
बोलबाला कम हुआ है तभी से गिनती का बोलबाला शुरु हो गया है. परन्तु गिनती में
आपसी फूट पैदा हो जाती है और बखेड़ा हो जाता है. अब बस के किराये की बात ही ले
लो. डेढ़ क्विंटली व्यक्ति का भी एक टिकट और पैंतीस किलो की औरत का भी एक टिकट.
भार को अगर छोड़ ही दें तो गुणात्मकता भी पूरी तरह इन्साफ नही करती. यदि किसी
की आँख लाख रुपये की हो तो उसका किराया एक सवारी का लगता है और किसी का नाक
उपले जैसा हो तो किराये वाला कोई छूट नही देता. वोटर चाहे एक क्विंटल का हो एक
ही वोट डाल सकता है. इस तरह विवाह भी क्षेत्रफल के हिसाब से नही होते, गिनती
के हिसाब से होते हैं. इसके हक में दलीलें भी दी जा सकती हैं. नेपोलियन और
हिटलर कद में छोटे थे परन्तु दोनों किंगकांग से ताकत में किसी तरह भी कम नही
थे. सो बात ताकत की है ना कि गिनती या मिनती की. ढाई क्विंटल बिल्लियाँ एक
बन्दर का मुकाबला नहीं सकतीं, खास तौर पर जब वे रोटी का फैसला बन्दर की
बुद्धिमत्ता और तराजू पर छोड़ बैठती हैं. हमारा गीदड़-असूल यही कहता है कि
अपनी रोटी का फैसला कभी बन्दर के सुपुर्द न करो. यदि आप गीदड़ ही हैं तो कभी
अपने आप को गीदड़ न कहो और न ही अपनी गीदड़ भभकियाँ छोडो. माया और ताकत
आनी-जानी चीज हैं. हो सकता है कल को आप जंगल के राजा समझ लिए जाओ. इसलिए
लांडरी वालों के साथ मिलते-जुलते रहा करें और कभी मौका देखकर टब के
पानी में घुसो और स्वयं को रंगकर बाहर निकलो. अब आप सचमुच में राजा बनने के
बहुत करीब होते हैं इसलिए कभी भी गीदड़ भभकियाँ ना मारो. बस अपनी पहचान
और बुद्धिमता को छुपाकर रखो. जिस व्यक्ति ने अपनी पहचान ही जाहिर कर दी
वह अपनी ताकत को कैसे छुपाकर रख सकेगा. जैसे ताकत को हथियार के लिए अपने
असली रंग को छुपाना पड़़्अता है उसी तरह ताकत आने पर अपनी ताकत को मूर्ख या
ईष्र्या वाले व्यक्तियों से छुपाना पड़ता है. यह दोनों काम करने के लिए गिनती
को मिनती में बदल देने की जरूरत होती है और मिनती को गिनती में. ढाई क्विंटल
बिल्लियों का सच कितने चूहों की मौत होती है और कितने बन्दरों का इन्साफ ?.
कहते हैं सर्दी में भेड़ को जुकाम नही होता. इस कथन के बारे में मुझे कई बार
हैरानी हुई है. पर सोचता हूँ भेड़ के पास तो ऊन का बढ़िया कोट होता है. उसकी
अपनी ऊन का. यदि कोई भरपूर सर्दी में भेड़ की उन को कुतर ले तो बेचारी भेड़
सर्दी क्या करेगी ? यह सोचते ही मुझे ठण्ड लगने लग जाती है और मैं अपना
गुलूबन्द और भी कसकर अपनी गर्दन के इर्दगिर्द लपेट लेता हूँ.
अभी कल की बात है कि गर्मी से जान निकल रही थी. पसीना आ रहा था. भला जब
गर्मी में कम्बख्त पानी की वैसे भी तंगी होती है तो इस पसीने को आने का पागलपन
क्यों चढ़ जाता है ?
दरअसल ऋतुओं के बारे में हमारा ज्योग्राफिया कुछ ज्यादा ही कम-~जोर है. हाथ तो
हमारा अर्थ-विज्ञान में भी तंग है पर ऋतुओं के मामले में हमें यह पता नहीं लगता
कि कब स्वेटर डालें और कब सील के लड्डू खायें . औरतों को ऋतुओं और वर्तों का
खूब ज्ञान होता है. मैं तो कहूंगा ब्रह्मज्ञान. पता नहीं वे भरपूर गर्मी में
कैसे सोच लेती हैं कि सर्दी आयेगी और फिर स्वेटर की जरूरत पड़ेगी. वे जून महीने
को नही गुजरने देतीं, कई गोले ऊन लेकर अपने पति का पीछा छोड़ती हैं. एक बार
घर में ऊन का गोला खुला तो समझो घर में स्त्रीयुग का उदय हो गया. चाय का वक्त
होगा तो पत्नी कहेगी बस जी कुछ देर और दांत के नीचे जीभ दो, फिर कहेगी भला आप
ही आज चाय क्यों नही बना देते. आप चाय बनाते हो और दातों के नीचे से जीभ
निकालते हुए पत्नी को पेश करते हो. आपको झट ख्याल आ जाता है कि आपको प्रोफेसर
चरनदास के पास जाना है तो झट पत्नी ऊन की तरह गर्म आवाज में बोलती है, 'आज
मैं आपको निर्मला गिडवानी के घर ले चलूंगी, मुझे नमूना सीखना है, आप इन्तजार
करना सीख लेना.'
जब आप उनके घर पहुँचते हो तो पता लगता है कि निर्मला तो अपने गिडवानी के साथ
किसी दूसरे के घर गई होती है और आप किसी और के घर में चले जाते हो और कहते हो,
"हैलो, पूरनचन्द जी, हम इधर आये थे सोचा हैलो करते चलें. आपके गठिये का क्या
हाल है ?' पूरनचन्द जो पूरन और चन्द दोनों अच्छी तरह बनते-बनते रह गयें होतें
हैं, सोचेगें कि मेरा नाम पूरनचन्द कब से पड़ गया मुझे गठिये की नामुराद बीमारी
कब से लग गयी, पर वे कहेंगे कुछ नही. सिर्फ यहीं कहेंगे, 'नी आईयाँ नू, आओ
जितनी बार मर्जी पर मेरा नाम न बिगाड़ो और मुझे गठिये की बीमारी से भी दूर
रखना.' वैसे वे कहेंगे कुछ नही. उनकी पत्नी उर्मिला, पत्नी को मिलकर खुश होगी
जैसे भेड़ को अपनी ऊन वापस मिल जाये, जैसे लक्ष्मण को हनुमान मिल गया हो.
उर्मिला के बाद फिर निर्मला और थोडी-थोड़ी अन्तराल के बाद कई पूरनचन्द.
सर्दी आयेगी. बच्चे करड़-करड़ करके रेवड़ियाँ खायेंगे. मूँगफली वाले हर गली के
नुक्कड़ पर बरसात के मेढ़क की तरह निकल आयेंगे और गोबर के धूएँ के साथ
मूँगफली को गर्म और धुएँदार बनाने की कोशिश करेंगे.
सर्द ऋतु के साथ ही आयेगी ठण्ड. पता नहीं उसे सर्द ऋतु के साथ आने की क्या
बिमारी है. क्या वह गर्मी के साथ नही आ सकती. नामुराद गर्मी वैसे भी ठण्ड की
तरह स्त्रीलिंग है. भला ठण्ड का सर्द ऋतु के साथ क्या मेल ? पर आजकल मेल
है ही कहाँ. बस खामखाह मिलाप ही मिलाप है ! चाय और लस्सी का मेल नहीं, फुटबाल
का हॉकी से मेल नहीं, रोटी का डबलरोटी से लेनदेन नहीं, क्रिकेट का किसी दूसरे
खेल के साथ मेल नहीं. जहाँ तक हमारी समझ जाती है मेल एक निहायत घटिया चीज
है. भला बनिये का किसान के साथ क्या मेल ? आजकल तो एक बकरी का दूसरी बकरी से
मेल नही.
एक समय की बात है दो बकरियाँ आमने-सामने से आ रही थी और अचानक एक तंग पुल पर
मिल गयीं. दोनों ही जल्दी मे थी. दोनों के मालिक उनका इंतजार कर रहे थे कि कब
वे लोंटे और वे चार पैसे कमाएँ. सौभाग्य से दीवाली के कारण मीट के रेट भी
बढ़़्अ गये थे. सो उनका समय रहते स्वयं अपने घर और घर से समय रहते बूचड़खाने
पहुँ-~चना बहुत जरुरी था. एक बकरी ने दूसरी बकरी से कहा," तुम बैठ जाओ तुम्हारे
ऊपर से गुजर कर सही सलामत अपने बूचडखाने पहुँच जाऊँगी, पहले ही देर हो रही है.'
तो दूसरी झट से तनकर खड़ी हो गयी, 'तुम क्या समझती हो मैं फालतू हूँ ओर मेरी
इन्तजार किसी बूचड़ को नही ? मैं हरगिज तुम्हारे से पहले जाना चाहती हूँ.'
दोनों ने इस कशमकश में अपने सींग एक-दूसरे के सींगों में फँसा लिए. दोनों पुल
से नीचे गिर पड़ी. दोनों लहूलुहान हो गयी थीं, वे अभी भी गुथ्थमगुथ्था हुई
पड़ी थीं. उनमें से कौन पहले बूचड़-~खाने पहुँची यह एक भेद की बात है.
सर्द ऋतु भी एक भेदभरी बात है. जब सर्द ऋतु आती है तो सर्दी लगती है. सर्दी
लगती है तो जुकाम लगता है. जुकाम एक नामुराद बीमारी है जो व्यक्ति के बजाय उसके
नाक को ज्यादा लगता है. व्यक्ति अपने नाक पर बैठी मक्खी तो उड़ा सकता है, पर
नाक के अन्दर बैठे जुकाम को कैसे उड़ाये. कहते हैं आजकल जुकाम उड़ाने की दवाई
मिल गई है. यह हर अंग्रेजी दवाईयों को बेचने वाली दुकान पर मिलती है. पर एक
शर्त है-यदि आप सच्ची-मुच्ची जुकाम का इलाज चाहतें है तो सर्दी से बचो. सर्दी
से बचने का एक ही ढंग है सर्दी से गर्मी की ऋतु में लड़ो.
