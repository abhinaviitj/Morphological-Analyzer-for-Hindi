<औङ्ङिचिअल् अन्ड् ंएडिअ लन्गुअगे><आड्मिनिस्ट्रटिवे><आनोन्><आ.ष्. ८२-८३ ईर्रिगटिओन्><१९८३><ंइन्. ओङ् ईर्रिगटिओन्><णेत् ढेल्हि><९० यो ९६><२३००><आनोन्-आ.ष्.८२-८३ ईर्रिगटिओन्><ढ्हनन्जय् खुमर्>

केन्द्रीय भूमिगत जल बोर्ड
केन्द्रीय भूमिगत जल बोर्ड, जो भूमिगत जल संसाधनों के विकास और प्रबनध के लिए
अन्वेषण, समन्वेषण मूल्यांकन और तकनीकी परार्मश देने के लिए राष्ट्रीय स्तर पर
एक शीर्ष निकाय है, भूमिगत जल विकास सम्बन्धी स्कीमों के आयोजन एवं कार्यान्वयन
के लिए महत्वपूर्ण सहायता देता है. इस बोर्ड में एक अध्यक्ष और सदस्य हैं. इस
बोर्ड के दो स्कन्ध हैं, अर्थात् जल भू-वैज्ञानिक और इंजीनियरी. यह बोर्ड ९
क्षेत्रीय कार्यालयों, १० राज्य यूनिट कार्यालयों, एक परियोजना कार्यालय और ९
बेधन डिवीजनों (२ अतिरिक्त नए डिवीजन शीघ्र ही कार्य प्रारम्भ करेंगे) के जरिए
कार्य करता है. बोर्ड कों सौंप गए कर्त्तव्यों और उत्तरादायित्वों को निभाने के
उदेश्य से, यह बोर्ड वैज्ञानिकों और इंजीनियरों के अन्तर्विद्या दल के सेवाओं का
उपयोग करता है, जिसमें जल-भू-वैज्ञानिक, जल वैज्ञानिक, भू-भौतिक विद, जल मौसम
वैज्ञानिक, रसायनज्ञ तथा ड्रिलिंग एवं सिंचाई इंजीनियर शामिल हैं.
इस बोर्ड के मुख्य गतिविधियां एवं उद्देश्य ये हैं :-सुख्यवस्थित जल वैज्ञानिक
सर्वेक्षण, जल वैज्ञानिक सर्वेक्षणों का पुनर्मूल्यांकन, भूमिगत जल समन्वेषण,
प्रथम सन्निकटन एवं साधन मूल्यांकन अध्ययन, जल-संतुलन परियोजनाओं, विशेष भूमिगत
जल समस्याओं सम्बन्धी अध्ययन, जल सप्लाई अन्वेषण, उत्पादन कूप निर्माण, जल
स्तरों के भू-भौतिकीय अन्वेषण, जल स्तरों की मानीटरिंग, सिंचाई विकास की मानीटरिंग
आदि करना. केन्द्रीय भूमिगत जल बोर्ड के मुख्य गतिविधियों में, एक है,
सुख्यवस्थित जल-भू-वैज्ञानिक सर्वेक्षेण करना और यह भू वैज्ञानिक
पर्यावरण,विभिन्न भूमिगत जल मार्गो की जल-भू-वैज्ञानिक और जल रसायनिक स्थितियों
और प्रत्येक क्षेत्र में भूमिगत जल के उपयोग की स्थित आदि, को परिभाषित करने के
लिए अत्यावश्यक है. भावी भूमिगत जल विकास पर भूमिगत जल प्रणाली के पड़ने वाले
प्रभाव को मानीटर करने की दृष्टि से, पुनर्मूल्यांकन जल-भू-वैज्ञानिक सर्वेक्षण
किए जाते हैं.
बोर्ड के क्षेत्रीय कार्य निम्नलिखित संगठोंन व्दारा किए जाते हैं :-
(१)मुख्य जल-भू-वैज्ञानिक एवं सदस्य, जल-भू-विज्ञान और मुख्य इंजीनियर एवं
सदस्य, इंजीनियरी, नई दिल्ली का कार्यालय.
(२) मुख्य कार्यालय, फरीदाबाद.
(३) नौ स्थानों--लखनऊ, हैदरावाद, कलकत्ता, जयपुर,चण्डीगढ़, गौहाटी, नागपुर भोपाल
और बंगलौर में क्षेत्रीय कार्यलय.
(४)दस स्थानों--जम्मू, शिलांग, पटना भुवनेश्वर, अहमदाबाद,जोधपुर, पुणे, बंगलौर,
मद्रास और त्रिवेन्द्रम में राज्य यूनिटों के कार्यालय.
(५) ग्यारह स्थानों, अहमदाबाद,अम्बाला, वाराणसी, मद्रास, राँची, नागपुर,
गोहाटी, जम्मू, हैदराबाद, भुवनेश्वर और जोधपुर में मंडलीय (डिवीजनल) कार्यालय और
भोपाल में एक उप मंडल कार्यालय.
केन्द्रीय भूमिगत जल बोर्ड की मुख्य गतिविधियां, इसकी उपलब्धियों और नए २०
सूत्री कार्यक्रम को प्रोत्साहन देने हेतु भूमिगत जल संसाधनों के उपयोग में तेजी
लाने के लिए किए गए उपाय नीचे दिए गए हैं :-
सुख्यवस्थित जल-भू-वैज्ञानिक सर्वेक्षण
ये सर्वेक्षण, केन्द्रीय भूमिगत जल बोर्ड के मुख्य गतिविधियों का एक भाग है.
भूमिगत जल संसाधनों का विकास और प्रबन्धक, वैज्ञानिक योजनाबद्ध और विवेक पूर्ण
तरीके से करने के लिए भू-वैज्ञानिक पर्यावरण, विभिन्न भूमिगत जल क्षेत्रों की
जल-भू वैज्ञानिक और द्रव रासायनिक परिस्थितियों और प्रत्येक क्षेत्र में भूमिगत जल
उपयोग की स्थिति को परिभाषित किया जाना परमावश्यक हैं. सुख्यवस्थित
जल-भू-वैज्ञानिक सर्वेक्षेणों का प्रयोजन, उपर्युक्त उद्येश्यों को प्राप्त करना
है.
देश में ऐसे कुल क्षेत्र के ३२.८ लाख वर्ग मीटर होने का अनुमान लगाया गया है,
जिसमें सुख्यवस्थित जल-भू-वैज्ञानिक सर्वेक्षम किए जाने की आवश्यकता है. मार्च,
१९८२ के अन्त तक १७.६८ लाख वर्ग किलोमीटर के क्षेत्र को इन सर्वेक्षणों के
अन्तर्गत लाया जा चुका है. इन सर्वेक्षम के लिए, राज्य सरकारों के परमर्श से,
सूखा प्रभावित, सूखा-प्रवण, आदिम जाति पिछडे तथा दूरस्थ क्षेत्रों को प्राथमिकता
दी जा रही है.
वर्ष १९८१-८२ के दौरान बोर्ड ने ९८,०८७ वर्ग किलोमीटर के क्षेत्र को इन
सर्वेक्षणों के अन्तर्गत सम्मिलित किया है. वर्ष १९८२-८३ हेतु, दिसम्बर,१९८२ तक
४०,२५२ वर्ग किलोमीटर क्षेत्र इन सर्वेक्षणो के अन्तर्गत शामिल किया है. मार्च,
१९८३ के अन्त लगभग ५९,७४८ वर्ग किलोमीटर के अतिरिक्त क्षेत्र को इनके अन्तर्गत
लाए जाने की संभावना है. छठी योजना की दौरान, ६.६ लाख वर्ग किलोमीटर के कुल
क्षेत्र को इनके अन्तर्गत लाने का प्रस्ताव है.
पुनर्मूल्यांकन जल-भू-वैज्ञानिक सर्वेक्षण
सिंचाई के लिए भूमिगत जल का बड़े पैमान पर विकास किए जाने, समय समय पर
भिन्न-भिन्न क्षेत्रों की भूमिगत जल प्रणाली के व्यवहार को मानीटर करना आवश्यक
हो गया है ताकि यह सुनिश्चित किया जा सके कि अधिक विकास होने से, प्रणाली पर
दबाबव न पड़े. संसाधन का अधिक विकास होने से, भूतल जल क्षेत्र में परिवर्तन होने
के अलावा, इससे जल की कोटि में ह्रास होने की समस्याएं भी उत्पन्न हो जाती है.
उपर्युक्त बातों को देखते हुए, बोर्ड उन क्षेत्रों में समय समय पर
पुनर्मूल्यांकन सर्वेक्षण करता है जो पहले ही सुख्यवस्थित जल-भू-वैज्ञानिक
सर्वेक्षेण के अन्तर्गत लाए जा चुके हैं. यह एक सतत गतिविधि है और इस संसाधन में
हुए विकास की वर्तमान दर को देखते हुए, यह आवश्यकता समझा गया है की उन सभी
क्षेत्रो में, जहां सुख्यावस्थित सर्वेक्षण पूरे किए जा चुके हैं, प्रत्येक पांच
बर्ष वाद पुनर्मूल्यांकन अध्ययन किए जाएं. मार्च,१९८२ के अन्त तक ३३.८ लाख वर्ग
किलो मीटर का क्षेत्र पुनर्मूल्यांकन सर्वेक्षण के अंतर्गत लाया गया था और छठी
पंचबर्षीय योजना के दौरान, ५६ लाख वर्ग किलो मीटर क्षेत्र को इनके अंतर्गत लाए जाने का
प्रस्ताव है.
१९८१-८२ के दौरान ६३,८१६ वर्ग किलोमीटर क्षेत्र इनके अन्तर्गत लाया गया था.
१९८२-८३ के दौरान, दिसम्बर, १९८२ तक २७,३५८ वर्ग किलोमीटर क्षेत्र इन सर्वेक्षण
के अन्तर्गत लाया गया है. मार्च, ८३ तक लगभग ३७,६४२ वर्ग किलोमीटर के अतिरिक्त
क्षेत्र को सर्वेक्षणों के अन्तर्गत लाए जाने का प्रस्ताव है.
भूमिगत जल समन्वेषण
क्षेत्रीय जल-भू वैज्ञानिक सर्वेक्षणों को किए जाने के पश्चात, बेधन (ड्रींलिंग)
कि सहायता से, संसाधन मूंल्याकन का कोई कार्यक्रम आरम्भ करने से पूर्व, ऐसे
अन्वेषणों के बारे में सिफारिशों को ध्यान में रखा जता है. समन्वेषी बेधन का
उद्देश्य, संभाव्य जल भूतों का पता लगाना, उनके ऊर्ध्वाधर तथा पार्श्व विस्तारों का
निर्धारण करना, लवणीय जल के साथ जल भरतों का चित्रण, जल-भू-वैज्ञानिक परीक्षणों
द्वारा जल भूतों प्राचलों का निर्धारण करना तक उनकी क्षमताओं का मूल्यांकन किया
जा सके, नल कूपों के बीच इष्टतम दूरी का निर्धारण करना आदि है. इस महत्वपूर्ण
संसाधन के योजनाबद्ध वैज्ञानिक विकास और प्रबन्ध के लिए, उपर्युक्त आंकड़े
परमावश्यक हैं.
देश में, ये अध्ययन ४ लाख वर्ग किलोमीटर से अधिक के क्षेत्र में किए जा चुके हैं.
इस क्षेत्र में, ३ लाख वर्ग किलोमीटर से अधिक क्षेत्र नलकूपों के निर्माण के
जरिए, बड़ी मात्रा में विकास कार्यक्रम को हाथ में लेने की लिए उपयुक्त पाया गया
है.
मार्च, १९८२ के अन्त तक २४२४ समन्वेषी नलकूप, १६८४ प्रेक्षम कुएं और बारीक
छिद्रों (स्लिम-होल्स) का बेधन किया गया था. छठी पंचवर्षिय योजना के लिए २५००
समन्वेषी और प्रेक्षण कूओं, २४० बारीक छिद्रों (स्लिम-होल) और दावमापी छिद्रों
का लक्ष्य परिकल्पित किया गया है.
वर्ष १९८१-८२ के दौरान, १५५ समन्वेषी कुएं, ३३ बारकी छिद्रों और पाइजो मीटरों का
बेधन किया गया था. १९८२-८३ के दौरान, दिसम्बर, १९८२ तक १०० समन्वेषी बेधन
छिन्द्रों, ५९ प्रेक्षण कूओँ और ४१ बारीक छिद्रों एवं पाइजोंमीटरों का बेधन किया
गया है . यह प्रत्याशा है कि मार्च, १९८३ अन्त तक, ४१ समन्वेषी बेधन छिन्द्रों,
४२ प्रेक्षण कूओं और १० बरीक छिन्द्रों और दावमापी छिद्रों(पाइजोमिटरों) का और
बेधन कर लिया जाएगा.
भावी परिप्रेक्ष्य
इस मंत्रालय का दीर्घकालीन उद्देश्य यह है की जल संसाधनों की मूल्यांकित अन्तत:
सृजनीय क्षमता को इस शताब्दी के समाप्त होने तक, प्राप्त कर लिया जाना चाहिए. इस
उद्देश्य से समनुरूप और उपलब्ध भूमिगत जलक्षमता का विकास करने हेतु राज्य
सरकारों की सहायता करने के लिए केन्द्रीय भूमिगत जल बोर्ड ने, देश में
सुव्यवस्थित जल भू-वैज्ञानिक सर्वेक्षण को १९९० तक और समन्वेषी बेधन का कार्य
१९९५ तक पूर्ण कर लेने कि योजना बनाई है. केन्द्रीय भूमिगत जल बोर्ड को सुदृढ़
बनाने और उसका पुनर्गठन करने के लिए प्रस्ताव तैयार किए गए है और वे सरकार के
विचाराधीन हैं.
भूमिगत जल सम्बन्धी विशिष्ट परियोजनाएं
भूमिगत जल संसाधनों के विकास और प्रबन्ध के लिए एकीकृत बहू-विषयक और बेसिन -वार
भूमिगत जल सर्वेक्षणों के महत्व को स्वीकार करते हुए , इसके दीर्धकालीन विकास और
प्रबन्ध के लिए ठोस वैज्ञानिक आधारों पर आयोजना बनाने के उद्देश्य से केन्द्रीय
भूमिगत जल क्षमता के मात्रात्मक और गुणात्मक पहलुओं को निर्धारित करने के लिए
विविध जल-भू-वैज्ञानिक, जल-वैज्ञानिक और सामाजिक आर्थिक स्थितियों वाले चुने हुए
क्षेत्रों में विशिष्ट परियोजनायें हाथ में ली हैं. इन परियोजनाओं से तकनीकी कार्य
प्रणाली में सुविज्ञता लागू करने और विशेज्ञता में वृद्धि करने के अतिरिक्त,
मानदण्डों, क्रिया पद्धतियों और प्रक्रियाओं को विकसित और मानकीकृत किए जाने की
संभावना है, जिन्हे इसी प्रकार कि जल-भू वैज्ञानिक एवं जल-वैज्ञानिक स्थितियों
वाले विशाल क्षेत्रों में प्रयुक्त किया जा सकता है. इन परियोजनाओं से उन
जल-वैज्ञानिक तत्वों का मूल्यांकन करने के लिए विशेषज्ञों की दल को तयार करने में
सहायता मिलती है. जो भूमि में जल के आपूर्ति, जलभृतें में जल प्रवाह, भूतल और
भूमिगत जल के बीच अन्तः क्रिया और भूमिगत जल वाले क्षेत्रों में कूओं की स्थापना
और सघनता के प्रभाव को निर्धारित करतें हैं.
देश के विभिन्न भागों, राजस्थान, गुजरात, पंजाव, हरियाणा हिमाचल प्रदेश, उत्तर
प्रदेश, मध्य प्रदेश, महाराष्ट्र, आन्ध्र प्रदेश,कर्नाटक, तामिलनाडु केरल के
राज्यों और दिल्ली तथा चण्डीगढ़ के संघ शासित क्षेत्रों में १२ विशिष्ट परियोजओं
को पहले ही पूर्ण किया जा चुका है. इस कार्य से, अव तक अज्ञात क्षेत्रों में,
विशाल जलभृतों कि विद्यमानता सिद्ध हो गई है, जो बहुत बड़ी संख्या में नलकूपों
को पोषित कर सकते हैं, जिनसे सिंचाई, घरेलू और औद्योगिक उपयोग के लिए जल की सतत
सप्लाई की व्यवस्था की जा सकती है.
इसके अतिरिक्त, १९८१-८२ के दौरान निम्मलिखित विशिष्ट परियोजनाओं पर कार्य जारी
रहा:-
(१) गंगा बेसिन में नदी से बाढ़ों के दौरान जलभूतों के लिए प्रेरित पुनःभरण
(रिचार्ज) का अध्ययन करने के लिए प्रायोगिक परियोजना (परियोजना का गणितीय प्रतिरूपण
रूड़की विश्वविद्यालय द्वारा किया जा रहा है)
(२) गुजरात के मेहसाना और तटवर्ती क्षेत्रों में कृत्रिम रिचार्ज अध्ययनों से
संबंधित प्रायोगिक परियोजना.
स्वीडन की सहायता से केरल में, साइलेण्ट घाटी सहित, समुद्र तटीय क्षेत्र में
भूमिगत जल सबंधी अध्ययनों के लिए एक विशिष्ट परियोजना को शीघ्र ही हाथ में
लिए जाने की संभावना है और जनवरी, १९८३ के दौरान सरकार से परियोजना की
स्वीकृति प्राप्त कर ली गई है.
विशिष्ट भूमिगत जल समस्याएं
केन्द्रीय भूमिगत जल बोर्ड ने, कोयला खानों, भूमिगत जल की लवणता (समुद्र-तटीय
तथा अर्न्देशीय), लवण जल संबंधी अन्वेषणों, जल जमाव की समस्यायों भूमिगत जल
के प्रदूषण, भूमिगत जल का अधिविकर्ष(ओवरड्राफ्ट),जलभृतों और गर्म जल की झरनों
आदि कृत्रिम रिचार्ज आदि से संबंधित भूमिगत जल कि विशिष्ट और जटिल समस्यायों,
जिनके लिए इष्टतम विशेषज्ञताएं अपेक्षित हैं, के बारे में अध्ययन करने और
सम्बन्धित राज्य सरकारों तथा अन्य अभिकरणों को उपयुक्त सलाह देने काम जारी रखा.
अब तक पूरे किए गए अध्ययनों में तटीय जल भृतों में भूमिगत जल की विकास के लिए
मीठे और लवणीय जल की अन्तरापृष्ठीय अध्ययन सम्मिलित हैं. सुरक्षित खनन वास्ते
तकनीकों को निर्धारित करने के लिए मध्य प्रदेश में कोयले की खानों में जल की
मात्रा और उसके दवाव का निर्धारण करने के लिए अधयन, गुजरात में पनन्ड्रास के
भूरे कोयले (लिग्नाइट) की खानों में खुली कोयला खानो का निर्धारण करने के लिए
अध्ययन, दिल्ली महानगर और कुछ औद्योगिक नगरों में प्रदूषण संबंधी अध्ययन,
हैदराबाद, सिकन्दराबाद, कलकत्ता, मणीपुर और बहुत से नगरों में भूमिगत जल के
संबंध में नगरीकरण के प्रभाव, राजस्थान के सुरतगढ़ क्षेत्र और बहुत से अन्य
नहर कमान क्षेतेरो में जल जमाव को रोकने लिए उपाय विकसित करने हेतु अध्ययन,
हरियाणा, तामिलनाडु और गुजरात में भूमिगत जल प्रणालियों का अधिविकास और सुरक्षा
संबंधी उपायों का पता लगाने, हरियाणा और गुजरात आदि में भूमिगत जल की संस्तरों
की कृत्रिम रिचार्जिंग की व्यवहार्यता सम्बन्धी अध्ययन आदि किए गए हैं.
जल आपूर्ति संबंधी अन्वेषण
ये अन्वेषण, शहरी, ग्रामीण और पुनर्वास केन्द्रों, रक्षा, रेलवे और सरकारी
क्षेत्र के अन्य प्रतिष्ठानों और औद्योगिक समूहों (काम्पलेक्सों) की जल आपूर्ति
संबंधी तात्कालिक समस्यायों को हल करने के लिए किए जाते हैं. रक्षा
प्रतिष्ठानों को प्राथमिकता दी जाती है. मार्च, १९८१ के अन्त तक ऐसे २०२८
अन्वेषण आरम्भ किए गए हैं. १९८१-८२ के दौरान, १६५ जल सप्लाई संबंधी अन्वेषण
पूरे किए गए थे. १९८२-८३ के दौरान, दिसम्बर, १९८२ के अन्त तक, ऐसे ५४
अन्वेषण पूरे किए गए थे और यह प्रत्याशा है की मार्च, १९८३ के अन्त तक, लगभग ३०
ऐसे अतिरिक्त अन्वेषण हाथ में लिए जाएंगें. छठी योजना के दौरान, ऐसे लगभग ९००
अन्वेषणों को हाथ में लिए जाने की संभावना है.
उत्पादन कूओं के निर्माण का कार्यक्रम
यह बोर्ड अपनी विशेषज्ञता उन कठिन क्षेत्रों में उत्पादन कूओं के निर्माण के लिए
भी सुलभ करता है, जहां अपेक्षित विशेष तकनीकी और सुविज्ञता के दृष्टि से, अन्य
सरकारी अथवा गैर-सरकारी संगठन इस कार्य को पूरा करने में समर्थ नहीं होते हैं.
यह सुविधा, केन्द्रीय और राज्य सरकारों के प्रतिष्ठानों को उपलब्ध की गई है
जिससे रक्षा, रेलवे और सरकारी क्षेत्र के अन्य उपक्रम शामिल हैं. १९८१-८२ के
दौरान,१२५ उत्पादन कूओं का निर्माण किया गया था. १९८२-८३ के दौरान, दिसम्बर १९८२
के अन्त तक, ८८ उत्पादन कूओं का वेधन किया गया है. छठी योजना के दौरान, देश के
विभिन्न भागों लगभग ८०० ऐसे कूओं को ड्रिल्लिंग करने का प्रस्ताव है.
अन्य गतिविधियां
१९८१-८२ के दौरान, केन्द्रीय भूमि गत जल बोर्ड ने ४३० रिपोर्ट जारी की थीं,
जिसमें से २९ जिला रिपोर्ट थीं, जिनमें भावी विकास के लिए उपलब्ध भूमिगत जल
क्षमता और संसाधनों पर प्रकाश डाला गया था. १९८२-८३ के दौरान (दिसम्बर, १९८२ के
अन्त तक) १५ जिला रिपोर्ट को पूरा करके जारी किया था. १९८१-८२ के दौरान अपनी
प्रशिक्षण कार्यक्रम के अन्तर्गत, केन्द्रीय भूमिगत जल बोर्ड ने,बोर्ड और
विभिन्न राज्य सरकारों के १८ अधिकारियों को सेवा कालीन प्रशिक्षण प्रदान किया.
१९८२-८३ के दौरान, १८ और अधिकारियों को प्रशिक्षित किया जा रहा है.
