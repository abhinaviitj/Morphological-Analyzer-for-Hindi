<औङ्ङिचिअल् अन्ड् ंएडिअ ळन्गुअगे><ळेगिस्लटिवे><आनोन्><ऊ.फ् ळेगिस्. आस्स्. डेब्. १स्ट्. शेस्.९०><१९९०><ऊ.फ् गोव्ट्.><ळुच्क्नोत्.><८२ टो ८७><२२५०><आनोन्. ऊ.फ् ळेगिस्. आस्स्. डेब्. १स्ट्. शेस्.९०>

मान्यवर, हमारे सामने बहुत सी समस्यायें है. इन्हीं लोगों ने जिन्हें
जनता ने तिरष्कृत कर दिया है नवयुवकों को भड़काया और इनके ही इशारे पर
आरक्षण का आन्दोलन चला. परदे के पीछे से काम करते है, लेकिन हमारी सरकार
ने, मान-~नीय मुख्य मंत्री श्री मुलायम सिंह यादव की सरकार ने उसका सामना
किया, उसके लिये यह सरकार बधाई की पात्र है. मान्यवर, इस प्रदेश में
मुख्य मंत्री तो बहुत हुये, मैं मानता हूं कि कुछ मुख्य मंत्री
स्वतंत्रता संग्राम में अपनी भूमिका निभाने के कारण हुयें, लेकिन कुछ
मुख्य मंत्री ऐसे है जो सत्ता दल की हां हजूरी करके हो गये और कुछ मुख्य
मंत्री दिल्ली से थोप दिये गये. मैं माननीय तिवारी जी का आदर करता हूं
लेकिन वह दिल्ली दरबार के कारण जिस तरह से पिछले वर्षों में शन्टिंग इंजन
की तरह उनका दुरुपयोग किया गया है, वह लज्जा की बात है. मान्यवर, मैं
कहना चाहता हूं कि उत्तर प्रदेश को पहला मुख्य मंत्री मुलायम सिंह यादव
जैसा मिला है, जो धरती से जुड़ा हुआ है, इस प्रदेश और देश की धरती से
जुड़ा हुआ है, इस देश की जनता से जुड़ा हुआ है. बिहार में शुरूवात
कर्पूरी ठाकुर ने की थी...
(व्यवधान)
देश को राजनिति मुट्ठी भर भ्रष्ट लोगों और पूंजीपतियों के हाथ में थी.
इस की शुरूआत की थी बिहार में कर्पूरी ठाकुर ने और उसको पूरा किया है
मुलायम सिंह यादव ने, जिन्होंने पूंजीपतियों के हाथ से राजनीति को निकाल
कर जनता की झोली में डाल दिया है, मैं उनको बधाई देना चाहता हूं. इतिहास
अपने आप को दुहराता है. आप जानते है कि राष्ट्रीय कांग्रेस की नींव इटावा
से पड़ी, लेकिन वह अपने रास्ते भटक गयी, तो मुझे खुशी है कि उससे जुड़ा
लाल पैदा हो गया, जिसने कांग्रेस को दफन करने का काम किया. मान्यवर, हमें
विरासत में क्या मिला, इस पर कल्यान सिंह जी ने विस्तार से कहा. गरीबी,
बेरोजगारी, फिरकापरस्ती, असमानता, खाली खजाना, यह सब मिली है. जिन
प्रश्नों को कल्यान सिंह जी ने उठाया है, जिन समस्याओं को उन्होंने उठाया
है, उनको हमारी सरकार दूर करेगी. किसानों को लाभकारी मूल्य देने के लिये
हम वचनबद्ध है, कटिबद्ध है. यह हमारे चुनाव घोषणा-पत्र में है कि
किसानों को लाभकारी मुल्य दिया जायेगा. इसका हमें विश्वास है. बीमा
पद्धति भी लागू होगी. लेकिन हमारे कुछ मित्र बौखला रहे है. मैं उनसे
पूछना चाहता हूं कि आपने इस प्रदेश के लि ये क्या किया? पिछड़े क्षेत्रों
के लिये क्या? सत्ता दल के भी विधायक है. बुन्दलखण्ड के बारे में कल
बहुत माननीय सदस्यों ने-हमीरपुर के, जालौन के, झांसी के माननीय सदस्य
बोले. लेकिन यह बड़ी बिडम्बना की बात है कि स्वतंत्रता के ४२ वर्ष के बाद
भी अतीत का गौरवशाली बुन्देलखण्ड विकास के लिये अपना हिस्सा नहीं मांग
रहा है. वहां के जनप्रतिनिधि खड़े होते है, विकास की बात नहीं कहते है,
पीने के पानी की बात करते है.
मान्यवर, एक समय था जब पूरे देश में बुन्देलखण्ड की गौरवगाथायें गायी
जाती थीं. आज रानी झांसी की लाला हरदौल लाल, छत्रसाल की कोई बात नहीं
करता. बुनदेलखण्ड में फूलन देवी, ददुआ मुस्तकीन गैंग और अन्य डाकुओं की
बात कहाँ जाती है. इन्हें इन लोगों ने डाकू बनाया है. वहां पर पीने का
पानी नहीं है. वहां की स्त्रियां गौरव गाथायें इस तरह से गाती है--"मैं
विधवा हो जाऊं, लेकिन हे नाले तेरा पानी बहना बन्द न हो." (व्यवधान)
मान्यवर, संक्षेप में एक निवेदन और करना चाहता हूं. मैं कुछ आंकड़े देना
चाहता हूं. बुन्देलखण्ड में पांच-पांच नदियां होते हुये भी वहां पर पानी
की कमी है. इसके लिये सरकार जिम्मेदार है. मान्यवर, मेरे पास केन्द्रीय
सिंचाई और विद्युत मंत्रालय की १९८५ की रिपोर्ट है. उसमें कहा गया है कि
बुन्देलखण्ड में भूमिजल जो है वह १, ३१, ०२२ लाख घन मीटर पानी उपलब्ध हो
सकता है लेकिन आज वहां पर मात्र १४, ३५५ लाख घन मीटर पानी ही उपलब्ध है
जो क्षमता का ११ प्रतिशत भी नहीं आता.... (व्यवधान)
श्री अधिष्ठाता--
आपका समय समाप्त हुआ. कृपया बैठ जायं.
श्री जयराज गौतम--
मान्यवर, मै आपका बहुत ही अनुग्रहीत हूं कि आपने मुझे धन्यवाद के
प्रस्ताव में प्रस्तुत संशोधन के, प्रस्ताव पर बोलने का मौका दिया है.
अभी हमारे सत्ता पक्ष के कुछ माननीय सदस्यों ने १० हजार तक के ऋण की
माफी के बारे में कहा और उसकी गुहार लगाते आ रहे है पिछले चुनाव से लेकर
अब तक. मान्यवर, मै कहना चाहता हूं कि इसी गुहार की वजह से व सत्ताहीन
हुये है. मै उनको याद दिलाना चाहता हू कि जब से आप सत्ताहीन हुये है
क्या सत्ता पक्ष में बैठे हुये लोगों को यह जानकारी है कि कांग्रेस
हुकुमत के दौरान जिन किसानों को यूरिया ९८ रुपये बोरी मिलती थी वह आज १२०
रुपये बोरी मिल रही है? इसी तरह से और चीजों के दाम भी बहुत बढ़ गये है.
मै आपसे निवेदन करना चाहता हूं कि पिछली नरायण दत्त तिवारी की सरकार ने
जून ८९ से लेकर १५ जुलाई ८९ तक समस्त नलकूपों और नहरों से की गई सिंचाई
का लगान माफ कर दिया गया था. लेकिन आज बदकिस्मती यह है कि पिछली सरकार
द्वारा जो यह लगान माफ किया गया था वह पूरे प्रदेश में जोरों से वसूल
किया जा रहा है. सुल्तानपुर में वसूल किया जा रहा है.
मान्यवर, मै आपका ध्यान दूसरी तरफ आकृष्ट करना चाहता हूं. आप कहते है कि
हम लघु उधोग धंधों को बढ़ावा देंगे. बदकिस्मती यह है कि स्माल स्केल
इण्डस्ट्रीज पर वर्तमान सरकार ने विद्युत दरें तीन गुनी और चार गुनी
बढ़ा दी है और उससे प्रदेश में ऐसी स्थिति पैदा हो गयी है कि सारे के
सारे लोग अपने स्माल स्केल इंडस्ट्रीज को बन्द कर रहे है. दूसरी ओर
साधारण किसान मजदूर और गरीब लोग जो पहले १५ पैसा प्रति किलो चक्की में
पिसाई के देते थे आज उनको ३०, ४० और ५० पैसा प्रति किलो पिसाई के देने
पड़ रहे है. मै माननीय सदस्यों से और विशेष रूप से माननीय नेता सदन से
आग्रह करना चाहूंगा कि विद्युत बढ़ोत्तरी को तत्काल वापस लें और जो
वायदा आपने किया है उसे पूरा करें.
माननीय नेता सदन ने कहा था कि हम बदले की भावना से कोई कार्य नहीं
करेंगे. मै निवेदन करना चाहूंगा सत्ता पक्ष में बैठे माननीय सदस्यों से
कि पिछली सरकार ने श्रीमती इन्दिरा गांधी की स्मृति में प्रिय दर्शिनी
पर्यावरण पुरस्कार की व्यवस्था की थी जिसमें ८ तरह के पुरस्कार एक-एक लाख
के आठ पुरस्कार थे जिसमें टाउन एरिया, नगर पालिका और ग्राम सभाओं को
एक-एक लाख रुपया दिया जाता था लेकिन बदकिस्मती यह है कि श्रीमती इन्दिरा
गांधी ने राष्ट्रीय एकता और अखण्डता के नाम पर अपनी कुर्बानी दे दी थी
उसे उसके नाम को हटा कर के. एम. मुंशी के नाम से देने की बात कही गयी है
(व्यवधान) मै कहना चाहता हूं कि माननीय के. एम. मुन्शी जी इस प्रदेश के
राज्यपाल रहे है अगर आप उन्हें सम्मान देना चाहते है तो कोई और संस्था
बना कर दे दीजिये इसमें हमें कोई आपइत नहीं होगी.
बेरोजगारों को रोजगार देने की बात कही गयी है मैं बताना चाहता हूं कि
१९७७ में नसबन्दी के पेट से पैदा हुयी एक सरकार पैदा हुयी थी वह भी इसी
नारे से आई थी उस वक्त जनता पार्टी की सरकार थी और आज जनता दल की सरकार
है. उस समय भी बेरोजगारों की समस्या का समाधान करने के लिये कहा था.
श्री अधिष्ठाता--
आप समाप्त करें.
श्री जयराज गौतम--
उस समय बेरोजगारों का एक प्रतिनिधि मण्डल तत्कालीन प्रधान मंत्री
मोरारजी देशाई से मिला था तो उन्होंने कहा कि पार्टी के घोषणा पत्र में
दिये गये वायदे पूरा करना जरूरी नहीं है. आज ठीक उसी प्रकार माननीय
मुलायम सिंह की सरकार बेरोजगारों को बेरोगारी भत्ता देने के वायदे से
मुकर रही है और इसी सदन में माननीय श्रम मंत्री ने एक प्रश्न के उत्तर
में कहा कि इस तरह का प्रश्न सरकार के विचाराधीन नहीं है.
श्री अधिष्ठाता--
अब आप समाप्त करें.
श्री जयराज गौतम--
आज उनकी इस घोषणा से प्रदेश के नौजवानों की आशाओं पर पानी फिर गया है.
अंत मे मै सरकार से निवेदन करूंगा कि सरकार ने जो जिला परिषदों, क्षेत्र
समितियों तथा नगर पालिकाओं आदि के प्रमुखों के विरुद्ध जो दो साल तक
अविश्वास प्रस्ताव न लाने की बात रखी थी वह काफी विचार विमर्श से तय हुआ
था उसे आज यह सरकार एक साल कर रही है यह लोकतंत्र के विरुद्ध है. मै
इसकी भर्तसना करता हूं. इन शब्दों के साथ, मैं धन्यवाद प्रस्ताव पर रखे
संशोधन प्रस्ताव का समर्थन करता हूं.
श्री रघुवर दयाल वर्मा--
मान्यवर, मैं आपका आभारी हूं कि आपने मुझे धन्यवाद प्रस्ताव पर बोलने का
अवसर दिया. मान्यवर, इस प्रदेश की गरीव जनता को और बेरोजगारों को
कांग्रेस के कुशासन से राहत मिली है. इनकी गलत नीतियों के कारण ही
साम्प्रदायिक आग से जनता का मनोबल टूट चुका था उससे आज उनको राहत मिली है
उन्होने जो फैसला लिया इस चुनाव में सत्ता बदलने का और उनके हाथों में
सत्ता सौंपी जो गांव में काम करते थे, जिनके मनमें इच्छा शइत थी कि
गांव के लोगों की तरक्की करेंगे, जो बेसहारा है, जो उपेक्षित रहे है, जो
गैर बराबरी की चक्की में पिसते रहे है उनके उत्थान और प्रदेश के विकास के
बारे में जनता दल की सरकार ने जो महामहिम राज्यपाल महोदय का अभिभाषण
प्रस्तुत किया है, जो आपके सामने है, मुझे खेद है कि विपक्ष के एक भी
माननीय सदस्य ने उसको पढ़ने की कोशिश नहीं की और न अपनी नीतियों के बारे
में ही वह प्रखर हो पा रहे हैं.
मान्यवर, मैने नेता विरोधी दल को गम्भीरता से सुना. उन्होंने ४-५
बिन्दुओं पर ही अपने भाषण में जोर दिया. पहला जोर उन्होंने अर्थ नीति के
बारे में दिया. जनता दल सरकार की अर्थ नीति से उनको चोट लगी क्योंकि
हिन्दुस्तान और प्रदेश में जो गरीब है जो कर्ज में डूबता जा रहा है उसके
कर्जें को माफ करने की इच्छा शइत सरकार ने व्यक्त की है जिससे तिवारी
जी को क्षोभ हो रहा है. मैं तिवारी जी से जानना चाहता हूं कि जो रणनीति
उन्होंने बनाई थी इंसालवेन्सी ऐक्ट, दिवालियापन ऐक्ट की उसमें जिस किसान
के पास एक एकड़ जमीन है और कर्ज लेने के बाद किसान की फसल को को ओले या
अतिवृष्टि या सूखे से नुकसान हो जाता है तो वह अपने दिवालियापन की अदालत
में प्रार्थना नहीं कर सकता है कि उसके कर्ज को माफ कर दिया जायें.
कांग्रेस ने एक कानून इंसालवेन्सी ऐक्ट बना दिया जिसके तहत एक करोड़
रुपया कोई होटल वाला ले लेता है और १० दिन बाद कह दे कि दिवालिया हो गया
तो एक भी पैसा उससे वसूल नहीं हो सकता है. इसलिये जनता दल सरकार का ध्यान
इन गरीब किसानों की ओर गया और १० हजार कर्ज माफी की इच्छा शइत व्यक्त
की जिसकी ओर कांग्रेस सरकार का ध्या न कभी नहीं गया तो कांग्रेस सरकार और
तिवारी जी को दर्द हो रहा है.
मान्यवर, दूसरी बात जिस पर उन्होंने बल दिया कि पुलिस का वही कानून है तो
सरकार पुलिस ढ़ांचे में क्या परिवर्तन चाहती है? मै निवेदन करना चाहता
हूं कि आज भी वही दरोगा, वही एस. पी. और वही कलेक्टर है तो मै जनता दल
सरकार से निवेदन करना चाहता हूं कि उनको करना चाहिए कि जो दरोगा जन-~सेवक
की जगह मालिक हो गया, एस. पी., एम. एल. ए., प्रधान जो मालिक बन बैठे और
मुख्य मंत्री जो अपनी प्रदेश में मिल्कियत समझने लगे उन सबको जन सेवक की
हैसियत में उतारा जाये तभी प्रदेश और दश का भला हो सकता है अन्यथा देश और
प्रदेश डुब जायेगा. इस प्रकार जब जन सेवक इच्छा शइत अधिकारियों में
पैदा करने की हमरी सरकार कि हुई तो कांग्रेस के लोगों को अफसोस होता है
चूंकि दरोगा, कलेक्टर और तहसीलदार की मिल्कियत देख और प्रदेश में समाप्त
होने जा रही है और जो जन सेवक मालिक बन गये थे उनको जनसेवा की तरफ लाया
जायेगा. इससे उनको दर्द हो रहा है.
मान्यवर, आरक्षण नीति के संबंध में तिवारी जी ने कहा कि मै इसका समर्थन
करता हूं. लेकिन उनकी पार्टी के बड़े नेताओं ने, भारतीय जनता पार्टी के
नेताओं ने कहा है कि आर्थिक मुद्दा आरक्षण में और जोड़ दिया जाये. . .
.(व्यवधान)
श्री अधिष्ठाता--
आपका समय समाप्त हुआ. आप बैठ जांय.
श्री रघुवर दयाल वर्मा--
मान्यवर, आरक्षण के खिलाफ आज कांग्रेस और भारतीय जनता पार्टी को दर्द हो
रहा है. मान्यवर, यह मनोवृइत जब तक समाप्त नहीं होगी तब तक इससे लड़ना
पड़ेगा, यह मनोवृइत इस देश और प्रदेश में जब-जब ऐसे लोग जन सेवा के
लिये गद्दी पर आये तब-तब हिन्दुस्तान और प्रदेश में आरक्षण नीति का
विरोध हुआ. यह मनोवृइत हानिकारक है. इसलिये मै कहना चाहता हूं कि मंडल
आयोग की संस्तुतियों को आप लागू करें. इन शब्दों के साथ, मै धन्यवाद के
प्रस्ताव का समर्थन करता हूं.
*श्री नरेश चन्द्र अग्रवाल--
मान्यवर, आपने महामहिम राज्यपाल महोदय के अभिभाषण पर बोलने का जो मौका
दिया उसके लिये मै आपको धन्यवाद देता हूं. इसके साथ ही मैं प्रदेश की
जनता को भी धन्यवाद देता हूं कि उसने कांग्रेस को उखाड़ कर जन-आकांक्षा
की सर-~कार लायी. मान्यवर, मुझे विश्वास है कि जनता दल सरकार के मुख्य
मंत्री जन आकांक्षाओं को पूरा करेंगे. मान्यवर, १० जनवरी को महामहिम
राज्यपाल महोदय का जो अभिभाषण हुआ वह इस सदन मे यादगार के रूप में इस
कारण रहेगा कि उसमें जो वायदे उल्लिखित है या जो वायदे उल्लिखित नहीं है,
मेरे कहने का तात्पर्य यह है कि राज्यपाल महोदय जो अभिभाषण पढ़ते है वह
उनकी निजी राय नहीं होती है बल्कि वह प्रदेश मंत्रिमंडल की सरकार की नीति
होती है. मुझे दु:ख हुआ कि राज्यपाल महोदय ने जब अभिभाषण पढ़ा तो उसमें
उन्होंने संशोधित करके पढ़ा. उनका संशोधन इस बात का प्रतीक है कि या तो
महामहिम को सरकार पर विश्वास (इस समय ३ बजकर ६ मिनट पर अधिष्ठाता डा.
शिवानन्द नौटियाल पीठासीन हुये.) नहीं रह गया है या उनकी नीति जिस सरकार
ने बनायी थी उसके प्रति वफादारी दिखा रहे थे या अन्य कोई कारण हो सकता
है, यह बहुत बड़ा प्रश्न है चूंकि रा ज्यपाल महोदय की भूमिका पर कई बार
चर्चा हो चुकी है और उनकी भूमिका समाप्त होती जा रही है.
मान्यवर, आज का अखबार देख लें, देश में कई राज्यपालों से इस्तीफे मांगे
गये है और वह इस कारण कि राज्यपालों की भूमिका पर अविश्वास व्यक्त किया
गया है. मान्यवर, १४ तारीख का अखबार देखें, मध्य प्रदेश में वहां के
राज्यपाल ने सरकार के ४ विधेयकों पर हस्ताक्षर करने से इंकार कर दिया और
सरकार के सामने राजनीतिक संकट पैदा हो गया है. आज इस बात की आशंका इस सदन
को है कि [द्द्द्]
श्री सुरेन्द्र सिंह चौहान--
व्यवस्था का प्रश्न है. माननीय सदस्य राज्यपाल महोदय के अभिभाषण पर
आक्षेप कर रहे है जो संसदीय परम्परा के और नियमावली के विरुद्ध है.
श्री अधिष्ठाता--
राज्यपाल महोदय के आचरण पर कुछ नहीं कहा जा सकता है, मैं इसको कार्यवाही
से निकलावा दूंगा.
श्री नरेश चन्द्र अग्रवाल--
मान्यवर, ११ फरवरी, १९८६ को नेता सदन ने मांग किया था कि संविधान सभा में
एक बार ३० मई, १९४९ को सरदार हुकुम सिंह जी ने सुझाव दिया था, "यदि राज्य
विधान मण्डल द्वारा नामों का एक पैनल राष्ट्रपति को भेजा जाए यद्यपि तब
भी राज्यपाल की नियुइत का अंतिम अधिकार सत्ताधारी दल को होगा और वे
उस नाम को भेजें जो उन्हें सबसे ज्यादा पसन्द होगा." लेकिन उस स्थिति में
पैनल भेजे गए व्यइतयों की योग्यता जनता के सामने होगी और यदि सही
व्यइत नियुक्त नहीं किया जाता तो जनता को आलोचना करने का अधिकार
होगा. यह आलोचना निश्चित ही पक्षपातपूर्ण तरीके से और शइत के दुरुपयोग
पर अंकुश का काम करेगी. मेरी मांग है कि यह है कि यह विधान सभा, इस
सम्बन्ध में संविधान में संशोधन करने के लिए संसद को एक प्रस्ताव भेजे कि
वह इस संबंध में सरदार हुकुम सिंह जी की राय के अनुसार पैनल बनाकर
राष्ट्रपति, राज्यपाल की नियुक्ति किया करें. आज आप लोगों ने आखबार में
पढ़ा होगा कि सरकारिया आयोग ने भी कहा है. यह भविष्य का प्रश्न है,
क्योंकि राज्यपाल ने स्वयं अपने अभिभाषण में संशोधन कर दिया, अर्थात्
उन्हें सरकार ने जो अभिभाषण पढ़ने हेतु दि या था, उसमें उन्होंने
परिवर्तन कर दिया. इसलिए उनकी नीयत और मंशा में शंका पैदा हो गई है.
इसलिए यह सरकार के लिए चिन्तनीय प्रश्न है. . . (व्यवधान) श्रीमन्, आप तो
ज्ञानी है, लेकिन आप ज्ञान की बात सुनना नहीं चाह रहे हैं. यहां माननीय
संसदीय कार्य मंत्री और नगर विकास मंत्री बैठे हुए है, मैं उनसे निवेदन
करूंगा कि इस सदन से एक प्रस्ताव केन्द्रिय सरकार को जाना चाहिए कि
भविष्य में प्रदेश में राज्यपाल की जब नियुइत हो, तो वह तीन नामों का
एक पैनल भेजा करें और उसमें से यहां एक को चुनकर राज्यपाल नियुक्त किया
जाया करे. न कि आज की तरह जो चमचागीरी कर लेते हैं, उनकी नियुइत की
जाया करे. इन शब्दों के साथ, मै अभिभाषण के प्रस्ताव का समर्थन करता हूं.
