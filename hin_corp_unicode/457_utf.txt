<शोचिअल् श्चिएन्चे><ःओमे श्चिएन्चे><खोगन्ड्र ठम्मु ' खुल्तन्ट् खोच्हर्><ःउम् अउर् ःअमरे आअहर्><१९७६><ण्.भ्.ठ्><णेत् ढेल्हि><३० टो ३५><२१००><ठम्मु ' खोच्हर् - ःअम् अउर् ःअमरे आअहर्>

हमारे भोजन में क्या कमी है
जैसा कि तालिका से स्पष्ट है, यह एक लंबी सूची है. स्मरण रहे कि प्रोटीन
का मुख्य स्रोत, विशेष तौर पर जब दूध का भी अभाव हो, दालें तथा चने आदि
है. गुजरात और कलकत्ता में स्थिति चिंताजनक है, क्योंकि यहां दालों, दूध
तथा अन्य शाकाहारी खाद्यानों की खपत निर्धारित स्तर से काफी कम है. जब
अनाज तथा दालों में वांछनीय अनुपात ५:१ है, भारत के चारों क्षेत्रों में
यह अनुपात काफी अधिक है. केरल में ऊंची मात्रा में (१०७ ग्राम प्रतिदिन)
मछली के उप-~योग, और पंजाब में असाधारण ढंग से ऊंची मात्रा में (३१७
ग्राम प्रतिदिन) दूध की खपत से, दालों से मिलने वाली कम प्रोटीन की
क्षतिपूर्ति तो होती ही है, साथ ही उस प्रोटीन के स्तर में भी सुधार हो
जाता है.
चर्बी तथा तेल का प्रयोग भी सुझायी गयी मात्रा से काफी कम होता है. दूध
से प्राप्त होनेवली अतिरिक्त चर्बी थोड़ी ही होती है क्योंकि दूध की खपत
भी कम है, जो संभवत: हमारे भोजन का एक उपेक्षित-सा अंग है. चर्बी की
आवश्यकता ऊर्जा के लिए होती है. चर्बी के सेवन से खाना खाने पर तृप्ति
तथा संतुष्टि का अनुभव होता है, पेट खाली होने से समय अधिक लगता है, काम
करने की क्षमता बढ़ जाती है और यह शरीर को हर तरह के तनाव अथवा खिंचाव से
बचाये रखती है. शायद ये सभी सामान्य धारणाएं हैं जिन्हें देखा नहीं जा
सकता केवल महसूस किया जा सकता है, इसलिए इन्हें अपेक्षित महत्व नहीं दिया
जाता. महंगी होने के कारण भी गृहणियां इसकी उपेक्षा करने लगती है.
अब हम उन खाद्य-पदार्थो पर विचार करेंगे जिनका प्रयोग हम विटामिनों तथा
खनिज पदार्थो के लिए करते है. इनके अंतर्गत फल, कच्ची खाई जानेवाली
सब्जियां तथा हरी पत्तेदार सब्जियां आती है. साधारणतया फलों का इस्तेमाल
कम किया जाता है, लेकिन जहां इनका सेवन अधिक होता है जैसे कि केरल और
कलकत्ता में, पर वहां का मुख्य फल है केला. इनमें मांड (२७ प्रतिशत काफी
मात्रा में होती है, जिससे भोज में कार्बोहाईड्रेट तत्त्व में वृद्धि हो
जाती है. थोड़ी मात्रा में विटामिन सी (प्रति १०० ग्राम--जो लगभग २ केलों
के भार के बराबर है-- में ७ मिलीग्राम) भी होता है. देश भर में आमों के
मौसम में लोग आम खूब खाते है और उनमें विटामिन ए (३००० माइक्रोग्राम
प्रति १०० ग्राम, अथवा एकपूर्ण फल में १०,००० माइक्रोग्राम) प्रचुर
मात्रा में होते है जिनसे हमारी विटामिन ए की आवश्यकता बहुत बड़ी हद तक
पूरी हो जाती है. मौसमी और संतरे विटामिन सी का उत्तम स्रोत है.
आम तौर पर फल महंगे मिलते हैं, इसलिए खनिज पदार्थो तथा विटामिनों के लिए
उनके स्थान पर सुलभ हरी शाक-सब्जियों का उपयोग किया जा सकता है. हर रोज
११० ग्राम सब्जियां खाने का सुझाव दिया गया है. लेकिन वास्तव में उनका
प्रयोग गुजरात, केरल, कलकत्ता तथा पंजाब में भी लगभग नहीं के बराबर होता
है, जहां उनका इस्तेमाल पालक तथा सरसों के साग की लोकप्रियता के कारण ४४
ग्राम तक होता है, सुझायी गयी मात्रा से काफी कम है. मध्य प्रदेश में
इनकी खपत और भी अधिक देखने में आयी है.
इस सबसे यही पता चलता है कि भारतीय लोगों के खानें में ताजे फलों, हरी
पत्तेदार सब्जियों तथा दूध आदि का अभाव होता है.
अभाव का अनुमान
भारत के विभिन्न इलाकों में भोजन से मिलने वाले पोषक तत्वों का अनुमान
लगाया है. अत: इससे यह भी पता चलता है कि भोजन में किस हद तक उनका अभाव
रहता है.
देश में असंख्य लोगों द्वारा कैलोरी प्राप्त करने की मात्रा में बहुत
अंतर है. जबकि गुजरात में इसकी मात्रा १८८० है तो महाराष्ट्र में १६००,
कलकत्ते में १४२० पंजाब में २८३०, केरल में १९९० तथा तमिलनाडू में १७५०
है. आयु, लिंगानुपात, शाकाहारिता तथा मांसाहारिता आदि के आधार पर औसतन
भारतीय के लिए २१२४ कैलिरियों का अनुमान लगाया गया है जो आवश्यक है, अत:
स्पष्ट है कि भारत के कई राज्यों में लगभग एक तिहाई तक इनका अभाव मिलता
है. यदि इसे एक औसत पौष्टिक मूल्य मान लिया जाये तो भारत में बहुत से लोग
ऐसे भी होंगे जिन्हें खाने के लिए अपेक्षित मात्रा से आधा ही मिल पाता
है.
प्रोटीन की स्थिति भिन्न है. इनका सेवन प्रतिदिन प्रति व्यक्ति औसत की दर
से गुजरात में ५४ ग्राम, महाराष्ट्र में ४२ ग्राम, कलकत्ते में ४५ ग्राम,
पंजाब में ८४ ग्राम, केरल में ४६ ग्राम, तथा तमिलनाडु में ५२ ग्राम किया
जाता है. भारत के प्रोटीन की दैनिक औसत आवश्यकता लगभग ४६.३ ग्राम की है,
अत: करीब-करीब प्रोटीन की आवश्यकता तो पूरी हो ही जाती है. लेकिन
प्रोटीनों की किस्म का भी एक महत्व है. इनका अधिकांश भाग भारतीय भोजन में
दालों तथा अनाज से प्राप्त किया जाता है जो ७० प्रतिशत तक होता है.
क्योंकि दूध, अंडे और मांस आदि पशु-प्रोटीनों का प्रयोग बड़ी कम मात्रा
में किया जाता है, इसलिए ऐसे प्रोटीनों को पशु-प्रोटीनों की अपेक्षा जिसे
यदि ८०-९० जैवकीय अंक मिलें तो उन्हें केवल ६० अंक ही मिलेंगे. केवल केरल
में जहां मछली की दैनिक औसत खपत १०० ग्राम है, और पंजाब में जहां दूध की
दैनिक औसत खपत ३०० ग्राम है, प्रोटीन की किस्म काफी ऊंची होती है. इन
स्थानों पर इनका कम मात्रा में सेवन भी पर्याप्त माना जाता है. अन्य
स्थानों पर अधिक मात्रा में तथा बेहतर किस्म के प्रोटीनों की आवश्यकता
होती है ताकि वनस्पति-प्रोटीनों का स्तर संतोषजनक बन सके.
कुछ विशेष समुदाय हैं जिन्हें अतिरिक्त प्रोटीनों की आवश्यकता होती है.
वे बच्चे जिनसे मां का दूध छुड़ाया जाता है, गर्भवती महिलाएं तथा स्तनों
द्वारा बच्चों को दूध पिलाने वाली महिलाएं, इन सबकों कम प्रोटीन मिलने की
संभावना रहती है. उस स्थिति में जबकि कैलोरियों का अंतर्ग्रहण कम हो,
जैसा कि आम तौर पर होता भी है, तो शरीर कैलोरियों के लिए प्रोटीन को ईधन
के लिए जलाता है और इस प्रकार प्रोटीन अपना वास्तविक कार्य नहीं कर पाते.
जैसा कि हमने देखा, चर्बी का दैनिक अंतर्ग्रहण केवल १७ से २२ ग्राम है.
इसमें दूध में, सब्जियों में, फलों में और थोड़ी मात्रा में हर प्रकार के
खोये जाने वाले खाद्यानों (चावल, गेहूं, दाल, सब्जियों, मीट, अंडे आदि)
में उपस्थित "अदृश्य" चर्बी को जोड़ लेना चाहिए. इस "अदृश्य" चर्बी की
मात्रा को ८ से १० ग्राम प्रतिदिन बढ़ाया जा सकता है जिससे कि कुल चर्बी
की मात्रा २५ से ३० ग्राम हो जाये. यह मात्रा कुल आवश्यकता से एक चौथाई
लेकर एक तिहाई तक कम होती है. संभव है कि महंगा होने के कारण निर्धन लोग
इसे न खरीद पाते हों जिससे कि बहुत लोग इस महत्वपूर्ण मुख्य पोषक तत्व से
वंचित रह जाते होंगे.
भारतीय आहार मे विटामिन ए की अपेक्षित मात्रा का हिसाब भी लगाया गया है.
कलकत्ता में जबकि दैनिक विटामिन ए की औसत आवश्यकता ७५० माइक्रोग्राम है,
जहां इसकी खपत केवल ६५० माइक्रोग्राम ही है. यह कोई बहुत असंतोषजनक
मात्रा नहीं है. लेकिन किशोर बालकों के लिए उनके आकार तथा वजन की दृष्टि
से यह कमी काफी ज्यादा है. क्योंकि इस विटामिन ए की कमी के कारण क्षीण
दृष्टि से लेकर अंधता तक हो जाती है, इसलिए इसकी कमी वास्तव में चिता का
विषय बन जाती है.
कलकत्ता में दो महत्वपूर्ण खनिज पदार्थों, कैल्शियम तथा लोहे के विशेष
रूप से एक खाद्य-सर्वेक्षण से पता चला कि जबकि औसतन ६०० मिलिग्राम
कैल्शियम की आवश्यकता होती है, इसका अंतर्ग्रहण ५२३ मिलिग्राम पाया गया,
जोकि एक संतोषजनक मात्रा है और यह उस शहर में मछली (जिसकी मुलायम
हड्डियों में कैल्शियम की प्रचुरता पायी जाती है) के इस्तेमाल के कारण
है. यही बात केरल के बारे में भी पायी जा सकती है. जहां मछली की खपत
कलकत्ते से भी अधिक है. परंतु गुजरात में जहां इसका स्रोत मात्र थोड़ी-सी
मात्रा में लिया जानेवाला दूध है, कैल्शियम की औसत खपत २५०-३०० मिलिग्राम
है, जोकि बहुत ही कम है. पान में मिलाकर खाया जानेवाला चूना, जिसका जिक्र
पोषक तत्वों की सूची में नहीं किया जाता, कैल्शियम का स्रोत है. इस
कैल्शियम को भी सोख कर शरीर उसका उपयोग करता है और इस प्रकार यह कैल्शियम
के अंतर्ग्रहण की मात्रा में काफी वृद्धि कर सकता है. यह देखा गया है कि
न्यूनतम ३०० मिलि-~ग्राम दैनिक मात्रा से अधिक कैल्शियम ग्रहण करें अथवा
कम उसके पौष्टिक प्रभाव पर कोई विशेष अंतर नहीं पड़ता. बच्चों को,
विशेषतया किशोर बच्चों को कैल्शियम, "सफेद" खनिज , की आवश्यकता खास तौर
से अधिक होती है, जिसकों प्राप्त करने के मुख्य साधन है--मां का दूध,
पशुओं का दूध तथा मड़ुवा (एक मोटा अनाज) तथा शिशु-आहारों द्वारा तैयार की
गयी रबड़ी, दलिया, लपसी और फिरनी आदि. गर्भवती तथा छोटे बच्चों को स्तनों
द्वारा दूध पिलाने वाली महिलाओं के लिए कैल्शियम का अंतग्रहण अनिवार्य
है.
कलकत्ता में लोहे की औसत खपत २७ मिलिग्राम प्रतिदिन पायी गयी है और यही
इस खनिज पदार्थ के लिए निर्धारित की गयी औसत है. परंतु छोटी आयु वाले
बच्चों के लिए इस खनिज का अभाव बहुत ज्यादा है तथा तीन वर्ष से कम आयु के
बच्चों में तो इसका अभाव ५० प्रतिशत तक पाया गया है. क्योंकि लोहा, "लाल"
खनिज रक्त निर्माण के लिए अनिवार्य है, और क्योंकि दूध में इस खनिज की
मात्रा नगण्य सी होती है, इसलिए भोजन और दूध के अतिरिक्त लोहे की
आवश्यकता होती है, वह गर्भवती महिलाएं है. इनके द्वारा इस खनिज से
परिपूर्ण बड़ी मात्रा में हरी पत्तेदार सब्जियों के प्रयोग से भी
लोह-तत्त्व की पूर्ती नहीं हो पाती. इस प्रकार की कमी के कारण
रुधिर-~वर्णिका कम बन पाती है, जिससे शरीर का रंग पीला पड़ने लगता है, और
रक्त-~क्षीण्ता की स्थिति उत्पन्न हो जाती है. ऐसी दशा मे लोह-युक्त
गोलियों (आयरन टेब्लेट्स) का प्रयोग आवश्यक हो जाता है.
कुछ अन्य विटामिनों तथा खनिज पदार्थों पर भी यहाँ विचार किया जा सकता है.
थायामिन (विटामिन बी १) दालों, मटर, मूंगफली तथा गेहूं के आटे मे होता
है. इन्हें पकाते समय जब इनके पकाते समय जब इनके पानी को निकाल कर फेंक
दिया जाता है तो यह विटामिन नष्ट हो जाता है. जब अकेले एक अनाज को खाया
जाता है, जैसे कि पालिश किये उबले हुए चावल, तथा जब अन्य अनाज, जैसे कि
गेहूं तथा फलों का उपयोग कम किया जाता है, तो इसके अभाव की संभावना काफी
बढ़ जाती है. एक आम धारणा है कि भारत में थायामिन की कमी पहले बहुत आम
थी, उदाहरण के लिए तटवर्ती आंध्र प्रदेश के इलाके में, परंतु आजकल विविध
प्रकार के आहारों के प्रचलन के कारण स्थिति में काफी सुधार हो गया है.
इसे आधुनिकता की एक उपलब्धि कहा जा सकता है.
भारतीय आहार में रिबोफ्लेविन अथवा (विटामिन बी २) का पूरी तरह से अभाव
होता है क्योंकि दूध, अंडें, मांस या हरी पत्तेदार सब्जियां अकसर भारतीय
भोजन में से अनुपस्थित होती हैं. दालें तो इस विटामिन का एक साधारण स्रोत
है. मछली में भी रिबोफ्लेविन नहीं पाया जाता, यदि होता भी है तो नाममात्र
को.
बी ग्रुप का एक अन्य विटामिन नियासीन अक्षत अनाजों, बिना छने हुए गेहूं
के आटे तथा दालों में पाया जाता है और मूंगफली में इसका अंश काफी अधिक
होता है. इसका आवश्यकता भोजन में प्रस्तुत प्रोटीन के एक अंग
ट्रिप्टोफैन--एक प्रकार का एमिनोंएसिड--के अनुसार पड़ती है जिसे शरीर
स्वयं नियासीन में परिवर्तित कर लेता है. अधिकांश काष्ठ फलों में
ट्रिप्टोफैन की मात्रा दालों के समान ही काफी अधिक होती है. अपर्याप्त
आहार में नियासीन की मात्रा पर्याप्त है अथवा नहीं, इस बात पर निर्भर
करता है कि भोजन की किस्म कैसी है. यदि भोजन का मुख्य अंग ज्वार हो, तो
ट्रिप्टोफैन की कमी की संभावना निश्चित हो जाती है, क्योंकि ज्वार में
इसका अंश बहुत कम होता है, और इसी प्रकार जब अधिक पालिश किये धान का
प्रयोग मुख्य आहार के रूप में किया जाता है तो इसकी कमी संभावित होती है.
लेकिन बिना छाने गये गेहूँ के आटे के साथ ट्रिप्टोफैन की कमी की संभावना
काफी कम हो जाती है.
विटामिन सी इतनी शीघ्रता से नष्ट हो जानेवाला तत्व है कि भारतीय आहार
इसका अभाव लगभग निश्चित रहता है. यह अभाव केवल कच्चे खाये जा सकने वाले
फलों तथा सब्जियों के प्रयोग से भी पूरा किया जा सकता है. विटा-~मिन ऐसी
प्राप्त करने का एक सुगम तरीका है दालों आदि को अंकुरित करके इस प्रकार
जो अंकुर फूटते हैं उनमें विटामिन सी बहुत मात्रा में ध्ध्ध् हो जाती है.
आय तथा आहार
भारत में हम लोगों के भोजन में पोषक तत्वों के अभाव का क्या कारण है?
निश्चय ही इसके लिए हमारी आय जिम्मेदार है. भले ही कुछ धनी लोग दोषपूर्ण
भोजन करते हों. परंतु एक खासी अच्छी आय तक के लोगों के भोजन का स्तर इनके
खर्च करने योग्य मुद्रा पर निर्भर करता है. कम आय वाले लोगों को उस थोड़ी
आय का बड़ा हिस्सा भोजन पर खर्च करना होता है. इसकी पुष्टि कलकत्ता से
प्राप्त आंकड़ों द्वारा हो जाती है. यहां पर कम आय स्तर वाले लोगों में
से १० प्रतिशत ऐसे पाये गये जिन्हें अपनी साधारण आय का दो तिहाई भाग भोजन
पर व्यय करना पड़ता है, जबकि ऊंची ध्ध्ध् वालों में से २० प्रतिशत ऐसे थे जो
अपनी अपेक्षाकृत काफी अधिक आय का प्रतिशत हिस्सा अपने भोजन पर खर्च करते
है.
भोजन भोजन में अंतर पाया गया है. न्यूनतम स्तर पर प्रति व्यक्ति लगभग ध्ध्ध्
का ५० प्रतिशत अथवा दस रुपये अनाज आदि पर खर्च होता है और केवल ध्ध्ध्
प्रतिशत अथवा एक रुपया प्रति माह दूध पर खर्च किया जाता है. उच्चतम स्तर
पर लगभग १७ प्रतिशत अनाजादि पर तथा १० प्रतिशत दूध पर खर्च की जाती है.
दूसरे प्रकार के लोगों का कुल व्यय भी अधिक पाया गया, जो प्रति व्यक्ति
प्रति माह अनाज पर १३.५० रु. है और दूध पर १०.५० रु..
