<छोम्मेर्चे><ःअन्डिच्रङ्ट्स् ' ईन्डुस्ट्र्य्><आनोन्><ख्रिस्हि ऊपज् ंअन्डि शमच्हर्-ई><१९८२><ख्रिस्हि ऊपज् ंअन्डि शमिटि><ईन्डोरे><१० टो १३><२३००><आनोन्-ख्रिस्हि ऊपज् ंअन्डि शमच्हर्-ई><ढ्हनन्जय् खुमर्.>

सस्ती एवं सुलभ उपयोगी प्याज
प्याज एक ऐसी सब्जी है जो सस्ती एवं सुलभ है और साथ ही प्राणदायिनी भी. इसकी
विशेष गन्ध के कारण धार्मिक प्रवृत्ति-~वाले इससे परहेज करते हैं. सब्जी के
अलावा प्याज का उपयोग औषधि के रूप में भी किया जाता है. यह बलवर्धक,
कीटाणु-~नाशक, कफ पित्तकारी और वात नाशक है. जलवायु परिवर्तन से होने वाले
उपद्रवों को दूर करने में प्याज की महत्वपूर्ण भूमिका है. रासायनिक दृष्टि से
प्याज में प्रोटीन ०.१८ प्रतिशत, केल्शियम ११.६ प्रतिशत, कार्बो-~हाइड्रेड १.२
प्रतिशत, फास्फोरस ०.४ प्र.श. है. इसके अलावा इसमें लोहा, पानी, विटामिन ए
बी और सी हैं. इसके अलावा प्याज में एक विशेष प्रकार की सुपाच्य शक्कर भी पाई
जाती है. निद्रानाश में काफी समय तक प्याज सूंघते रहने से नींद आ जाती है.
गर्मी के कारण नाक में खून आने पर प्याज काटकर गरदन तथा नाक पर रगड़ना चाहिए.
एक रूसी डाक्टर ने प्याज को सर्वाधिक कीटाणुनाशक बताया है. उनके कथनानुसार रोगी
के कमरे में प्याज के टुकड़े बिखेर देने से चमत्कारिक प्रभाव दिखता है दांत या
मसूड़े के दर्द में प्याज के टुकड़े दांत या मसूड़ों पर रख देने से राहत मिलती
है. ५ से ८ मिनिट तक प्याज कच्ची चबाने से मुंह के कीटाणु मर जाते हैं.
गठिया के दर्द में राई के तेल में प्याज का रस मिलाकर गरम कर लें और उसकी मालिश
करने से फायदा होता है.
गांठों पर एवं सड़े घावों पर हल्दी तथा प्याज पीसकर बांधने से पकाकर तमाम मवाद
खींच लेता है और पीड़ा शांत हो जाती है.
बिवाई फटने पर इसके बारीक टुकड़ों को कुचलकर बांधने से फायदा होता है. बिच्छु,
बर्र, मधुमक्खी आदि के दंश पर इसका रस लगाने से आराम मिलता है. अधिक दर्द हो तो
प्याज के रस में नौसादर अच्छी तरह से खरल करके रख लें इसी मिश्रण को लगावें.
 -रत्नेशकुमार पुरोहित
------------------------------------------------------------------
पौध में सूखा बरदाश्त करने की क्षमता उत्पन्न करना
कछारी मिट्टी के बीज से सीधे बोये धान की पौध में सूखा सहन करने की क्षमता
उत्पन्न करने की आसान तकनीक विधान चन्द्र कृषि विश्वविद्यालय, कल्याणी, पश्चिम
बंगाल ने निकाली है.
राज्य में अप्रेल से अगस्त तक सीधे बीज से चाँवल उगाया जाता है.
मिट्टी में मौजूद नमी से बीज तो अंकु-~रित होते हैं लेकिन कुछ दिनों तक अगर
शुष्क अवस्था रहती है तो पौध मर जाती है.
इससे बचने के लिए यदि बीजों को पानी या सोडियम आर्थो फास्फेट या एल्यु-~मीनियम
नाइटेट में २४ घण्टे तक भिगोये रखें और बाद में छाया में सुखाकर बोयें.
ऐसा करने से पौधों की जड़ों तथा पत्तों में कुछ तबदीली आती है. वैज्ञानिकों का
कहना है कि इससे बीजों में नमी क्षमता कम हो जाती है और पत्तियों में क्लोरोफिल
तथा जड़ों में मौजूदा कार्बोहाइडेट स्थिर हो जाता है. नतीजा यह होता है कि कोमल
पौध में सूखा बरदाश्त करने की क्षमता वर्षा होने तक बनी रहती है. एक पखवाड़े
बाद जब वर्षा होती है तो सीधी पौध में तेजी से कल्ले फूटने शुरू हो जाते हैं.
यह तरीका मूंग और तिल की फसलों के लिये भी उपयोगी है. मूंग और तिल के
बीज चार से छ: घण्टे तक ही भिगोयें.
जानने योग्य बातें
* बेर के पत्तों को बारीक पीसकर सिर में लगाने से बाल मुलायम होते हैं.
* नीबू का रस तथा अदरक का रस बराबर मात्रा में मिलाकर लगाने से जुए मर जाती है.
* बालों को अधिक धूप में सुखाने से उनकी चमक चली जाती है.
* पुराने गुड़ और दही के पेस्ट से सिर की मालिस करने से रूसी (डेन्ड्रफ) दूर हो
जाते हैं. इस पेस्ट को ३० से ४० मिनट तक सिर में लगा रहने देना चाहिए.
* सिर में लगाने जितना नारियल का तेल एक नींबू का रस तथा तीन चार बूंद केस्टर
आइल (अरण्डी का तेल) मिलाकर रात को सिर में लगालें. सुबह गरम पानी में तौलिया
डालकर दो-तीन मिनिट सिर में लपेटें बाद में यही क्रिया ठण्डे पानी के साथ
दोहरावें ऐसा तीन-चार बार करें तत्पश्चात बेसन से सिर धोलें. इससे बालों का
झड़ना तथा सफेद होना रुक जाता है. यह क्रिया सप्ताह में एक ही बार करें.
* लेंडी पीपल को सेककर बारीक पीस लें, इसे शहद के साथ खाने से खांसी तथा कफ
नहीं होता है.
* तिल्ली के तेल में आधा घण्टा हाथ डालें तथा बाद में दस-पन्द्रह मिनट तक
गुनगुने पानी में हाथ डालें इससे हाथों में चमक आती है यह क्रिया सप्ताह में
एक बार ही करें.
* लाल चन्दन और केसर को पानी में पीसकर मुंह पर लगाने से मुंहासे दूर
हो जाते हैं.
* बेरों की राख को पानी में पेस्ट बनाकर मुंह पर लगाने से भी मुहासे दूर हो जाते हैं.
पपीता एक उपयोगी फल
पपीता की खेती आप अपनी आँगन बाड़ी में कर सकते हैं और बड़े पैमाने पर बाग भी
लगा सकते हैं. इसके फल स्वादिष्ट और स्वास्थ्यवर्धक होते हैं. पपीता में
विटामिन ए.बी.सी. और खनिज पदार्थ प्रचुर मात्रा में उपलब्ध हैं. पाचन शक्ति
बढ़ाने के लिए पपीता सर्वोत्तम फल माना जाता है. आमाशय और जिगर के रोगों में
पपीता का उपयोग लाभकारी है. इसके हरे फलों से निकलने वाले दूध को सुखाकर
'पेपेन' तैयार किया जाता है जो कई बीमारियों में दवा के रूप में उपयोग किया
जाता है. पके फलों की जैली, जैम, मार्मलेड, सब्जी, चटनी, बनाई जाती है.
पपीता वर्ष भर में ही फूलने -फलने लगता है और लगभग ४ - ६ साल तक लगातार फलता
रहता है. तो ऐसे उपयोगी फल की अच्छी पैदावार प्राप्त करने के लिए नीचे दर्शाए
गए कृषि -कार्य माला अपनाए.
भूमि का चुनाव
बलुई और बलुई दुमट भूमि तथा उपजाऊ भूमि, जिसमें पानी का निकास अच्छा हो पपीता
की खेती के लिए उत्तम है.
उन्नत जातियाँ
बड़वानी रेड, बड़वानी पीला, रांची, मधुबिन्दु सीलोन, वाशिंगटन, कोयम्बटूर-१
उन्नत किस्में हैं.
पौधे कैसे लगायें ?
पपीते के पौधे बीज से तैयार किए जाते है. पौधे तैयार करने के लिए मार्च से
लेकर जून तक बीज की बुवाई की जा सकती है. एक एकड़ भूमि में पपीता के पौधे
लगाने के लिए १५० ग्राम बीज की आवश्यकता होती है. बीज बोने के लिए ४ इंच
से ६ इंच ऊंची क्यारियां बना लेनी चाहिए और मिट्टी भुरभुरी बनाकर उसमें सड़ी
हुई गोबर की खाद डालनी चाहिए. ऐसी क्यारियों में ६ इंच की दूरी पर कतारें
बनायें कतारों में १ इंच की दूरी पर १/२ इंच की गहराई पर बीज बो देना
चाहिए. बुवाई पश्चात् मिट्टी और खाद मिलाकर बीज को ढक दीजिए. इसके बाद
हजारे (फब्बारा) से सुबह -शाम पानी छिड़कते रहिए, ताकि क्यारियों में नमी
बनी रहें. आवश्यकतानुसार ही पानी का छिड़काव करें अन्यथा अधिक पानी होने
पर फफूंदी वाले रोग लग सकते है. १५-२० दिन में बीज उग जायेंगे.
क्यारियों में जब पौधे ६-७ इंच ऊंचे हो जायें, तो उन्हें अच्छी तरह उखाड़कर
बड़ी क्यारियों में ६"ध्६" इंच के फासलों पर लगाकर हल्की सिंचाई कर देवें.
इसके एक माह बाद पौधों को बाग में या अन्य स्थान पर लगाइये. पौधों को उखाड़ने
से एक दिन पहले हल्की सिंचाई करें और उखाड़ते समय ध्यान रखें कि जड़ों के
साथ पिंडी के आकार में मिट्टी भी निकल आये.
पौधे कितनी दूरी पर लगायें
पपीता के पौधों की दूरी भूमि, जलवायु और उपलब्ध साधनों पर निर्भर करती है.
सामान्यत: पौधों की दूरी के अनुसार एक एकड़ में पौधों की कुल संख्या
निम्नलिखित रहेगी.
पौधों की दूरी पौधों की संख्या
(फीट में) (प्रति एकड़)
६ द् ६ - १२१०
७ द् ६ - १०३६
७ द् ७ - ८९०
९ द् ६ - ८०६
९ द् ७ - ६००
१० द् १० - ४३५
पौधे शाम को लगाना चाहिए और इसके बाद हल्की सिंचाई करें. सामान्यत: पौधे लगाने
के लिए जुलाई-अगस्त का समय ठीक रहता है.
पौधे लगाने की विधि
उपयुक्त भूमि का चुनाव करके उसमें तीन-चार बार जुताई-बखरनी करके भूमि को समतल
कर लेवें. अब तैयार खेत में डेढ़ फुट आकार के गड्ढे खोदकर एक सप्ताह के लिए
खुला छोड़ दीजिए, ताकि अच्छी तरह धूप लग जाए. इसके बाद प्रति गड्ढे २०-२५
किलो अच्छी सड़ी हुई गोबर की खाद मिट्टी में मिलाकर गड्डे भर देवें, इन भरे
हुए गड्ढे में दो पौधे लगाने के बाद हल्की सिंचाई कर दीजिए.
नर पौधों को अलग करें
पौधे लगाने के तीन माह बाद जब उनमें फूल निकलने लगें तो उस समय दस मादा और एक
नर पौधा रखते हुए बाकी नर पौधों को निकाल दीजिए. इन नर पौधों के फूल छोटे-छोटे
गुच्छों में लम्बे डण्ठल युक्त होते हैं. इनमें फल नहीं लगते हैं. किन्तु मादा
पौधों के फूल में विमेचन की क्रिया हेतु बाग में नर पौधों का होना आवश्यक है.
कम्पोस्ट बनाने की सरल विधि
कृषि सूचना सेवा
विस्तार निदेशालय, कृषि मन्त्रालय, नई दिल्ली
फसल से अच्छी पैदावार लेने के लिए जमीन में पौधों के लिए पर्याप्त मात्रा में
खुराक होनी चाहिए ताकि वह पौधों को पूरी तरह खुराक पहुंचा सके.
रासायनिक उर्बरकों में पौधे के लिए ऐसी खुराक होती है लेकिन जमीन में कंपोस्ट
डालने से जमीन को केवल पौधों की खुराक ही नहीं मिलती बल्कि इसे जैविक पदार्थ भी
मिलते हैं जिनकी उसे जरूरत होती है.
कंपोस्ट से एक लाभ यह है कि आप इसे जानवरों के मल -मूत्र तथा कूड़ा-करकट से
आसानी से सस्ती कीमत पर तैयार कर सकते हैं. कंपोस्ट फसल के पुआल, भूसा, पौधों
की पत्तियाँ, हरी घास, घर गली का कचरा, पशुओं के मल मूत्र आदि से तैयार
किया जा सकता है.
कंपोस्ट क्या है ?
बढ़िया किस्म की खादों में से कंपोस्ट भी एक है. इसका रंग गहरा कत्थई होता है.
यह गंधरहित होता है. इसमें किसी भी प्रकार के रोगजनक जीव एवं खरपतवार के बीज
नहीं होते हैं. यह केवल पशुओं और मनुष्यों के मल-मूत्र मिला कूड़ा करकट होता
है. यह गोबर की खाद से अच्छा होता है. यह जैविक खमीरीकरण की विधि से तैयार
किया जाता है जिससे निरर्थक जैविक पर्दा कीमती खाद बन जाते हैं. इसके तैयार
होने में कम समय लगता है. इसके लिए ज्यादा तकनीकी ज्ञान की जरूरत नहीं होती
है. एक वार तरीका जान लेने के बाद आप इसे बड़ी आसानी से तैयार कर सकते है.
कंपोस्ट कैसे बनाएं ?
सर्वोत्तम कंपोस्ट गड्डों में तैयार किया जाता है. गड्ढ़ों की संख्या का आकार
आपकी मवेशियों की संख्या पर निर्भर करता है.
आमतौर से १५ फुट लंबे, ५ फुट चौड़े और ३ फुट गहरे गड्ढे तैयार किए जाते हैं.
बहुत से किसान पशुओं के सायबानों से उनके गोबर को इकट्ठा कर लेते हैं पर मूत्र
को छोड़ देते हैं. मूत्र एक कीमती वस्तु है. पौधों के लिए यह एक अच्छी खुराक
है. इस लिए मूत्र को बरवाद न होने दें.
ऐसा करने के लिए पशुओं के सायबान के फर्श के ऊपर कंकरीट की नाली बना दें या उस
पर कोई ऐसी चीज लगा दें जिससे पशुओं का पेशाब जमीन में रिसने नहीं पाए.
खेत का कूड़ा कचरा या खरपतवार इकट्ठा कर लें और इस पदार्थ को पशुओं के सायबान
के फर्श के ऊपर फैला दैं. यह पशुओं के लिए अच्छे बिछावने का काम देने के साथ
साथ उनके मूत्र को भी सोख लेने का काम देगा.
मूत्र में सने इस बिछावन को पशुओं के गोबर में मिलाकर गड्ढ़ों में भर दें.
गड्ढ़ों को तह लगाकर भरें. ऐसा करने के लिए बाँस की खपचियाँ, ज्वार, मक्का के
सूखे डंठल या इसी प्रकार के अन्य पदार्थों से एक चौखट तैयार कर लें. इस चौखटे
को गड्ढ़े को एक तरफ की दीवार से एक फुट दूर रखे दें.
पशुओं के गोबर व मूत्र में सने हुए बिछा वन को प्रतिदिन गड्ढ़े में रखे चौखटे
में जमा करते जाएं. इसके ऊपर मिट्टी भुरक दें. पहले दिन डालें गए कूड़े-करकट के
ऊपर दूसरे दिन का कूड़ा करकट डाल दें. इस प्रकार इसके एक फुट ऊपर तक तह बिछाये
जायें. इसके ऊपर दो इंच मोटी मिट्टी की तह लगा कर ढक दें.
अब चौखटे को दूसरी तरफ सरका दें. इस प्रकार जब तक गढ्ढा पूरी तरह न भरे इस
चौखटे को लगाकर तहें बिछाते जायें. खाद-६-८ महीनों में तैयार हो जायेगा.
ऊंचे भूगत जल वाले इलाकों में कम्पोस्ट तैयार करना
ऐसे स्थानों पर जहाँ वर्षा या भूगत जल बहुत ऊंचा हो वहाँ गड्ढ़ों में कम्पोस्ट
तैयार नहीं किया जा सकता. ऐसे स्थानों में कम्पोस्ट तैयार करने के लिये निम्न
विधि अपनायें:-
पत्थर या ईंट का लगभग १२ फुट लम्बा ८ फुट चौड़ा चबूतरा बनाकर उस पर ६ फुट ऊंची
दीवार बना लें. सारे दिन में एकत्रित की हुई बिछावन को इसके ऊपर फैलाते जायें.
इसके ऊपर दो इंच सूखी मिट्टी या सूखा कूड़ा-करकट फैला दें. हर रोज इसी तरह
बिछावन की परतें बिछाते जायें. जब तहें ४-८ फुट ऊंची हो जायें तो इसके ऊपर गोबर
या मिट्टी का लेप चढ़ा दें. खाद लग-~भग ४ महीनों में तैयार हो जायेगा.
यह तरीका पहाड़ी और रेतीले इलाकों के लिये भी लाभदायक है जहाँ पर गड्ढ़े खोदना
सम्भव नहीं होता.
देहात में मनुष्य के मल-मूत्र से कम्पोस्ट तैयार करना
(अ) मनुष्य के मल से कम्पोस्ट
२५ फुट लम्बी २ फुट चौड़ी और ३ फुट गहरी खाई खोद लें. खुड्ड़ों को काम लेने के
लिये इसके ऊपर पाटा रख दें. इस जगह को टट्टी पेशाबघर बनाने के लिये इसके चारों
और खोखा बना दें. संडास जाने के बाद मल को सूखी मिट्टी कूड़ा-करकट से ढ़क दें.
एक खाई के पूरी तरह मल से भर जाने के बाद खोखे को हटा लें. फिर इसे इसी
प्रकार की दूसरी खाई के ऊपर लगा दें. इन खाइयों में ५ महीनों के बाद खाद
इस्तेमाल करने के लिये तैयार हो जायेगा. इसमें नाइट्रोजन की मात्रा २ प्रतिशत
होगी. मल के ऊपर पर्याप्त मात्रा में कूड़ा-~करकट डालने के लिये मिल-जुलकर सफाई
कर्मचारी नियुक्त कर लें. ऐसा करना स्वास्थ्य को ठीक रखने और मल को ठीक तरह से
गलाने की दृष्टि से बहुत ही महत्वपूर्ण है.
मनुष्य के मूत्र से कम्पास्ट
मनुष्य के मूत्र में मल की अपेक्षा ज्यादा नाइट्रोजन होता है. इकट्ठा करने पर
एक मनुष्य के मूत्र से साल में लगभग ५ किलो नाइट्रोजन प्राप्त किया जा सकता है.
मूत्र से कम्पोस्ट तैयार करने की सरल विधि नीचे दी गयी है:-
३ फुट लम्बा ३ फुट चौड़ा और ३ फुट गहरा गढ्ढा खोद लें. इसे सूखा हुआ कूड़ा
करकट, घरों से निकाला हुआ कूड़ा, बिछावन एवं विविध प्रकार की सब्जियों के
छिलके और एक इन्च मोटी मिट्टी की तह से भर दें. यह भरावन जमीन से करीब दो
इंच ऊंचा उठ जाना चाहिए. गड्डे के ऊपर लकड़ी के तख्ते या सीमेंट को पतली
सिल्ली बैठने की व्यवस्था के अनुसार रख दे. गढ्ढे के मूत्र से तर हो जाने पर
इसे कूड़े -करकट से ढक दें और आगे स्तेमाल के लिये नया गढ्ढा बना लें.
एक गढ्ढे से लगभग एक गाड़ी खाद मिल सकेगा.
गन्ने के कूड़ा-करकट से कम्पोस्ट
गन्ने के छिलके और फोक से बहुत बढ़िया कम्पोस्ट तैयार किया जा सकता है. पहले एक
१५ फुट लम्बा ८ फुट चौड़ा और २ फुट गहरा गढ्ढा खोद लें. गढ्ढा यथा-~सम्भव
सिंचाई वाली नाली के पास होना चाहिए जिससे गढ्ढे में कूड़ा-करकट को गलाने के
लिये पर्याप्त मात्रा में नमी बनी रहे. गढ्ढे में गन्ने के कूड़े करकट को एक
फुट ऊंची तह लगा दे. इसके ऊपर पानी मिले हुए गोबर का मिश्रण छिड़क दें.
कूड़ा-~करकट के जमीन से तीन फुट ऊपर उठने तक इसी प्रकार की और तहें जमाते जायें. इसे मिट्टी की तह से ढक दें.
जंगली पत्तियों से कम्पोस्ट
गढ्ढे में पेड़ों की पत्तियाँ फैला दें. इनके ऊपर काफी मात्रा में पानी छिड़क
दें. इन पर मिट्टी की तह लगा दें. जमीन की सतह से दो फीट ऊंचा होने तक गढ्ढे
में पत्तियां भरते रहें. इन्हें मिट्टी से ढक दें.
कोई (शैवाल) का कम्पोस्ट
पानी से काई को निकाल लें. निकालने के तीन से चार दिन बाद काई को छ: से आठ इन्च
की तहें लगाकर फैला दें. काई की तह के ऊपर आधा इंच से एक इंच तक पशुओं का
गोबर या तालाब की कीचड़ फैला दें. जब काई का ढेर चार से छ: फुट ऊंचा हो जाये तो
इसे मिट्टी के गारे का लेप चढ़ा कर ढक दें.
धान के बुरादे का कम्पोस्ट
धान के बुरादे से बारीक खाद तैयार करने के लिये इसकी पशुओं के सायबान में दस
इंच मोटी तह बिछा दें. इसके ऊपर धान के पुआल या अन्य किसी चीज को नौ इंच
मोटी तह बिछा दें. ऊपर तह को छ: हफ्ते तक ज्यों का त्यों रहने देना चाहिए. छ:
हफ्ते के बाद बुरादे की तह को हटा लें और गढ्ढे में भर दें. लगभग नौ महीनों
में इससे उत्तम किस्म की खाद तैयार हो जायेगी.
-----------------------------------------------
२२ वर्षों से कुछ नहीं खाया
पुणे. क्या कोई २२ वर्षों तक बिना भोजन के जीवित रह सकता है ?
महाराष्ट्र के उस्मानाबाद जिले के अन्तर्गत एक छोटे से ग्राम की निवासी श्री
चतुरबाई तोबारे का दावा है कि उन्होंने जन्म से ही कुछ नहीं खाया किन्तु अभी भी
सामान्य एवं स्वस्थ जीवन बिता रही है. वह बिना दूध की चाय भारी मात्रा में (चार
लिटर्स से अधिक) प्रति दिन पीती है और अक्सर उसमें शक्कर की जगह गुड़ का
इस्तेमाल करती है.
इस दावे की पुष्टि करते हुए ग्राम के सरपंच प्रकाशराव जाधव ने बताया कि श्रीमती
चतुरबाई को जीवन में छोटी-मोटी बीमारी तक नहीं हुई.
उपयोगी फल पपीता
(पृष्ठ ११ से आगे)
खाद और उर्वरक
जब पौधे एक फुट के बराबर ऊँचे हो जांय तब उनमें खाद का मिश्रण घोल दें. मिश्रित
घोल बनाने के लिए ४० किलो गोबर २ किलो अमोनियम सल्फेट १ किलो सुपर फासफेट लेकर
२२५ लिटर पानी में तीन दिन तक सड़ायें. ड्रम का मुंह ढका रखें. तीन दिन बाद उसे
ठीक से मिलाकर इस घोल को ४५० लिटर बना लें. १५ दिन के अन्तर से आधा लिटर घोल
प्रति पौधा डालकर सिंचाई करें.
दूसरे व तीसरे वर्ष प्रति दूसरे माह निम्नलिखित मात्रा में खाद का मिश्रण प्रति
पौधे के हिसाब से दें.
गोबर खाद--१० किलो (केवल एक बार)
अरेंडी खली १०० ग्राम
सुपर फास्फेट -१०० ग्राम
अमो. सल्फेट -१०० ग्राम
खाद व पानी पीड़ से दूर पत्तों के फैलाव की परिधि में दें.
निंदाई-गुड़ाई तथा सिचाई
अच्छी फसल के लिए समय-समय पर पौधों की निंदाई -गुडाई करते रहें. गुड़ाई करते
समय ध्यान रखें की पपीते की पीड़ तथा जड़ों को नुकसान नहीं पहुंचे. वर्षा
ऋतु शुरू होने से पहले पौधे की जड़ के पास तने के चारों और ९ इंच ऊँचाई
तक मिट्टी चढायें ताकि पानी सीधे तने तक न पहुंच सके. सर्दियों में १०-१५ दिन
में और गर्मियों में ६-७ दिन के अन्तर पर पौधों की सिंचाई करते रहे वर्षा ऋतु
में अधिक पानी को तुरन्त निकाल देवें.
फलों की छटाई
कभी-कभी फूल अधिक लगने पर फलों का आकार छोटा और कुरूप हो जाता है.
इसलिए अनावश्यक फलों को तोड़ते रहे.
