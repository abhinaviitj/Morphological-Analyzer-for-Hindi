<औङ्ङिचिअल् अन्ड् ंएडिअ ळन्गुअगेस्><आड्मिनिस्ट्रटिवे><आनोन्><आन्न्. षेप्. ८४-८५ ढेप्. ओङ् चिविल् शुप्.><१९८५><ंइनि. ओङ् ङोओड् अन्ड् चिविल् शुप्प्लिएस्><णेत् ढेल्हि><२३ टो २५><२२००><आनोन्-आ.ष्. ८४-८५-ढेप्ट् ओङ् चिविल् श्.><ढ्हनन्जय् खुमर्>

उपभोक्ता सहकारी समितियाँ
७.१ देश में सार्वजनिक वितरण प्रणाली की सहायता तथा एक मजबूत उपभोक्ता संरक्षण
आंदोलन को प्रोत्साहन देने के लिए उपभोक्ता महकारी समितियों को वितरण-व्यापार में
एक महत्वपूर्ण भूमिका सौंपी गई है. शहरी क्षेत्रों में उपभोक्ता सहकारी समितियों का
उद्देश्य उपभोक्ताओं को अच्छी किस्म की वस्तुएं उचित मात्रा में तथा उचित मूल्यों
पर उपलब्ध कराना है. ग्रामीण क्षेत्रों में अधिक से अधिक कृषि ऋण समितियों/प्राथमिक
विपणन समितियो को वितरण प्रणाली में शामिल किया जा रहा है ताकि गांवों में
उपभोक्ताओं की आवश्यकताओं को पूरा किया जा सके. इस प्रयोजन के लिए निम्नांकित
केन्द्रीय प्रायोजित योजनाएं/केन्द्रीय क्षेत्र की योजनाएं लागू की जा रही हैं. इन
योजनाओं के लिए १९८४-८५ का परि-~व्यय उनके सामने दिखाया गया है:-
१.केन्द्रीय प्रायोजित/केन्द्रीय क्षेत्र की योजनायें
(लाख रु में)
१.शहरो क्षेत्रों में उपभोक्ता सहकारी समितियों का विकास, और......२००
२.ग्रामीण क्षेत्रों में उपभोक्ता सहकारी समितियों का विकास..........५००
ईई. केन्द्रीय क्षेत्र की योजनायें
१. भारतीय राष्ट्रीय उपभोक्ता सहकारी संघ लि. को मजबूत करना.....५०
२. सुपर बाजार, दिल्ली का विकास.............................३०
सहकारी वितरण प्रणाली का ढांचा
७.२ उपभोक्ता सहकारी समितियों के ४ स्तरीय आधार ढांचे में मोटे तौर पर ये शासिल है
:१५९८१ प्राथमिक उपभोक्ता सहकारी भंडार (२९८६ विद्यार्थी सहकारी भण्डारों के अलावा)
जिनकी आधार स्तर पर ८७५० शाखाएं हैं; ५८५ केन्द्रीय/थोक उपभोक्ता सहकारी
समितियां जिनकी ४३१० शाखाएं हैं, जिनमें जिला स्तर पर ३२१ बहुविभागी भंडार शामिल
हैं; २१ राज्य स्तरीय उपभोक्ता सहकारी संघ/राज्य विपणन एवं राज्य उपभोक्ता संघ तथा
राष्ट्रीय स्तर पर राष्ट्रीय उपभोक्ता सहकारी संघ/ग्रामीण क्षेत्रों में, उपभोक्ता
सहकारी समितियों के माध्यम से उपभोक्ता वस्तुओं के वितरण की योजना के तहत २०
राज्यों तथा ३ संघ राज्य क्षेत्रों में २५३१ लीड समितियां तथा ४३२९६ ग्राम
समितियां/खुदरा विक्री केन्द्र कार्य कर रहे हैं.
उपभोक्ता सहकारी समितियों के विकास के लिए केन्द्रीय प्रायोजित योजनाएं
शहरो सहकारी समितियाँ
७.३ शहरी क्षेत्रों में उपभोक्ता सहकारी समितियों के विकास की केन्द्रीय प्रायोजित
योजनाओ के तहत ये कार्यवाही की गई है - हानि में चल रही समितियों/भंडारों के
कार्यकरण को सुप्रवाही बनाया गया है, अच्छा कार्य कर रही समितियों को अधिक खुदरा
बिक्री केन्द्र खोलने की अनुमति देकर उनके कार्यक्षेत्र का विस्तार किया गया है
बीमार/कमजोर थोक उपभोक्ता भंडारों की पुन:स्थापना की गई है तथा राज्य उपभोक्ता
सहकारी संघों को उनके व्यापार का विस्तार करने तथा उसमें विविधता लाने और साथ ही
उपभोक्ता उद्योग लगाने के लिए मजबूत किया गया.
७.४ १९८४-८५ के दौरान १० बहुविभागी भंडारों ४० बड़े आकार के खुदरा बिक्री केन्द्रों
तथ १०० छोटी शाखाओं की स्थापना के लिए वित्तीय सहायता दी गई है.
५ राज्य उपभोक्ता सहकारी संघों को व्यापार का विस्तार करने तथा उसमें विविध
वस्तुएं शामिल करने (साथ ही उपभोक्ता उद्योग लगाने) के लिए सहायता दी गई है. तमिलनाडु तथा
महाराष्ट्र राज्यों में १० बीमार/कमजोर थोक भंडारों की पुन:स्थापना के लिए भी
सहायता दी गई है यहां यह भी उल्लेख है कि कमजोर/बीमार थोक भंडारों को पुन:स्थापित
करने के लिए सहायता देने की योजना के तहत उत्तर तथा पूर्वी क्षेत्र के कमजोर/बीमार
राज्य उपभोक्ता सहकारी संघों को भी सहायता दी गई है, ताकि धनराशि की कमी के कारण
उनके विकास में जो बाधाएं आती हैं, उन्हें दूर करने में उनकी सहायता की जा सके.
७.५ वर्ष के दौरान नागरिक पूर्ति विभाग में एक उपभोक्ता सहकारी परिवीक्षा कक्ष ने
कार्य करना आरंभ कर दिया. कक्ष के आधिकारियों ने पुन:स्थापित किए जा रहे कई थोक
भंडारों का उनके कार्यकरण की मौके पर जाकर पुन:रीक्षा करने के लिए दौरा किया और
उनके कार्यकरण में सुधार लाने के लिए उपचारात्मक उपाय सुझाये.
ग्रामीण उपभोक्ता सहकारी समितियां
७.६ ग्रामीण क्षेत्रों में उपभोक्ता वस्तुओं के वितरण का कार्य शुरु करने के लिए
प्राथमिक कृषि ऋण/सेवा सहकारी समितियों को सहायता देने की केन्द्रीय क्षेत्र की
जो योजना १९७८-७९ में शुरु की गयी थी, उसे वर्ष १९८४-८५ में जारी रखा गया. वर्ष के
दौरान इस योजना में ग्रामीण समितियों को उनकी कुल बिक्री की संभावनाओं के आधार पर
बढ़े हुए पैमाने पर आधिकतम २०,००० रु. तक की उपान्त धन सहायता देने के लिए संशोधन
किया गया, ताकि ये समितियां समग्र सार्वजनिक वितरण प्रणालो के एक अंग के रुप में
ग्रामीण क्षेत्रों में, विशेषकर कमजोर वर्गो को उपभोक्ता वस्तुओं के वितरण का
कार्य अधिक बढ़े पैमाने पर करने हेतु अपने अंशपूजी आधार को मजबूत कर सकें.
इसके अलावा, ग्राम समितियों को अपने कार्यक्षेत्र में एक शाखा खोलने के लिए ५,०००
रु. तक की सहायता भी दी जा रही है. इस योजना के तहत छटो योजना के दौरान १९८३-८४ के
अंत तक १७.२५ करोड रु. की धनराशि निर्मुवन की गई है और १९८४-८५ के दौरान इस
प्रयोजन के लिए ५ करोड़ रुपये की राशि का उपयोग किए जाने की संभावना है. केन्द्रीय
क्षेत्र की योजना के तहत मंजूर की गयी धनराशि, राष्ट्रीय सहकारी विकास निगम द्वारा
अपने धन संग्रह से दी जा रही वित्तीय सहायता के अलावा है. राष्ट्रीय सहकारी विकास
निगम द्वारा मार्च, १९८४ तक ४३,२९६ ग्राम समितियों को २.५२१ परियोजनाओं के लिए
३४.४६ करोड रुपये की राशि मंजूर की गई है.
७.७ इस योजना ते तहत आबंटन के लगभग १० प्रतिशत तक की राशि आदिवासी क्षेत्रों के लिए
विशेषतौर पर निर्धारित की गई है. १९८२-८३ तथा १९८३-८४ के दौरान आदिवासी क्षेत्रों
में लगभग २.००० ग्राम समितियों/लैम्पस को लगभग १ करोड़ रुपये की सहायता दी गयी है
१९८४-८५ के दौरान आदिवासी क्षेत्रों में ग्राम समितियों लैम्पस की दी जाने वाली
वित्तीय सहायता की राशि ५० लाख रुपये है.
७.८ ग्रामीण उपभोक्ता योजनाओं के कार्य तथा साथ ही ग्रामीण सहकारी समितियों की कुल
ब्रिक्री के बारे में पुनरीक्षा करने की दृष्टि से इस विभाग के अधिकारियों ने गुजरात,
मध्यप्रदेश, राजस्थान, तथा बिहार जैसे कुछ राज्यों का दौरा किया और योजना को
कारगर ढ़ंग से कार्यान्वित करने के लिए उपाय सुझाये, ताकि ग्रामीण क्षेत्रों में
रहने वाले उपभोक्ता योजना का अधिक से अधिक लाभ उठा सकें. एक विवरण अनुबंध-१
में दिया गया है, जिसमें ३१-३-१९८४ की स्थिति दी गई है. इस विवरण में मंजूर की गई
ग्रामीण उपभोक्ता परियोजनाओं उनके तथा अंतर्गत लायी गयी ग्राम समितियों की संख्या
तथा राष्ट्रीय सहकारी विकास निगम द्वारा प्रायोजित केन्द्रीय क्षेत्र की योजनाओं
के तहत मंजूर की गई सहायता के राज्यवार आंकड़े दिये गए हैं.
वास्तविक प्रगति
७.९ वर्ष १९८३-८४ के दौरान शहरी उपभोक्ता सह-~कारी (थोक तथा प्राथमिक भंडार)
ने १३३७.५२ करोड़ रुपये की कुल बिक्री की जबकि इसकी तुलना में १९८२-८३
के दौरान उन्होनें ११९४ करोड़ रु. की कुल बिक्री की थी. यद्यपि कुल मिलाकर
वृद्धि हुई है तथापि विभिन्न राज्यों में तथा एक ही राज्य के विभिन्न क्षेत्रों में
यह प्रगति एक समान नहीं थी. १९८३-८४ के दौरान ग्रामीण क्षेत्रों में ग्राम सहकारी
समितियों द्वारा अनुमानत: १३०० करोड़ रुपये का उपभोक्ता व्यापार किया गया,
जबकि १९८२-८३ के दौरान उन्होनें ११५० करोड़ रुपये का व्यापार किया था.
७.१० पिछले पाँच वर्षों के दौरान थोक भोक्ता सहकारी समितियों तथा प्राथमिक
उपभोक्ता सहकारी समितियों द्वारा की गई समग्र प्रगति अनुबंध-२ तथा ३ में दी गई है.
३० जून १९८४ को शहरी क्षेत्रों में थोक भण्डारों तथा प्राथमिक भंड़ारों की संख्या
राज्यवार व्यौरा अनुबंध-४ व ५ में दिया गया है.
भारतीय राष्ट्रीय उपभोक्ता सहकारी संघ लि.
७.११ भारतीय राष्ट्रीय उपभोक्ता सहकारी संघ लि. उपभोक्ता सहकारों का शीर्ष
निकाय है जिसकी भारत में २४ शहरी/ कस्बों में शाखाएं है, जिसमें ५ संसाधन
तथा विनिर्माण एकक भी शामिल हैं. संघ का व्यापार सारे देश में ग्राम स्तर की
समितियों तक फैला हुआ है. संघ कई प्रकार की उपभोक्ता वस्तुओं जिनमें वस्त्र
दालें, मसालें, अनाज, नमक, कपड़े धोने का साबुन, दियासलाईयां, रेजर ब्लेड़,
चाय तथा अभ्यास पुस्तिकायें शामिल हैं, की केन्द्रीय रुप में अधिप्राप्ति तथा उनकी
सप्लाई की व्यवस्था करता है. संघ राष्ट्रीय स्तर पर कंट्रोल के कपड़ों का, राज्य
सरकारों द्वारा नामित अधिकरणों के माध्यम से वितरण करने के लिए समन्वयकार अभिकरण
है. संघ ने भिवानी तथा नागपुर में दालों के संसाधन के लिए हिनोना तथा गोहाटी में
अभ्यास पुस्तिकाएं तैयार करने के लिए तथा उंझा में मसालों के संसाधन के लिए ५
संसाधन/विनिर्माँण एकक स्थापित किए हैं, समीक्षाधीन वर्ष के दौरान संघ का नई दिल्ली
में एक शो रुम एवं गोदाम तथा मोहाली (हिमाचल प्रदेश) में अभ्यास पुस्तिकाएं तैयार
करने का एक संयंत्र निर्माणधीन था. कोटा तथा अकोला में लगभग १ करोड रुपये की लागत
से दाल संसाधन एकक स्थापित करने की योजनाओं को अंतिम रुप दे दिया गया है.
७.१२ ३० जून, १९८४ को संघ की प्रदत्त पूजी ४.७५ करोड़ रुपये थे. जिसमें भारत सरकार
द्वारा दी गई २.०३ करोड़ रुपये की राशि शामिल है. ३० जून. १९८४ को संघ की
आरक्षित तथा अन्य निधियां १०५ लाख रुपये थीं. भारत सरकार ने दालों तथा अन्य
उपभोक्ता वस्तुओं की अधिप्राप्ति तथा वितरण के लिए वित्त-प्रबन्ध हेतु स्टाक को
रहने/दृष्टि-बंधक रखकर, ४.५ करोड़ रुपये की गांरटी दी है.
७.१३ संघ की कुल बिक्री १९८२-८३ के १४०.७२ करोड़ रुपये से बढ़कर १९८३-८४ में १५७.१७
करोड़ रुपये हो गई और १९८४-८५ के दौरान इस बिक्री के २०० करोड़ रुपये तक होने का
अनुमान है. सहकारी वर्ष १९८४-८५ के पहले ३ महीनों के दौरान ४६.२८ करोड़ रुपये की
वास्तविक बिक्री हुई थी. संघ रवी तथा खरीफ के मौसम में दालों की काफी मात्रा
अधिप्राप्त करने तथा उनका सुरक्षित भंडार बनाने की व्यवस्था कर रहा है, ताकि वर्ष
भर के दौरान उनका वितरण किया जा सके. १९८४ के रबी के मौसम में ११.५९ करोड़ रुपये
मूल्य की २.५० लाख क्विंटल से अधिक दालें तथा मसाले आदि अधिप्राप्त किए गए.
चालू खरीफ मौसम के दौरान सितम्बर, १९८४ तक ८४.६२ लाख रुपये मूल्य की १७३६५ क्विंटल
दालें अधिप्राप्त की गई.
राष्ट्रीय उपभोकता सहकारी संघ का परामर्शदात्री तथा प्रोत्साहन सैल
७.१४ परामर्शदात्री तथा प्रोत्साहन सैल, जिसे देश में उपभोक्ता सहकारी समितियों को
विशेष प्रबंध सेवाएं प्रदान करने के लिए केन्द्रीय सरकार की वित्तीय सहायता से
राष्ट्रीय उपभोक्ता सहकारी संघ ने १९७२ में स्थापित किया था, ने उपभोक्ता
सहकारी समितियों को उनके कार्यकरण, व्यापार कार्य तथा लेखा प्रक्रियाओं को
सुप्रवाही बनाने के लिए तकनीकी मार्गदर्शन प्रदान करके अपनी गतिविधियों जारी रखीं.
परामर्शदात्री तथा प्रोत्साहन सैल का मुख्यालय नई दिल्ली में है और इसके तीन
क्षेत्रीय कार्यालय, है, जिसमें से एक पूर्वी क्षेत्र के लिए कलकत्ता में, दूसरा
दक्षिणी क्षेत्र के लिए मद्रास में तथा तीसरा पश्चिमी क्षेत्र के लिए अहमदाबाद में
स्थित क्षेत्रीय सैलों को क्षेत्रीय सलाहकार समितियों द्वारा सलाह दी जाती है,
जिसकी बैंठकें नागरिक पूर्ति विभाग में उपभोक्ता सहकारी समितियों के प्रभारी
सयुंक्त सचिव की अध्यक्षता में होता है और राज्य सहकारिता विभाग तथा
क्षेत्र के उप-~भोक्ता सहकारी संगठनों के प्रतिनिधि इसमें भाग लेते हैं.
परामर्शदात्री तथा प्रोत्साहन सैल द्वारा कुछ चुने कार्यक्षेत्रों जैसे किफायत से
खरीदारी, आपूर्ति, वस्तु सूची प्रबंध, लेखा विधि, बजट बनाना तथा प्रबंध
संबधी सूचना के बारे में परिचालन संबंधी मैनुअल तैयार किए गए हैं. सैल द्वारा
सहकारी प्रबंध, खुदरा व्यापार तथा विक्रय कला, स्वाध्याय पाठ्यक्रम, संबंधी
मैनुअल भी तैयार किए गए हैं परामर्शदात्री तथा प्रोत्साहन सैल, तमिलनाडु में दो
क्षेत्रीय वितरण केन्द्र स्थापित करने के कार्य से भी करीबी तौर पर जुड़ा हुआ है
और वह इन्हें नियमित रुप से तकनीकी सहायता तथा मार्ग दर्शन प्रदान करता है.
सैल ने उपभोक्ता सहकारी समितियों के विस्तार/पुन: स्थापना के लिए अध्ययन किये
और जिन भण्डारों की पुन: स्थापना की जा रही है उनके कार्य-निष्पादन में सुधार
लाने के लिए उनकी प्रगति की परिवीक्षा करना तथा उपयुक्त कार्यवाही कार्यक्रम का
सुझाव देना जारी रखा. कुल मिलाकर परामर्शदात्री तथा प्रोत्साहन सैल की सेवाओं से
उपभोक्ता सहकारी आंदोलन को बहुत लाभ हुआ है और अब राज्य उपभोक्ता सवों तथा
भंडारों से और अधिक परामर्शदात्री सेवाओं की मांग की जा रही है.
सुपर बाजार
७.१५ सुपर बाजार दी कोआपरेटिव स्टोर लि., नई दिल्ली जो जुलाई, १९६६ में स्थापित
किया गया था, देश में सबसे बड़ी उपभोक्ता सहकारी संस्थाओं में से एक है.इसकी
राजधानी में ९४ शाखाएं है, जिनमें कनाट सर्कस,आई.एन.ए. तथा पटेल नगर में स्थित ३
बहुविभागी भंडार तथा ५ चलती-फिरती वैन शामिल हैं. सुपर बाजार प्रति माह ९ लाख
उपभोक्ताओं को उनकी रोजमर्रा की जरुरतों की अच्छी किस्म की उपभोज्य वस्तुएं
प्रतिस्पर्धी दरों पर उपलब्ध करता है. सुपर बाजार के माध्यम से बेची जाने वाली
सभी खाद्य वस्तुओं का परीक्षण किया जाता है और वर्ष के दौरान इस प्रयोजन के लिए
स्थापित परीक्षण प्रयोगशाला में एक सूक्ष्मजैविकीय (माईक्रोवायोलोजिकल) यूनिट
जोड़ी गई है. इसने आवश्यक वस्तुओं की कमी के समय बहुमूल्य सेवा प्रदान करने के
अलावा बाजार की गतिविधियों पर एक स्वस्थ प्रभाव डाला है.
७.१६ सुपर बाजार की बिक्री में पिछले तीन वर्षो से लगातार वृद्धि होती जा रही
है. १९८०-८१ में लगभग २० करोड़ रुपये को कुल बिक्री हुई जो १९८३-८४ के दौरान दो
गुनी से भी अधिक (४०.११ करोड़ रुपये) हो गई. १९८४-८५ के पहले चार महीनों में
बिक्री की यह राशि १४.५५ करोड़ रुपये थी. सुपर बाजार मूल्य निर्धारित, गुणवत्ता
नियंत्रण, पूर्व पैकिंग, स्वं सेवा प्रणाली आदि जैसी नई बातें शुरु करने के
क्षेत्र में "प्रैस सेंटर" के रुप में सामने आया है. उचित मूल्यों पर बिक्री में
वृद्धि होने के साथ ही सुपर बाजार एक बाजार नेता के रुप में उभरा है और उसके
प्रतिस्पर्धी उसे सम्मान से देखते हैं, तथा जनता के मन में उसके प्रति विश्वास
बना है. नये २० सूत्री कार्यक्रम के अंग के रुप में सुपर बाजार"न लाभ न हानि"
आधार पर रोजमर्रा की जरुरत की ३३ वस्तुएं बेच रहा है. इस भंडार ने राष्ट्रकुल
शासनध्यक्षों के सम्मेलन (चोगम) गुट निरपेक्ष सम्मेलन (नाम) तथा एशियाई खेल ८२
और तीसरे तथा चौथे भारतीय अंटार्कटिक अभियान दल को खाद्य वस्तुओं की सप्लाई की,
जिसके लिए संबंधित संगठनों/प्राधकारियों द्वारा उसकी प्रशंसा की गई. भंडार की १६
दवाई की दुकानें हैं जिसमं से ४ दुकानें चौबीस घंटे उपभोक्ताओं की सेवा करती है.
भंडार ने नये २० सूत्री कार्यक्रम के तहत की गई व्यवस्था के अनुसार दवाई की
दुकानें विस्थापित कालोनी जहांगीरपुरी में तथा औद्योगिक मजदूरों की बस्ती (बदरपुर
थर्मल पावर स्टेशन) में खोली है.
७.१७ सुपर बाजार ने वस्तु सूची नियंत्रण तथा वित्त के क्षेत्र में आधुनिक प्रवंध
तकनीकी लागू की है, जिससे उनके भंडार-बिक्री के अनुपात, ऊपरी खर्चा से बिक्री के
अनुपात आदि में सुधार आया है और फलस्वरुप भंडार की वित्तीय स्थिति में सुधार हुआ
है. सुपर बाजार ने अपने कर्मचारियों के हित मे भर्ती नियम तथा पदोन्नति नियम
बनाए हैं.
