<शोचिअल् श्चिएन्चे><शोचिओलोग्य्><फ्रडेएप् खुमर् श्हर्म><आन्टरिक् फ्रवस् अउर् फरिवर्टन्><१९८४><श्ह्रि फुब्लिस्हिन्ग् ःओउसे><ढेल्हि><१२२ टो १२७><२००५><श्हर्म-आन्टरिक् फ्रवस् अउर्> 

आन्तरिक प्रवास और सामाजिक परिवर्तनऔद्योगिक केन्द्रों की ओर प्रवासित होने
की प्रवृत्ति सारे विश्व में पाई जातीहै. आधुनिक भारत के औद्यौगिकीकरण के
इतिहास में कलकत्ता महानगर का स्थानअत्यन्त महत्वपूर्ण है. अंग्रेजी शासनकाल
ही में कलकत्ता औद्यौगिक केन्द्र होगया था. मजदूरी और रोजी की तलाश में
बिहार, उत्तर प्रदेश, असम एवंउड़ीसा आदि के लोग कलकत्ते की ओर खिंचते रहे
हैं. पूर्वी उत्तर प्रदेश(वाराणसी, गाजीपुर, आजमगढ़, जौनपुर, गोरखपुर,
बलिया, देवरिया) के लोगविशेष रूप से जीविका के लिए कलकत्ता पहुँचते रहे
हैं. इस क्षेत्र की बहुत सेग्रामों में कलकत्ता जाकर कमाने की परम्परा
सी बन गई है. प्रवासन के अध्ययन की दो परम्परायें हैं-आन्तरिक प्रवास और
अन्तर्राष्ट्रीय प्रवास.हमने आन्तरिक प्रवास का अध्ययन इसकी विशेषताओं
के कारण किया है.कलकत्ता महानगर के उस क्षेत्र को चुना गया है जहाँ एक
ही केन्द्र पर पूर्वीउत्तर प्रदेश के लोग, अध्ययन हेतु सरलता से मिल सके
हैं. उत्तरदाताओं से साक्षात्कार विधि द्वारा आँकड़े संकलित किये गये हैं.
उनका संक्षिप्त जीवनइतिहास भी लिया गया है. आवश्यकतानुसार द्वैयतक स्रोत
से प्राप्त आँकड़ों काउपयोग भी किया गया है.आन्तरिक प्रवास की प्रक्रिया
ब्रिटिश राज्य काल से प्रारम्भ होती है. इस कालमें उद्योग धन्धे और वाणिज्य
एवं व्यापार का विकास हो रहा था और ग्रामीणक्षेत्रों से आप्रवासित होकर
श्रमिक उद्योग एवं वाणिज्य केन्द्रों पर जा रहे थे. ब्रिटिश राज्य काल की
समाज वैज्ञानिक समीक्षा अभी नहीं की गयी है.अधिकांश समाज वैज्ञानिकों का
यह मत है कि ब्रिटिश राज्य काल में आधुनिकीकरण की प्रक्रिया प्रारम्भ हुई
थी और उससे सामाजिक परिवर्तन होने लगे थे इस कथनमें आंशिक सत्य है परन्तु
यह पूर्ण विश्लेषण नहीं है. वर्तमान आर्थिक-इतिहासकारों का मत यह भी बतलाता
है कि ब्रिट्रिश राज्य काल में ग्रामीण अर्थ-व्यवस्था का स्वास्थ्य क्या
था? और लोग उद्योग केन्द्रों की ओर प्रवास कर रहे थे.अंग्रेजी शासन में
दो कार्य किये पहला, तो उसने परम्परागत ग्रामीण अर्थ-तन्त्रका विनाश कर
दिया एवं उसके बाद देश का आंशिक औद्योगीकरण प्रारम्भकिया गया परन्तु यह
आर्थिक विकास कुछ इस प्रकार का था कि उद्योगों से कृषि को कोई लाभ नहीं
हुआ. ग्रामीण क्षेत्रों में जमींदारी प्रथा बरकरार थीऔर गरीब किसानों के पास
न तो पर्याप्त भूमि थी और न रोजगार का अवसरथा दूसरे शब्दों में यह कहा जा
सकता है कि कृषि और उद्योग दोनों ही पृथक-पृथक थे. इन दोनों में एकीकरण का
कोई स्कूल नहीं था. परिणाम स्वरूप, रोजगार की खोज में बड़ी संख्या में लोग
उद्योग केन्द्रों की ओर जाने लगे.पूर्वी उत्तर प्रदेश से श्रमिकों का प्रवास
तब से लेकर आज तक जारी है. सन् १८८१ और १९३१ के जनसंख्या के आँकड़ों से यह
पता चलता है कि लगभग ९०प्रतिशत मजदूर आन्तरिक प्रवास करके उद्योग केन्द्रों
पर पहुँचने लगे थे. अधिकांश मजदूर अस्थायी रूप से कलकत्ते की जूट मिलों,
बम्बई के कपड़ेके मिलों और बिहार के खाद्यानों(ंइनिन्ग्) में काम करने जाते
थे. कुछदिनों तक वहाँ काम करके अपने मूलनिवास पर वापस आ जाते थे और पुनः
चले जाते थे. सूखा, बाढ़ और महामारी से पीड़ित होकर भी लोग प्रवास करते थे.
समाज वैज्ञानिक दृष्टिकोण से सामाजिक परिवर्तन के लिए दो प्रश्नमहत्वपूर्ण
होते हैं. पहला, मजदूर कहाँ तक स्वतन्त्र मजदूर होते थे? दूसरा,औद्योगिक
मजदूरी से इनकी आर्थिक और समाजिक स्थिति में क्या परिवर्तनआता था? हमारे
निष्कर्ष से आन्तरिक प्रवास के कारणों पर प्रकाश पड़ता है.लगभग ३ प्रतिशत
को छोड़कर शेष मजदूर अस्थायी रोजगार के बाद अपनेमूलक्षेत्र को वापस आ
जाते हैं. छोटी खेती से जुड़े होने के कारण वे सर्वहारामजदूर नहीं हैं अतः
उन्हें स्वतन्त्र श्रमिक नहीं कहा जा सकता .हमारी पहली प्राक्कल्पना यह रही
है कि प्रेषण समाज (पूर्वी उत्तर प्रदेश) के प्रभावपयोगी कारक और ग्राही
समाज (कलकत्ता महानगर) के कर्षक कारकके कारण आन्तरिक प्रवास होता है. यह
आन्तरिक प्रवास ग्रामीण समाज व्यवस्थाके टूटने या विघटित होने का सूचक
नहीं है. आँकड़े इस प्राक्कल्पना की पुष्टिकरते हैं. प्रभावपयोगी कारक
के अन्तर्गत यह पता चला है कि पूर्वी उत्तर प्रदेशमें रोजगार की कमी है
और भूमि पर दबाव अधिक है. सुयोग्य व्यक्ति के समक्षजब रोजगार की समस्या
उत्पन्न होती है तो वह जैसे मूलक्षेत्र से कलकत्ता की ओर ढकेल दिया जाता
है. बेरोजगारी सबसे महत्वपूर्ण प्रभावपयोगी कारक है.इस कारक को और भी
अधिक सबल बनाने में पूर्वी उत्तर प्रदेश का समान्य पिछड़ापन, उद्योगों
का अभाव और कृषि व्यवस्था की समस्यायें हैं. इसके अतिरिक्त सूखा, बाढ़,
अकाल, महामारी आदि से पीड़ित होकर लोग मूलनिवासछोड़ कलकत्ता की ओर प्रवास
कर जाते हैं.उत्तर प्रदेश भारत के घने प्रान्तों में से एक ऐसा प्रान्त है
जहाँ की अधिकांशजनसंख्या कृषि पर निर्भर करती है और प्रति व्यक्ति आय भी
कम है. यह प्रदेशऔद्योगिक दृष्टि से भी पिछड़ा है. सन् १९६१ की जनगणना के
अनुसार इस प्रान्तकी कुल श्रम-शक्ति २.  ८% उद्योगों में लगी हुई थी जबकि
भारत का यह प्रतिशत४.  २ है. इसी प्रकार उत्तर प्रदेश में उद्योगों से कुल
आय कुल आय का ८ प्रतिशत प्राप्त होती है जबकि भारत में १३.  ७ प्रतिशत. इस
क्षेत्र में ऐसे भी जनपद हैं जहाँ की प्रतिव्यक्ति आय १५०-०० है और दूसरी
ओर जनसंख्या का घनत्व १३३८ व्यक्ति प्रति मील. जबकि प्रान्त में औसत आय २७३
प्रति व्यक्ति और जनसंख्या का घनत्व ६४९ व्यक्ति प्रतिवर्ग मील है.इस क्षेत्र
में प्रति १०० वर्ग मील क्षेत्रफल में ५ एवं १००००० व्यक्तियों पर ६मील रेल
है. दक्षिणी का उच्च भूखण्ड में चुनार, चुर्क रेल-लाइन व गरहवालाइन के बन
जाने से सोनपार क्षेत्र की अगम्यता समाप्त हो गई है. गंगा-घाघराके मैदान
तथा सरजूपार में नये स्थानों को जोड़ने वाली लाइनें बननी चाहिए.वाराणसी,
गोरखपुर, वाराणसी तथा छपरा की छोटी लाइन, बड़ी लाइन में परिवर्तित करके
यातायात को सुलभ बनाया जा सकता है. इस क्षेत्र के वाराणसी, गोरखपुर एवं
गाजीपुर में तीन हवाई अड्डे हैं जिनके द्वारा इस क्षेत्र को संकट-कालीन
स्थिति में विशेष सहयोग मिलता है. पूर्वी उत्तर प्रदेशमें १ वर्ग मील में
१ मील सड़क है और १००००० व्यक्ति पर १४ मील सड़कआती है जिससे यह स्पष्ट
है कि सड़कें इस क्षेत्र में अतिअल्प हैं.इस क्षेत्र में बैलगाड़ियों की
संख्या सबसे अधिक पायी जाती है. क्योंकि यहाँ सड़कों की कमी है. गोरखपुर,
फैजाबाद रोड पर शक्ति-चालित पूरब से पश्चिम वाह हैं जबकि सरयूपार में उत्तर
से दक्षिण दिशा में बैलगाड़ियाँ यात्रा की साधन हैं. गंगा-घाघरा द्वाब में
सड़कों की अपेक्षाकृत अधिकता के कारण सामान ढोनेका काम शक्ति-चलित ट्रकों
से अधिक होता है. पूर्वी उत्तर प्रदेश का शाहगंज, जौनपुर यातायात दृष्टिकोण
से महत्वपूर्ण स्थान रखता है. यहाँ से वाराणसी लखनऊ बड़ी लाइन, शाहगंज,
आजमगढ़ बलिया से छोटी लाइन सम्पर्क करती हैं. उत्तर प्रदेश से आप्रवासी लगभग
भारत के प्रत्येक राज्यों में जाकर बसते हैं. सन् १९६१-७१ की जनगणना के
अनुसार उत्तर प्रदेश से अधिकांश लोग मध्यप्रदेश, दिल्ली और बंगाल जाते हैं.
विभिन्न प्रान्तों में जाने वालों की संख्या इस प्रकार है-मध्यप्रदेश १९%,
दिल्ली १६%, महाराष्ट्र १६%, बंगाल १४%, बिहार १२%. वर्तमान अध्ययन उत्तर
प्रदेश से बंगाल पहुँचने वाले आप्रवासियों पर आधारित है. बंगाल में कुल
अन्तर्देशान्तरण का ७५% बिहार और १५% उत्तर प्रदेश से तथा शेष उड़ीसा एवं
आसाम से होता है.मूलक्षेत्र छोड़ने का कारण बताते हुए अधिकांश उत्तरदाताओं
ने यह मत प्रगट किया है कि मूलक्षेत्र निर्धनता, बेरोजगारी, भूमि पर दवाब
तथा आधुनिक उद्योग धन्धों के अभाव के कारण उन्हें अपना मूलक्षेत्र छोड़ना
पड़ा तथा उनको मूलक्षेत्र आस-पास भी कहीं रोजगार या नौकरी नहीं मिला. कुछ
उत्तरदाताओं का कहना है कि मूलनिवास के पारिवारिक दायित्व को निभाने के लिए
उनको मूलक्षेत्र छोड़ना पड़ा. उनका परिवार बड़ा है. जमीन कम है तथा कृषि
के समुचित साधनों के अभाव से पैदावार कम होती है जिससे उनके परिवार का खर्च
नहीं चल पाता था. केवल ५.  १२% उत्तरदाता ऐसेमिले हैं जिन्होंने अन्य कारणों
से मूलक्षेत्र छोड़ा. उत्तरदाताओं ने अन्य कारणों के बारे में बताया है कि
ये कारण गाँव की दुश्मनी, पुलिस से पीछा छुड़ाना, मुकद्दमेबाजी से तंग आना,
परिवार वालों से रुष्ट होना आदि है. इन अन्य कारणों से आये हुए लोगों में
से कुछ तो वापस लौट जाते हैं और जिन्हें नौकरी मिल जाती है वे महानगर में
स्थिर हो जाते हैं.कर्षक कारकों के सम्बन्ध में प्राप्त आँकड़ों से पता चलता
है कि कलकत्ता महानगर में नौकरी पान की सम्भावना आप्रवासियों का सबसे बड़ा
आकर्षण है. आप्रवासियों के स्वजन-सम्बन्धी, गाँव या जिले के लोग पहले से
कलकत्ते में स्थिर रहते हैं. उन्हीं के प्रयास एवं संस्तुति से इन्हें नौकरी
प्राप्त हो जाती है.मूलक्षेत्र में रोजगार न मिलने के दो मुख्य कारण हैं. एक
तो नौकरियों का अभाव है, दूसरा हर प्रकार की नौकरियों में प्रतिस्पर्घा अधिक
है. नौकरी के एक पद केलिए सैंकड़ों उम्मीदवार खड़े हो जाते हैं. उत्तरदाताओं
का कहना है कि सिफारिस और घूस आदि भी खूब चलता है. कलकत्ते में ऐसा नहीं
है. अकुशल और कुशल श्रमिकों को नौकरी मिल जाती है. मूलक्षेत्रों से दूर होने
के कारण कोई भी नौकरी में लोगों को झिझक नहीं होती है. उच्च जाति के लोग
भी छोटा-मोटा काम पकड़ लेते हैं. छोटे-मोटे स्वतन्त्र व्यवसायों की भी कमी
नहीं होती है. चौकीदारी करना, दूध बेचना, खोमचा लगाना, कुलीगिरी करना आदि
कार्य सरलता से मिल जाते हैं. इस दृष्टि से कलकत्ता महानगर लोगों को अपनी
तरफ खींचता है.मूलक्षेत्र के निम्नतर जाति वालों के लिए कलकत्ते में कुछ
सुविधायें प्राप्त होती हैं. कलकत्ता महानगर में जाति के आधार पर सुविधाओं
से उन्हें वंचित नहीं होना पड़ता है. ग्रामीण सामाजिक स्तर में हीन होने का
अनुभव कलकत्ते में नहीं उठाना पड़ता है, भूखों नहीं मरना पड़ता है. प्रत्येक
व्यक्ति कुछ न कुछ करके अपनी जीविका चलाता है. बचाकर घर भी भेजता है. कमाने
की दृष्टि से कलकत्ता उचित स्थान है जबकि मूलक्षेत्र में जीविका के लाले
पड़े रहते हैं.नवागन्तुक लोग पहले कलकत्ते में स्थित मूलक्षेत्र के व्यक्ति
के यहाँ आश्रय लेते हैं और जब उन्हें नौकरी प्राप्त हो जाती है तो अलग रहने
का जुगाड़ बनाते हैं. अधिकांश आप्रवासियों को उसी मिल में नौकरी प्राप्त होती
है जिस मिल में इनके सगे-सम्बन्धी पहले से कार्यरत होते हैं. कुछ उत्तरदाताओं
का यह मत रहा है कि मूलक्षेत्र से वे कलकत्ते में पहले से स्थिर, आप्रवासी
के साथ ही कलकत्ता आये थे. इन्हें नौकरी अपने इन्हीं स्वजन-सम्बन्धियों
के प्रयास एवं संस्तुतिसे प्राप्त हुई. पैनल के १५.  ७५% उत्तरदाता ऐसे हैं
जिन्हें कलकत्ते में स्थानीय व्यक्तियों के सिफारिश से नौकरी प्राप्त हुई
है. इसमें अधिकांश उत्तरदाता सफेदपोश पेशे में कार्यरत लोग हैं. इन लोगों ने
बताया है कि कलकत्ते में आन के बाद वे लोग रिश्तेदारों के माध्यम से स्थानीय
प्रभावशाली लोगों के सम्पर्क में आये जिनके जरिये नौकरी प्राप्त हुई है. कुछ
उत्तरदाता ऐसे भी मिले हैं जो उच्च शिक्षा हेतु कलकत्ता आये थे. शिक्षा के
दौरान भी उनका परिचय स्थानीय प्रभावशाली लोगों से हो गया और उन्हीं के माध्यम
से नौकरी मिल गई.उपरोक्त आँकड़ों से हमारी प्रथम प्राक्कल्पना की पुष्टि
होती है. आप्रवासियों की कलकत्ता पहुँचने की आयु, शिक्षा, धर्म जाति, वैवाहिक
स्थित आदि के आँकड़ों से यह पता चलता है कि अधिकांश आप्रवासियों की कलकत्ता
पहुँचने की आयु १५ से २५ वर्ष के मध्य है. लगभग सभी आप्रवासी रोजगार पाने
की प्रेरणा से कलकत्ता महानगर में आये थे. प्रेषी समाज, कृषि प्रधान समान
हैं. परन्तु इस क्षेत्र की कृषि का आधुनिकीकरण इस स्तर का नहीं हुआ था कि वह
बेरोजगार लोगों को कार्योजित कर सके. यद्यपि विकास का कार्य पिछले दशक में
बड़ी तेजी के साथ हुआ परन्तु जनसंख्या इतनी घनी है कि कृषि पर गुजारा नहीं
हो सकता. अधिकांश खेती मानसून पर ही आधारित है. सिंचाई के साधन बहुत व्यापक
नहीं हैं. वर्षा कम होने से जल विद्युत आपूर्ति भी ठप्प हो जाती है. आधुनिक
उद्योग धन्धों का इस क्षेत्र में आभाव है. परम्परागत दस्तकारी की वस्तुओं
का बाजार भी संकटग्रस्त रहता है. शिक्षित लोगों में भी बेरोजगारी बहुत अधिक
है यद्यपि इस सम्बन्ध में वर्गीकृत आँकड़े प्राप्त नहीं हैं. परन्तु फिर
भी यह कहा जा सकता है कि यह क्षेत्र आर्थिक दृष्टि से सदैव से पश्चवर्ती
रहा है.अधिकांश आप्रवासी युवक हैं. उनकी शिक्षा मैट्रिक तक हुई है. वे
विवा-हित हैं. उनके पास मूलक्षेत्र में खेती-बाड़ी और आवास भी है. लगभग ९५
फीसदी आप्रवासियों के स्वजन-सम्बन्धी पहले से ही कलकत्ते में किसी न किसी
रोजगार में लगे हुए हैं. अतः स्वागत और सहायता की सम्भावना इन आप्रवासियों
के सामने बनी रहती है. यद्यपि कलकत्ता एक विशाल नगर है, परन्तु वहाँ पर
भारत के विभिन्न क्षेत्रों से आये हुए आप्रवासी समुदायों के अलग-अलग निवास
क्षेत्र हैं. पूर्वी उत्तर प्रदेश और बिहार के अधिकांश आप्रवासी मटियाबुर्ज,
कलकत्ता-२४ में रहते हैं, जो कलकत्ता के दक्षिणी पश्चिमी छोर पर स्थित है.
जिनका हमने अध्ययन किया है वे लोग विरला की केशोराम कॉजन मिल्स में कार्यत
हैं या उसी क्षेत्र के अन्य रोजगारों में लगे हैं. यह क्षेत्र पूर्वी उत्तर
प्रदेश से आये हुए आप्र-वासियों का विशेष आकर्षण केन्द्र है. ध्यान देने
योग्य बात यह है कि आप्रवासी अपने साथ अपनी मूलक्षेत्र की संस्कृति, भाषा
और सामाजिक सम्बन्धों की विशेषतायें यहाँ भी कायम रखते हैं. यह क्षेत्र
छोटा-मोटा पूर्वी उत्तर प्रदेश का अंश लगता है. अधिकांश लोग एक दूसरे से
परिचित हैं. बलिया, गाजीपुर, आजमगढ़, देवरिया, वाराणसी, गोरखपुर, जौनपुर
आदि जिलों के लोग बसे हुए हैं. स्थानीय बंगाली समुदाय से इन आप्रवासियों
का सम्बन्ध नाम मात्र का है. हमारी दूसरी प्राक्कल्पना प्रवास के निर्णय
के सम्बन्ध में थी. हमारी प्राक्कल्पना यह थी कि मूलक्षेत्र की सामाजिक
आर्थिक विशेषताओं के कारण प्रवास का निर्णय सोच-समझ कर लिया जाता है.
