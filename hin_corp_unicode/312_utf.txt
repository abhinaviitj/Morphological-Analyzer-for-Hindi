<औङ्ङिचिअल् अन्ड् ंएडिअ ळन्गुअगेस्><आड्मिनिस्ट्रटिवे><आनोन्><आन्नुअल् षेपोर्ट् ८३ -८४ ऐन्विरोन्मेन्ट्><१९८४><ंइन्. ओङ् ऐन्विरोन्मेन्ट्><णेत् ढेल्हि><२ टो ५><२०७०><आनोन् - आ. ष्. ८३ - ८४ ऐन्विरोन्मेन्ट्>

 १.२ पर्यावरण सम्बन्धी अनुसंधान को प्रोत्साहित करना
१.२.१ पर्यावरण प्रबन्ध के विविध पहलुओं पर जानकारी एकत्र करने तथा
पर्यावरण संबंधी समस्याओं से निपटने के लिए वैज्ञानिक जनशक्ति का सृजन
करने के उद्देश्य से अनुसंधान को प्रोत्साहित करना महत्वपूर्णं कार्यों
में से एक है. अनेक विश्वविद्यालयों, अनुसंधान और विकास संस्थानों
गैर-~सरकारी ऐजेन्सियों और विभाग के क्षेत्रीय संगठनों द्वारा परियोजनाओं
पर काम किया जाता है. इस प्रकार की परियोजनाओं में शामिल किए गए विषय इस
प्रकार हैं:--
पर्यावरण संबंधी पैरामीटरों का परिनियंत्रण, प्रदूषण नियंत्रण, ऊर्जा का
उपयोग, मानव बस्तियों का पर्यावरण संबंधी पहलू, साधन, कीटनाशों का प्रभाव
तथा प्राकृतिक पारिस्थितिक व्यवस्था पर मानव गतिविधियों का प्रभाव.
१.२.२ अनुसंधान कार्य की एक विशेषता यह है कि राष्ट्रीय महत्व के खास-खास
विषयों पर समन्वित अनुसंधान परियोजनाओं का सूत्रपात किया गया. इनमें
शामिल विषय हैं--भारी धातुओं पर अखिल भारतीय समन्वित परियोजना, औद्योगिक
अपव्यय से जीवाणुओं के पतन संबंधी बहु-~विषयी परियोजना, मानव जीवविज्ञान
विषयक एक समन्वित परियोजना तथा इद्दुकी नदी घाटी परियोजना और
व्यास-सतलुज सम्पर्क के पर्यावरणीय प्रभावों का बहु-विषयी अध्ययन और
परि-~नियंत्रण. इसके अलावा समेकित पारिस्थितिक विकास कार्यक्रम के
अन्तर्गत हिमालय क्षेत्र, पश्चिम घाट और गंगा की तलहटी में प्राथमिकता
वाले क्षेत्रों में कार्योन्मुख परियोजनाएं भी चलाई गई हैं.
१.२.३ सुदृढ़ अनुसंधान आधार और प्रशिक्षण आधार का सृजन करने वाले
कार्यक्रम के अंग के रूप में विभाग ने कई उत्कृष्ट केन्द्र स्थापित करने
की दिशा में कार्रवाई की है. पश्चिमी घाट क्षेत्र की समस्याओं के विशेष
संदर्भ में इस प्रकार का एक पारिस्थितिक अनुसंधान और प्रशिक्षण केन्द्र
भारतीय विज्ञान संस्थान, बंगलौर में स्थापित किया गया है. नेहरू विकास
फाउन्डेशन, अहमदाबाद में पर्या-~वरण शिक्षा केन्द्र स्थापित किया जा रहा
है. खनन मैग्रोव पारिस्थिति विज्ञान और पक्षी विज्ञान पर इसी प्रकार के
केन्द्र स्थापित करने के बारे में प्रस्ताव तैयारा किए गए हैं. हिमालय
पर्यावरण और विकास संस्थान की स्थापना करने की दिशा में भी विभाग
कार्रवाई कर रहा है.
१.३ पर्यावरणीय प्रभाव का मूल्यांकन और परिनियन्त्रण
१.३.१ पर्यावरणीय मूल्यांकन करना जैसा महत्वपूर्ण उत्तरदायित्व भी
पर्यावरण विभाग को सौंपा गया है. इस कार्य के अन्तर्गत पर्यावरणीय
निहितार्थों का मूल्यांकन किया जाता है तथा जिन कार्यों से पर्यावरण का
गुण प्रभावित हो उनके लिए आवश्यक रक्षोपाय किए जाते हैं. उद्योग
बहुउद्देशीय नदी-घाटी योजनाएं, ताप-विद्युत उत्पादन, नौवहन और बन्दरगाह
तथा खनन जैसे खास-खास क्षेत्रों की विकास परियोजनाओं के पर्यावरण संबंधी
पहलुओं पर सूचना एकत्र करने हेतु विभाग ने प्रश्ना-~पालियां तैयार की
हैं. परियोजना अधिकारियों को अपने व्यवहार्यता रिपोर्ट में पर्यावरणीय
पहलुओं के संबंध में एक अलग अध्याय शामिल करना पड़ता है.
१.३.२ विकास परियोजना प्रस्तावों का पर्यावरणीय मूल्यांकन करने के संबंध
में विभाग ने विभिन्न संगठनों के साथ मिलकर कार्य किया है. विभाग ने
पर्यावरण संबंधी पहलुओं पर अपने विचार प्रस्तुत किए हैं जिनके फलस्वरूप
विभिन्न क्षेत्रों में परियोजनाओं को लागू करते समय स्थान का चुनाव करने
और पर्यावरणीय रक्षोपय करने के बारे में नीति संबंधी महत्वपूर्ण निर्माण
लिए गए हैं. इन परि-~योजनाओं में जल-विद्युत उत्पादन योजनाएं और खनन
कार्य जैसे क्षेत्र भी शामिल हैं.
१.३.३ कुछ महत्वपूर्ण परियोजनाओं के संबंध में पर्यावरणीय रक्षोपायों का
अनुपालन सुनिश्चित करने के उद्देश्य से विभाग ने पारिनियन्त्रण समितियों
का गठन किया है. इनमें नाभा, नाभा-शेवा पोर्ट, संसून डाक और थज-बैशेत
परियोजना के लिए आफिसर्स टाउनशिप पर ओ.ए.जी.सी.एम.डी.एल. वेस के संबंध
में परिनियंत्रण समिति शामिल है अन्य समितियां इस प्रकार हैं:--दून घाटी
बोर्ड तथा आगरा-मथुरा क्षेत्र में प्रदूषण कम करने संबंधी उपायों के
परिनियंत्रण और कार्यान्वयन विषय समिति.
१.४ पर्यावरणीय शिक्षा, प्रशिक्षण और चेतना
१.४.१ पर्यावरण प्रबंध के लिए विभिन्न स्तरों पर पर्यावरणीय शिक्षा,
प्रशिक्षण और चेतना को प्रोत्साहित करना बहुत ज़रूरी है. इस दिशा में
विभाग ने विशिष्ट लक्ष्य समूहों जैसे नीति निर्माताओं, योजनाकारों,
प्रशासकों, व्यवस्थापकों विद्यार्थियों आम जनता को लक्ष्य करके कई कार्य
किए हैं. इस कार्यक्रम के द्वारा गोष्ठियों, कार्यशालाओं, पुनश्चर्य
पाठ्यक्रमों, सामूहिक परिचर्चाओं, लोकप्रिय व्याख्यानों, बहु संचार
अभियानों, इस्तिहारों और निबंध प्रतियोगिताओं इत्यादि के माध्यम से
अनौप-~चारिक शिक्षा पर बल दिया गया है.
१.४.२ विश्व पर्यावरण दिवस तथा वन्य प्राणी सप्ताह को सारे देश में
मनाने के लिए विभाग ने अनेक कार्यों में तालमेल बैठाया है. पर्यावरण
संबंधी चेतना को जागृत करने के बारे में गैर-सरकारी संगठनों के प्रयासों
को प्रोत्साहित करने के लिए विभाग ने उत्प्रेरक सहायता प्रदान की है.
१.४.३ राष्ट्रीय प्राकृतिक विज्ञान संग्रहालय ने अनेक शिक्षा कार्यक्रमों
का आयोजन किया तथा पर्यावरण के पहलुओं पर विशेष बल देते हुए प्राकृतिक
इतिहास के बारे में अपनी अनौपचारिक शिक्षा सुविधाओं में विस्तार किया है.
१.४.४ पर्यावरण प्रबंधकों का एक संवर्ग तैयार करने की आवश्यकता को पूरा
करने के लिए एक राष्ट्रीय पर्यावरण प्रबन्ध संस्थान स्थापित करने का
विचार है. प्रस्तावित संस्थान की संकल्पनात्मक रूपरेखा और कार्यात्मक
आवश्यकताओं के बारे में एक विस्तृत परियोजना दस्तावेज तैयार किया गया है.
१.५ पर्यावरण सम्बन्धी सूचना
१.५.१ पूरे देश में विस्तृत सूचना केन्द्रों का जाल बिछाकर पर्यावरण
सूचना कार्यप्रणाली स्थापित करने तथा पर्यावरण विभाग में एक केन्द्र
बिन्दु स्थापित करने की योजना को छठी योजनाविधि में अनुमोदित किया गया
था. उपभोक्ताओं के लिए सूचना एकत्र करने, उसमें सुधार और प्रसार करने के
उद्देश्य से महत्वपूर्ण सुविधा के रूप में कार्य करने हेतु राष्ट्रीय
सूचना केन्द्र को कम्प्यूटर प्रणाली से जुड़ा कम्प्यूटर टर्मिनल स्थापित
करके अब यह काम करने लगा है. विशिष्ट विषयों के क्षेत्रों में सूचना सेवा
प्रदान करने के लिए विष-विज्ञान अनुसंधान केन्द्र लखनऊ और केन्द्रीय जल
प्रदूषण निवारण तथा नियंत्रण बोर्ड नई दिल्ली में विस्तृत सूचना केन्द्र
स्थापित किए गए हैं. पहला विषैले रसायनों और दूसरा वायु और जल प्रदूषण के
बारे में है. अन्य विषयों के संबंध में भी इस प्रकार के केन्द्र स्थापित
किए जा रहे हैं.
१.५.२ "इन्फोटैरा" के राष्ट्रीय केन्द्र बिन्दु के रूप में विभाग ने देशी
तथा विदेशी उपभोक्ताओं के अनेक प्रश्नों पर अपनी प्रतिक्रिया भेजी.
केन्द्रीय सांख्यिकीय संगठन के सहयोग से पर्यावरण सम्बन्धी आंकड़ों के
संकलन, मिलान और उन्हें अध्यतन करने की कार्य प्रणाली तैयार करने की दिशा
में एक पहल की गई है. पर्यावरणीय समस्याओं पर पद्धति विश्लेषण तकनीकों को
लागू करने की गुंजाइश का पता लगाने के लिए एक विशेषज्ञ दल से अध्ययन
कराया गया था.
१.६ पारिस्थितिक विकास
१.६.१ पर्यावरण की दृष्टि से विकृत क्षेत्रों का पुनर्रूद्धार करने,
पर्यावरण के बारे में जन-चेतना उत्पन्न करने तथा पर्यावरण की समस्याओं का
समाधान करने के काम में जनता को भागीदार बनाने के लिए रीति विधानों का
प्रदर्शन करने हेतु विभाग ने अपने पारिस्थितिक विकास कार्यक्रम के
अन्तर्गत अनेक परियोजनाएं शुरू की हैं.
१.६.२ इस वर्ष के दौरान विभिन्न राज्यों में स्थित विश्वविद्यालयों और
१७ स्वयंसेवी एजेन्सियों ने पारिस्थितिक विकास शिविरों का आयोजन किया.
शिवालिक (उत्तर प्रदेश) और राजस्थान नहर के पारिस्थितिक विकास के लिए
भूतपूर्व सैनिकों के कार्यदल गठित किए गए हैं. कुछ खास-खास क्षेत्रों,
जैसे शिवालिक पर्वत की तलहटियों (होशियारपुर, पंजाब) औरोबिल्वो
(पांडिचेरी) और जिला उदयपुर (राजस्थान) में क्षेत्र कार्य परियोजनाएं
आरम्भ की गई हैं. खान वाली भूमि का उद्धार, महानगर की बस्तियों, पर्वतीय
आश्रय स्थलों, तीर्थस्थलों और हिमालय की तलहटियों में पर्यावरणीय सुधार
करने के लिए पारिस्थितिक विकास कार्य में विस्तार करने हेतु भी कार्यक्रम
तैयार किए गए हैं.
१.७ प्रदूषण नियंत्रण
१.७.१ इस वर्ष किए गए महत्वपूर्ण कार्यों में निम्नलिखित कार्य उल्लेखनीय
हैं:--विस्तृत उद्योग दस्तावेज तैयार करना तथा उद्योग विशिष्ठ न्यूनतम
राष्ट्रीय मानकों को चरणबद्ध रूप से लागू करना; नदियों को क्षेत्रानुसार
बांटने तथा उनका वर्गीकरण करने के लिए नदियों की सम्पूर्ण घाटियों का
सर्वेक्षण करना; प्रदूषण नियंत्रण कार्यों में समन्वय स्थापित करने के
लिए क्षेत्रीय संगठनों की स्थापना करना तथा वायु-प्रदूषण नियंत्रण के लिए
तकनीकी और "लाजिस्टिक" सहायता का निर्माण करना.
१.७.२ विस्तृत दस्तावेजों पर आधारित, न्यूनतम राष्ट्रीय मानकों और उनके
कार्यक्रमों को प्रदूषण फैलाने वाले कुछ खास-खास उद्योगों के संबंध में
चलाया गया है. जिसमें कास्टिक सोडा, चीनी, कीण्वन-उद्योग तथा तेलशोधक
कारखाने शामिल हैं. उर्वरक, वस्त्र निर्माण भी भेषाजिये और ताप-~विद्युत
संयंत्र जैसे उद्योगों के लिए भी इसी प्रकार का दस्तावेज तैयार किया जा
रहा है. कीटनाशक और लुगदी तथा कागज उद्योग के लिए विस्तृत दस्तावेज और
मानक तैयार किये जा रहे हैं. राष्ट्र-~व्यापी जलगुवत्ता कार्यक्रम को
आधार प्रदान करने के लिए १४ प्रमुख अन्तर्राज्यीय नदियों का मंडलन और
वर्गीकरण करने का काम पूरा कर लिया गया है. गंगा और यमुना नदियों की
घाटियों में व्यापक सर्वेक्षण किए गए थे. पानी की गुणवत्ता को
पारिनियंत्रित करने के लिए देश में १२० केन्द्रों का जाल स्थापित किया
गया है. वायु प्रदूषण नियंत्रण के संबंध में निम्नलिखित के बारे में गहन
कार्य हाथ में लिया गया:--उत्सर्जन स्रोतों की सूची तैयार करना और वायु
प्रदूषण नियंत्रण क्षेत्रों का विनिर्दिष्ट करना, आस-पास की हवा की
क्वालिटी के मानदंड तथा उद्योग-विशिष्ट उत्सर्जन मानकों का मूल्यांकन
करना. अब तक १५ राज्यों ने वायु (प्रदूषण निवारण तथा नियंत्रण) अधिनियम
१९८१ को लागू करने के लिए नियमों को अधिसूचित कर दिया है.
१.७.३ केन्द्रीय और राज्य प्रदूषण नियंत्रण बोर्डों के संसाधनों में
वृद्धि करने के उद्देश्य से उद्योगों और स्थानीय प्राधिकरणों द्वारा
उपयोग किए जाने वाले पानी पर अलग-अलग दरों से उपकर लगाया जाता है. ऐसे
उद्योगों अथवा स्थानीय प्राधिकरणों द्वारा किए जाने वाले उपकर में ७०% की
छूट तब दी जाती है जबकि वे प्रदूषण कम करने के यंत्र लगाते हैं और वे
यंत्र संतोषजनक रूप से काम करते हैं.
१.७.४ प्रदूषण नियंत्रण के काम में आने वाले यंत्र, ऊर्जा की बचत करने
वाले यंत्रों और प्राकृतिक संसाधनों के संरक्षण के काम आने वाले यंत्रों
की पूंजी लागत के लिए ३० प्रतिशत की दर से त्वरित मूल्य ह्रास भी दिया
जाता है. प्रदूषण नियंत्रण में सहायक नई मशीनों और संयंत्रों की वास्तविक
लागत के ३५ प्रतिशत की उच्च दर पर निवेश भत्ता दिया जाता है (जबकि
सामान्य दर २५ प्रतिशत) है.
१.८ प्राकृतिक जीवित संसाधनों का संरक्षण
१.८.१ संरक्षण-उन्मुख विकास कार्यक्रमों की अनिवार्यताओं और कार्यों की
परिभाषा स्पष्ट करने के लिए विभाग ने राष्ट्रीय संरक्षण कार्यसमिति तैयार
करने का एक प्रमुख कार्य हाथ में लिया है. संक्षेप में कार्यनीति का
प्रमुख उद्देश्य होगा--विकास की गति को बनाए रखने के लिए भावी योजना की
रूपरेखा तैयार करना. विभिन्न क्षेत्रों के विकास कार्यों के संबंध में यह
कार्य नीति निम्न-~लिखित बातों पर आधारित होगी--एतिहासिक पृष्ठ भूमि का
गूढ़ विश्लेषण, प्राकृतिक संसाधनों के संरक्षण की वर्तमान स्थितियों और
प्रवृतियां. इस प्रयोजन से क्षेत्र विषयक दस्तावेज तैयार करने के लिए
सम्बद्ध क्षेत्रों के अनेक विशेषज्ञों की अधिकृत किया गया है.
१.८.२ वन्य जीवन संरक्षण पर एक संयुक्त कार्यक्रम चलाने के लिए इस वर्ष
राष्ट्रीय वन्य जीवन कार्य योजना को अन्तिम रूप दिया गया और उस पर अमल
किया गया. कार्य योजना के प्रमुख संघटक इस प्रकार हैं--सुरक्षित
क्षेत्रों के लिए जाल कार्य की स्थापना और प्रबंध, दुर्लभ और संकटाग्रस्त
प्रजातियों का पुनर्वास, विमोहित प्रजनन, अनुसंधान और परिनियंत्रण तथा
पर्यावरण संबंधी चेतना जागृत करने के लिए प्रोत्सहानात्मक प्रयास करना.
१.८.३ बाघ और उसके प्राकृतिक वात की रक्षा के लिए चलाई गई बाघ परियोजना
को १९८३ में दस वर्ष पूरे हो गए हैं. समीक्षाधीन अवधि के दौरान चार नए
आरक्षित क्षेत्रों जिन्हें १९८२-८३ में स्थापित किया गया था, को एकीकृत
करने तथा वहाँ क्षेत्र कार्यक्रम चलाने पर विशेष बल दिया गया. बाघों के
लिए और चार नए आरक्षित क्षेत्रों की वृद्धि होने से इस परियोजना के
अन्तर्गत अब कुल २४७१२ वर्ग किलोमीटर क्षेत्र शामिल हो गया है. एक ही
प्रजाति उन्मुख कार्य तक सीमित रहने के बजाय बाघ के प्राकृतिक वास तथा
सहचारी जीव-जन्तुओं और पौधों के संरक्षण पर जोर दिया गया है.
१.८.४ इस वर्ष जीवमण्डल आरक्षित क्षेत्रों के प्रबन्ध के बारे में
महत्वपूर्ण निर्णय लिए गए. सरकार ने यह निर्णय किया है कि जीव मण्डल
आरक्षण कार्यक्रम के लिए पर्यावरण विभाग नोडल एजेन्सी का कार्य करेगा.
जीवमण्डल आरक्षणों को विनिर्दिष्ट करने के सम्बन्ध में कानूनी पहलुओं का
भी समाधान किया गया है. इस बारे में यह निर्णय किया गया कि वन्य जीवन
(सुरक्षा) अधि-~नियम, १९७२ के अधीन आरक्षित क्षेत्रों को अधिसूचित किया
जाएगा तथा इसके लिए राज्य सरकारों के सहयोग से आवश्यक प्रशासनिक तंत्र
स्थापित किया जाएगा. जीवमण्डल आरक्षण केन्द्रों के रूप में विनिर्दिष्ट
करने के प्रयोजन से विभिन्न जीव-भौगोलिक क्षेत्रों में अब तक १३ स्थानों
की शिनाखत की जा चुकी है. चार क्षेत्रों, अर्थात् नीलगिरि, नम्दापा,
नन्दा देवी और उत्तराखण्ड के विषय में पारि-~स्थितिक विशिष्टताओं पर
विस्तृत सूचना एकत्र करने के साथ-साथ इन क्षेत्रों के वर्णन और प्रबंध के
बारे में विस्तृत परियोजना दस्तावेज तैयार किए गए हैं.
