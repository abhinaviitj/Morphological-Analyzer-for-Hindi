<शोचिअल् श्चिएन्चे><फोलिटिचल् श्चिएन्चे><फुक्ह्रज् झइन् ' ंइस्ह्रिलल् ंअन्गेट्><आन्टर्रस्ह्ट्रिय शम्बन्ड्ह्><१९९१><शहिट्य भ्हवन्><आग्र><१५४ टो १५७><२२००><झइन् ' ंअन्गेट्-आन्टर्रस्ह्ट्रिय शम्.>

(२) राष्ट्रीय प्रभुसत्ता का सिद्धान्त-संघ द्वारा अधिक सफलतापूर्वक
कार्य नहीं कर पाने का दूसरा मुख्य कारण यह है कि आज विश्व के सभी
राष्ट्रों में राष्ट्रीय प्रभुसत्ता का सिद्धान्त सर्वोपरि स्थान पर
स्वीकार किया गया है, जिसके कारण वे अन्य किसी राष्ट्र या संघ की बात को
मानने के लिए बाध्य नहीं हैं. विज्ञान और तकनीकी विकास के इस युग में
जबकि राष्ट्रीय प्रभुसत्ता को ही माना गया है. परिणामस्वरूप संघ के
निर्णय केवल सुझाव के रूप में होते हैं तथा राष्ट्रों द्वारा उन्हें
अस्वीकर किये जाने पर भी उनके विरूद्ध कोई प्रभावपूर्ण कार्यवाही नहीं की
जा सकती. यहीं कारण है कि संयुक्त राष्ट्र संघ का प्रभाव अधिकांशत:
अधिकांशत: कागजी प्रस्तावों तक ही सीमित रह जाता है.
(३) राष्ट्रों में पारस्परिक अविश्वास और संघर्ष का वातावरण होना-संघ की
असफलता का कारण संघ के सदस्य राष्ट्रों में पारस्परिक अविश्वास और
संघर्ष का वातावरण का विद्यमान होना है. संयुक्त राष्ट्र संघ की स्थापना
के तुरन्त बाद ही विश्व की दो महाशक्तियों सोवियत संघ और संयुक्त राज्य
अमरीका के बीच पारस्परिक अविश्वास की भावना उत्पन्न हो गयी थी जिसके
कारण कलान्तर में विश्व इन दो महाशक्तियों के गुटों में विभाजित हो गया,
अन्तर्राष्ट्रीय राजनीति में `शीत-युद्ध' के दूषित वातावरण का प्रदुर्भाव
हो गया और इसके संघर्ष को बढ़ावा मिला. ऐसी स्थिति में कोई भी समस्या
सुलझने के स्थान पर उलझती ही दिखायी दी और संघ इन दो महा-~शक्तियों के
संघर्ष में सदैव मुक दर्शन ही बना रहा. १९७४-७८ के वर्षों में
महाशक्तियों के बीच तनाव शैथिल्य या `देतांत'(डेटेन्टे) की स्थिति विकसित
हो रही थी, जिसके आधार पर आशा की गयी थी कि महाशक्तियों के सहयोग से यह
अन्तर्राष्ट्रीय संगठन विश्व के विभिन्न देशों के बीच शान्ति-सम्बन्धों
को बनाये रखने का कार्य अधिक अच्छे प्रकार के कर सकेगा. लेकिन १९८०-८१
में अफगानिस्तान में सोवियत रूस के हस्तक्षेप और अन्य कुछ प्रश्नों को
लेकर महाशक्तियों में तनाव की स्थिति पुन: बल पकड़ती जा रही है और
संयुक्त राष्ट्र की दृष्टि से यह एक अशुभ तथ्य है.
(४) संघ के पास सैनिक शक्ति का अभाव--संयुक्त राष्ट्र संघ के पास अपनी
कोई अलग सेना नहीं है जिसका प्रयोग करके संघ अपने निर्देशों को मनवाने के
लिए सदस्य राष्ट्रों को बाध्य कर सके. उसे अपनी सैनिक आवश्यकताओं की
पुर्ति हेतु सदस्य राष्ट्रों पर ही आश्रित रहना पड़ता है. ऐसी स्थित में
संघ द्वारा अपने आदेशों का उल्लंघन करने वाले राष्ट्र के विरूद्ध कोई
प्रभाव-~पूर्ण सैनिक कार्यवाही करना तब तक सम्भव नहीं होता, जब तक कि
सैनिक सहायता प्रदान करने वाला देश स्वयं उस कार्यवाही के लिए सेनाएँ
केवल बड़े और शक्तिशाली राष्ट्रों द्वारा ही उपलब्ध करायी जा सकती है.
अस्तु, संघ द्वारा केवल छोटे राष्ट्रों के विरूद्ध ही कार्यवाही की जा
सकती है और वह भी उस स्थिति में जबकि बड़े-बड़े राष्ट्र उसके लिए सेनाएँ
देने का सहमत हों. इस प्रकार स्पष्ट है कि बड़े राष्ट्र या उनसे किसी
प्रकार गठबन्धन रखने वाले किसी राष्ट्र के विरूद्ध कोई कार्यवाही करना
संघ के लिए सम्भव नहीं हो पाया है और इसी कमी के कारण कई अवसरों पर संघ
प्रभावहीन साबित हुआ है.
(५) स्थायी सदस्यों द्वारा निषेधाधिकार का दुरूपयोग--संयुक्त राष्ट्र संघ
के संविधान के अनुसार पाँच स्थायी सदस्यों--इंगलैण्ड, फ्रांस, सोवियत संघ
अमरीका और साम्यवादी चीन को निषेधाधिकार प्रदान किया गया है. संघ की
स्थापना के समय इन राष्ट्रों के निषेधा-~धिकार प्रदान करने का औचित्य यह
था कि वे संयुक्त होकर शान्ति की सुरक्षा के लिए सामूहिक रूप से
कार्यवाही कर सकें. परन्तु संघ का पिछला इतिहास साक्षी है कि निषेधाधिकार
का प्रयोग संकीर्ण राष्ट्रीय स्वार्थो की पूर्ति और अन्तर्राष्ट्रीय
हितों के विरूद्ध ही अधिकांशत: किया गया अर्थात् स्थायी सदस्यों ने
निषेधाधिकार का सदुपयोग कम और दुरुपयोग अधिक किया है. कई बार निषेधाधिकार
का प्रयोग कर स्थाई सदस्यों ने सुरक्षा-परिषद के कार्यो में व्यवधान
उत्पन्न किया है, जिसके परिणामस्वरूप संघ कोई प्रभावपूर्ण कार्यवाही करने
में असमर्थ ही रहा. परन्तु `शान्ति के लिए एकता प्रस्ताव' के माध्यम से
अब निषेधाधिकार के दुरुपयोग पर एक प्रकार का अंकुश-सा लग गया है और
महासभा कुछ सीमा तक प्रभावपूर्ण कार्यवाहा करने की सामर्थ्य प्राप्त कर
सकी है.
(६) महाशक्तियों की साम्राज्यवादी मनोवृत्ति--संयुक्त राष्ट्र संघ का एक
सिद्धान्त विश्व से सभी राष्ट्रों की स्वतंन्त्रता और समानता के
अधिकारों की रक्षा करना है. सभी सदस्य राष्ट्रों द्वारा संघ इस सिद्धान्त
के प्रति आस्था प्रकट करने के बाबजूद महाशक्तियों की साम्राज्य-~वादी
मनोवृत्ति अभी समाप्त नहीं हो सकी है. संयुक्त राष्ट्र संघ की स्थापना के
बाद भी महा-~शक्तियों का झुकाव प्रत्यक्ष या अप्रत्यक्ष रूप से अपने
साम्राज्य का विस्तार करना ही रहा. आज यद्यपि विश्व के अधिकांश राष्ट्र
बाहरी तौर पर और कानूनी दृष्टि से स्वतंन्त्र है और समानता के आधार पर
अपना अस्तित्व कायम किये हुए है, परन्तु वास्तविक दृष्टि से आज भी उन्हें
अपने अस्तित्व की रक्षा के लिए महाशक्तियों की ओर देखना पड़ता है. आज भी
विश्व के कई राष्ट्र साम्राज्यवादी शोषण के शिकार हैं और कई राष्ट्रों
को अपने स्वतन्त्र अस्तित्व के लिए कुर्बानी देनी पड़ी है इस प्रकार
महाशक्तियों की साम्राज्यवादी लालसा के कारण संयुक्त राष्ट्र संघ की
सफलता में बाधाएँ उपस्थित हुई हैं.
(७) विश्व का दो परस्पर विरोधी गुटों में विभाजित होना और शीत-युद्ध की
उत्पत्ति--संयुक्त राष्ट्र की असफलता का एक मुख्य कारण युद्धोत्तर विश्व
का दो परस्पर विरोधी गुटों में विभाजित हो जाना है. वर्तमान
अन्तर्राष्ट्रीय राजनीति में पूँजीवादी और साम्यवादी दो प्रमुख विचारधारा
विद्यमान हैं, जिनमें अपनी श्रेष्ठता सिद्ध करने के लिए निरन्तर संघर्ष
चल रहा है और उससे `शीत-युद्ध' की उत्पत्ति हुई है. शीत-युद्ध के कारण
सोवियत संघ के नेतृत्व में साम्य-~वादी राज्यों में तथा संयुक्त राज्य
अमरीका के नेतृत्व में पश्चिमी जनतन्त्रों के मध्य खींचतान चल रही है और
दोनों ही गुट एक-दूसरे का रचनात्मक विरोध करने के स्थान पर `विरोध के लिए
विरोध' करने के सिद्धान्त को अपनाये हुए हैं,जिसके कारण संयुक्त राष्ट्र
संघ विश्व शान्ति का एक शक्तिशाली साधन बनने के बजाय राष्ट्रीय स्वार्थो
की पूर्ति का साधन और महाशक्तियों के संघर्ष का एक अखाड़ा मात्र बन गया
है. विश्व के इन परस्पर विरोधी गुटों में विभाजित हो जाने के कारण
संयुक्त राष्ट्र संघ की उपयोगिता सन्दिग्ध हो गयी है क्योंकि वह
शक्ति-जनित राजनीति का शिकार बन गया है. इन्हीं आपसी मतभेदों के कारण
नि:शस्त्रीकरण की योजना सफल नहीं हो सकी है तथा प्रादेशिक सैनिक समझौतों
की होड़ भी लगी हुई थी; सामूहिक सुरक्षा की भावना में विश्वास नहीं रहा:
१९७३-८२ के वर्षों के महाशक्तियों के आपसी सम्बन्धों में निरन्तर सुधार
हो रहा था और ऐसी लगने लगा था कि शीतयुद्ध का स्थान तनाव शैथिल्य ले लेगा
तथा परिणामत: संयुक्त राष्ट्र अधिक प्रभावशाली रूप में कार्य कर सकेगा.
किन्तु १९८३-८४ में विशेषतया सितम्बर-~अक्टूबर १९८३ में, महाशक्तियों के
आपसी सम्बन्धों में पुन: बहुत अधिक कटुता तथा तनाव की स्थिति उत्पन्न हो
गयी तथा यह बात संयुक्त की प्रभावशीलता को भी आघात पहुँचा रही है.
(८) संघ सार्वदेशिक संगठन का प्रतिबिम्ब नहीं है--यद्यपि संयुक्त संघ की
स्थापना के समय यह आशा की गयी थी कि विश्व के सभी राष्ट्र बिना किसी
अवरोध के इसके सदस्य बन सकेंगे और वे संघ के अनुशासन में रहते हुए विश्व
शान्ति और समृद्धि के उदेश्यों को प्राप्त करने के लिए सामूहिक रूप से
प्रयत्न कर सकेंगे. परन्तु संघ इन अपेक्षाओं के अनुरूप कार्य नहीं कर सका
है और वह विश्व जनमत का प्रतिबिम्ब भी नहीं बन सका है. आज भी विश्व के
कई महत्व-~पूर्ण राष्ट्र जैसे--उत्तरी और दक्षिणी कोरिया, आदि राष्ट्र
अभी तक संघ के बाहर हैं तथा चीन भी अक्टूबर १९७१ में ही इसका सदस्य बन
पाया है. प्राय: विश्व संस्था के बाहर वाले देश अपने आपको
अन्तर्राष्ट्रीय शान्ति के दायित्व से मुक्त समझते हैं, जिसका संघ की
कार्यक्षमता पर विपरीत प्रभाव पड़ता है. इस कारण भी संघ विश्व-शान्ति के
हितों को सबल और सुदृढ़ बनाकर पूर्ण नहीं कर सका है.
(९) आर्थिक संकट--संघ अपनी आर्थिक आवश्यकताओं की पूर्ति के लिए भी अपने
सदस्य राष्ट्रों द्वारा दिये गये आर्थिक अनुदान पर भी निर्भर रहता है.
सदस्य राष्ट्रों में प्राय: यह मनो-~वृत्ति पायी जाती है कि वे संघ को
उसी स्थिति में आर्थिक सहायता प्रदान करते हैं जबकि वह उनकी आकांक्षाओं
और राष्ट्रीय हितों के अनुरूप कार्य करता है. यहाँ तक कि महाशक्तियाँ भी
जब यह अनुभव करती हैं कि संघ उनकी इच्छाओं के अनुरूप कार्य नहीं कर रहा
है तो वे भी उसकी आर्थिक सहायता पर रोक लगा देती हैं. इन परिस्थितियों
में संयुक्त राष्ट्र संघ के सम्मुख आर्थिक संकट बना रहता है. एक तरफ
लगातार संघ के उत्तरदायित्वों में वृद्धि होती जा रही है, परन्तु उसके
अनुपात में आर्थिक स्रोत उसके पास नहीं हैं जबकि अर्थ-व्यवस्था की
सुदृढ़ता किसी भी कार्य की सफलता में रीढ़ की हडडी का कार्य करती है. यह
भी एक प्रमुख कारण है कि संघ अपने उदेश्यों को अर्थाभाव के कारण पूर्ण
नहीं कर पाता है. १९८३-८४ में संयुक्त राष्ट्र की वित्तीय निर्बलता और
अधिक उभरकर सामने आयी है.
(१०) संघ के निर्णय सिफारिश मात्र होना--संघ के निर्णयों का महत्व
सिफारिशों से अधिक नहीं है. यह सदस्य राष्ट्रो की इच्छा पर निर्भर है कि
वह संघ की सिफारिशों को स्वीकार करें अथवा नहीं करें. अभी तक महासचिव की
शक्तियों की भी समुचित रूप से निश्चय नहीं हो सका है. इसलिए परिषद द्वारा
पारित प्रस्तावों पर कार्यवाही करना कई बार महासचिव के लिए भी कठिन हो
जाता है. अमरिका के भूतपूर्व राष्ट्रपति का प्रारंम्भिक वर्षों में सुझाव
रखा था कि यदि कोई झगड़ा सुरक्षा-परिषद में लाया जाता है और वह कोई
निर्णय लेती है तो उसका परिपालन कराने के लिए सुरक्षा-परिषद के पास कोई
शक्ति होनी चाहिए. साथ ही यदि कहीं झगड़े की आशंका हो, तो संयुक्त
राष्ट्र महासचिव को उसमें हस्तक्षेप का अधिकार भी होना चाहिए. लेकिन इसी
प्रकार के अन्य सुझावों की भाँति यह सुझाव भी स्वीकार नहीं किया गया.
(११)आत्म-रक्षा और आक्रमण के बीच स्पष्ट भेद का अभाव--संयुक्त राष्ट्र
संघ के चार्टर के अनुसार आत्म-रक्षा के लिए युद्ध को वैधानिक माना गया है
परन्तु आत्म-रक्षा और आक्रमण के बीच भेद की स्पष्ट नहीं किया गया है. यह
स्पष्ट रूप से परिभाषित नहीं किया गया है कि किसी देश द्वारा किये जाने
वाले किस प्रकार के कार्य का आक्रमण की संज्ञा दी जायेगी. चार्टर के
अनुसार आक्रमण का अर्थ "शक्ति के अवैधानिक प्रयोग" से है किन्तु "शक्ति
का अवैधा-~निक प्रयोग" क्या है, यह बहुत ही विवादास्पद है.
परन्तु दिसम्बर १९७४ में संयुक्त राष्ट्र संघ की महासभा ने सर्वसम्मति से
आक्रमण की परिभाषा की पारित कर दिया है जिसके अनुसार--"एक देश के द्वारा
दूसरे देश की प्रभुसत्ता, क्षेत्रीय अखण्डता या राजनीतिक स्वतन्त्रता के
विरूद्ध सशस्त्र सेना का प्रयोग या अन्य किसी तरीके का प्रयोग, जो
संयुक्त राष्ट्र संघ के घोषणा-पत्र के अनुरूप नहीं है आक्रमण माना
जायेगा."
एक देश द्वारा दूसरे देश पर पहले सशस्त्र सेना का प्रयोग अथवा आक्रमण की
कार्यवाही प्रारम्भिक प्रमाण माना जायेगा.
युद्ध की घोषणा किये बिना एक देश द्वारा दूसरे पर सशस्त्र आक्रमण, दूसरे
देश की भूमि पर अधिकार करना, बमबारी, बन्दरगाहों और तटों की नाकेबन्दी भी
आक्रमण है. एक देश की सशस्त्र सेना द्वारा दूसरे देश की जमीन, वायुसेना,
नौसेना और विमानों के बेड़े पर धावा बोलना भी आक्रमण है. समझौते की अवधि
के बाद अन्य देश की धरती पर कब्जा जमाये रखना भी आक्रमण है. अपने देश की
भूमि की किसी तृतीय देश कि विरूद्ध प्रयोग करने की आज्ञा देना या भाड़े
के सैनिक सदस्य कार्यवाही हेतु भेजना भी आक्रमण है.
सुरक्षा-परिषद यह भी निश्चय कर सकती है कि घोषणा-पत्र के अन्तर्गत
किन-किन कार्य-वाहियों को आक्रमण माना जाये.
इस प्रकार एक आक्रमणकारी राष्ट्र की स्पष्ट परिभाषा करने के परिणामस्वरूप
भी स्थिति में परिवर्तन आ सकता है क्योंकि कोई भी राष्ट्र अपने आपको
आक्रमणकारी घोषित कराकर विश्व-जनमत का विरोध अथवा विश्व-शान्ति और
सुरक्षा का हनन करने वाला कहलाना पसन्द नहीं करेगा.
(१२) दोषपूर्ण कार्य-विधि--महासभा की कार्य-विधि भी अत्यन्त दोषपूर्ण है.
महासभा के सम्मुख पहले ही वाद-विवाद के लिए काफी समस्याएँ होती हैं, फिर
उन पर लम्बे-लम्बे भाषणों का कारण महासभा का अधिकांश समय नष्ट हो जाता
है. साथ ही समितियों के सम्मुख रखे गये प्रस्तावों को भी कभी-कभी पुन:
महासभा में प्रस्तुत कर दिया जाता है जिसके कारण कार्य-विधि जटिल हो जाती
है, बहुत समय व्यर्थ में बर्बाद होता है और किसी विषय पर कोई महत्वपूर्ण
निर्णय शीघ्रता से सम्भव नहीं हो पाता है.
(१३) राष्ट्रों के प्रमुखों की उदासीनता--महासभा के अधिवेशनों में
सधारणतया राष्टों के प्रमुख और प्रभावशाली राजनीतिज्ञ उपस्थित नहीं रहते.
परिणाम यह होता है कि साधारण प्रतिनिधि कोई प्रभावशाली निर्णय नहीं कर
पाते. संघ के प्रति इस प्रकार की उदासीनता भी उसकी ठोस कार्यवाही में
बाधक है. विश्व की महाशक्तियों और शासनाध्यक्षों में समान्यतया इस संगठन
का शक्तिशाली बनाने की इच्छा का अभाव ही देखा जाता है.
(१४) संघ के बाहर सैनिक सन्धियों का होना--द्वितीय विश्व-युद्ध के बाद
भी महाशक्तियों ने संघ के बाहर सीटों, नाटो, वारसा पैक्ट, सेण्टो जैसी
अनेक प्रादेशिक सैनिक सन्धियाँ (षेगिओ-~नल् ंइलिटर्य् आल्लिअन्चेस्) की हैं,
जिसके कारण संघ के सामूहिक सुरक्षा के सिद्धान्त के प्रति सदस्य
राष्ट्रों का विश्वास जाता रहा और संघ का महत्व भी कम हो गया है.
क्विन्सी राइट के अनुसार, "क्षेत्रीय सुरक्षा गुटों के अनियन्त्रित विकास
के कारण संयुक्त राष्ट्र संघ के चार्टर के मूल उदेश्यों की पूर्ति होना
कठिन है."
(१५) संयुक्त राष्ट्र संघ का प्रचार संस्था के रूप में प्रयोग--संघ
द्वारा प्रभावपूर्ण कार्यवाही नहीं कर पाने का एक प्रमुख कारण यह भी है
कि संघ के सदस्य राष्ट्रों का संघ के सदस्य राष्ट्रों का संघ के प्रति
दृष्टिकोण उचित नहीं है. संघ के सिद्धान्तों के प्रति उनकी दृढ़ निष्ठा
नहीं है जिसके कारण वे महासभा और सुरक्षा-परिषद का प्रयोग एक
प्रचार-संस्था के रूप में करते हैं. उनका मुख्य उदेश्य राज-~नीतिक
कलाबाजियों का प्रयोग कर विश्व-जनमत को उचित अथवा अनुचित तरीके से अपने
पक्ष में तैयार करना होता है. इस प्रकार संघ उसके लिए संघर्ष का एक
अखाड़ा या स्वार्थपूर्ति के केन्द्र से बढ़कर अन्य कुछ नहीं होता.
नार्मन बैटविच और अंडूय मार्टिन के उचित ही कहा है कि "महासभा और
सुरक्षा-परिषद का प्रयोग झगड़ों का सुलझाने के लिए नहीं अपितु झगड़ों को
बढ़ाने के लिए किया गया है."
