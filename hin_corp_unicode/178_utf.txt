<ञिने आर्ट्स्><ढ्रतिन्ग्><शिन्ग्ह्, षिन><आतड्ह् खि छ्हिट्रकल><१९९०><खल फ्रकस्हन्><अरनसि><२४-२९><२१००><शिन्ग्ह्, ष्-आतड्ह् कि छ्हिट्रकल-ढ्ष्-औ>

अवध का स्थापत्य मुगल परम्परा में संगमरमर या लाल बलुए पत्थर से निर्मित
नहीं है. सामान्य प्रकार की ईटों और कीमती प्रस्तर पूर्ण से ही भव्य
रचनायें की गयी हैं जो मुगल-स्था-~पत्य के गौरव को अक्षुण रखती हैं.
आसफुद्दौला के शासनकाल तक वास्तु निर्माण में मुगल शैली ही चलती रही, जो
भारती-~यता से प्रभावित और यूरोपिय शैली से अछूती थी. "बिना किसी आडम्बर
के वे अपनी भव्यता और सौष्ठव में पूर्णतया एशियाई है."
फैजाबाद के बहूबेगम के मकबरे में दक्कनी राज्यों की परम्परा को कायम रखा
गया है. नवाब सआदत अली खां एवं उनकी बेगम का कैसर बाग स्थित मकबरा भी इसी
शैली में है, जबकि आसफुद्दौर के इमामबाड़े में पाश्चात्य `वारोक शैली'
का प्रयोग है जिसे विशप हैवर ने पूर्वी गोथिक का नाम दिया है. साथ ही
मुख्य कक्ष की सजावट में भारतीय परम्परा में `रोकोको शैली' में दर्शन
होते हैं. रूमी दरवाजे में भी बारोक और रोकोको का सम्मिश्रण दृष्टव्य है.
साथ ही हुसैनाबाद की इमारतें भी उत्तर रोकोको की भांति शानदार और सजावटी
रूप में निर्मित हुई है.
इसके बाद का समय सआदत अली खां के प्रशासन का था. उनके समय से अवध की
स्थापत्य शैली में गम्भीर परिवर्तन हुआ. वैसे तो नवाब आसफुद्दौला के समय
में भी पाश्चात्य शैली की इमारतें बनीं, किन्तु सआदत अली खां ने इसमें
पर्याप्त रूचि ली. यह नवाब अंग्रेजों के प्रति कृतज्ञ था और इमारतों की
विदेशी शैली से प्रभावित था. उसने जितनी भी इमारतें बनवायीं, सभी कमोबेश
यूरोपीय शैली पर आधारित भीं. उसे धन एकत्र करने का शौक था, साथ ही
वास्तु-निर्माण की तीव्र आकांक्षा भी हृदय में विद्यमान थी. अत: उसने कम
खर्चीली और आकर्षक इमारते बनवायी. इन इमारतों के विषय में एक इतिहासकार
ने कहा है, "दिखने में वे सुन्दर हो सकती हैं और आरामदेह भी-किन्तु उतनी
भव्य और टिकाऊ नहीं." इन इमारतों को यूरोपिय ढंग से सज्जित किया गया,
केवल मण्डपों, उद्यानों, सरोवरों और बारादरियों में पूर्वी संस्कृति की
छाप है. बाद के नवाबों ने उनमें और भी निर्माण करवाया. क्योंकि यूरोपिय
शैली की ये इमारतें उनकी आवश्यकताओं को पूरा करने में और उन्हें पूर्वी
संस्कृति का वातावरण देने में असमर्थ थी.
इस प्रकार बाद की इमारतें भारतीय, मुगल एवं पाश्चात्य शैलियों के मिश्रित
स्वरूपों में हैं. वे न तो विशुद्ध मुगल हैं और न पूर्णतया पाश्चात्य ढंग
की. उस समय अवध पर दो हुकूमतें थी, एक नवाब की, दूसरी अंग्रेज रेजीडेन्ट
की. इसी कारण तत्कालीन वास्तु शैलियों पर दोनों का मिश्रित प्रभाव
दृष्टिगोचर होता. "विशेष रूप से छतरमंजिल एक सुस्पष्ट उदाहरण है पूर्वी
भंगिमा में पाश्चात्य भद्देपन का.
सर्वप्रथम नवाब ने जनरल क्लाडमार्टिन से, जो एक फ्रांसीसी था, "फरहतबक्श"
नामक कोठी ५० हजार रूपये में खरीदी इस कोठी का नक्शा मार्टिन का ही बनाया
हुआ था. भवन की इस नवीन शैली प्रकट होने लगी. "दल आराम" सआदत अली खाँ की
बनवायी हुई एक और इमारत है जो पूर्ण रूप से यूरोपीय शैली पर आधारित है.
यह भवन फरहत बक्श के सामने गोमती के उत्तरी किनारे पर स्थित है. अन्य
इमारतों में कोठी हयात बफ्फ, नूर-बक्श और टेढ़ी कोठी उल्लेखनीय हैं.
यूरोपीय शैली की दो मंजिली इमारतों का निर्माण हुआ जिनमें "हयात बक्श"
नवाब ने अपने पुत्र सादिक अली खाँ के लिये बनवायी व "खुर्शीद मंजिल" बेगम
खुर्शीद जादी के लिये, जिसे बाद में सन् १८१८ में गाजीउद्दीन हैदर ने
पूर्ण करवाया. यह इमारत मोतीमहल के सामने है. "मोतीमहल" गाजीउद्दीन हैदर
की बनवायी आकर्षक इमारतों में से एक है जिसे नावाब की प्रधान बेगम द्वारा
प्रयोग किया जाता था. कहा जाता है कि इस भवन के ऊपर का गुमबद मोती की
भाँति कांतिमान था, इसीलिये इसका नाम मोती-~महल पड़ा.
इसके अतिरिक्त बादशाह गाजीउद्दीन हैदर मुबारक मंजिल एवं शाहमंजिल नामक
दो भवन बनवाये. अपने पिता और उनकी बेगम मुशिंदजादी के लिये उन्होंने कैसर
बाग की इमा-~रत में अन्दर की ओर मकबरें तैयार किये. अपनी विलायती बेगम के
लिये "विलायती बाग" नामक कोठी बनवायी और कदम रसूल का निर्माण करवाया.
इनकी बनवायी जिस इमारत ने प्रसिद्धि प्राप्त की, वह "शाह नजफ" थी, जिसे
बादशाह ने अपने मरणोपरांत के लिये निर्मित करवाया था.
नवाब नसीरुद्दीन हैदर ने अपने शासनकाल में कोई उल्लेखनीय इमारत नहीं
बनवायी, किन्तु जब मुहम्द अली शाह तख्त पर बैठे, उन्होंने शीघ्र ही
इमामबाड़ा हुसैनाबाद का निर्माण प्रारम्भ कर दिया. द्वार से अन्दर प्रवेश
करते ही यूरोपीय शैली में बनी प्रमुख इमारत दृष्टि-~गोचर होती है. इमारत
में एक वृहत् कक्ष और दोनों तरफ दो छोटे कमरे हैं. भवन के प्रमुख कक्ष के
ऊपर एक विशाल सुनहरा गुम्बद है और दोनों तरफ दो छतरियां है. इमारत की
सजा-~वट ईरानी शैली की है.
मुहम्मद अली शाह के स्थापत्य-प्रेम को वर्णित करते हुए मौलाना "शरर" कहते
हैं, "नवाब को इमारतों का इतना अधिक शौक था कि वह लखनऊ को बेहतरीन
इमारतों से सजा देना चाहता था. उसकी कल्पना में एक ऐसी अनूठी इमारत का
चित्र था जिसमें सात मंजिलें थीं और प्रत्येक मंजिल की गोलाकार मेहराब पर
दूसरा गोल, दूसरे पर तीसरा, इस तरह से सातों मंजिलों का निर्माण किया
जाना था. यह सात खण्डों की इमारत पाँच खण्डों तक ही बन पायी थी कि नवाब
का देहावसान हो गया, और यह विचित्र इमारत, जो इमामबाड़े की तरह स्वयं में
अनोखी होती, अधूरी रह गयी. अब सम्भवत: इसके अवशेष भी उपलब्ध नहीं हैं.
अवध के अंतिम नवाब, वाजिद अली शाह, जो अपने विचित्र शौकों के लिये
सर्वाधिक चर्चित रहे, के वास्तु-कला के प्रति प्रेम को प्रदर्शित करने के
लिये ये पंक्तियाँ ही पर्याप्त हैं, "दुनिया में इमारत के शौकीन हजारों
बादशाह गुजरे हैं मगर गालिबन अपनी जात से किसी ताजदार ने इतनी इमारतें और
इतने बाग न बनवाये हों, जितने कि वाजिद अली शाह न अपनी नाकाम जिन्दगी और
बरायेनाम शाही के मुख्तसर जमाने में बनाये. शाहजहाँ के बाद इस बार-ए-खास
में अगर किसी का नाम लिया जा सकता है तो वह इसी सितमज़दा शाहें अवध का
नाम है.
बाजिदअली शाह की बनवायी इमारतें यद्यपि आसफुद्दौल की इमारतों की भांति
दृढ़ साबित न हो सकीं, लेकिन वे निश्चित रूप से भव्य थीं. नवाब के
विभिन्न शौकों में भवन निर्माण भी एक महत्वपूर्ण स्थान रखता था और अन्य
शौकों की भांति इस शौक को भी उन्होंने दिल और जान से पूरा. उन्होंने इतने
भवन निर्माण करवाये कि, "सुल्तानखाने के गिर्द बीसियों महलसरायें तामीर
हो गयीं "और बहुत सी नयी कोठियाँ भी बनीं."
तख्त पर बैठने के पूर्व ही, जब वे वली अहेद थे, उन्होंने हर मौसम के लिये
अलग प्रासादों का निर्माण करवा लिया था. शरद ऋतु के लिये "शहंशाह मंजिल",
वर्षाऋतु के लिये "फलक सैर मंजिल" और ग्रीष्म ऋतु के लिए "मकान खास" आदि
बनवाये. नवाब कैसरबाग का प्रसिद्ध भवन-निर्माण करवाया जो १८४८ से १८५०
तक, दो वर्षो में लगभग ८० लाख रूपयों बनकर तैयार हुआ.
अपनी संगहाली के दौरान जब वे मटियाबुर्ज में कैंद थे, तब भी उनके इस शौक
के पूर्ण होने में अवरोध पैदा नहीं हो सका, "हकीकते हाल है कि बादशाह के
कियाम से कलकत्ते के पड़ोस में एक दूसरा लखनऊ आबाद हो गया. वल्कि सच तो
यह है कि उन दिनों लखनऊ, लखनऊ नहीं था, मटियाबुर्ज लखनऊ था."
अकबर की बनवायी लाल ललुए पत्थर की इमारतों, और शाहजहां के स्वप्निल
संगमरमरी ताज के बाद एक लम्बा शून्य है, जिसमें कोई भी उल्लेखनीय इमारत
का निर्माण नहीं हुआ. इस श्रृंखला में अगली कड़ी जुड़ी बहूबेगम के
इमामबाड़े से, एवं इस परम्परा को अवध के आने वाले सभी नवाबों ने आगे
बढ़ाया, जो वाजिदअली शाह के समय तक चलती रही. किन्तु भारतीय मुगल शैली का
गौरव नवाब आसफुद्दौला के महान इमामबाड़े तक ही बना रहा. तत्पश्चात्
यूरोपीय शैली के आधिपत्य और भारतीयता के हास के लक्षण दिखाई देने लगते
हैं.
लखनऊ स्थापत्य शैली में बारादरी का निर्माण एक उल्लेखनीय विशेषता है.
बारादरियों का निर्माण प्रासादों के अन्दर या उद्यानों में किया जाता था.
यह एक मंजिली इमारत होती थी, जिसमें एक बड़ा और लम्बा कक्ष होता था एवं
दोनों ओर छोटे-छोटे कक्ष होते थे, जो खुले और हवादार होते थे. उद्यानों
में स्थित बारादरियों में चारों ओर से खुले बारह दरवाजे होते थे तथा मध्य
में एक बड़ा कमरा होता था.
मुगल बादशाहों की भाँति अवध नवाब वजीरों के लिये संगमरमर जैसे कीमती
पत्थर को आयात कराना सहज न था. इसलिये साधारण पत्थरों, ईट और कीमती
प्रस्तर चूर्ण को ही प्रयोग में लाया गया. फिर भी अति साधारण सामग्री से
निर्मित भवन महान मुगल बादशाहों के भवनों के समान ही अनुपम हैं.
इमारतों में जो ईटें प्रयुक्त की जाती थीं, वे दो प्रकार की होती थीं. एक
तो आकार में चौकोर होती थी और लगभग दो इंच मोटी होती थी. दूसरी प्रकार की
ईटें सामान्यत: ३ इंच मोटी होती थीं. उनकी लम्बाई ९ इंच और चौड़ाई ४१/२
इंच होती थी. प्रस्तर चूर्ण चुनार या मिर्जापुर से मंगवाये जाते थे, जबकि
ईटें अवध में ही बनायी थीं. लकड़ी शाल और देवदार के वृक्षों को प्रयोग की
जाती थी जो कानपुर या बाराबंकी से मंगवायी जाती थी.
अवध की ऐतिहासिक इमारतों में चित्रकला के दर्शन नहीं होते. नवाबों ने एक
अनूठें भवन निर्मित करवाये, किन्तु उनमें चित्रित अलंकरणों की अपेक्षा
पत्थरों में ही बेलबूटों को उभारा गया है. एक चित्र में जिसमें नवाब
बाजिदअली शाह अपनी बेगमों के साथ दृष्टि-~गत हो रहे हैं, महल के भीतरी
भाग में की गयी नक्काशी दृष्टिगत होती है जिसमें सम्भवत: उभरे हुए
अलंकरणों के साथ रंगों से भी बेलबूटे बनाये गये हैं.
"गदर के फूल" नामक पुस्तक में लेखक ने भवन के भीतरी भाग के
भित्ति-चित्रों का इस प्रकार उल्लेख किया है-"राय राजेश्वर बली के पुत्र
ने अपने पिता के संस्कृति-प्रेम के नमूने दिखलाये. घर के हाल में राय
राजेश्वर बली (दरियाबाद) ने अजन्ता गुफाओं से प्रेरणा लेकर छतों,
दीवारों और खम्भों पर दरियाबाद के एक चित्रकार से ही चित्र अंकित कराये
थे. अच्छी चित्रकारी थी. महल का एक भाग भी उन्होंने अजन्ता शिल्प का
बनवाया था."
उपरोक्त विवरण से स्पष्ट होता है कि हिन्दू राजाओं और जागीरदारों ने अपने
महलों में या जो भवन उन्होंने बनवाये, चित्रकला का प्रयोग किया. नवाबों
द्वारा बनवाये गये भवनों में चित्रकारी के प्रति विशेष ध्यान नहीं दिया
गया. जो अलंकरण भवनों के भीतरी भाग में बनाये गये, उन्हें मात्र रंगों से
सजा दिया गया था, वह भी अल्प मात्रा में.
१८ वीं शताब्दी में अवध के चित्रकारों की अभिरूचि वास्तु-चित्रण की ओर
हुई, जिसके फलस्वरूप लखनऊ की बहुत सी इमारतों के चित्र प्राप्त होते हैं.
अंग्रेज चित्रकार डेनियल ने अपने चार मास के लखनऊ-प्रवास में ही लखनऊ की
इमारतों के बहुत से चित्र तैयार कर लिये थे. "लालबाग का दरबाजा", "नवाब
शुजाउद्दौला का महल", "लखनऊ शहर का एक दृश्य, "गोमती का दूसरा किनारा"
आदि चित्र डेनियल के बनाये हुए है, जो इस समय बिड़ला अकादमी  फ आर्ट एण्ड
क्ल्चर, कलकत्ता में है. जार्ज स्मिथ ने भी आसफुद्दौला के इमाम-~बाड़े
के कई रेखांकित चित्र तैयार किये, जिनमें से एक है, "लखनऊ का महान
इमामबाड़ा" तथा कुछ अन्य इमारतों के भी चित्र तैयार कियें.
इमारतों के प्रति प्रेम केवल नवाबों में ही नहीं, वरन् उनकी बेगमों एवं
अधीनस्थ लोगों में भी दृष्टिगत होता है. सदरे जहाँ बेगम, जो बहूबेगम के
नाम से विख्यात थी, ने एक इमाम-~बाड़ा फैजाबाद में मोतीबाग में बनवाया.
इसी प्रकार मलिका जमानी, जो नमीरूद्दीन हैदर की प्रिय बेगम थीं, ने १८३७
ई. में एक इमामबाड़ा और गोलागंज में एक मसजिद बन-~वायी. महाराजा नवलराय
ने अयोध्या में नागेश्वर जी का मंदिर और लक्ष्मीजी का मंदिर बनवाया.
नवलगंज और खुशहालगंज नाम के दो कस्बे भी इन्होंने बनाये एवं उन्हें
बागों-~इमारतों से समृद्ध किया. ये सफदरजंग के दरबार में थे. टिकयतराय
नवाब आसफुद्दौला के मंत्री थे और उन्होंने अपनी अनेक धर्मशालायें, मंदिर
आदि बनवाये.
इस प्रकार अवध को स्थापत्य की दृष्टि से समृद्ध करने का श्रेय नवाबों के
साथ-साथ उनकी बेगमों एवं मंत्रियों आदि को भी जाता है. उनका भी सामाजिक
धार्मिक और सा-~हित्यिक क्षेत्र में योगदान रहा है. "....द्वेष की बाधा
के बावजूद अवध की बेगमों ने अवध के सामाजिक सांस्कृतिक जीवन पर एक अमिट
छाप छोड़ी.
मुगल शासक अपने वास्तु-प्रेम के लिये प्रारम्भ से ही सुविख्यात रहे हैं.
मुगल शासकों में, चाहे वह अकबर हो, शाहजहाँ हो या फिर आसफुद्दौला हो या
बाजिदअली शाह, जिसके भी मन में नया कुछ कलात्मक सृजन करने की इच्छा
जाग्रत होती थी तो उसका ध्यान सर्वप्रथम भवन-निर्माण की ओर जाता था.
बादशाहों और नवाबों की अपनी रूचि के भिन्न-भन्न होने के साथ-साथ सामग्री
और माध्यम भी भिन्न होने के कारण प्रत्येक इमारत का अपना विशिष्ट महत्व
है, जबकि सौन्दर्य का तत्व सभी में दृष्टिगोचर होता है. सीमित साधनों के
परिणामस्वरूप अवध के स्थापत्य में बहुत से दोष और कमियों के रह जाने के
बाद भी वे पृथक महत्व रखते हैं. इनमें बहुत अधिक कलात्मकता और कवित्व का
आभास हो सकता है, फिर भी अवध स्थापत्य अपने समय का एक बृहद आकर्षण है जो
आज भी मानवरुचि को बनाये रखता है. यद्यपि अवध का नवाबी-~वंश असफल था और
महान मुगल स्थापत्य की तुलना में उनके वास्तुशिल्प को भी सफल नहीं कहा जा
सकता, फिर भी हिन्दू- मुस्लिम संस्कति को वास्तुशिल्प के द्वारा बनाये
रखने का यह उनका अंतिम प्रयास था.
निस्संदेह मुगल बादशाहों के स्थापत्य प्रेम ने हिन्दुस्तान की भूमि को
बहुत अधिक समृद्ध बनाया. वास्तब में स्थापत्य-प्रेम मुगल राजवंश की
परम्रागत अभिरुचि रही है और भवन निर्माण उनकी सांस्कृतिक धरोहर.
वस्त्र--निर्माण
अवध प्रदेश अपने घरेलू उद्योगों के लिये प्राचीन समय से विख्यात रहा है.
१७ वीं शताब्दीं में अवध के किमखाब के थानों को एकत्रित करने और उन्हें
ब्रिटेन भेजने के उद्देश्य से एक कारखाना लखनऊ में खोला गया था, जो कि
दरियाबाद, खैराबाद और कुछ अन्य स्थानों पर बुने जाते थे. अंग्रेज
व्यापारी इन्हें दरियाबादस, खैराबादस और अकबरोज कहते थे. पश्चिमी अवध में
"मरकौनी" नामक वस्त्र बुना जाता था. इसे भी कम्पनी मोल लेती थी. १८ वीं
शताब्दीं में अवध के नवाबों का प्रश्रय प्राप्त कर ये उद्योग और अधिक
उन्नत हुए एवं विश्व-ख्याति प्राप्त की. यहाँ का सूती वस्त्र-उद्योग
विशेष रूप से उल्लेखनीय है. इसके अति-~रिक्त विभिन्न प्रकार की
कशीदाकारी, किनारी बनाने का काम, नवाबी ढंग की कामदार जूतियाँ बनाने का
काम, गोटे और हाथी दाँत के काम और स्वर्ण व रजत के तारों के अलंकरण को
बुनने का काम प्रमुख है.
दिल्ली और दूसरे स्थानों से जब चित्रकार, वास्तुकार, कवि आदि अवध की
राजधानी में एकत्रित हो रहे थे, सम्भवत: उनके साथ दस्तकारों-शिल्पकारों
के कुछ-एक समूह भी जीविका की प्रत्याशा में यहाँ पहुँचे. उनके आगमन से
यहाँ के पूर्व प्रचलित कुटीर उद्योगों के उत्पादन और उनकी विष्टिताओं में
किंचित परिवर्तन हो गया. यह भी सम्भव है कि ये सूती वसत्र-~उद्योग यहाँ
पहले से ही स्थापित थे. नवाबों की रुचियों और उनके प्रोत्साहन ने उन्हें
विकसित होने में विशेष योगदान दिया.
इन उद्योगों को सबसे अधिक प्रोत्साहन यहाँ के नवाबों ने दिया. नवाबों की
रूचियाँ अत्यन्त परिष्कृत एवं उच्चकोटि की थीं, जिनके अनुरूप ही यहाँ के
उद्योगों में उत्पादन था. मुगलों की अपनी परिष्कृत रूचियों और
सौन्दर्य-बोध के प्रति अपनी सूक्ष्मता के फलस्व-~रूप ही सूती वस्त्रों
में मलमल का विकास हुआ.
लखनऊ के उद्योग-धन्धों में सर्वप्रथम सूती वस्त्र-उद्योग का नाम आता है.
सूती वस्त्रों में मलमल प्रमुख है. अवध के नवाबी-प्रश्रय ने मलमल-जामदानी
के अनेक केन्द्र विकसित कियें, जिनमें लखनऊ के अतिरिक्त ढ़ाका, जायत और
टाणडा महत्वपूर्ण हैं. नवाबों के प्रोत्साहन ने इन स्थानों पर
वस्त्र-उद्योग को उन्नत किया था. उनके पतन के साथ ही ये अवनति को प्राप्त
हो गये. कुछ वर्ष तक लखनऊ में हथकरघा उद्योग अत्यन्त विकसितावस्था में
था, किन्तु अंग्रेजी वस्त्रों के प्रसार ने देशी माल को बाजार से निकाल
फेंका जिसके परिणामस्वरूप बड़ी मात्रा में जुलाहे अन्य स्थानों को जा बसे
एवं कुछ ने अन्य उद्योग अपना लिये.
सूती वस्त्रों में सबसे बहुमूल्य वस्त्र "मलमल" कहलाता है. मलमल का
अंग्रेजी शब्द "मसलिन" हैं. वर्डवुड के अनुसार "मोसुल" (इराक) नामक शहर
के नाम पर इस वस्त्र का नाम मसलिन पड़ा. इतालवी यात्री मार्कोपोलो ने
मोसुल राज्य के विषय में लिखा हैं कि यहाँ सभी प्रकार के सोने-चाँदी के
काम के कपड़े, जो कि "मोसोलिनस" कहलाते हैं, बनते हैं. यद्यपि यहाँ
"मोसोलिन" शब्द महीन सूती कपड़े के अर्थ में प्रयुक्त नहीं हुआ, परन्तु
ऐसा प्रतीत होता है कि मोसुल में बड़ी मात्रा में मजबूत सूती कपड़ा भी
बनता था, जो स्थान के नाम पर मोसोलीन कहलाता था. अरबी भाषा "मोसिल्ली"
शब्द महीन कपड़े के अर्थ में प्रयुक्त होता है.
सूती वस्त्रों में जामदानी सर्वोत्कृष्ट और अद्वितीय उत्पादन है.
"जामदानी" शब्द बेलबूटे काढ़ने या कशीदाकारी के लिये प्रयुक्त होता है.
अर्थात वह मलमल जिस पर अलंकरण हो, जामदानी कहलाता है. "डॉ. मोतीचन्द्र ने
"प्राचीन भारतीय वेशभूषा" नामक अपने लेख में कहा है कि, चित्र-विरालिस या
पिक्चर-मसलिन और पुष्पपट्ट या फूल-वस्त्र का प्राचीन पुस्तकों में
जामदानी वस्त्र कहते है.' अवध के ढाका और टाण्डा की जामदानी सबसे अच्छी
और प्रसिद्ध है जिसमें टाण्डा का जामदानी उत्पादन उत्कृष्ट माना जाता है.
