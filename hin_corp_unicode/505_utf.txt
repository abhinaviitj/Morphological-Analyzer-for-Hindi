<शोचिअल् श्चिएन्चे><छुल्टुरे><आअच्हर्य ठुल्सि><ंअहप्रग्य  एबुम् ख्न्टिट्व><१९८०><ंइट्र फरिस्हड्><छल्चुट्ट><१२६ टो १३०><२६६०><ठुल्सि - ंअहप्रग्य  एबुम् क्निटिट्व>

अर्थात्--श्रेयस्कर तत्व की दिशा अन्य है, परन्तु श्रेष्ठ वादीगण अन्य
दिशा में विचरण करते हैं. भगवान् जिनेन्द्र ने कहीं ऐसा नही कहा है कि
वाक् रूपी समारम्भ (बड़े-बड़े भाषण) मोक्ष-प्राप्ति के साधन हैं. यूनानी
दर्शन का आरम्भ आश्चर्य से तथा पश्चिमी दर्शनों का उद्गम संशय से हुआ है,
ऐसा बताकर लेखक कहते हैं--भारतीय दर्शन का स्रोत दु:ख-निवृत्ति के उपाय
की जिज्ञासा में निहित है [पृष्ठ-१७९]. भारतीय दर्शनों के विरुद्ध
पलायनवाद के आरोप का खण्डन लेखन ने मार्मिक ढंग से पृष्ठ १८१-१८२ पर किया
है.
दूसरे खण्ड का दूसरा उप-विभाग "विश्व-दर्शन" से सम्बन्धित है. इसमें
परिणामी-नित्यत्व-वाद का प्रतिपादन करते हुए धर्म एवं अधर्म नामक
गति-तत्व तथा स्थिति-तत्वों का निरूपण आधुनिक ढंग से किया गया है. इस
प्रसंग में आकाश, काल, पुद्गल एवं परमाणु-तत्व की व्याख्या विशद रूप से
की गई है.
इसी खण्ड के तृतीय उप-विभाग में जैन-दर्शन-सम्मत विश्व के स्वरूप पर
प्रकाश डाला गया है तथा सृष्टिवाद-~विषयक विभिन्न मान्यताओं का विश्लेषण
करते हुए जैन-दृष्टि का निरूपण किया गया है.
चौथे उप-विभागका शीर्षक " विश्व : विकास और ह्रास" है. जेन-दृष्टि के
अनुसार यह जगत् अनादि अनन्त है. इसकी मात्रा न घटती है न बढ़ती है, केवल
रूपान्तर होता है. कभी ह्रास से विकास और कभी विकास से ह्रास होता रहता
है. वैज्ञानिक विकासवाद ब्राह्रा स्थितियों का आकलन है. (पृष्ठ-२३५).
अतीत की अपेक्षा विकास की परम्परा आगे बढ़ती है, यह निश्चय सत्य नहीं है.
पुद्गल की शक्तियों का ह्रास और विकास--ये दोनों सदा चलते हैं. जीव के
विकास या ह्रास में बाहरी प्रेरणा के अतिरिक्त आन्तरिक प्रेरणा भी होती
है. जैन-दृष्टि के अनुसार चेतन और अचेतन--पुद्गल-संयोगात्मक सृष्टि का
विकास क्रमिक ही होता है--ऐसा नहीं है. इस प्रसंग में प्राणी-विभाग की
सूची भी दी गई है तथा स्थावर-जगत् का भी वर्णन किया गया है. साधारण
वनस्पति का जीव संघ-बद्ध होता है. डार्लिन के क्रम-विकासवाद की समीक्षा
का भी इस प्रसंग में की गई है.
दूसरे खण्ड के पांचवे उप-विभाग में जीवन-निर्माण की चर्चा की गई है. इस
प्रसंग में कृत्रिम गर्भाधान विषयक प्राचीन मान्यता का उल्लेख किया गया
है. पृष्ठ-२५३). जैन जीव-विद्या में स्वीकृत दस प्राण-शक्तियाँ एवं जीव
को चौदह भेद और उनके आधारों का वर्णन विशेष महत्वपूर्ण है.
छठे उप-विभाग में आत्मवाद की चर्चा है. भारतीय दर्शन में आत्मा एवं
पुनर्जन्म के साधक पन्द्रह तर्कों का विस्तृत उल्लेख किया गया है [पृ.
२६६-२७०]. जैन-दृष्टि से आत्मा के स्वरूप पर भी विशेष प्रकाश डाला गया है
तथा उसकी तुलना बौद्ध, न्याय-वैशेषिक, सांख्य-योग तथा वेदान्त के साथ की
गई है. आधुनिक वैज्ञानिकों के मन्तव्यों का उल्लेख भी इसी प्रसंग में
किया गया है [पृ. २८७-२९३].
सातवें उप-विभाग में जैन-कर्मवाद की विशेष चर्चा की गई है, तथा इस प्रसंग
में "देव-पुरुषार्थ" पर भी विशेष विवेचन प्रस्तुत किया गया है.
आठवें एवं नौवे उप-विभागों का विषय क्रमश: स्याद्धाद एवं नयवाद है. लेखक
के अनुसार जैन-दर्शन के चिन्तन की शैली का नाम स्याद्धाद है. [ पृ. ३३२ ]
. स्यात् शब्द तिडन्त प्रतिरुपक अव्यय है. इसका अर्थ है कि अनेकान्त.
शांकरभाष्य से लेकर आज तक के समालोचना-साहित्य में स्याद्धाद को
"अनिर्धारित रूप-ज्ञान" या संशयवाद कहा गया है. इस प्रसंग में लेखक ने
डॉ. देवराज, पं. बलदेव उपाध्याय, डॉ. राधाकृष्णन्, महापंडित राहुल
सांकृत्यायन आदि विद्वानों के स्याद्धाद-विषयक मंतव्यों की विस्तार से
समीक्षा की है. स्याद्धाद विरोध लाता नहीं, किन्तु विरोधी धर्मों में जो
विरोध लगता है उसे मिटाता है [ पृ. ३४७ ]. अत: स्याद्धाद पर विरोध नामक
दोष का आरोप लगाना युक्तिसिद्ध नहीं है. विभिन्न अपेक्षाओं से वस्तु में
सत्-असत् शब्दों का प्रयोग होता है इसलिए वैयधिकरण्य दोष भी स्याद्धाद को
नहीं छूता. इसी प्रकार अनवस्था, संकर, व्यतिकर आदि दोषों का भी लेखक ने
प्राचीन परम्परागत ढंग से निराकरण करके स्याद्धाद का समर्थन किया है. इस
प्रसंग में विकलादेश और सकला-देश की भी चर्चा की गई है तथा नास्ति एवं
अवक्तव्य--इन तीन भंगों के आधार पर शेष चार भंगों की उत्पत्ति का समाधान
किया है. अन्त में स्याद्धाद की प्रशस्ति इस प्रकार की गई है--
स्याद्धादाय नमस्तस्मै, यं बिना सकला: क्रिया: .
लोकद्वितयभाविन्यों, नैव सागंत्यमासते ..
अर्थात्--जिसकी शरण लिये बिना लौकिक और लोकोत्तर दोनों प्रकार की
क्रियाएं संगत नहीं होतीं, उस स्याद्वाद को नमस्कार है.
नयवाद की चर्चा नौवें उप-विभाग में की गई है. वस्तु, न नित्य, न अनित्य,
किन्तु नित्यानित्य का समन्वय है. वस्तु के विशेष गुण का कभी नाश नहीं
होता. इसलिए वह नित्य, और उसके क्रमभावी धर्म बनते-बिगड़ते रहते हैं
इसलिए वह अनित्य है. अत: नित्यता, अनित्यता में कोई विरोध नहीं है. इस
दार्शनिक समन्वय के आधार पर धर्म और समाज के क्षेत्र में भी जैन-मनीषियों
ने हमें समन्वय की भावना दी है. इन मनीषियों में हरिभद्र-जैसे आचार्य
अग्र-स्थानीय हैं. समाज की दृष्टि से व्यापार, खेती शिल्पकारी आदि अल्प
हिंसा या अनिवार्य हिंसा को अहिंसा माना जाता है, किन्तु आत्म-धर्म की
दृष्टि से यह अहिंसा नहीं है. दण्ड-विधान की अपेक्षा से अपराधी को अपराध
के अनुरूप दण्ड देना, न्याय माना जाता है किन्तु अध्यात्म की अपेक्षा से
वह न्याय नहीं है. [ पृ. ३६७ ] . इस प्रकार दृष्टि या नय के आधार पर ही
हम सत्य को समझ सकते हैं. श्रद्धा और तर्क, जो परस्पर विरोधी माने जाते
हैं, के बीच में भी हम नय या अपेक्षा के आधार पर सामंजस्य स्थापित कर
सकते हैं. अतिश्रद्धावाद और अतितर्कवाद, ये दोनों मिथ्या हैं. प्रत्येक
तत्त्व की यथार्थता अपने-अपने क्षेत्र में होती है; इनकी भी अपनी-अपनी
मर्यादाएं हैं. श्रद्धा ओर तर्क परस्पर सापेक्ष हैं. यही नय-रहस्य है. इस
प्रकार पदार्थ का प्रत्येक पहलू अपेक्षापूर्वक समझा जाय तो दुराग्रह की
गति सहज शिथिल हो जाती है. नय-ज्ञान विश्लेषणात्मक होता है, इसलिए यह
मानसिक ही होता है, ऐन्द्रियक नहीं होता [ पृ. ३७१ ] . अखण्ड वस्तुग्राही
यथार्थज्ञान प्रमाण होता है. परन्तु एक साथ अनेक धर्म कहे नहीं जा सकते,
इसलिए प्रमाण का वाक्य नहीं बनता [पृ. ३७२ ]. वाक्य तो मात्र नय का ही बन
सकता है. सत्य के दो रूप हैं इसलिए परखने की दो दृष्टियाँ
हैं--द्रव्य-दृष्टि और पर्याय-दृष्टि. इस सन्दर्भ में नैगम, संग्रह,
व्यवहार, ऋजुसूत्र, शब्द, समभिरूढ़ एवं एवंभूत इन सात नयों का विस्तार से
विवेचन किया गया है.
दसवें और ग्यारहवें उप-विभागों में जैन-दर्शन के साथ बौद्ध वेदान्त
मान्यताओं का तुलनात्मक अध्ययन किया गया है जो इन तीनों दर्शनों के मौलिक
साम्य-वैषम्य पर गम्भीर प्रकाश डालता है.
ध्ध्ध् ५--समीक्ष्य-ग्रन्थ का तीसरा खण्ड आचार-मीमांसा से सम्बन्धित है,
जिसमें पाँच उप-विभाग हैं--साधना-~पथ, मोक्ष के साधक-बाधक-तत्त्व,
क्षमण-संस्कृति और श्रामण्य, जातिवाद एवं जैन-दर्शन : वर्तमान समस्याओं
के सन्दर्भ में.
"साधना-पथ" उप-विभाग में शील और श्रुत, अर्थात आचार और ज्ञान के
पारस्परिक सम्बन्ध पर विशेष प्रकाश डाला गया है. इस प्रसंग में
सम्पग्दर्शन के स्वरूप पर भी मार्मिक विवेचन किया गया है. सम्पग्दर्शन का
तात्पर्य है--सत्य के प्रति रुचि. यह रुचि कभी-कभी सहज ही प्राप्त होती
है. एवं कभी श्रुतज्ञान के आधार से. जैन-~कर्म-सिद्धान्त का कहना है कि
दर्शन-मोह-कर्म के शिथिल होते ही तत्त्व-रुचि प्रकट हो जाती है. परन्तु
प्रश्न कुछ गम्भीर है. क्या कारण है कि यह तत्त्व-रुचि किसी-किसी साधक
में सहज ही उत्पन्न हो जाती है और अन्य व्यक्तियो में वह कष्टसाध्य बनती
है. इससे तो यह फलित होता है कि जैन-दर्शन मूल रूप में नियतिवादी है.
जैन-दर्शन की अभव्य-सम-भव्य जीवराशि की कल्पना भी नियतिवाद की ओर इंगित
करती है. परन्तु जैन-दार्शनिक स्वयं को शुद्ध नियतिवादी मानने को तैयार
नहीं हैं. अत: पुरुषार्थवाद से उपर्युक्त नियतिवाद का सामजस्य-प्रतिपादन
करना आवश्यक है. जैन-दर्शन दैव एवं पुरुषार्थ में अविरोध स्थापित करता
है. तात्पर्य कि जीव-जगत् की कुछ घटनाएं अवश्यंभावी है व कुछ को वह
स्वातन्त्र्य-शक्ति द्वारा इच्छानुसार मोड़ दे सकता है. अब रहा सर्वज्ञता
के प्रश्न के साथ इस दैव-पुरुषार्थवाद का सामजस्य? यद्यपि इस प्रश्न पर
जैन-शास्त्रों में विशेष ऊहापोह उपलब्ध नहीं है, परन्तु यह निर्विवाद कहा
जा सकता है कि सर्वज्ञ के ज्ञान में भी नियत या अनियत घटनायें अपने ही
रूप में प्रतिभासित होती हैं. ईश्वरवादी पाशचात्य एवं भारतीय दर्शनों में
भी ईश्वर के सर्व-ज्ञातृत्व एवं सर्व-कर्तृत्व के प्रश्नों का समाधान इसी
प्रकार किया जाना चाहिए. अब रहा तत्त्व या सत्य-विषयक रुचि या श्रद्धा का
उत्पत्ति-नियम. इस प्रश्न पर जैन-दृष्टिकोण को गहराई से अध्ययन करने पर
ऐसा लगता है कि जैन-दर्शन कुछ सीमा तक स्वभाववादी भी है. "स्वभावो
दुरतिक्रम:" --इस सिद्धान्त को मानने में जैन-दार्शनिक को कोई आपत्ति
नहीं होगी, यद्यपि प्रत्येक जीव-तत्त्व में स्वभाव (वास्तव में विभाव) को
बदलने की स्वातन्त्र्य शक्ति का भी वह अपलाप नहीं करता. इस प्रसंग में
सम्पूर्णरूपेण नियत प्राचीन कार्य-कारणवाद के विरुद्ध आधुनिक युग में
अनियत कार्य-कारणवाद की जो स्थापना वैज्ञानिकों ने की है, वह मनन-योग्य
हैं. यह प्रश्न अभी भी अनिर्णीत है एवं वैज्ञानिक इस पर सहमत नहीं हो
पाये हैं. वास्त व में इस प्रश्न का समाधान ज्ञान की पूर्णता पर निर्भर
है.
सामान्यतया यह स्वीकार किया जा सकता है कि ज्ञान (श्रुत) और (क्रियाशील)
में पारस्परिक सापेक्षता है. कभी ज्ञान से क्रिया का विकास और कभी क्रिया
से ज्ञान का विकास देखा जाता है. अब रहा दर्शन या श्रद्धा या सूचि का
प्रश्न. दर्शन एक प्रकार का ज्ञान ही है, यद्यपि वह ज्ञान जितना सुदृढ़
एवं परिष्कृत नहीं है. हमारे सभी ज्ञानों का आरम्भ दर्शन से होता है.
दर्शन सुदृढ़ होकर ज्ञान में परिणत होता है, परन्तु वह ज्ञान भी अपने
उतरवर्ती सुदृढ़तर ज्ञान की अपेक्षा से दर्शन ही है. व्यवहार में हम जिसे
ज्ञान कहते हैं, तात्विक दृष्टि से वह एक प्रकार का दर्शन ही है.
पारमार्थिक दृष्टि से वास्तविक ज्ञान को संज्ञा तो मात्र केवल-ज्ञान को
ही दी जा सकती है. जैन-ज्ञान-मीमांसा का यही निष्कर्ष प्रतिफलित होता है.
उपर्युक्त प्रश्नों पर लेखक ने अपने विचार पृ. ४३३ पर इस प्रकार प्रकट
किये हैं--रुचि ज्ञान को आगे ले जाती है, ज्ञान से रुचि को पोषण मिलता
है, ज्ञान से क्रिया के प्रति उत्साह बढ़ता है, क्रिया से ज्ञान का
क्षेत्र विस्तृत होता है, रुचि और आगे बढ़ जाती है. इस प्रकार रुचि,
ज्ञान और क्रिया तीनों आपस में सहयोगी, पोषक और उपकारक हैं. इस प्रसंग
में सम्पदर्शन का फल बताते हुए लेखक ने पृ. ४३६ पर भगवती-सूत्र से एक
महत्वपूर्ण संदर्भ की व्याख्या की है जो निम्न प्रकार है--"भगवान ने कहा
गौतम! दर्शन-सम्पदा से विपरीत दर्शन का अन्त होता है. दर्शन-सम्पन्न
व्यक्ति यथार्थद्रष्टा बन जाता है, उसमें सत्य की लौ जलती है, वह फिर
बुझती नहीं. वह अनुतरज्ञान-धारा से आत्मा को भावित किये रहता है. यह
आध्यत्मिक फल है. व्यावहारिक फल यह है कि सम्यग्दर्शी देवगति और
मनुष्यगति के सिवाय अन्य किसी भी गति का आयु-बंध नहीं करता."
सम्पग्दर्शन का महत्त्व बौद्ध एवं ब्राह्मण-दर्शन ने भी स्वीकार किया है,
इसे ही निर्वाण-मार्ग का प्रथम सोपान माना है. साथ-साथ क्रिया या चरित्र
को भी मोक्ष-मार्ग का अनिवार्य अंग सभी भारतीय दर्शनों ने स्वीकार किया
है.
"मोक्ष के साधक-बाधक तत्त्व"--शीर्षक के अन्तर्गत पुष्य-पाप और बन्ध की
चर्चा की गई है. इस प्रसंग में आवश्यक तत्त्व का भी विश्लेषण किया गया है
तथा निर्जरा-तत्त्व पर भी प्रकाश डाला गया है. निर्जरा के साधन रूप में
तपस्या के विवेचन के प्रसंग में ध्यान-तत्त्व पर, विशेषकर धर्न्य-ध्यान
के स्वरूप पर प्रकाश डाला गया है. इस धर्न्य ध्यान का संबंध प्राचीनकाल
में संभवत: वस्तु के धर्म या स्वभाव के विचय या चिन्तन से रहा है.
बौद्ध-धर्म में भी धर्म-प्रविचय को क्लेशों के उपशमन का अनिवार्य अंग
माना गया है. अभिवर्मकोश के प्रारम्भ में आचार्य बसुबन्ध का निम्नोक्त
कथन इस प्रश्न पर गम्भीर प्रकाश डालता है--
धर्माणां प्रक्चियमन्तरेण नास्ति
क्लेशानामुपशान्तये यतोश्म्युपाय:.
क्लेशैश्च भ्रमति भवार्णवेश्त्र लोक--
स्तद्वेतोरत उदित: किलैष शास्त्रा.. .
अर्थात्, चूंकि धर्म-प्रविचय से अतिरिक्त और कोई ऐसा साधन नहीं है जिससे
क्लेशों का उपशम हो सके एवं चूंकि क्लेशों के कारण ही प्राणी भवार्णव में
भ्रमण करता है, अत: परम कारुणिक शास्ताने इस [ अभिवर्मकोष ] का उपदेश
दिया है जिसमें वस्तु-धर्मों का स्वरूप एवं उनके उपशम का मार्ग बताया है.
निर्वाण की अवस्था का संक्षिप्त वर्णन भी इस उपविभाग में किया गया है तथा
ईश्वरवाद के प्रसंग में कहा गया है कि "जैन-दर्शन ईश्वरवादी अवश्य है,
परन्तु ईश्वरकर्तृत्ववादी नहीं" [ पृ. ४४७ ] .
महाव्रत और अणुव्रत की भेदरेखा स्पष्ट रूप से खीचीं गई है तथा साधना के
स्तरों का निरूपण किया गया है. पृष्ठ ४६४-४६५ पर आत्माकी त्रिविध
अवस्थाओं--बहिरात्मा, अन्तरात्मा तथा परमात्मा--का वर्णन किया गया है.
अक्रियावाद की व्याख्या के प्रसंग में कहा गया है--"मुक्त जीव अक्रिय
होते हैं. अयोगी [ शैलेषी अवस्था प्रतिपन्न ] जीवों को छोड़ शेष सब
संसारी जीव सक्रिय होते हैं. ऐसे अक्रियावाद की स्थापना से पहले अक्रिया
या अर्थ था--विश्राम या कार्यनिवृत्ति, परन्तु चित्तवृत्तिनिरोध, मौन और
कायोत्सर्ग-एतद्रूप अक्रिया किसी महत्त्वपूर्ण साध्य की सिद्धी के लिए
है--यह अनुभवगम्य नहीं हुआ था. "अक्रिया" शब्द का यह अर्थ-परिवर्तन हमें
चिन्तन की गहराईमें ले जाता है. आत्मा का अभियान अक्रिया की ओर होता है,
तब साध्य दूर नहीं रहता. इस अभियान में कर्म रहता है पर वह अक्रिया से
परिष्कृत बना रहता है. प्रमाद कर्म है और अप्रमाद अकर्म [पृ. ४६६ ]. इस
प्रकार हम देखते हैं कि "अक्रिया" शब्द, जो मूल में अकर्मण्यता का वाचक
था, किस प्रकार मोक्ष-मार्ग का एक महत्वपूर्ण साधन बन गया. व्यक्तिवाद और
समाष्टिवाद पर अपना चिंतन स्पष्ट करते हुए लेखक कहते हैं--"पार-~मार्थिक
जगत् में जो व्यक्तिवादी होता है, वह व्यावहारिक जगत में समष्टिवादी बन
जाता है" [ पृ. ४६८]
"श्रमण-संस्कृति और श्रामण्य" नामक तीसरे उप-विभाग मे यह स्थापित किया
गया है कि प्राचीन वैदिक संस्कृति में दो ही आश्रम--ब्रह्मचर्य और
गृहस्थ--स्वीकृत थे. जब क्षत्रिय राजाओं से ब्राह्मण-ऋषियों को आत्मा और
पुनर्जन्म का बोध मिला, तब से आश्रम परम्परा का विकास हुआ. वे क्रमश: तीन
और चार बने. प्रव्रज्या या संन्यास-आदर्श का पूर्ण विकास हम
जावाल-उपनिषद्-४ में इस प्रकार पाते हैं--ब्रह्मचर्यादेव प्रवजेद्
गृहाद्वा बनाद्वा यदहरेव विरजेत् तदहरेव प्रव्रजेत्--अर्थात्
ब्रह्मचर्याश्ग से सीधा प्रव्रज्या ले, या गृहस्थाश्रम से या जिस दिन
विराग उत्पन्न हो उसी दिन प्रव्रज्य ग्रहण कर ले [पृ.४७४ पाद-टिप्पण-३].
जातिवाद से सम्बन्धित चौथे उप-विभाग में "जन्मना जाति:" तथा "कर्मणा
जाति:" के उद्गम पर प्रकाश डाला गया है. जैन-आगमों में जिन जाति, कुल और
गोत्रों का उल्लेख है, उनका अधिकाँश आज उपलब्ध नहीं है [ पृ. ४८७ ].
तत्त्व-दृष्टया व्यक्ति को ऊंचा या नीचा उसके आचरण ही बनाते हैं.
जाति-गर्व का पहला परिणाम सामाजिक दुर्व्यवस्था और विद्रोह है. भगवान्
महावीर ने इसका पारलौकिक फल भी बहुत अनिष्ट बतलाया है.
पांचवे उप-विभाग में वर्तमान समस्याओं के संदर्भ में जैन-दर्शन का अवलोकन
किया है. दर्शन मूलत: उन समस्याओं का समाधान देता है, जो मौलिक होने के
साथ-साथ दूसरी समस्याओं को उत्पन्न भी करती है. साम्य-दर्शन समाज को अधिक
समृद्ध बना सकता है. सब जीव समान हैं. निरपेक्ष-दृष्टि एक समस्या है.
उसका समाधान है--सापेक्ष दृष्टिकोण का विकास. "व्यक्ति और समष्टि" तथा
"अपरिवर्तन और परिवर्तन"के समन्वय से व्यवहार का सामंजस्य और व्यवस्था का
सन्तुलन होता है, वह इनके असमन्वय में नहीं होता [पृ. ४९७]. सामंजस्य का
मार्ग मध्यम मार्ग है. सह-अस्तित्व का आधार संयम है. शांति का आधार
व्यवस्था है. लेखक का निष्कर्ष है कि निरपेक्ष दृष्टि का त्याग ही समाज
को शांति की ओर अग्रसर कर सकता है.
६. मनीक्ष्य ग्रन्थ के चौथे खण्ड का विषय "ज्ञान-मीमांसा" है. प्राचीन
भारतीय दार्शनिक परम्पराओं में विशेषतया जैन एवं बौद्ध आगमों मे, इस विषय
पर प्रचुर सामग्री उपलब्ध है. आधुनिक विद्वानों ने इस पर विस्तृत प्रकाश
डाला है. पर अब भी इस विषय में कई अंश शोध की अपेक्षा रखते हैं.
जैन-आगमों में आभिनिबोधिक या मतिज्ञान पर जो सामग्री उपलब्ध है, वह विशेष
महत्त्वपूर्ण है. आधुनिक मनोविज्ञान के साथ इस सामग्री का तुलनात्मक
अध्ययन अत्याश्वयक है. ज्ञान-मीमांसा के प्रसंग में लेखक ने कई
महत्त्वपूर्ण पहलुओं पर प्रकाश डाला है. उसकी कुछ उपलब्धियाँ निम्न
प्रकार हैं--
अनावृत्त (केवल) ज्ञान एक है. आवृत्त दशा में उसके चार विभाग होते हैं.
दोनो को एक साथ गिनें तो ज्ञान पाँच होते हैं--मति, श्रुत, अवधि, मन:
पर्याय ओर केवल. मति और श्रुत--वे दो ज्ञान सब चीजो में होते हैं.
