<ळिटेरटुरे><ळेट्टेर्स्/ढिअरिएस्/श्पेएच्हेस्><श्हरड्, औन्कर्><छ्हउट्ह फन्न><१९८४><शहिट्य भ्हन्डर्><आल्लहबड्><७४-८१><२०१२><श्हरड्, औ-छ्हउट्ह फन्न-ळ्ड्स्-औ>

+ १ अगस्त १९२० को 'स्वराज हमारा जन्म सिद्ध अधिकार है' के मंत्र-~दाता लोकमान्य
तिलक का देहान्त हुआ था. इसी १ अगस्त १८८२ को राजर्षि पुरुषोत्तम दास टण्डन का
जन्म हुआ था. ३ अगस्त १८८६ ही राष्ट्र-~कवि मैथिलीशरण गुप्त का जन्मदिन है. इसी
१५ अगस्त १८७२ को महर्षि अरविन्द का जन्म हुआ था और इसी १५ अगस्त १९४२ को आगा
खाँ महल, पूना में बंदी, कैदी के रूप में गांधीजी के पुत्रवत सचिव महादेव देसाई
का निधन हुआ था.
खोज की जाय तो अगस्त महीने की और तिथियाँ भी महत्वपूर्ण घट-~नाओं से जुड़ी
मिलेंगी.
अगस्त के महीनें में १५ अगस्त को देशव्यापी स्वाधीनता दिवस मनाया जाता है, जो
हमारे लिए एक महान राष्ट्रीय पर्व है.
अगस्त का महीना हमारे लिए वास्तव में प्रेरणा देने वाला महीना है. बरसात का
मौसम होता है. किसान खेतों में जुटते हैं और नई फसल बोते हैं.
आजादी के ३३ वर्ष बाद अब अगस्त महीने में आजादी की वर्षगाँठ पर हमारे
देशवासियों को फिर से देशभइत की कसम खानी है. वर्तमान में देशभक्ति का अर्थ
है-गरीबी, महँगाई, भ्रष्टाचार, साम्प्रदायिकता, अन्याय से मुक्ति और देश के
पैमाने पर एक आदर्श राष्ट्रीय चरित्र के निर्माण की शपथ लेना.
हम आशा करते हैं कि ९ अगस्त से प्रारम्भ होकर १५ अगस्त तक चलने वाला सप्ताह
हमें भविष्य-निर्माण के लिए प्रेरित करने वाला सप्ताह होगा.
 स्वतंत्रता सेनानी : असली नकली का प्रश्न
सरकार ने देश के स्वतन्त्रता सेनानियों का सम्मान व सुविधायें बढ़ाने का जो
एलान किया है उसका सर्वत्र ही स्वागत होगा. लेकिन एक प्रश्न लोगों के मन में
उठने लगा है कि स्वतन्त्रता-सेनानियों को दी जा रही सुविधाओं की घोषणा होने के
बाद 'स्वतन्त्रता सेनानी' होने का दावा करने वाले नये-नये लोगों की तादाद एकाएक
बढ़ने लगी है, इसका क्या रहस्य है ? आज अपनी पहचान स्वतंत्रता सेनानी के रूप
में कराने व सुविधाओं की प्राप्ति के लिए हक दिखाने वाले ये त्यागी लोग अभी तक
कहाँ थे ? सच यह है कि भारत के स्वातन्त्र्य-संग्राम में इस शताब्दी के
प्रारम्भिक तीन दशक यानी ३०-३१ के आन्दोलन तक विदेशी सत्ता से संघर्ष करने वाले
लोग अब बहुत कम हैं. और उस पीढ़ी के लोग जिन्होंने इस समय ब्रिटिश हुकूमत से
लोहा लिया था, जब ब्रिटिश सरकार का सितारा अपने शिखर पर था, तब इन लड़ाकू लोगों
ने जान हथेली पर लेकर देश की सेवा की थी और कम-से-कम उस समय तो उन्हें ऐसी कोई
आशा या आकांक्षा थी ही नहीं कि उनके बलिदान व कष्ट सहन के बदले कभी आर्थिक रूप
में लाभ भी हो सकता है. वे तो मात्र प्रेरणा, देश-प्रेम व त्याग की भावना व
गांधी जी के नेतृत्व के सहारे ही आन्दोलन में आये थे. देश की आजादी का सपना ही
उनके लिए एक-~मात्र प्रेरणा-स्त्रोत था. और आज उनकी पंइत में बैठ कर
सुविधायें लेने वाले नये हकदारों की बढ़ती संख्या देख कर आश्चर्य हो रहा है.
आज यह किसी से छिपा भी नहीं है कि बहुत से लोगों ने जिनका स्वा-~तंत्र्य
संग्राम से कोई सम्बन्ध नहीं था, वे भी आज स्वतंत्रता-संग्राम के सैनिकों को
मिलने वाली सरकारी सुविधा भोग रहे हैं. इसके तह में अब जाना बेमानी हे कि ऐसे
लोग 'रजिस्टर्ड स्वतंत्रता सेनानी' कैसे बन गये.
जनता सरकार के समय इस समस्या की ओर ध्यान देकर तत्कालीन प्रधानमंत्री श्री
मोरारजी देशाई ने इसकी जाँच कराई थी कि जो लोग स्वतंत्रता संग्राम सेनानी के
रूप में मासिक पेंशन पा रहे हैं उनमें कितने असली हैं और कितने कितने नकली. तब
पता लगा था कि मात्र दिल्ली में ही तीस प्रतिशत लोग नकली सेनानी हैं और पूरी
सुविधा पा रहे हैं. तब कई लोगों की पेशन बन्द की गई थीं. लेकिन वर्तमान नई
सरकार आने के बाद गृह-मंत्री श्री जैल सिंह ने साढ़े सात हजार ऐसे लोगों की
पेंशन फिर चालू होने का आदेश दिया है जिसकी पेंशन बन्द हो गयी थी. पता नहीं,
ठीक से पता लगाया गया है कि नहीं कि जिनकी पेंशनें पूर्व-सरकार ने बन्द की थी
वे सचमुच स्वतंत्रता-संग्राम सेनानी की कोटि में आते हैं या नहीं ?
अब जबकि स्वतंत्रता संग्राम सेनानियों की सुविधाएँ और बढ़ा दी गयी हैं,
स्वाभाविक है कि सेनानी होने का दावा करने वालों की संख्या भी बढ़ेगी, लेकिन यह
तथ्य ध्यान में रख कर निर्णय करना सरकार के लिए आवश्यक है कि जैसे-जैसे समय
बीत रहा है, वास्तविक व असली सेनानियों की संख्या घटनी चाहिए, लेकिन इतनी बड़ी
तादाद में बढ़ कैसे रही है, इसकी उचित जाँच होनी चाहिए.
सरकार किसी को भी आर्थिक सहायता व सुविधा दे, कोई एतराज किसी को नहीं होना
चाहिए, लेकिन आजादी के पूर्व अपना सर्वस्व होंम कर अपना भविष्य अन्धकार में डाल
कर जिन लोगों ने वास्तव में देश की आजादी के लिए संघर्ष किया और कष्ट उठाया और
जेलें काटीं, उनका आज सम्मान किया जाना अपने आप में सम्मानजनक बात है, लेकिन
अन-~धिकारी लोगों को उनकी पंइत में बैठा कर उनके सम्मान का भागीदार बनाया
जाना हर देशभक्त के लिए असम्मान ही होगा.
हमारा विश्वास है कि सरकार पता लगा कर गैर-अधिकारी लोगों को सुविधा से वंचित
करेगी और जो धन बचेगा उससे वास्तविक स्वातंत्र्य सैनिकों को और अधिक देने का
प्रयत्न करेगी.
 स्वतंत्रता संग्राम सैनिकों का सम्मान
सशक्त ब्रिटिश हुकूमत के खिलाफ लगभग एक सौ साल चलने वाले स्वतंत्रता संग्राम के
संघर्ष में भारतवासियों ने जितनी बहादुरी, धैर्य और देश-~भक्ति का परिचय दिया
वह अपने आप में एक गौरवपूर्ण इतिहास बन गया है. इस लम्बे संघर्ष में दल बना कर
और व्यक्तिगत रूप से भी कितने ही जाने-अनजाने लोगों ने अपनी जान की बाजी लगाई,
कुर्बान हुए और हर संभव मानवीय कष्ट भोग कर भी हिम्मत नहीं हारे. पिस्तौल,
बन्दूक, बम का प्रयोग भी किया और इन्हीं के शिकार भी हुए, हथियारों के माध्यम
से.
इस संग्राम का महत्व और निश्चित योगदान है और भारतीय स्वतंत्रता की असली व सदा
पहचानी जाने वाली आदर्श लड़ाई लड़ी गई. महात्मा गांधी के नेतृत्व में अहिंसक लड़ाई
जिसके कारण १५ अगस्त१९४७ को भारत स्वतंत्र हुआ और आज हम उसी स्वतंत्रता के
तैंतीस बर्ष पूरे कर चौंतीसवें बर्ष में प्रवेश कर रहें हैं.
गांधीजी ने इस संघर्ष के दौरान देश को सत्याग्रह का अहिंसक अस्त्र दिया, जिसने
व्यक्त में त्याग, सत्य, शक्ति और निष्काम कर्म की भावना को जागृत किया.
इस देश के लोगों ने जो अतुलनीय त्याग किया व कष्ट झेले उसकी कोई सीमा नहीं, और
आजादी मिलने के बाद आजादी के लिए लड़ने वाले सैनिकों को भुला दिया जाता तो यह
भी अपने आप में कोई स्वस्थ परम्परा न होती. भारत सरकार अपने स्वातंत्र्य वीरों
का सम्मान करने में पीछे नहीं रहीं. सरकार ने उनकी सेवाओं के स्थायी प्रमाण
हेतु उन्हें स्वतंत्रता के रजन-~जयन्ती वर्ष पर 'ताम्र-पत्र' और आर्थिक सहायता
दी.
इसी समय सरकार ने सन् १९७२ में स्वतंत्रता-संग्राम सेनानियों की देख-रेख व
जीवन-यापन हेतु आजीवन पेंशन की योजना भी चालू की, और अभी-अभी संसद में
केन्द्रीय गृहमंत्री ने घोषित किया कि स्वतंत्रता-संग्राम सेनानियों को जो
न्यूनतम पेंशन २०० रु. प्रतिमाह दी जाती है उस सरकार ने बढ़ा कर ३०० रु.
प्रतिमास करने का निश्चय किया है और सेनानियों की विधवाओं को १०० रु. से बढ़ा
कर २०० रु, तथा कुँवारी कन्याओं को ५० रु. से बढ़ा कर १०० रु. मासिक कर दिया
जायगा. गृहमंत्री की इस घोषणा का सारे देश में सहर्ष स्वागत किया गया.
पेंशन रकमों की इस बढ़ोत्तरी से अब सरकार खजाने से प्रति वर्ष ३५ करोड़ रुपये
खर्च करने पड़ेंगे.
स्वतंत्रता-संग्राम सेनानियों की कुल संख्या जिनमें दिवंगत सेनानियों की
विधवाएँ भी शामिल हैं, डेढ़ लाख है. इनमें से कुल एक लाख २० हजार कुछ को पेंशन
मिलीं और इन पेंशनों की रकम सालाना लगभग २१ करोड़ होती थी. अब नयी योजना व
घोषणा के अनुसार सरकार पर ३५ करोड़ का भार पड़ेगा, साथ ही एक और तथ्य को
नजर अंदाज नहीं किया जा सकता कि अब बढ़ी पेंशन रकम की घोषणा के बाद
स्वतंत्रता-संग्राम सेनानियों की संख्या तेजी से बढ़ने लगी है, जबकि स्वतंत्रता
के इतने वर्षों के बाद वह संख्या स्वाभाविक रूप से कम होनी चाहिए थी.
१९७२ से १९७४ तक यह पेंशन पाने वालों की संख्या ७५००० थी. १९७४ में यह संख्या १
लाख बीस हजार तक पहुँची. अब यह संख्या और बढ़ रही है.
स्वतंत्रता सेनानियों को सरकार से भरपूर सम्मान और आर्थिक सहायता मिलनी चाहिए
और सरकार इन्हें जो भी दे रही है, उससे किसी को आपत्ति नहीं होनी चाहिए और न
किसी को आपत्ति है. लेकिन यह देखना आवश्यक है कि वास्तव में संघर्ष-काल में
किसकी क्या सेवाएँ थीं या योगदान था. मात्र पेंशन योजना से लाभ उठाने के लिए
यदि राजनीतिक सेवकों का नया दल आ जाता है तो उसकी सेवा के प्रमाणों की पूरी तरह
जाँच होनी चाहिए और उसका मापदण्ड भी निश्चित होना चाहिए.
सरकार को स्वतंत्रता-संग्राम सेनानियों के लिए किए जा रहे सम्मान व सहायता
कार्य के लिए हम साधुवाद देते हैं, साथ ही घुसपैठी सेनानियों के प्रति सतर्कता
बरतने का आग्रह भी करते हैं.
 बन रहे कानून की कमियाँ
अभी राज्यसभा में केन्द्रीय गृहमंत्री श्री जैल सिंह ने लन्दन के एक समा-~चार
पत्र की इस रिपोर्ट को 'अत्यन्त अतिशयोक्ति पूर्ण' और 'भ्रामक' बताया जिसमें
कहा गया था कि भारत में प्रतिवर्ष लगभग बीस लाख स्त्रियों को बलात्कार का शिकार
होना पड़ता है. गृहमंत्री ने इस विदेशी अखबार के इस आँकड़े को गलत बताते हुए
कहा कि नवीनतम आँकड़ों के अनुसार हाल के वर्षों में सबसे ऊँची संख्या ३८२१ की
रही है, यानी सरकारी आँकड़े बताते हैं कि सरकार को ३८२१ स्त्रियों के साथ किये
गये बलात्कार की सूचना है, जिसे सरकार स्वीकार करती है, लेकिन वास्तविक संख्या
इससे अधिक तो होगी ही, क्योंकि यह वह संख्या है जो सरकारी बही में दर्ज है. साथ
ही यह तथ्य भी हम नहीं भूल सकते कि कितनी ही अभागी स्त्रियांॅ बलात्कार का शिकार
होने के बाद भी भयानक शर्म तथा सामाजिक स्तर पर बदनामी के डर से अपनी दुख-गाथा
छिपाती ही हैं और उनकी व्यथा-कथा लोगों को या सर-~कार को मालूम भी नहीं हो
पाती. अपने साथ हुए ऐसे शर्मनाक व अपमान-~जनक कृत्य की अपने से कोई चर्चा नहीं
करता. हाँ, लोग और माध्यमों से जान जाएँ तो बात दूसरी है. कुछ भी हो, संख्या
चाहे जो हो, यह तो मानना ही होगा कि बलात्कार, अपमान, छेड़-छाड़ और अन्य प्रकार
के स्त्री के प्रति दुर्व्यवहार के किस्से रोज ही देश के हर कोने से सुनने को
मिलते रहे हैं. और समाज के हर वर्ग का व्यक्ति इन घटनाओं से क्षुब्ध भी है.
विशेषकर महिलाएँ तथा महिला संगठन चिन्तित हैं, क्योंकि इन सामाजिक अपराधों के
रोकथाम के लिए देश में कानून भी है, पर वे कानून कहीं न कहीं अक्षम है, क्योंकि
कानूनी स्तर पर ऐसे अपराधियों की अक्सर धर-पकड़ भी होती है, लेकिन इस कानून
का प्रयोग करने वाली मशीन कहीं न कहीं इतनी लचीली है और न्यायिक प्रक्रिया कुछ
ऐसी है कि अन्ततः अधिकांश अदालत से मुक्त ही हो जाते हैं और उन्हें उचित सजा
नहीं मिल पाती. इसी संदर्भ में गृहमंत्री श्री जैल सिंह ने राज्यसभा को भरोसा
दिलाया कि सरकार जल्दी ही संसद में इस संबंध में एक बिल पारित करने वाली है
जिससे इससे संबंधित कानून की जो भी कमियाँ हैं वे दूर हो जायें और बलात्कार तथा
इसी प्रकार के स्त्रियों के साथ होने वाले अपराध करने वालों को कठोरतम सजा दी
जा सके.
'यूनियन ला कमीशन' की ८४वीं रिपोर्ट में जो सुझाव दिए गये हैं उन्हीं के आधार
पर यह बिल बनाया जा रहा है. इस रिपोर्ट में दिए गये कुछ सुझाव बहुत ही अच्छे व
उपयोगी हैं, साथ ही कुछ ऐसे भी हैं जो एक हद तक अव्यावहारिक हैं. जैसे एक सुझाव
यह है कि यदि कोई पुलिसजन किसी स्त्री को गिरफ्तार करे तो वह किसी प्रकार भी
स्त्री का शरीर न छुए. यह निश्चित है कि कमीशन ने ऐसा सुझाव उन घटनाओं को ध्यान
में रख कर दिया होगा जिसमें पुलिसजन ही बलात्कार के मामले में अपराधी होते हैं,
जैसी अभी हाल में बागपत या दुर्ग की घटनाओं से प्रत्यक्ष है. जिन घटनाओं के
कारण संसद व विधान सभाओं में इतना हंगामा हुआ. लेकिन इस सतर्कता के बावजूद भी
कि पुरुष पुलिसजन स्त्री का शरीर गिरफ्तार करते समय भी न छू सकें, भला यह कैसे
संभव होगा कि बिना शरीर छुए गिरफ्तारी हो सके ? गिरफ्तारी के समय यदि स्त्री
भागना चाहे तो पुलिसजन क्या करेगा ? कानून की ऐसी अव्यवहारिक बंदिश बेमानी हो
जाएगी.
एक दूसरा इसी तरह का सुझाव और है कि यदि बलात्कार का कोई मामला सामने आये, तो
स्त्री की ओर से पहल हुई है या नहीं, स्त्री की रजा-~मन्दी थी या नहीं, या
स्त्री का अपना चरित्र कैसा रहा है, इसकी जाँच भी करने की आवश्यकता नहीं है और
बलात्कार हुआ है इतना ही सिद्ध होना बलात्कारी को सजा दिये जाने को काफी है.
इसे भी हम एकतरफा कृत्य ही मानेंगे. किन्हीं-किन्हीं मामलों में, यदि तह में
जाया जाय तो स्त्री भी दोषी हो सकती है. अतः एकपक्षीय सुरक्षा देने वाला कानून
पूर्णँ नहीं हो सकेगा, न इससे समस्या का हल ही निकलेगा.
मुख्य बात है कि जो भी कानून मौजूद है या जो भी नया कानून बनने वाला है, उसके
मानने व मनवाने में संबंधित अधिकारी कितने व्यवहारिक, ईमानदार व समर्पित हैं, इस
पर कानून की उपयोगिता व सफलता निर्भर करती है. बहुत सशक्त कानून का भी ठीक
उपयोग न हो तो वह अप्रभावी होता है और थोड़ा त्रुटिपूर्ण कानून भी यदि कायदे से
लागू किया जाय तो वह लाभकारी होता है. ये रोज के अनुभव की बात है.
फिर भी, स्त्री की मर्यादा की रक्षार्य जो कानून बन रहा है उसका स्वागत होना
चाहिए और कानून बनाने वालों को सतर्कता से उसमें कमियाँ न रहें, इसके लिए
चौकन्ना रहना चाहिए, फिर कुछ ऐसा भी होना चाहिए कि सरकारी मशीन के अफसरी पुर्जे
उस कानून का पालन ठीक से करें व करावें, इसकी भी गारन्टी होनी चाहिए, क्योंकि
सरकारी मशीन की अयोग्यता के कारण ही अच्छे से अच्छा कानून भी प्रभावहीन हो जाता
है.
