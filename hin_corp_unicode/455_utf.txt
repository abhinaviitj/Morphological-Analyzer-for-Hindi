<णटुरल् श्चिएन्चे><थेअट्हेर् अन्ड् छ्लिमटे><फ्रोङ्.  घोविन्ड् झोस्हि><शमन्य झतन्  ःइन्डि घ्रन्ट्ह् आचडेम्य्><भ्होपल्><३०० टो ३०४><२१००><झोस्हि-शमन्य झल्तयु 

वायुदाब के परिवर्तनों का भी आंशिक प्रभाव पड़ता है. ऊँचाई के साथ होने
वाले भारी वायुदावीय अन्तर इस दृष्टि से विशेष महत्वपूर्ण हैं.
उदाहरणार्थ, प्रजनन के उदेश्य से, एण्डीज पर्वत की ऊँचाईयों से लाये गये
समूरदार `चिचिला' नामक प्राणियों को शनै:-शनै: ही नीचे भागों की ओर लाया
गया जिससे कि वे अपने को मैदानी उच्च दाब के साथ अनुकूलित कर सकें. ऐसी
संभावना है कि चक्रवातों से सम्बन्धित वायुदाव के लघु अन्तरों का प्रभाव
भी कुछ सीमा तक पशुओं पर पड़ता है. चक्रवातीय केन्द्र के आने के पूर्व
पशु अधिक चारा खाते है और हो सकता है कि गिरता हुआ निम्न दाब भी इस
उद्दीपन का एक कारण हो.
चक्रवातों के साथ जलवायी तत्व जुड़े रहते है और इसलिए चक्रवातों का पशुओं
पर कोई अलग से प्रभाव नहीं पड़ता है. अन्य तत्वों में पवन, तापमान, तथा
दर्पण अधिक महत्व-~पूर्ण है. तड़ित झंझाओं में बिजली गिरने से अतिरिक्त
नुकसान होता है.
पशुपालन में जलवायु के हानिकारक प्रभावों से बचने की अनेक विधियाँ
प्राकृतिक या कृत्रिम आश्रयों के उपयोग पर निर्भर है. तापमान के नियंत्रण
सरीखी कुछ समस्याओं को तापन और वातानुकूलन द्वारा हल किया जा सकता है.
उष्ण कटिबंधों में दुधारु पशुओं पर किये गये प्रयोगों द्वारा सिद्ध हुआ
है कि पशुशालाओं को वातानुकूलन पद्धति द्वारा ठंडा करके दूध का उत्पादन
बढ़ाया जा सकता है. सुअरशालाओं और मुर्गियों के दड़बों को अक्सर कृत्रिम
रूप से गर्म किया जाता है. ठीक से निर्मित पशुशालाओं या शेड शीतकाल में
पशुओं के शारीरिक ऊष्मा को संरक्षित रखने में सहायक हैं और अधिकांशत:
इतना किया जाना ही पर्याप्त है. इमारतों को आवश्यकता से अधिक गर्म करने
से उल्टा परिणाम होता है. जाड़े में गोशालाओं को गर्म करने से दूध का
उत्पादन कम हो जाता है. पशुओं की बड़ी संख्या के कारण, चरागाह के जानवरों
के लिए भवनों का बनना अव्यावहारिक है. इनके लिए सर्वोत्तम तरीका यही है
कि पशुओं को ऐसे परिरक्षित स्थानों पर हाँक दिया जाय जहाँ चारे और पानी
की पर्याप्त व्यवस्था हो. वृक्षों तथा झारियों द्वारा निर्मित बात-रोध
(थिन्ड् ब्रेअक्स्), खुले में रखे जाने वाले पशुओं के लिए आश्रय का काम देते
हैं.
गर्मी में बाल काट देने से कुछ पशुओं को आराम मिलता है. इसका सबसे अच्छा
उदाहरण भेड़ है जिसका ऊन वसंत ऋतु में काट लिया जाता है. गायों और घोड़ों
के बाल कतरने से भी उन्हें आराम मिलता है.
जलवायवी अनुकूलन हेतु पशुओं का चयन एवं प्रजनन
जब किसी विशिष्ट नस्ल के पशुओं को उपयुक्त वातावरण प्रदान किया जाना संभव
नहीं होता तो विकल्प यही बचता है कि किसी अन्य नस्ल का चुनाव किया जाय या
नये किस्म की नस्लों का प्रजनन किया जाय. पशुओं की ऐसी कई नस्लों के
उदाहरण दिये जा सकते हैं जो कि किन्हीं विशिष्ट दशाओं के अनुरूप अनुकूलित
हैं. `मेरीनो भेड़' मध्य अक्षांशों की अर्द्ध-~शुष्क दशाओं के साथ
पूर्णत: अनुकूलित है, जबकि इंग्लैंड की मटन वाली नस्लों से सर्वाधिक
उत्पादन शीतल और आर्द्र जलवायुओं में मिलता है. उत्तर-पश्चिम यूरोप की
`हेल्सीन' तथा `गुरेन्सी' सरीखी डेयरी नस्लों से सर्वाधिक उत्पादन मध्य
अक्षांशों में होता है. अन्य डेयरी नस्लों की तुलना में, `जरसी' नस्ल
अपेक्षाकृत उष्ण जलवायुओं के लिए अधिक अनुकूलित है. अनुकूलन का एक चरम
उदाहरण रेन्डियर है जिसने अपने आपको ध्रुवीय वातावरण के अनुकूल ढाल लिया
है. ऐसे पशुओं को चुनकर जिनमें कुछ सीमा तक किन्हीं निर्धारित दशाओं को
सहन करने की क्षमता हो, प्रजनन द्वारा ऐसी नस्लें तैयार की जा सकती हैं
जो निर्दिष्ट जलवायवी दशाओं की सीमा में अधिक अच्छे प्रकार से अनुकूलित
हो सकें.
संकरण द्वारा, विभिन्न प्रकार के पशुओं में आधारभूत पशुओं के अनेक वांछित
गुणों का सफलतापूर्वक संयोग किया जा सका है. यूरोपीय पशुओं में गर्मी
सहने, की क्षमता कम होती है. इसलिए उष्ण कटिबंधीय नस्लों से इनका संकरण
करके नई नस्लें तैयार कर ली गयी हैं. उदाहरणार्थ, `सान्टा गरटुडिस',
`ब्रह्रान' और `शार्ट हार्न' की संकर नस्ल है. `कोलंबिया' या `कोरीडिली'
सरीखी द्विउद्देशीय नस्लें भी तैयार की गयी है. जिनसे विभिन्न जलवायुओं
में भी अच्छे किस्म का माँस और ऊन दोनों ही मिल सकें. ऊष्ण जलवायुओं में
सुअरों के कम चर्बी उत्पादक दुर्गुणों को भी कुछ सीमा तक संकरण द्वारा
दूर कर दिया गया है.
कीट तथा बीमारियाँ
पौधें और पशु इन दोनों की ही उत्पादकता तथा क्षेत्रीय वितरण में अधिकांश
बाधाएँ रोगजन्य हैं अर्थात, ये कीटों और बीमारियों के प्रभाव से उत्पन्न
होती है. जलवायु का यह प्रभाव अप्रत्यक्ष है क्योंकि कीटों और बीमारीयों
के अधिकतम विकास की जलवायवी दशाएँ अत्यन्त संकीर्ण होती है. फसल के
शत्रुओं की दृष्टि से सम्पूर्ण मौसम अनुकूल होने पर भारी प्राकृतिक
विपत्ति आ सकती है. केवल लघु अवधीय मौसमी दशाएँ भी किसी प्रकोप के
विस्तार और प्रसार को निर्धारित कर सकती हैं. कीटों और बीमारियों का
जलवायु के साथ सम्बन्ध कितना जटिल है यह इस तथ्य से उजागर हो जाता है कि
कई बार मौसम की दशाएँ ऐसे पर-~जीवों या बीमारियों की उत्पत्ति में सहायक
हैं कि जिनसे कीट स्वयं ही नष्ट हो जाते हैं. इसके अलावा, विभिन्न सीमाओं
में कीटों की भोजन-पूर्ति भी मौसम और जलवायु द्वारा निर्धारित होती है.
आसिता (ंइल्डेत्), किट्ट (षुस्ट्), स्केब, तथा ब्लाइट सरीखे पौधें के अनेक
शत्रुओं का प्रजनन और फैलाव उष्ण और उष्ण और उच्च आर्द्रता वाली दशाओं
में तेजी से होता है. हवा द्वारा फ़ंगस रोगों के बीजाणु फैलते हैं और फिर
उनका नियंत्रण कठिन हो जाता है. बीमा-~रियों की समस्या के ही कारण गेहूँ, जौ, तथा कुछ फलीदार फसलें उष्ण कटिबंधों
में नहीं हो पाती, न कि जलवायवी तत्वों के प्रत्यक्ष प्रभाव के कारण.
उष्ण कटिबंधों में कॉफी के केवल शीतल उच्च प्रदेशों तक ही सीमित होने का
एक प्रमुख कारण उष्ण और तर निम्न प्रदेशों में बीमारियों की समस्या है.
प्रत्यक्ष रूप से जलवायु अनुकूल होते हुए भी बीमारीजनक कारणों के ही
फलस्वरूप अनेक मध्य अक्षांशीय फसलें उष्ण कटिबंध के लिए उपयुक्त नहीं है.
तापमान या आर्द्रता अथवा इन दोनों की ही मौसमी घट-बढ़ से पौधों पर आक्रमण
करने वाली कई बीमा-~रियाँ और कीटाणु नियंत्रण में रहते हैं. उदाहरणार्थ,
कपास में बोल-वीवील बीमारी के प्रकोप से पीड़ित संयुक्त राज्य के
दक्षिण-पूर्वी भाग में ऐसा अनुमान है कि शीत-निष्कियता में पड़े हुए ९५
प्रतिशत वयस्क कीड़े जाड़े में मर जाते हैं. इस प्रकार गर्मी में
बोल-वीवील से होने वाले नुकसान पर ठंड का महत्वपूर्ण प्रभाव है. पौधों को
नुकसान पहुँचाने वाले कीटों और बीमा-~रियों का प्रकोप उच्च अक्षांशों में
काफी कम होता है. इसका कारण, परपोषी पादपों (ःओस्ट्-~प्लन्ट्स्) की कमी के साथ
ही, नीचा तापमान भी है. दूसरे शब्दों में, बीमारियों और कीटों पर
नियंत्रण लगाने वाले जलवायवी तत्व अक्सर फसलों के उत्पादन को भी सीमित
करते हैं. वन कीटों के स्थानांतरण को प्रभावित करती है. वायु उष्ण होने
पर यह प्रभाव अधिक महत्व-~पूर्ण है. स्थानांतरन की दिशा प्रचलित पवनों के
अनुरूप होती है. कभी-कभी कीट ऊड़कर सतही पवन के ऊपर पहुँच जाते हैं और
इसलिए इनके वितरण पर ऊपरी पवनों का भी महत्व-~पूर्ण प्रभाव पड़ सकता है.
वायु अपेक्षाकृत शांत होने पर, हवा में उड़ने वाले कीटों का घनत्व सतह के
पास अधिक होता है परन्तु प्रक्षोभ के साथ ऊपर चले जाते हैं. उत्तरी
अफ्रिका और दक्षिण-~पश्चिम एशिया में टिड्डी दलों के सम्बन्ध अन्तर उष्ण
कटिबंधीय अभिसरण के साथ है. अभिसरण क्षेत्र में होने वाली वर्षा से इनके
प्रजनन के लिए आवश्यक आर्द्रता मिल जाती है तथा उस वनस्पति को भी नमी
मिलती है जिस पर इनके लारवा पलते हैं. उत्तरी और दक्षिणी पवनें इन टिड्डी
दलों को उन क्षेत्रों में ले जाती है जहाँ इनके लिए उपयुक्त पारस्थितिक
दशाएँ उपलब्ध है. (देखिए चित्र १२.१५)
ध्ध्ध् ध्ध्ध् ध्ध्ध्ध् ध्ध्ध्ध्
चित्र १२.१५ टिड्डी दल का अन्तर उष्ण कटिबंधीय अभिसरण से सबन्ध. बिन्दुओं
का आकार २० दिन की अवधि में सूचित की गयी टिड्डियों की संख्या के अनुपात
में है. (रेनी और बादानहेमर पर आधारित)
पौधों के नुकसान पहुँचने वाले कीट तथा बीमारियाँ पादप रोग विज्ञान (फ्लन्ट्
पट्होलोग्य्) के क्षेत्र में आते हैं न कि जलवायु विज्ञान के खेती की ऐसी
कोई भी विधि जो कि फसलों के नाशक जीवों (फेस्ट्) के लिए प्रतिकूल परिस्थिति
निर्मित करती है, उनके नियंत्रण में भी प्रभावशाली हो सकती है. फसलों को
तापमान, धुप, या आर्द्रता की चरम अवस्थाओं के प्रभाव में रखा जाना ही इस
समस्या का सबसे व्यावहारिक हल है.
पशुओं पर आक्रमण करने वाले कीट और बीमारियों का जलवायु तथा पर्यावरण के
अन्य तत्वों से सम्बन्ध काफी जटिल है. जलवायवी तत्वों में तापमान और
आर्द्रता प्रमुख है और इसीलिए कीट और बीमारियों से ग्रस्तता का जलवायु
प्रदेशों और मौसम इन दोनों से ही गहरा सम्बन्ध है. फसलों के ही समान,
पशुओं को रोगग्रस्त करने वाले शत्रु भी ठंडी जलवायुओं में कम होते हैं.
आंतर-परजीवी (ईन्टेर्नल् फरसिटेस्) पशुचरण उद्योग को संभवत: सबसे अधिक
नुकसान पहुँचाते हैं. परजीवी जन्य रोग ग्रस्तता का वितरण, फैलने की दर,
तथा तीव्रता पर जलवायु और मौसम का महत्वपूर्ण प्रभाव पड़ता है. पशुओं के
बाहर वाले जीवन वृत में अधिकांश परजीवी तापमान और आर्द्रता की बहुत ही
समिति दशाओं में पनप पाते हैं. तेल धूप के प्रभाव से सामान्यत: इनके
अण्डे और लारवा मर जाते हैं. इस प्रकार, कुछ सीमा तक इन पर नियंत्रण ऐसी
विधियों के प्रयोग द्वारा लगाया जा सकता है जिससे कि इन परजीवों के
लारवा, अण्डे, या इनके मध्यस्थ-पोषक (ईन्टेर्मेडिअटे होस्ट्स्) जलवायवी दशाओं
के विनाशकारी प्रभाव में अधिक समय तक रहें. चरागाहों तथा चारे के भंडारों
की स्वच्छता बनाये रखने में वर्षा, पवन, तथा धूप का उपयोगी योगदान रहता
है. समय-समय पर पशुओं को एक बाड़े से दूसरे बाड़ें मे स्थानांतरित करके
इन जलवायवी तत्वों के योगदान का सर्वोत्तम उपयोग किया जा सकता है.
वरण (शेलेच्टिओन्) तथा संकरण (छ्रोस्स् ब्रेडिन्ग्) द्वारा सहनशील नस्लों का
विकास करके कुछ सीमा तक पशुओं के रोगों का सफलतापूर्वक मुकाबला किया जा
सकता है. कुछ नसलों में प्राकृतिक रूप से रोध क्षमता (ईम्मुनिट्य्) होती है.
संकरण द्वारा बीमारियों की सहनशीलता तथा अच्छी उत्पादकता के गुणों का
संयोग किया जा सकता है. उष्ण कटिबंध की पालतू नस्लों में सामान्यत: उष्ण
कटिबंधीय बीमारियों की रोध क्षमता तथा गर्मी सहने की क्षमता होती है.
इसीलिए इनका संकरण मध्य अक्षांशीय अधिक उत्पादन करने वाली नस्लों के साथ
किया गया है. इस संकरण से उष्ण और उपोष्ण क्षेत्रों में इनके जलवायु
अनुकूलन और रोग प्रतिरोध क्षमता इन दोनों में ही वृद्धि हुयी है.
कीट और बीमारियों की चर्चा को एक दूसरे से अलग नहीं रखा जा सकता क्योंकि
कई बार कीटों की एक विशिष्ट जाति रोग वाहन का भी कार्य करती है. वैसे कई
कीट पशुओं पर सीधे आक्रमण करते हैं. पशुओं को डंक मारने वाले, काटने
वाले, खून चूसने वाले, बालों या खाल में अण्डे देने वाले, या वैसे ही
उन्हें परेशान करने वाले कई कीटों के उदाहरण दिये जा सकते हैं. पशुओं को
बीमार करने वाले कीटों में सबसे उल्लेखनीय शत्रु `सीसी मक्खी' है. यह
मक्खी केवल अफ्रीका के उष्ण कटिबंधीय भाग तक ही सीमित है. सीसी मक्खी की
कई जातियाँ हैं पर इनमें से कोई भी नीचे तापमान या अत्यन्त गर्म और शुष्क
दशा को सहन नहीं कर सकती है. यह मक्खी पूर्णत: रक्त पर जीवित रहती है.
रोग वाहक होने के कारण, यह जिस पशु को भी काटती है वह बीमार पड़ जाता है.
पौधों और पशुओं का पुर:स्थापन (ईन्ट्रोडुच्टिओन्)
फसलों तथा पशुओं के अनुकूलन की कुछ इष्टतम जलवायवी दशाएँ होती है. किसी
नये क्षेत्र में पौधों की किसी विशेष किस्म या पशु की नस्ल की शुरूआत
करने में इन दशाओ का विशेष महत्व है. पशुओं तथा फसलों की उत्पादकता पर
जलवायु के प्रभाव के कारण ही पौधों या पशुओं को समान जलवायु वाले
क्षेत्रों में सफलतापूर्वक स्थानांतरित किया जा सकता है. उष्ण कटिबंध की
वृक्ष वाली फसलों का प्रतिरोपण लगभग सम्पूर्ण विश्व में किया गया है.
मूलत: अफ्रीका की उच्च भूमि पर प्राकृतिक रूप से उगने वाली कॉफी आज लेटिन
अमेरिका के उष्ण कटिबंधीय क्षेत्र में विस्तृत रूप से उत्पन्न की जा रही
है. रबर ब्राजील में प्राकृतिक रूप से उगने वाला एक वृक्ष है परन्तु इसे
अपने व्यावसायिक उत्पादन के लिए, मूल आवास की तुलना में, दक्षिण-पूर्वी
एशिया में अधिक अनूकूल परिस्थितियाँ प्राप्त हुयी है. कोको भी लेटिन
अमेरिका के उष्ण कटिबंध की मूल उपज थी परन्तु आज इसकी खेती अफ्रीका के
गिनी तट तथा दक्षिण और मध्य अमेरिका में भी की जाती है. विश्व के शुष्क
ग्रीष्णकाल वाले अन्य उपोष्ण कटिबंधीय क्षेत्रों मे भूमध्य सागरीय
क्षेत्रों के रसदार फलों, जैतुन, तथा अंगूर की खे ती का प्रारम्भ, समान
जलवायु में फसलों के स्थानांतरण का उदाहरण है. मूलत: यूरोपीय या कम से कम
यूरोप की जलवायु से अनुकूलित फसलों की एक ऐसी लम्बी सूची है जिन्हें
यूरोपीय या कम से कम यूरोपीय की जलवायु से अनुकूलित फसलों की एक ऐसी
लम्बी सूची है जिन्हें यूरोपीय प्रवासियों द्वारा सफलतापूर्वक मध्य
अक्षांशीय जलवायुओं में ले जाया गया है. समान जलवायु में समूचे पौधों और
पशुओं के स्थान्तरण का अभूतपूर्व उदाहरण, न्यूजीलैण्ड में ब्रिटिश कृषि
की स्थापना है. नये प्रकार के पौधों और पशुओं की शुरूआत में प्रजनन और
वरण का भी उतना ही महत्व है जितना कि आर्थिक और सांस्कृति तत्वों का. फसल
तथा पशु अपने को जलवायु की काफी विस्तृत सीमाओं में अनुकूलित कर सकते
हैं. यह तथ्य होते हुए भी, नये पौधों या पशुओं की शुरूआत करते समय किसी
विशिष्ट फसल या पशु की उस जलवायु के लिए उपयुक्तता को ही सबसे अधिक
प्राधान्य दिया जाता है.
भूतकाल में नये क्षेत्रों के अन्तर्गत अनेक फसलों की शुरूआत जाँच और भूल
विधि (ठ्रिअल् अन्ड् एर्रोर् मेट्होड्) द्वारा ही की गयी थी. परन्तु फसलों की
उपज, गुण या रोग प्रतिरोध क्षमता को सुधारने के वर्तमान प्रयासों में
कृषि और जलवायु के सम्बन्ध का गहन अध्ययन किया जाता है. विश्व में कृषि
के विस्तार तथा खाद्य फसलों की बढ़ती हुयी माँग के कारण, फसलों के
पुन:स्थापन का तात्पर्य केवल नयी फसलों को स्थापित करना ही नहीं रह गया
है वरन् इसके अन्तर्गत विशिष्ट पर्यावरण में अधिक उत्पादन देने वाली नयी
किस्मों को भी स्था-~पित किया जाना सम्मिलित है. किसी निश्चित क्षेत्र
में वांछित गुणों वाली किस्मों को, मिलती-~जुलती जलवायु वाले अन्य
क्षेत्रों में भी उगया जाता है. मिलती-जुलती जलवायु वाले ऐसे प्रदेश को
जहाँ फसल के किसी विशिष्ट किस्म की उत्पादकता तथा शस्य संयोजन (छ्रोप्
चोम्बि-~नटिओन्) समान हो, कृषि-जलवायु अनुरूप क्षेत्र (आग्रोच्लिमटिच्
अनलोग्स्) कहते हैं. अनुरूप क्षेत्रों के निर्धारण में पहले केवल तापमान
और वर्षा के सामान्य आँकड़ों को प्राधान्य दिया जाता था. जलवायु और पादप
शरीर क्रिया विज्ञान के बारे में हमारे ज्ञान की वृद धि के साथ ही, पादप
पुन:स्थापन (फ्लन्ट् इन्ट्रोडुच्टिओन्) हेतु प्रादेशिक जलवायुओं के लिए किये
जाने वाले विश्लेषण का दायरा भी बढ़ गया है. अब इसमें ऊष्मा तथा जलीय बजट
अध्ययन के साथ ही विकरण, प्रकाश, या हवा सरीखे एकल तत्वों का भी समावेश
किया जा रहा है. तात्पर्य यह है कि विशिष्ट उदेश्य प्राप्त करने की
समस्या वास्तव में व्यावहारिक जलवायु-वर्गीकरण की समस्या है.
जलवायु की विभिन्नता के साथ अनुकूलन करने की क्षमता, पौधों की अपेक्षा
पशुओं में काफी अधिक है. इसीलिए पशुओं को नये क्षेत्र में लाना इतना कठिन
नहीं है. किसी नये क्षेत्र में पशु पर जलवायु का व्यापक प्रभाव उसके चारे
की पूर्ति के रूप में पड़ता है, न कि प्रत्यक्ष रूप से. इतना अवश्य है कि
नितांत भिन्न तापमान वाली जलवायु में अनुकूल की समस्या या उत्पादन के
संतोषप्रद स्तर को बनाये रखने की असफलता, नये प्रकार के पशुओं को लाने
में गम्भीर बाधा हो सकती है. जैसा कि पहले ही स्पष्ट किया जा चुका है,
कुछ सीमा तक इस समस्या का हल वरण और संकरण द्वारा कर लिया गाय है.
