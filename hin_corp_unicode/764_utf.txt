<औङ्ङिचिअल् अन्ड् ंएडिअ ळन्गुअगेस्><आड्मिनिस्ट्रटिवे><आनोन्><आ.ष्.८५-८६ श्टेएल् अन्ड् ंइनेस्><१९८६><ंइन्. ओङ् श्टेएल् अन्ड् ंइनेस्><णेत् ढेल्हि><१४ टो १७><२७००><आन्ड्-आ.ष्. ८५-८६ श्टेएल् ' ंइनेस्><ढ्हनन्जय् खुमर्>

 (क) कोयला लिग्नाइट:
जी.एस. आई. ने देश के विभिन्न भागों में कोयला और लिग्नाइट के स्रोतों के लिए
गवेषण कार्य जारी रखा जो केवल विद्युत ग्रेड पर ही नहीं बल्कि धातुकर्म ग्रेड
कोयला पर भी दिया गया,यद्यपि धातुकर्म ग्रेड कोयला की स्रोत स्थिति अपर्याप्त
रही. आंध्र प्रदेश,अरूणाचल प्रदेश,असम,बिहार,मध्य प्रदेश,महाराष्ट्र,उड़ीसा,
मेघालय,राजस्थान,तमिलनाडु और पश्चिम बंगाल में ३४८९ मिलियन टन कोयला और ४१
मिलियन टन लिग्नाइट के अतिरिक्त भंडारों का अनुमान है. कोयला स्रोत के इस वर्ष
की विशेष बात यह है कि मध्य प्रदेश के सुहागपुर क्षेत्र में लगभग १५६ मिलियन टन
कुकिंग कोयले की पुष्टि हुई है.
(ख) तांबा-सीसा-जस्ता:
इस वर्ष राजस्थान, महाराष्ट्र, मध्य प्रदेश, बिहार तथा कर्नाटक में तांबा-सीसा-
जस्ता की खोज की गई. सबसे अधिक सार्थक खोज राजस्थान में रही जहाँ पाली जिले के
बरानथिया-खुर्द गिरि क्षेत्र में ४.८-६.९% तांबा, २.६-८.२% सीसा, १२.५-१४.३%
जिंक ९०.१०० पी.पी.एम तथा कैडियम ४०० पी.पी.एम. मात्रा वाले खनिज पाए गए.
राजस्थान के बेमनिया कला में १२% संयुक्त सीसा और जस्ता ग्रेड वाले आधार धातु
अयस्क के लगभग ६ मिलियन टन भंडार होने का अनुमान है. महाराष्ट्र के नागपुर जिले
में कोलारी निक्षेप में ६.८२% जिंक वाले ८.३० मिलियन टन अयस्क का भी अनुमान
है. बिहार के सिंहभूम जिले के तामाजूरी क्षेत्र में बोर होलों से १.१ मी.चौडाई
में तांबे के गौण खनिजीकरण (०.५ से १.३% )काटे गए. ये खनिजीकृत जोन राजस्थान के
अजमेर जिले के बजटा क्षेत्र में पाए गए हैं जिनमें निम्न ग्रेड तांबा,सीसा और
जस्ता की मात्रा भिन्न-भिन्न है.
(ग) बाक्साइट:
देश में २.७ बिलियन टन बाक्साइट के भंडार हैं अतः इसके अन्वेषण के लिए कोई
प्राथमिकता निर्धारित नहीं की गई है. मेघालय में लुम्क्यानथांग क्षेत्र में खोज
के फलस्वरूप अति उच्च अंश वाले टी.आई.ओ.(१६-२२%) सहित ५.७ मी. मोटे मध्यम से
निम्न ग्रेड बाक्साइट होरीजन संकेत मिले हैं.
(घ) टिन:
गवेषण के आधार पर, हरियाणा में भिवानी जिले के तोशाम क्षेत्र में २५० मीटर गहराई
तक ०.१५% अंश वाले १८.११ मिलियन टन भंडारों का अस्थाई अनुमान लगाया गया है.
ड्रिलिंग से लगभग २०० मि.अन्य खनिजीकरण का पता चला है. उड़ीसा के कोरापुट जिले
तथा मध्य प्रदेश के बस्तर जिले में पेगमेटाइट में प्राथमिक टिन के लिए गवेषण
जारी है.
( अ) टंगस्टन:
महाराष्ट्र के कूही-खोबना-अगरगांव पट्टी के हुबी खण्ड में ०.१३६% डब्ल्यू अंश वाले
अयस्क के २.९८ मिलियन टन स्रोत का अनुमान था. खोबनी खण्ड में दो सामानांतर
जोन,क्रमशः १२०० मी. और ९०० मी. वाले दक्षिण तथा उत्तरी जोनों में
टारमलाइन-क्वार्टज-अभ्रक ग्रडसन में पाए गए. दक्षिणी जोन में ०.२५६% डब्ल्यू
वाले ३.४५ मिलियन टन भंडार का अनुमान है.
(च) मैगनीज:
उड़ीसा में बोनाई- क्योंझर पट्टी के दुबना क्षेत्र में खोज कार्य का प्रथम चरण
पूरा हो गया है. निशखिल क्षेत्र, जिला कोरापुट उड़ीसा में लगभग १ मिलियम टन
२६.०५% एम.एन.वाले और ०.२-०.९% पी दक्षिण खण्ड में अनुमानित किए गए थे. उत्तरी
खण्ड में इसी ग्रेड के लगभग १.१२५ मि.टन मैंगनीज अयस्क होने की आशा है.
संदूर शिष्ट पट्टी, कर्नाटक में गवेषण जारी रहा तथा सुब्रयनहाली एवं रंगाद
खण्डों में २६-२८% एम.एन.वाले. मिलियन टन भंडार होने का अनुमान है. उत्तर कनारा
जिले के देवनमन्ना और गुमले गेड्डा क्षेत्र में मैगनीज के २ मिलियन टन भंडार
होने का अनुमान है.
(छ) क्रोमाइट:
सुकिन्दा-नौशाही पट्टी में क्रोमाइट की खोज जारी रही. अब तक इस पट्टी में १२९
मिलियन टन अयस्क की पुष्टि हुई है. वर्ष के दौरान अन्वेषण के परिणामस्वरूप लगभग
७ कि.मी. संचयी स्ट्राइक लम्बाई की पुष्टि हुई. अयस्क जोन की मोटाई ०.५ मी.से
लगभग २० मी. है. जोन १ और ११ के लिए संसाधन ५० मी. की गहराई पर ५.७५ मिलियन टन
होने का अनुमान है.
(ज) स्वर्ण:
कर्नाटक, आन्ध्र प्रदेश और तमिलनाडु के हार्ड राक क्षेत्रों में, उत्तर प्रदेश
हिमालय के फुट हिलों तथा बिहार में स्वर्ण रेखा बेसिन के ग्रेवल्स और एल्यूवियम
में प्राथमिक स्वर्ण की खोज जारी रही. उत्तर प्रदेश के मिर्जापुर जिले में तथा
मध्य प्रदेश के सीधी जिले में शियर्ड फारलाइट में क्वार्टज वेन में समीक्षा के
दौरान १ कि.मी.लम्बे क्षेत्र में लगभग १० ग्राम\टन तथा कम के कम ८ ग्राम\टन के
कुछ नमूने के स्वर्ण खनिज पाए गए. गदाग शिष्ट पट्टी में होसुर-चैम्पियन क्षेत्र
में १२.३ कि.मी. की संचयी स्ट्राइक लम्बाई में सात लोड पाए गए. व्यक्तिगत
लेन्सेज २ से ४ ग्राम\टन ग्रेड से १.२ से १.५ मी. चौड़ी तथा १००-५०० मी. लम्बी
थी. दो अयस्क शीटों में ०.५१ मिलियन टन अयस्क के अस्थायी भंडार होने का अनुमान
था.
तमिलनाडु के चैम्पियन जेनिस में ११ सिलिसीफाइड आरिफेरस जोन धरमपुरी जिले के
महाराज गदाई में चिगारगुन्टा-मलाप्पकोंडा पट्टी में दक्षिणी खोज के रूप में
लिए गए हैं. जोन-३ में,०.८ से २.६ मी. चौड़ाई में ९०० मीटर स्ट्राइक लम्बाई पर
१.२४ ग्राम\टन से ५.९ ग्राम\टन स्वर्ण पाए गए. हट्टी-मस्की शिष्ट पट्टी में
वन्डाली खण्ड में ६०-१३० मी. गहराई में ५०-१५० मी. लम्बाई पर आठ अयस्क शीटों का
पता चला है जिसमें २-६ ग्राम\टन स्वर्णँ है. १ से ४.४६ मी. चौड़ाई में २.२२ मिलियन
भंडार होने की सम्भावना है.
(झ) हीरा:
मध्य प्रदेश और आन्ध्र प्रदेश में हीरे की खोज जारी है. मध्य प्रदेश के पन्ना
हीरा क्षेत्र के हातुपुर खण्ड में इस अवधि में १४ कैरेट प्रति १०० टन के हिसाब
से ५४.६३ कैरेट के १५२ हीरे निकाले गए. आन्ध्र प्रदेश में दूसरे चरण के
कार्यक्रम में बज्रकरूर क्षेत्र में कार्य किया गया जिसमें हीरे की मात्रा कम
है (०.२ से ०.६कैरेट\१०० टन). आन्ध्र प्रदेश केल बंगानपाली-रचेरला पट्टी में खोज
से पता चला है कि हीरे की मात्रा १ से २ कैरेट\१०० टन है. आन्ध्र प्रदेश के
कृष्णा ग्रेवाल्स में ०.९ कैरेट\१०० टन का उत्पादन हुआ.
(ञ) पोटाश:
नागौर,राजस्थान,हरियाणा के सिरसा जिले से लगे क्षेत्र तथा पंजाब के फरीदकोट और
फिरोजपुर जिले में पोटाश की खोज जारी है. अब तक राजस्थान के हनुमानगढ़ क्षेत्र
में बहुत कम मात्रा में पोटाश मिला है. ८०-९९% सोडियम क्लोराइड सहित हेलाईट के ६
ट्रिलियन टन भंडार होने का अनुमान है.
(ट) फास्फोराइट एवं एपेटाइट:
उत्तर प्रदेश में ललितपुर जिले के जलाधर और हरवारी सागर क्षेत्र में फास्फोराइट
के लिए जारी खोज से ११.७ मिलियन टन अयस्क की पुष्टि हुई. बिहार में सिंहभूम
क्षेत्र के पठारगढ़ा क्षेत्र में १५% पी२ ओ५ युक्त ०.८ मिलियन टन भंडार होने का
अनुमान था.
राजस्थान में अलवर और जयपुर जिले के फास्फोराइट पट्टी के अक्रोल क्षेत्र में
८-२५% पी२ ओ५ युक्त १२०० मी. की संचयी लम्बाई में फास्फोराइट के भंडार खोजे गए
इसी पट्टी के अट्का-अंदवारी क्षेत्र में फास्फोराइट के दो जोन होने का अनुमान है.
(ठ) अन्य खनिज:
चूनापत्थर के लिए तमिलनाडु के सेलम, तिरूनवेल्ली और कोयम्बटूर जिलों, केरल के
पालघाट जिले, हिमाचल प्रदेश के शिमला और सिरमौर जिलों, जम्मू और कश्मीर के
उधमपुर जिले, उत्तर प्रदेश के पिथौरागढ़ जिले तथा उत्तरी सिक्किम में मार्बल के
लिए अरूणाचल प्रदेश के दिबांग घाटी जिले में: अभ्रक के लिए आन्ध्र प्रदेश, बिहार
और राजस्थान में; सिलीमेनाइट के लिए मेघालय के पूर्वी खासी हिल जिले, कर्नाटक के
मैसूर तथा दक्षिण कनारा जिलों में;मिट्टी के लिए मेघालय के गारो हिल जिले
में;तथा ग्रेफाइट के लिए आन्ध्र प्रदेश के पूर्वी गोदावरी, विशाखापतनम, विजयनगरम
और श्रीकाकुलम जिलों और उड़ीसा के सम्बलपुर, बोलानगिरि कालाहांडी और कोरापुट
जिलों में खोज की गई.
३.भू-तकनीकी अन्वेषण
जी.एस.आई. इंजीनियरी भू-विज्ञान और भू-तकनीकी खोजों के क्षेत्र में केन्द्रीय
तथा राजकीय एजेन्सियों की मुख्य भू-वैज्ञानिक सलाहकार संस्था होने के नाते हर
साल लगभग २५०-३०० खोजें करती हैं. इनमें से अधिकांश खोजें जल विद्युत
परियोजनाओं, बांधों के निर्माण, रेल लाईन बिछाने, सड़कों, सिंचाई परियोजनाओं,
भू-स्खलन क्षेत्रों के मानचित्रण तथा बाढ़ग्रस्त और भूकम्प वाले क्षेत्रों के
अध्ययन से संबंधित हैं. यह गतिविधि प्राथमिक अध्ययन तथा परियोजना स्थल चयन के
विभिन्न पहलुओं से संबंधित है जो कार्यनिष्पादन और अनुश्रवण की कई स्तरों के
जरिए की जाती है. सिक्किम तथा पश्चिम बंगाल के दार्जिलिंग क्षेत्र में भू-स्खलन
क्षेत्र के मानचित्र तैयार किए जा रहे थे.
४.भू-भौतिकीय अन्वेषण
भू- भौतिकी अध्ययन खनिज और अन्य अन्वेषणों से सम्बद्ध होने के अलावा देश के
त्रिआयामी भू-वैज्ञानिक ढांचे को स्पष्ट करने में महत्वपूर्ण भूमिका निभाता रहा
है. समीक्षाधीन वर्ष के दौरान साठ फाइल अन्वेषण किए गए. सोन-नर्मदा-ताप्ती रेखा
के क्रस्ट-मेटल परियोजनाओं में रेखा क्षेत्र के निकट ३५-४० मि.मी. की मोहो गहराई
वाली काफी पुरानी लिफ्ट ज्योमिति को स्पष्ट किया गया जिसके २-डी ग्रैविटी
विश्लेषण द्वारा मोहो गहराई से २५ कि.मी. गहराई तक मेंटल डोमिंग पहुचने की
सम्भावना है. सीस्मो-टेक्टोनिक्स क्षेत्र में शिलिंग प्लेटयू के सूक्ष्म भूकम्पीय
अध्ययन के इस क्षेत्र में सेसिमक-एसेसमिक डोमेन को समझने मे सहायता मिली
थी. भूकम्प प्रेक्यूरेसर अध्ययनों से असम के बोराक घाटी में प्रतिबंधित उपाय
निकले हैं. खनिज अन्वेषण में भू-भौतिकीय अध्ययन से वर्धा घाटी तथा राजमहल
क्षेत्र में ट्रैप राक के नीचे गोंडवाना राक में कोयले के विस्तार का पता लगाने
में सहायता मिली है. वीरभूम जिले में आर्थिक ग्रेड कोयला होरीजन अंकित किए गए
हैं. सुकिन्दा क्षेत्र में क्रोमाइट की सम्भावना वाले तीन अनियमित जोनों का पता
चला है.
५. हिमनद अध्ययन
हिमालयन ग्लेशियर का व्यापक भू-वैज्ञानिक अध्ययन ग्लेसियर इन्वेन्टरी तैयार करने के
लिए किया जाता है. इस अध्ययन में मास वैलैंस ग्लेशियर हाइड्रोमेट्री एंड फिजिकल
ज्योमेट्री, सस्पेंडेड सेडीमेंट ट्रांसपोर्ट, स्नो कवर एसेसमेंट एंड
इरोजन/एडवांस आफ ग्लेसियर्स, मेल्ट वाटर डिस्चार्ज, पेलियोग्लेशिएशन एंड
ग्लेशियल जिओमारफोलोजी शामिल है. अन्तोगत्वा इसका उद्देश्य इंडो-गंगा बंसिन के
हाइड्रोलोजिकल रिजीम के प्रतिपादक माडलों का विकास है. समीक्षाधीन वर्ष के दौरान
गोरगोरांग और सौनेगोरांग ग्लेशियर, हिमाचल प्रदेश: तिपरा बैंक और दूनागिरि,
उत्तर प्रदेश: ने हनरि और होरमुख, जम्मू और कश्मीर तथा जेमू और चंग में खंगपू
ग्लेशियर, सिक्किम में अध्ययन जारी थे.
६.भूतापीय
जम्मू और कश्मीर में पूगा- चुमाथांग घाटी में, मध्य प्रदेश के तत्ता पानी
भूतापीय क्षेत्र में, महाराष्ट्र के सुलबर्दी, अमरवर्ती जिले में तथा हिमाचल
प्रदेश के बेस घाटी और अलखनंदा घाटी में खोज जारी थी.
७.भू-पर्यावरण अध्ययन
जी.एस.आई चार समूहों में अध्ययन करता है (इ) ग्रामीण विकास कार्यक्रमो के लिए
(इइ) माहनगरीय/शहरी/औद्यौगिक क्षेत्रों का मूल्यांकन (इइइ) खनन जिलों का
मूल्यांकन (इव्) समस्या प्रधान अध्ययन जैसे भू-स्खलन, ऊबड़-खाबड़ जमीन के
मानचित्र तैयार करना, बाढ़ग्रस्त क्षेत्रों का मानचित्रण आदि. इस अवधि में विभिन्न
पहलुओं पर २६ मदों का अध्ययन किया गया. कुछ महत्वपूर्ण खोजों में दक्षिण गुजरात
में भूमि कटाव, लवणीकरण, बाढ़ आदि के कारण भू-पर्यावरण संकट: कोपिली घाटी, असम में
अवरुद्ध जलाशय का प्रभाव: पश्चिम बंगाल के मुर्शिदाबाद, मिदनापुर जिले में जल
भराव शामिल है.
८. समुद्री भू-विज्ञान
भारत का कुल तटीय और विशिष्ट आर्थिक क्षेत्र १.९८ मिलियन वर्ग कि.मी. है. बढ़ते
हुए औद्योगिक ढ़ांचे और जन संख्या में तीव्र गति से वृद्धि के कारण देश ने अब
तटीय क्षेत्रों में खनिज सम्पदा के लिए समुद्र में खोज कर दी है. अप्रैल से
अक्टूबर, १९८५ की अवधि में आर.वी. समुद्र मंथन ने ई.ई.जैड में पांच पोत अभियान
पूरे कर लिए हैं. आर.वी.समुद्र कौरतुभ और आर.वी.समुद्र सौधिकम ने समुद्री सीमा
में पांच पोत अभियान पूरे कर लिए हैं. इस पोत अभियान के दौरान कुल १.०९.२०० वर्ग
कि.मी. क्षेत्र शामिल किया गया. बाथी मैट्रिक.मैग्नेटिक, शैलो सेस्मिक और
सइड्रसकैन सोनार में क्रमशः ७२४९ लाइन कि.मी. ५०३२ लाइन कि.मी. ३३५
लाइन की.मी. और ३०१ लाइन की.मी. में सर्वेक्षण किए गए. इस कार्य में समुद्र तल
के लिए भू-भौतिकी आंकड़ों सहित भू-वैज्ञानिक मानचित्र बनाए जाएगें, भू-तकनीकी
कार्यों के लिए उपयोगी होगा, प्लेसर निक्षेपों का पता लगाया जाएगा, तटीय
भू-तकनीकी समस्याओं को हल करने के लिए तथा पत्तन अधिकारियों को सलाह दी जाएगी.
९. प्रयोगशालाएं
केन्द्रीय मुख्यालय और क्षेत्रीय रासायनिक प्रयोगशालाओं में ७०.९६७ नमूनो का
विश्लेषण किया गया जिससे अप्रैल से अक्टूबर, १९८५ तक ५,६९,०६५
निष्कर्ष निकाले गए. कुछ राष्ट्रीय अनुसंधान संस्थानों, विश्वविद्यालयों तथा
विदेशो, जैसे मारीशस को सहायता दी गई. केन्द्रीय प्रयोगशालाओ ने सिलिकेट
संदर्भित राक के मानकीकरण के लिए अन्तर्राष्ट्रीय सहयोग कार्यक्रमो में भाग लिया.
प्रस्तर विज्ञान प्रयोगशालाओ में राक के विस्तृत अध्ययन उनकी प्रकृति और मूल
स्थान का निर्धारण करने के लिए किए गए जो आग्नेय, मेटा मार्फिक और
सेडीमेंट्री-प्रस्तर विज्ञान अयस्क खनिज विज्ञान, कोयला प्रस्तर विज्ञान आदि से
संबंधित थे. केन्द्रीय प्रस्तर विज्ञान प्रयोगशाला ने विभिन्न क्षेत्र/विंग
प्रयोगशालाओं के सहयोग के अलावा सात अनुसंधान कार्य किए.
इस अवधि में विशेष उल्लेखनीय खोज आन्ध्र प्रदेश के प्रान्हिता-गोदावरी घाटी में
गोंडवाना के कोटा फार्मेशन में एक पुराना जुरासिक माइक्रोमैमल कोटाथेरियम
हाल्देनी रही. इस खोज से वैज्ञानिकों को पेट के बल चलने वाले स्तरधारी जीव के
विकास का अध्ययन करने के लिए एक अनछुआ क्षेत्र मिलेगा. पहली बार नागपुर के निकट
उमरेर क्षेत्र के लमेटा पट्टी में जीवाश्म प्रवाल के रूप में समुद्री जीवाश्म खोजे
गए हैं. अन्य महत्वपूर्ण खोज जैसलमेर, राजस्थान के मध्य जूरासिक में तथा दक्षिण
अंजुर, गुजरात के पेलियोजेनो इंटरट्रापियनस में तथा जिला खेडा, गुजरात के
लेमेंट्स में जीवाश्म अवशेषों की रिकार्डिग के रूप में हुई. इससे क्रिटेशस के
समाप्त होने पर डाइनासोय के विलोप की वर्तमान अवधारणा पर मतभेद हो सकता है.
१०. भू-कालक्रम विज्ञान और आइसोटोप भू-विज्ञान
के-ए.आर. आर.बी-एस.आर. तथा फिजन ट्रक तरीकों से विभिन्न राक खनिज निक्षेपों की
आयु निर्धारण करने के लिए रेडियो मेट्रिक आयु निर्धारण किए गए. सभी ११ खोजों में
डीड ग्रेनाइट अरूणाचल प्रदेश, या सिलाखा जेनिस:भूटान, गोवा से बायोटाइट
ग्रेनाइट, मेघालय प्लेटयू:अबोर की माफिक ज्वालामुखी;अरूणाचल प्रदेश,
अबुजमार;बस्तर, मध्य प्रदेश, केरला की ग्रेनाइट राक, अभ्रक नेल्लोर अभ्रक पट्टी
और बिहार अभ्रक पट्टी, अंडमान ओफीलाइट की मेटा सेडीमेंट तथा तोशाम, हरियाणा में
टिन भंडार की आयु का मूल्यांकन करने के लिए किए गए.
११. खनिज भौतिक विज्ञान प्रभाग
खनिज भौतिक विज्ञान प्रभाग ने सिलीकेट्स की क्रिसलट संरचना के निर्धारण तथा अन्य
अकार्बनिक मिश्रित खनिज के सल्फेट तथा चुने हुए सल्फाइट तथा आक्साइट का भू-रसायन
और विभिन्न मात्रात्मक उपायों के लिए मानको का विकास किया गया. कैसिट्रिएट,
स्फेलराइट, मैग्नेटाइट, क्रोमाइट, जिओलाइट और एपीडोट के कई क्रिस्टलो के सेल
पैरामीटरों की गणना की गई तथा कैसेटिएट संरचना से संबंधित आठ तत्वों का
कम्प्यूटर कार्यक्रम का प्रयोग करके सहयोग सह-दक्षता निर्धारित की गई.
१२. फोटो भू-विज्ञान और रिमोट सेंसिंग
महत्वपूर्ण उपलब्धियों में राष्ट्रीय प्राकृतिक संसाधन प्रबंध पद्धति
(एन.एन.आर.एम.एस.)के अन्तर्गत मध्य प्रदेश-उड़ीसा-महाराष्ट्र के इन्द्रावती
बेसिंन भाग में बहुआयामी एकीकृत सर्वेक्षण की फेज-२ गतिविधि में उल्लेखनीय
प्रगति शामिल है. लैंड सेट काल्पनिक आंकड़ों पर आधारित भारत के भू-पटल रचना
से संबंधित मानचित्र तैयार करने के लिए परियोजना में काफी काम हुआ है.
बंगाल-उड़ीसा तटीय क्षेत्र कक्षीय फोटोग्राफ का प्राथमिक मूल्यांकन सोवियत और
भारतीय अन्तरिक्ष अनुसंधान संगठन (इसरो) के सहयोग से टेरा-परीक्षण के अन्तर्गत
सेल्यूत-७ मिशन के दौरान किया गया.
१३. मानचित्र संकलन और मुद्रण
अप्रैल से नवम्बर, १९८५ की अवधि में चतुष्कोणीय मानचित्र की आठ शीटों के लिए
(पैमाना १:२५०.०००) संकलन कार्य आरम्भ और पूरा किया गया. इसमें से एक मानचित्र
भू-विज्ञान पर ब्रोशर और राज्यों के खनिज मानचित्र (पैमाना १:०५ मिलियन) पर था .
एक शीट भारत के भू-वैज्ञानिक मानचित्र पर (१:५ मिलियन)चार शीटों में ब्रोशर सहित
एक मानचित्र भारत के भू-तकनीकी मानचित्र के लिए (१:२ मिलियन) तथा छह शिटो में एक
मानचित्र दक्षिण और पूर्व एशिया के भू-विज्ञान के लिए(१:५ मिलियन). इस अवधि में
कोल फील्ड मानचित्र (५), भू-वैज्ञानिक चतुष्कोणीय मानचित्र (४) तथा विविध
मानचित्र (४) छापे गए.
अब संकलित किए जा रहे मानचित्रो में भारत के भू-वैज्ञानिक और खनिज मानचित्र,
हिमालय के भूवैज्ञानिक मानचित्र तथा चतुष्कोणीय मानचित्र शामिल हैं. केन्द्रीय
भू-जल बोर्ड द्वारा संकलित असम के हाइड्रो भू-वैज्ञानिक मानचित्र की २० शीटों
सहित राजस्थान और गुजरात की प्री-कैम्ब्रियन के गुरूत्वाकर्षण मानचित्र की १७
शीटें, इसी क्षेत्र के १ रेसिडुअल गुरूत्वाकर्षण तथा २ चतुष्कोणीय मानचित्र
मुद्रण के अग्रिम चरण में है.
१४. स्रोत सर्वेक्षण और आंकड़ा कोडिंग
स्रोत सर्वेक्षण प्रभाग (भू-आंकड़ा केन्द्र) निम्नलिखित तीन सूत्री कार्यक्रमों
पर अमल करता रहा (.) जी.एस.आई. की विभिन्न खोजों पर कम्प्यूटर उन्मुख सूचना
प्रणाली का विकास (..) विभिन्न खनिजों के व्यापक आंकड़ा फाइलों तथा स्रोत सूचियों
हेतु स्पाट लुक सूचना प्रणाली का विकास तथा विभिन्न काडरों के विभागीय
अधिकारियों के संबंध में जीवन वृत्त का संग्रहण, रख-रखाव तथा मूल्यांकन (...)
विशिष्ट भू-वैज्ञानिक समस्याओं के लिए अनुप्रयोग कार्यक्रम पैकेज का
विकास.
उपर्युक्त ३ सूची कार्यक्रमो के अलावा, दो नई मदें- महानिदेशक के कार्यालय
के लिए प्रबंध सूचना पद्धति (एम.आई.एस.) तथा पेलिनोटोलोजी में कम्प्यूराइज्ड
निक्षेपो पद्धति (आर.ई.आर.ए.एल.) प्रस्तावित है.
१५.प्रशिक्षण संस्थान
प्रशिक्षण संस्थान ने निम्नलिखित पाठ्यक्रम आयोजित किए अर्थात भू-विज्ञान तथा
रिंमोट सेंसिंग में पांचवां और छठवां फोटो नियमित पाठ्यक्रम परियोजना
प्रशासनीकरण में दूसरा और तीसरा पाठ्यक्रम, रसायनज्ञों के लिए दूसरा ओरिएन्टेशन
पाठ्यक्रम, इंजीनियरिंग भू-विज्ञान में सिद्धान्त और अभ्यास पर पहला पाठ्यक्रम,
भू- वैज्ञानिकों के लिए रसायन शास्त्र में पहला बेसिंक पाठ्यक्रम तथा
इंजीनियरिंग भू-विज्ञान में सिद्धान्त तथा अभ्यास पर पहला पाठ्यक्रम नवम्बर,
१९८४ में आरम्भ भू- वैज्ञानिकों के लिए नौवां ओरिएन्टेशन पाठ्यक्रम सितम्बर, १९८५
में पूरा हो गया. भू-वैज्ञानिकों के लिए दसवां ओरिएन्टेशन पाठ्यक्रम जावर, कुजु
तथा रायपुर केन्द्रों के साथ-साथ नवंबर, १९८५ में शुरू हुआ था. जिसमें एस्केप
देशों के ५ अधिकारियों सहित ७४ अधिकारी प्रशिक्षणार्थी शामिल थे.
१६. हिन्दी प्रशिक्षण तथा सरकारी काम में हिन्दी का प्रयोग
रिपोर्टाधीन वर्ष के दौरान, ११८ कर्मचारी हिन्दी प्रवीण पाठ्यक्रम में तथा ९३
प्राज्ञ पाठ्यक्रम में नामित किए गए. सरकारी पत्र व्यवहार तथा प्रकाशन और तकनीकी
रिपेर्टो में भी हिन्दी के प्रयोग में काफी वृद्धि हुई है. भारत के गजट में
द्विभाषी प्रकाशन के लिए ३०७ अधिसूचनाएं हिन्दी में अनूदित की गई.
