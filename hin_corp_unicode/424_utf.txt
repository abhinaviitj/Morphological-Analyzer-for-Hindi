<छोम्मेर्चे><ञिनन्चे><षम्><ःअमरे झल् शड्हन्><१९७८><ण्.भ्.ठ्><णेत् ढेल्हि><६४ टो ७१><२६००><षम्-ःअमरे झल् शड्हन्>

फ्लूराइड मिलने पानी को पीने वाला हर व्यक्ति फ्लूरोसिस का शिकार नहीं
हो जाता. लेकिन वयस्कों में से एक बड़ी संख्या (१०-२० प्रतिशत) इस रोग की
कमोबेश शिकार है. इसलिए कुछ क्षेत्रों में यह समस्या वास्तविक है.
जल में फ्लूराइड की अधिक या कम मात्रा होने का हमने आपको एक ही उदाहरण
दिया है, हालांकि इसका प्रभाव बहुत ही गंभीर होता है. किसी रसायन की कमी
या अधिकता के परिमाण काफी दूरगामी निकल सकते हैं. इन सब बातों से स्पष्ट
हो जाता है कि जगह-जगह की जल समस्या का हल अलग-अलग करना होगा. लेकिन इस
कार्य का विस्तार ही चकरा देने वाला है. लेकिन घबराकर हाथ-पांव छोड़ देने
की भी बात नहीं है. कोई नई आपत्ति फिलहाल नहीं आने वाली है. हमारे पूर्वज
इस समस्या के साथ जीत रहे हैं. इसलिए विशेषज्ञों द्वारा की गई कार्रवाई
से सुधार की निश्चय ही संभावना है.
यहाँ विभिन्न क्षेत्रों में पीने के जल की पूर्ति के बारे में अलग-अलग
विचार नहीं किया जा सकता. इसलिए हम इस समस्या के कुछ सामान्य पक्षों के
बारे में ही बात करेंगे.
देहाती कछारी क्षेत्र
यदि जल चिकनी मिट्टी की कुछ मीटर मोटी परत में से गुजर जाये तो उसमें
निहित सभी विविक्त पदार्थ (रोगाणुओं समेत) छन कर निकल जाते हैं. इस तरह
कछारी क्षेत्रों में भूमिगत जल पीने के लिए सुरक्षित होना चाहिए, विशेष
रूप से अधिक गहरी भूमि में से निकाला गया जल. यदि किसी क्षेत्र में
पर्याप्त वर्षा होती है तो जल में घुले लवण की मात्रा आमतौर पर स्वीकार्य
सीमाओं के भीतर होती है. केवल शुष्क और अर्ध शुष्क क्षेत्रों ही में लवण
की यह समस्या खड़ी होती है. ऐसे स्थानों पर मिलने वाले जल को चखने से ही
इसके खारी होने का तुरंत पता चल जाता है.
पीने के जल में विषैले पदार्थों का पुट होने पर विशेष समस्या पैदा हो
जाती है. इस समस्या का आमतौर पर तब पता चलता है, जब किसी क्षेत्र में
किसी रोग का अस्वाभाविक प्रकोप देखा जाता है. वैसे होना इसके विपरीत
चाहिए. यानि यदि आवश्यक हो तो जल का परीक्षण और संसा-~धान किया जाये या
जलपूर्ति का दूसरा स्रोत खोजा जाये. लेकिन इसकी केवल आशा ही की जा सकती
है, क्योंकि ऐसी व्यवस्था हमारे मौजूदा साधनों के बूते के बाहर की चीज
है. हम इस समस्या के साथ कई पीढ़ियों से रहते आये हैं. यह मानकर चलना
उचित होगा कि जो भूमिगत जल हमारे पूर्वजों को उपलब्ध था, हमें मिलने वाला
भूमिगत जल उससे अधिक नहीं बिगड़ा होगा. बुरी से बुरी बात यही हो सकती है
कि इस विषय में जो परेशानियां उन्हें उठानी पड़ती थीं वही हमें उठानी
पड़ेगीं. हममें और उनमें केवल यही अंतर है कि अब हम इस समस्या के प्रति
अधिक सचेत हैं. अब हम सुधार की आशा कर सकते हैं. यदि हम नहरी जल ऐसे
इलाकों में ला सके या स्थानीय भूमिगत जल को संसाधित करने के लिए सस्ती
ऊर्जा उपलब्ध हो सके तो निश्चय ही इस समस्या में कुछ हद तक सुधार संभव
है.
जन स्वास्थ्य वालों से दिशा निर्देश लेकर हम भी इस विषय में बहुत सी
बातें स्वयं कर सकते हैं. पीने के जल के सुरक्षित पूर्ति साधन को हम अपनी
गलतियों से भी अक्सर खराब कर डालते हैं. कुओं आदि को अच्छी तरह से ढ़क कर
और गंदे पानी को जल पूर्ति के स्रोत के पास इक्ठा न होने देकर हम इस बारे
में काफी सहायक सिद्ध हो सकते हैं. कूड़ों के ढेर और खत्ति-~यों को कुएँ
से परे रखा जा सकता है. हैंडपंप आदि को लगाते समय भी इसी तरह के
पूर्वोपायों पर अमल करना बेहतर रहेगा.
कुछ इलाकों में हैंडपंपों का इस्तेमाल लगातार बढ़ रहा है. कुछ
सौ-~भाग्यशाली लोग तो अपने आंगन में ही हैंडपंप लगवा रहे हैं. वे अक्सर
अपने कम सौभाग्यशाली पड़ौसियों को अपने हैंडपंप से पानी भरने देतें है.
यदि किसी क्षेत्र में जलपूर्ति में विष अधिक मात्रा में है तो ऐसे जल को
विशेषज्ञों के लिए छोड़ देना चाहिए. वे इस जल को संसाधित कर सकते हैं.
लेकिन संसाधित जल काफी महंगा पड़ेगा. इसलिए इसकी खपत कम से कम की जानी
चाहिए. नहाने-धोने के लिए संसाधित जल का इस्तेमाल नहीं करना चाहिए,
क्योंकि जल में लवण या विष की अपेक्षाकृत कुछ अधिक मात्रा से नहाने-धोने
में कोई विशेष हानि नहीं पहुंचेगी.
दूसरा विकल्प यही है कि वर्षा के जल को पर्याप्त मात्रा में एकत्र किया
जाये और स्थानीय कुओं के जल को पर्याप्त मात्रा में इस जल में मिलाने के
बाद इसका प्रयोग पीने या भोजन पकाने में किया जाये. ऐसे मामलों में
विशेषज्ञों की सलाह जरूरी होती है. इस विषय में अनुसंधान के भी अच्छे
परिणाम प्राप्त हो सकते हैं.
देहात के कठोर चट्टानी क्षेत्र
कछारी क्षेत्रों की तुलना में देहात के कठोर चट्टानी क्षेत्रों में पीने
के पानी की जलपूर्ति की स्थिति कम आरामदेह है. इसके कई कारण हैं.
जैसा कि हम पहले बता चुके हैं, चट्टानों का एक बहुत ही छोटा अंश खुला
होता है, जिसमें से वर्षा का जल भीतर घुस सकता है. फलस्वरूप यदि ऐसे
क्षेत्रों में भूमि में से अधिक मात्रा में जल निकाल लिया जाये तो कुंओं
का जलस्तर बहुत नीचे चला जाता है. वास्तव में यह भी हो सकता है कि जलस्तर
दरार वाली चट्टान के तल को ही छूने लगे और इसके नीचे वाली चट्टान एकदम
ठोस हो और उसमें कहीं जल ही न हो. साथ ही गर्मी की ऋतु में कम गहरे कूप
वैसे भी सूखने लगते हैं. यही कारण है कि लोग जल को तालाबों में, कुदरती
गढ्ढों में और नदियों के तलों में एकत्र करने का प्रयत्न करते हैं. यह
स्रोत भी कम गहरे होने के कारण गर्मी का मौसम बीतने से पहले ही सूख जाते
हैं. बहुत सारा जल इनमें से भाप बन कर उड़ जाता है. जिन क्षेत्रों में
भूमिगत जल मौजूद है वहां गहरे कूप और नलकूप जलपूर्ती के विश्वसनीय साधन
हैं, किंतु इन्हें लगाने में काफी लागत आती है.
देहाती क्षेत्रों में घरेलू उद्देश्यों के लिए जल की आवश्यकता बहुत कम
होती है और इसकी पूर्ति चट्टानों में सीमित मात्रा में एकत्र जल से भी की
जा सकती है. किंतु जब सिंचाई के लिए भी स्रोत से जल लिया जाने लगता है तो
समस्या उठ खड़ी होती है--विशेषकर कम वर्षा, कम अंतर्जात जल या सीमित
मात्रा में जल-एकत्र स्रोत होने पर. ऐसे गाँवों की संख्या गिनी चुनी है,
जो अपनी घरेलू आवश्यकताओं के लिए जल नहरों या बड़े जलाशयों से लेते हैं.
वैसे भी हमारे यहां अभी तक जलाशय और नहरें भी पर्याप्त संख्या में नहीं
हैं. यह समस्या अपने-आप काफी हद तक उस समय हल हो जायेगी जब हमारी नदियों
पर सिंचाई कार्य अधिक संख्या में पूरे हो जायेंगे.
कठोर चट्टानी क्षेत्रों में जल की पर्याप्त पूर्ति की ही समस्या नहीं है,
बल्कि अच्छी कोटि का जल न मिलने की गंभीर समस्या मौजूद है. चूंकि इन
क्षेत्रों में मिट्टी की परत बहुत ही पतली होती है, इसलिए तल का जल उसमें
से अच्छी तरह छन कर नहीं जाता. फिर कूपों की कम गहराई से भी भूमि तल से
होने वाले दूषण की अधिक संभावना बराबर बनी रहती है.
जिन क्षेत्रों में पर्याप्त वर्षा होती है (जैसे कोंकण) वहां का भूमिगत
जल लवण या विषैले तत्वों से मुक्त होता है. वहां तो वर्षा के जल को
पर्याप्त मात्रा में एकत्र न कर पाना ही गर्मियों में जल के न मिलने से
जुड़ी समस्याएं पैदा करता है. हम अक्सर खुले तालाबों से घरेलू आवश्यकताओं
के लिए जल लेते हैं. स्वास्थ्य विज्ञान के सामान्य मानकों की कसौटी पर यह
खुले तालाब चाहे और कुछ हों, लेकिन इन्हें स्वास्थ्यकर नहीं कहा जा सकता.
इन तालाबों से मिलने वाला पीने का जल हमें कितना नुकसान पहुंचाता है, कोई
नहीं जानता. इन तालाबों से कुछ दूरी पर छानने वाले कूपों से हमें
सुरक्षित जल मिल सकता है.
अक्सर महसूस किया जाता है कि कठोर चट्टानी क्षेत्रों में पीने के जल की
कमी की समस्या हाल के कुछ वर्षों में अधिक गम्भीर हुई है. पिछले दस या
बीस वर्षों में यह कमी अधिक महसूस की जाने लगी है. शायद यह कमी या यह
अहसास आंशिक रूप से समाचार पत्रों में इस विषय में प्रकाशित जानकारी का
परिणाम है और आंशिक रूप से यह सच भी हो सकता है.
पिछले दो या तीन दशकों में पीने के जल की आवश्यकता दुगनी हो गयी है:
किंतु गंभीर और निरंतर कमी के पीछे मात्र यही एक कारण नहीं है. शायद
वास्तविक कारण यही है कि अब पहले से कहीं बहुत अधिक मात्रा में भूमिगत जल
सिंचाई के लिए निकाला जा रहा है. वैसे भी सिंचाई अन्न उपजाने के लिए
अत्यन्त आवश्यक है और इसके बिना हमारा काम कतई नहीं चल सकता. बेहतर यही
होगा कि अधिक गहरे कूप खोदकर हम भूमि-~गत जल प्राप्त करें और इस जल का
उपयोग केवल पीने के लिए करें. वैसे भी यह जल अपेक्षाकृत अधिक स्वच्छ
होगा. किंतु इन गहरे कूपों को खोदने की प्रारंभिक लागत, गहरे में भूमिगत
जल वाले क्षेत्रों का पता लगाने की अनिश्चितता और इन्हें चलाने तथा इनके
रख-रखाव पर आने वाला व्यय हमें इस दिशा में बढ़ने से रोकता है. यह एक और
ऐसा क्षेत्र है जिसमें खोज करने पर बहुत अच्छे परिणाम निकल सकते हैं. इस
समस्या का असली हल बाढ़ के जल को रोकने और उसे सिंचाई के लिए वितरित करने
में है. इससे बहुमुखी सुधार की संभावना है.
देहाती शुष्क क्षेत्र
इन क्षेत्रों में ही हमें गंभीर समस्या का सामना करना पड़ा है. और कोई
आसान हल भी नजर नहीं आ रहा. शुष्क क्षेत्रों की मिट्टी में आम-~तौर पर
लवण बहुत अधिक मात्रा में मिला होता है. इस मिट्टी में से छन-~कर भूमि के
भीतर जाने वाला जल भी खारी हो जाता है.
कोई भी कभी भी कड़वा खारी जल नहीं पीना चाहता: इसलिए लोग इसका उचित
विकल्प खोजने में हमेशा से प्रयत्नशील रहे हैं. थार के रेगि-~स्तान में
कुछ लोग काफी बड़े क्षेत्र से वर्षा का जल एकत्र करते हैं और अपने घरों
में बनी बड़ी-बड़ी बावड़ियों में उसे सुरक्षित रखते हैं. इससे उनके पीने
के जल की मांग पूरी हो जाती है. जल की दूसरी आवश्यकताएं उन तालाबों से
पूरी की जाती हैं, जिनमें काफी बड़े क्षेत्र की भूमि की सतह पर बहकर आने
वाले जल को इकट्ठा कर लिया जाता है.
कुछ इलाकों में वर्षा होती ही नहीं. इसलिए तालाबों में पानी के इकट्ठा
होने का प्रश्न ही नहीं उठता. मजबूरन लोगों को ३०-१०० मीटर गहरे भूमि गत
जल को खींचना पड़ता है. एक बार पानी बाहर खींचने के लिए ऊंट को दो चक्कर
मारने पड़ते हैं. इतनी कड़ी मेहनत से निकाले गये जल के खारी होते हुए भी
लोगों को अपनी जरूरी मांगों की पूर्ति में सहायता मिलती है. पिछले पंद्रह
वर्ष के दौरान सरकारी संस्थानों ने थार के रेगिस्तान में कुछ क्षेत्रों
(लाठी) में पीने योग्य जल का पता लगाया है. गहरे नल-कूप खोदकर जल निकाला
गया है और वहां के निवासियों में वितरित किया गया है. पहले यहां के
बाशिंदे पानी की कमी के कारण दूसरे इलाकों में चले जाते थे, लेकिन अब
उनका दूसरे क्षेत्रों में प्रवास काफी कम हो गया है.
वैसे भी थार का रेगिस्तान तो इस समस्या की चरम स्थिति का द्योतक है.
किंतु ऐसे भी बड़े-बड़े विशाल क्षेत्र हैं, जो अर्ध शुष्क कोटि में आते
हैं. इन क्षेत्रों में रहने वालों को भी गर्मी के मौसम में पीने के पानी
की गंभीर कमी का सामना करना पड़ता है; विशेषकर उस वर्ष जब वर्षा बहुत ही
कम हुई हो. सिंचाई के लिए जल के अधिक उपयोग के कारण हाल के कुछ वर्षों
में जल की यह कमी गर्मी के हर मौसम में उत्पन्न होने लगी है. फिर जल के
खारी होने की समस्या भी बदस्तूर है. यहां भी गहरे कूपों से पीने के जल की
समस्या हल की जा सकती है, बर्शते उसका उपयोग सिंचाई के लिए बहुत अधिक न
किया जाये. लेकिन पीने का जल अच्छी कोटि का ही होना चाहिए. पीने का अच्छी
कोटि का जल उपलब्ध न होने की स्थिति में कुछ नहीं किया जा सकता. बस इंसान
के शरीर की रोग-विरोधी और लचीली क्षमता पर निर्भर रहने के अलावा कोई चारा
नहीं. जब कभी हम बाढ़ के जल को इन क्षेत्रों की तरफ मोड़ने और उसे एकत्र
करने में सफल होंगे, तभी इन इलाकों के अच्छे दिन आऐगें. पीने का अच्छा जल
ही जीने के लिए पर्याप्त नहीं, अन्न भी अनिवार्य है.
नगरों में जलपूर्ति
नगरों में जलपूर्ति की समस्या सभी क्षेत्रों में अनिवार्य रूप से समान
है, चाहे वे नगर कछारी क्षेत्रों में हो या कठोर चट्टानी इलाकों में.
बड़े शहरों में सीमित क्षेत्र में लाखों लोग बसे हुए हैं. उनकी तादाद
इतनी अधिक है कि वहां उपलब्ध भूमिगत जल से उनकी घरेलू और औद्योगिक मांग
पूरी नहीं की जा सकती. इन नगरों के निगम भूमिगत जल या तल-जल पास के
क्षेत्रों से आयात करते हैं. कभी-कभी तो यह जल बहुत दूर-दराज के इलाकों
से लाया जाता है. भूमिगत जल को आमतौर पर मामूली संसाधित या कतई असंसाधित
रूप में नलों में सीधे डाल दिया जाता है. तेल से प्राप्त जल में क्लोरीन
मिलाई जाती है (समृद्ध नगर निगम इसे पर्याप्त मात्रा में और निर्धन निगम
मनोवैज्ञानिक तसल्ली देने के लिए जल में क्लोरीन मिलाते हैं) इससे रोगाणु
मर जाते हैं और तब कहीं जल को नलों में डाला जाता है.
नगर निगमों को कुछ विलोमी समस्याओं को भी देखना पड़ता है. जल-~मल का
निपटान भी उनके जिम्मे आता है ताकि स्वास्थ्य संबंधी समस्याएं न उठ खड़ी
हों. छोटे नगरों के निगम जल-मल को सीधे किसानों को बेच देते हैं जो शहर
के बाहर खेतों में सब्जियाँ उगाते हैं. बड़े नगरों के निगम जल-मल को
आमतौर पर बड़ी नदियों, नालों या समुद्रों में पहुंचा देते हैं और ऐसा
करने से पहले वे इस जल-मल में से रोगाणु नष्ट करने का प्रयत्न या प्रयत्न
का दिखावा करते हैं. अब नगरों के जल-मल के उपयोग की योजनाओं पर काम किया
जा रहा है ताकि इससे कूड़ा-उर्वरक उत्पन्न किया जा सके.
आज हमारे नगरों में जलपूर्ति, कूपों से होने वाली उस पारंपरिक जल-~पूर्ति
से एकदम भिन्न है जिसका उपयोग हमारे पूर्वज करते थे. शहरी जन-~संख्या की
सघनता के कारण ही कूपों से होने वाली जलपूर्ति की पारंपरिक पद्यति को
छोड़ना पड़ा है.
बड़े शहरों में जल विशेषज्ञों की सेवाएं निरंतर उपलब्ध रहती हैं. वे
स्वीकार्य मानकों को बनाये रखने का प्रयत्न करते हैं. किंतु कभी-कभी
असफलताएं भी आ सकती हैं और आती भी हैं. नलों से जो पानी आता है शहरी लोग
वही पीते हैं. नलों से घरों में जल मिलने की सुविधा के साथ कुछ खतरा
जुड़ा रहता है.
संसाधित जल निश्चय ही बेहतर माना जाता है. किंतु यह हमारी शारी-~रिक
प्रणाली के लिए नया है. नलों के इस जल से शारीरिक प्रणाली पर धीरे-धीरे
होने वाले प्रभावों का पता पीढ़ियों के बाद ही चल पायेगा.
कभी-कभी नगर की जलपूर्ति में भारी कमी पैदा हो जाती है. वैसे भी नगर में
लोग भारी तादाद में बसते हैं. उनमें प्रभावशाली, साधन संपन्न और अधिकारिक
व्यक्तियों की संख्या भी काफी होती है. वे किसी न किसी प्रकार से समस्या
पर काबू पा लेते हैं. वे किसी और क्षेत्र से अपने नगर की जलपूर्ति के लिए
जल की व्यवस्था कर लेते हैं. अनेक नगरवासी शेव बनाते समय नल को खुला रखते
हैं, लेकिन इसके बावजूद मात्रा की दृष्टि से जल की कुल आवश्यकता इतनी
अधिक नहीं होती.
शहरी जलपूर्ति पर प्रति व्यक्ति नियोजन देहात में घरेलू जलपूर्ति पर
प्रति व्यक्ति नियोजन से लगभग दस गुना होता है. ऐसा होना स्वाभाविक भी
है, क्योंकि नगरवासी को जन नल में से ही मिलना चाहिए. वह एक या दो
किलोमीटर चल कर कूप जैसे जलपूर्ति के स्वतंत्र साधन को तो खोजने से रहा.
फिर छोटे से सीमित क्षेत्र में कूप आदि का प्रयोग करने वालों की संख्या
भी तो बहूत अधिक होगी.
सार
हमारा देश काफी बड़ा है और इसकी जलवायु भी सबसे अलग है. कुछ क्षेत्रों
में प्रतिवर्ष पीने के जल की कमी हो जाती है, खासतौर पर गर्मियों के मौसम
में. चूंकि पीने के जल की आवश्यकता मात्रा के लिहाज से कम होती है, इसलिए
इस कठिनाई को लोग किसी न किसी तरह से पार कर लेते हैं. पीने के अच्छे जल
(कुछ क्षेत्रों में) की कमी से स्वास्थ्य पर क्या प्रतिकूल प्रभाव पड़ता
है, इसके बारे में कुछ नहीं पता. लेकिन पीने के जल से संबंधित सभी
समस्याओं के बारे में पता लगा लिया गया है और स्वास्थ्य मंत्रालय ने
समस्याओं के स्तर का अनुमान लगा लिया है. नहरों के बढ़ने से भूमिगत जल की
उपलब्धता बढेगी और फलस्वरूप इन सभी समस्याओं की तीव्रता कम होती जायेगी.
तभी देहाती क्षेत्रों में नलों से जलपूर्ति का हमारा सपना साकार होगा.
पिछले तीन दशकों में शहरी जनसंख्या में बड़ी तेजी से वृद्धि हुई है.
फलस्वरूप घरेलू जलपूर्ति की मांग में भी बड़ी तेजी से बढ़ोतरी हुई है.
कुछ नगरों में पास के क्षेत्रों में स्थित साधनों से पहले से ही जल ले
लिया गया है और उससे बढ़ती हुई मांग पूरी की जा रही है. नगरों से काफी
दूरस्थ क्षेत्रों से भी शहरों तक बड़ी मात्रा में जल लाने की जरूरत है.
इसे एक तरह की छोटी चुनौती ही समझिए.
हम अभी तक बरकरार हैं और हमारी संख्या तथा आयु में निरंतर वृद्धि हो रही
है. यह तथ्य स्पष्ट करता है कि अंतर्राष्ट्रीय मानकों के हर पक्ष का
ध्यान रखना वांछनीय है, लेकिन अनिवार्य नहीं. शायद मानकों को बनाये रखने
में हमारी च्युती से हमारे स्वास्थ्य और आयु पर प्रतिकूल प्रभाव पड़ता
हो.
