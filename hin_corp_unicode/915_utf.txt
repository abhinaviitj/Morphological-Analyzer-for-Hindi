<शोचिअल् श्चिएन्चे><ःएअल्ट्ह् अन्ड् ङमिल्य् तेल्ङरे><आन><फुरुस्ह् श्तस्ट्ह्य खर्यकेर्टओन् कि फुस्टिक><१९८०><श्तस्ट्ह्य टट्ह फरितर् खल्यन् ंअन्ट्रलये><णेत् ढेल्हि><१०.२४ टो १०.२९><२६००><आन - फुरुस्ह् श्तस्ट्ह्य खर्यकेर्ट><ढ्हनन्जय् खुमर्>

 (इइ) जो कोई निरोध लेना चाहे, उसको देना.
(इइइ) बतलाना कि निरोध का इस्तेमाल किस प्रकार किया जाता है.
(इव्) लेने वालों को बढ़ावा देना कि वे नियम से इसका इस्तेमाल करें.
(व्) साधारण रिकोर्ड का रखना और समय पर रिपोर्ट पेश करना.
(वि) बंध्यीकरण तथा गर्भाशय के अंदर लगने वाली युक्ति तथा आपरेशन के बाद की
 समस्याओं के लिये रोगियों को प्राथमिक स्वास्थ्य केन्द्र पर भेजना.
(विइ) अपने अपने गांवों में डिपो रखने वालों तथा इस्तेमाल करने वालों को निरोध
 बांटने की कीमत के बारे में खुलासा करना.
३. मौखिक (मुंह के जरियें) बात में पूरक के रूप में देखने में सहायक पंजो का
इस्तेमाल तथा उनको हासिल करना.
४. अपने-अपने गांव में डिपो रखने वालों और इस्तेमाल करने वालों को निरोध बांटने
की अहमियत के बारे में बतलाना.
डिपो रखने वालों की मदद करना और रास्ता दिखलाना. इसमें नीचे लिखी बातें शामिल
हैं :
(इ) डिपो रखने वालों के साथ नियम से योजना के मुताबिक संपर्क करना, जिससे उनके
 द्वारा किये गये कार्यों को जाना जा सके और उनकी दिलचस्पी को बनाये रखा जा
 सके.
(इइ) डिपो रखने वालों को परिवार नियोजन के काम में आने वाली दिक्कतों को दूर
 करने में मदद करना और उनसे बातचीत करना.
(इइइ)इलाके में परिवार नियोजन के प्रोग्रामों में हुई उपलब्धियों के बारे में
 जानकारी देना.
(इव्) डिपो रखने वालों को समय से महीने वार सामान पहुंचाना, जो जरूरत से जरा
 ज्यादा हो.
(व्) रजिस्टर में लिखने तथा रिर्पोट को तैयार करने में डिपो रखने वालों को खासतौर
 से बिना पढ़े-लिखों को मदद देना.
(वि) डिपो रखनें वालों से उस जगह होने और उनके कार्यों के बारे में पड़ोस के लोगों
 को खबर देना.
(विइ)सैम्पल के आधार पर उन लोगों से मिलना जिनको डिपो रखने वालों ने प्रेरित
 करके निरोध का इस्तेमाल करने वाला बनाया है, जिससे कि इस बात का
 निश्चय हो जाए कि क्या वे निरोध ठीक तरह से इस्तेमाल कर रहे हैं और
 इस तरीके से संतुष्ट हैं.
(विइइ) प्राथमिक स्वास्थ्य केन्द्र के चिकित्सा अधिकारी तथा दूसरों से डिपो रखने
 वालो के काम को शासकीय मान्यता दिलाने की व्यवस्था करना.
परिवार नियोजन को अपनाने में बढ़ोतरी लाने और ऊंचे स्तर पर दिलचस्पी को बनाये
रखने के लिये स्वास्थ्य कार्यकर्ताओं, गांव के नेताओँ और डिपो रखने वालों के बीच
औपचारिक तथा अनौपचारिक दोनों तरीको से संपर्क बनाये रखना जरूरी है.
१०.१० रिकॉर्ड और रिर्पोट
आमतौर पर परिवार नियोजन के बारे में बहुत तरह की खबरें होंगी, जिनको उपकेन्द्र
पर खानेवार (सारणी में) बनाने, संभाल कर रखनें और इस्तेमाल करनें में आप और
(स्त्री) स्वास्थ्य कार्यकर्ता जिम्मेदार होंगे. इनमें नीचे लिखी चीजे शामिल
हैं:
१. रजिस्टर
२. स्वास्थ्य कार्ड
३. प्रोग्राम को आगे बढ़ाने वाले कार्य
४. रिर्पोट.
१. रजिस्टर : ये आमतौर पर दो तरह के होते हैं, एक पात्र दंपतियों के लिए दूसरा
जो यह बतलाते हैं कि किस तरह से तरह-तरह के गर्भ-निरोधको को दिया जा रहा है,
मिसाल के तौर पर गोलियां या निरोध.
२. स्वास्थ्य कार्ड : परिवार नियोजन को स्वीकार करने वालों को दी जाने वाली
सेवाएं उनके अपने अपने स्वास्थ्य कार्डों में रिकॉर्ड की जाती है, जिसमें नीचे
लिखी सेवाएं शानिल हैं:
(इ) इस्तेमाल करने की नियमितता
(इइ) किसी खास तरीके को छोड़ने के कारण
(इइइ) किसी खास तरीके को अपनाने के बाद होने वाली तकलीफें या उपद्रव
(इव्) सभी तरीकों के संबंध में होने वाली तकलीफें या समस्याओं का इलाज.
३. प्रोग्राम को बढ़ाने वाले कार्य : गांवों में अलग अलग वर्गों जैसे डिपो रखने
वाले, अध्यापकों तथा समुदाय के नेताओं के साथ प्रोग्राम को बढ़ाने वाले कार्यों
की किस्म संख्या और उनके बार बार होने के सिकॉर्ड रखे जाते हैं.
४. रिपोर्ट : प्राथमिक स्वास्थ्य केन्द्र को महीने वार तीसरे महीने या सालाना
तरह तरह के कार्यो की खाने वार रिपोर्ट आमतौर पर पेश करने की जरूरत होती है
(विस्तार के लिए देखिये अध्याय ४ रिकॉर्ड का रखना)
१०.११ गर्भावस्था (सगर्भता) का चिकित्सीय अंत (एम.टी.पी. या गर्भपात)
ग्रामीण क्षेत्रों में बहुत सी स्त्रियां अभी भी अप्रशिक्षित (जिनको ट्रेनिंग
नहीं मिली है) व्यक्तियों द्वारा तथा गंदगी की हालतों में गैर कानूनी गर्भपात
कराने से मर जाती हैं. अनचाही गर्भावस्था को दूर करने के इस तरीके की अब जरूरत
नहीं है, क्योंकि भारत में गर्भावस्था के चिकित्सीय अंत के कानून (१९७१) के
मुताबिक डाक्टरों द्वारा किन्हीं खास हालतों में किये गये गर्भपात कानूनी माने
जाते हैं. इस कानून के बारे में गांव गांव में लोगों को बता देने की जरूरत है,
जिससे कि वे औरतें, जो बच्चे नहीं चाहतीं बच्चों को गिराने (गर्भपात ) के लिए
ऐसे तरीकों का सहारा न लें, जो सुरक्षित नहीं हैं.
१०.११.१ गर्भावस्था के चिकित्सीय अंत के कानून (१९७१)
इस कानून के पास होने से पहले लाखों स्त्रियां जिनमें ज्यादातर विवाहित होती
थीं, गर्भपात कराया करती थीं और इनमें से ज्यादातर तंग आकर उस जगह के नीम हकीमों
के पास जाया करती थीं. क्योंकि वे स्त्रियां परेशानी की हालत में होती थीं,
इसलिये उनको आमतौर पर इन नीम हकीमों को ज्यादा रुपया देना पड़ता था, जिसका वे
मुश्किल से इंतजाम कर पाती थीं. इन नीम-हकीमों की असावधानियों से और गंदे औजारो
से खतरनाक उपद्रव (कॉम्पलीकेशन) उठ खड़े होते थे और यहां तक कि इन औरतों की मौत
भी हौ जाया करती थी. गर्भावस्था के चिकित्सीय अंत के कानून बन जाने से यह
उम्मींद की जाती है कि ऐसे हालात बनेंगें जो गर्भवती स्त्रियों को अपना शिकार
बनाने और उनके स्वास्थ्य को बरबाद करने वाले इन नीम हकीमों के सामने काफी
दिक्कतें आएंगी.
१०.११.२ गर्भावस्था के चिकित्सीय अंत के कानून के मातहत वे हालात जिसके अन्तर्गत
गर्भावस्था का अंत किया जा सकता है
१. चिकित्सीय (डाक्टरी) : जहां पर गर्भधारण रहने से मां की जिंदगी को खतरा पहुंच
सकता है या उसके शरीर के दिमाग को काफी चोट पहुंच सकती है.
२. ठीक प्रकार से बच्चा पैदा करने से संबंधित (सुजनन) : शारीरिक या दिमागी
खराबियों के कारण अगर बच्चे में खतरनाक गड़बड़ी के रहने की काफी जोखिम हो.
३.मानवता संबंधी : अगर गर्भ बलात्कार से रह गया हो.
४.सामाजिक-आर्थिक : जहां असल हालात ऐसे हों या भावी हालात (सामाजिक या आर्थिक)
काफी हद तक ऐसे लगते हों, जो मां के स्वास्थ्य को जोखिम में डाल दें.
५. गर्भ-निरोधक उपायों की नाकामयाबी : किसी गर्भ निरोधक उपाय या तरीके के
नाकामयाब होने से होने वाली अनचाही गर्भावस्था के सबब से पैदा शारीरिक तथा
दिमागी परेशानी से अंदाजा लगाया जा सकता है कि मां के दिमाग को चोट पहुंचने से
उसके स्वास्थ्य में खराबी आ सकती हैं.
१०.११.३ कानून की अन्य अवस्थाएं
गर्भपात कहां किया जा सकता है : गर्भपात उन सभी अस्पतालो में किया जा सकता है,
जो सरकारी हों या ऐसी दूसरी जगहों में (जो सरकारी संस्थाएं न हों) जहां सुरक्षित
और स्वास्थ्य हालतों में जरूरी सामान और सहूलियतों के साथ गर्भपात किया जा सके
और जो सरकार द्वारा इस काम के लिये अनुमोदित हों.
गर्भपात कौन कर सकता है : सभी डाक्टर इस आपरेशन को करने के अधिकारी नहीं हैं. जो इस
आपरेशन को कर सकते हैं, वे इस प्रकार के डाक्टर हैं जिनके पास जरूरी योग्यता और
अनुभव हैं, जो नियमों के मुताबिक हैं. कानून में दूसरे लोगों को इस आपरेशन को
करने की इजाजत नहीं है.
१०.११.४ सगर्भता के चिकित्सीय अंत के संबंध में (पुरुष) स्वास्थ्य कार्यकर्ता की
जिम्मेदारियां
१.सगर्भता के चिकित्सीय अंत के कानून में दी गई सुविधाओं के बारे में पुरुषों को
सूचना देना.
२. ऐसी गर्भवती स्त्री के बारे में जल्दी जानकारी प्राप्त करना जो गर्भपात कराना
चाहती है.
३. अनचाहे गर्भ वाली स्त्रियों को सगर्भता के चिकित्सीय अंत के लिए किसी ऐसे
संस्थान या व्यक्ति के पास भेजना जो गर्भपात करने के लिए सरकार द्वारा अनुमोदित
हो.
४.सगर्भता के चिकित्सीय अंत को स्वीकार करने वाली औरतों के नामों के बारे में (स्त्री)
स्वास्थ्य कार्यकर्ता को सूचित करना जिससे कि वह आपरेशन के बाद इन स्त्रियों को
घर जाकर देखा करें.
५. गोपनीय रिकॉर्डो को रखना और जरूरी रिर्पोटों को पेश करना.
१०.११.५ सगर्भता के चिकित्सीय अंत के बारे में आपको क्या-क्या जानना चाहिए
१. सगर्भता के चिकित्सीय अंत या गर्भपात के संबंध में वे सभी चिकित्सीय कार्य
करने के तरीके आते हैं जो गर्भाधान के उत्पादों के सगर्भ गर्भाशय को खाली करने
के लिए किये जाते हैं.
२.सगर्भता के चिकित्सीय अंत का आपरेशन बहुत साधारण है और इसमें कोई ज्यादा जोखिम
नहीं है यदि वह सगर्भता के पहले १२ हफ्तों में कर दिया जाए.
३. अस्पताल में रहना हमेशा जरूरी नहीं है और स्त्री आमतौर पर इस काम के बाद घर
जा सकती हैं, बशर्ते कि यह काम सगर्भता के पहले १२ हफ्तों के अंदर कर दिया जाए.
४. आपरेशन से होने वाले खतरनाक उपद्रव (काम्पलीकेशन ) बहुत कम होते हैं पर
कभी-कभी खून आ सकता है . इन कठिनाइयों का इलाज प्राथमिक स्वास्थ्य केन्द्र के
डाक्टर के जरिये आसानी से कराया जा सकता है.
५. जो औरत सगर्भता के १२ हफ्तों के बाद गर्भ का अंत कराना चाहती हे, उसको पेट का
आपरेशन कराने की ज़रूरत पड़ेगी जिसके लिए उसको अस्पताल में रहना पड़ेगा.
६. जो स्त्री सगर्भता का चिकित्सीय अंत करना चाहती है और जिसको गर्भधारण किये १२
हफ्तों से ज्यादा का समय हो चुका है, लेकिन २० हफ्तों से ज्यादा समय नहीं हुआ
है, उसको अपनी जांच करानी होगी और दो योग्यता प्राप्त डाक्टरों से अनुमोदन कराना
पड़ेगा.
याद रहे गर्भपात जितनी जल्दी किया जाता है, उतना ही आसान होता है और स्त्री को
जोखिम भी कम उठानी पड़ती है.
७.सगर्भता के बार बार चिकित्सीय अंत से बचने के लिये यह जरूरी है कि हर सगर्भता
के चिकित्सीय अंत के मामले में स्त्री या उसके पति को किसी एक गर्भ निरोधी तरीके
को इस्तेमाल करने या यदि वे पात्र दंपति हो तो बंधीकरण कराने के लिए बढ़ावा देना
चाहिए.
१०.११.६ सगर्भता के चिकित्सीय अंत के बारे में पुरुषों और स्त्रियों को सूचित
करना
हालांकि आपके पास सगर्भता के चिकित्सीय अंत की सेवाओं के बारें में औरतों को खबर
करने के लिए थोड़े से ही सीधे मौके होंगे, आपसे इस काम को करने के लिए समुदाय
में आदमियों से पहले जैसे संपर्क बनाये रखने की उम्मीद की जाती है, जिससे कि वे
अपनी पत्नियों, स्त्री रिश्तेदारों को खबर दे सकते हैं, जो ऐसी खबरों से फायदा
उठा सकें.
आपको अपनी तरफ से सगर्भता के चिकित्सीय अंत के लिए मिलने वाली सेवाओँ के बारे
में आदमी और औरतों को सूचित करने की पूरी कोशिश करनी चाहिये जिससे कि गैर-कानूनी
गर्भपात से होने वाली मौतों और गंभीर परिणामों को कम किया जा सके.
आप इस काम को उस समय कर सकते हैं, जब आप :
इ परिवार नियोजन डिपो रखने वालों या गांव के नेताओं को प्रशिक्षण देने में लगे
हों.
इइ अलग-अलग लोगो से या आदमियों के समूह से मिल रहे हों.
इइइ स्वास्थ्य की देखरेख के लिए साथ आए माता पिताओं से बात कर रहे हों.
जब आप औरतो और बड़े बच्चों से मिलने जाएं तो आपको इस खबर को देने का मौका मिल
सकता है. उनसे मिलने के लिए आप :
इ गहन और अगहन क्षेत्रों (टवीलाइट) में बहुत तरह के इम्यूनाइजेशन के लिए घर-घर
जायेंगे.
इइ चार या अधिक बच्चों वाले घरों में स्कूल जाने से पहले की आयु के कुपोषित
बच्चों को तरतीववार देखने जाएगें.
इइइ स्कूलों में ऊपर की श्रेणी के बच्चों को इम्यून करने जायेंगें.
दूसरे कार्यो में नीचे लिखी बातें शामिल है :
इ सार्वजनिक जगहों में चिपकाने के लिए सादा पोस्टर बनाना .
इइ गांवों में उन लोगों को सगर्भता के चिकित्सीय अंत का साहित्य बांटना, जो पढ़
सकते हों.
१०.११.७ स्वास्थ्य शिक्षा
जिन विषयो पर आपको बातचीत करनी है, वे नीचे दिये गए हैं
१. कोई भी स्त्री बिना चाही सगर्भता के चिकित्सीय अंत के लिए नीचे लिखे आधारों
पर प्रार्थना कर सकती है:
(अ) चिकित्सीय,(ब) ठीक प्रकार से पैदा न होने के कारण, (स) मानवता के आधार पर,
(ड) सामाजिक आर्थिक आधार पर, (इ) परिवार नियोजन की तरकीबों के नाकामयाब होने पर.
२. सरकारी अस्पताल साधारण वार्ड में सगर्भता के चिकित्सीय अंत के आपरेशन करने के
लिए कोई पैसा खर्च नहीं करना पड़ता.
३. सरकार से मान्यता प्राप्त स्वास्थ्य संस्थाओं में सुयोग्य डाक्टरों द्वारा
किया गया आपरेशन बहुत साधारण और सुरक्षित होता है.
४. स्त्रियों को आपस में सगर्भता के चिकित्सीय अंत के बारे में खबर दे देनी है
जिससे कि वे इस काम के लिए जल्दी से जल्दी स्वास्थ्य केन्द्र या अस्पताल में जा
सकें,अर्थात् गर्भावस्था के पहले १२ हफ्तों के अंदर ही.
५. सगर्भता का चिकित्सीय अंत जितनी जल्दी करा दिया जाए उतनी ही जोखिम कम उठानी
पड़ती है.
६. सगर्भता के चिकित्सीय अंत के आपरेशन के बाद यदि कोई उपद्रव पैदा हों तो उनकी
ठीक तरह से देखरेख और इलाज के लिए सुविधाएं मौजूद हैं.
७. सगर्भता के लिए चिकित्सीय अंत के आपरेशन के समय अच्छा हो यदि गर्भाशय के अंदर
युक्ति (आइ.यू.डी) का इस्तेमाल करवा लिया जाए या बन्ध्यीकरण करा लिया जाए.
१०.११.८ जो महिलायें डाक्टरी सलाह पर गर्भ को गिराना चाहती हैं, उनकी गर्भावस्था
की जल्दी पहचान करना
जो स्त्री बच्चा पैदा करना नहीं चाहती, उसको जितनी जल्दी डाक्टरी सलाह से गर्भ
गिराने के लिए अस्पताल या स्वास्थ्य केन्द्र भेज दिया जाएगा, उतनी ही कम जोखिम
उसको उठानी पड़ेगी इस काम को करने के लिए आपको गर्भावस्था के चिन्हो और लक्षणों
से वाकिफ होना पड़ेगा.
गर्भावस्था के शुरू के चिन्ह और लक्षण:
इ मासिक धर्म का न होना.
इइ स्तनों का बड़ा होना और झुनझुनी होना.
इइइ सुबह के समय उल्टी होना.
इव् बिना दर्द या जलन को बार बार पेशाव का आना.
ऊपर के लक्षण प्राय: अलग-अलग हो सकते हैं, परन्तु जब वे एक साथ होते हैं, तो यह
आमतौर पर माना जाता हैं कि स्त्री गर्भवती हैं. यदि वह इस बात के लिए परेशान हैं
तो गर्भावस्था की जांच तथा डाक्टरी सलाह से गर्भ गिराने के लिये उसको प्राथमिक
स्वास्थ्य केन्द्र में भेज दो.
स्वास्थ्य की देख-रेख के लिए घर पर देखते जाते समय आपको ऐसी औरतों को बढ़ावा
देना चाहिये कि यदि वे डाक्टरी सलाह से गर्भ गिराने की इच्छा रखती हों तो वे
जल्दी अस्पताल या प्राथमिक स्वास्थ्य केन्द्र पर जायें.
याद रहे कि डाक्टरी सलाह पर गर्भ गिराने के लिए सरकार से मान्यता प्राप्त सेवाओँ
से फायदा उठाने से पहले स्त्रियों को सारे तथ्यों (सही बातों) को जानना चाहिये.
आपको उन सारी सामान्य पारस्परिक स्थितियों की जानकारी होनी चाहिये जो गर्भवती
स्त्री की डाक्टरी सलाह से गर्भ गिराने की इच्छा पर असर डालती हैं. इस प्रकार
की जानकारी से आपको ऐसे घरों का पता लगाने में मदद मिलेगी जो डाक्टरी सलाह से
गर्भ गिराने के इच्छुक हैं.
स्त्री उस समय ज़रूर गर्भपात करवाना चाहती हैं, जब
 १. उसका आखिरी बच्चा १२ महीने से कम की आयु का होता हैं.
 २. उसके पास चार या ज्यादा जीवित बच्चे होते हैं.
 ३. वह विवाहित नहीं होती या उसके पति ने उसको छोड़ दिया होता हैं,
 ४. उसका पति बेरोजगार होता हैं या बहुत ज्यादा शराब पीता हैं,
 ५. उसके साथ बलात्कार किया होता है,
 ६. गर्भाधान को रोकने के लिए परिवार नियोजन का तरीकी नाकामयाब हो जाता हैं,
 ७. कुदरती बरबादी हो जाती हैं, जैसे सूखा पड़ जाना या बाढ़ का आ जाना.
१०.११.९ डाक्टरी सलाह से गर्भ के चिकित्सीय अंत के लिये स्त्रियों को केन्द्र में भेजना
बेकार की देर को दूर करने के लिए और डाक्टरी सलाह से गर्भ गिराने की इच्छा रखने
वाली औरतों को भेजने के लिए आपको इन सुविधाओं को प्राप्त करने की जगह तथा समय के
बारे में अच्छी प्रकार से जानकारी चाहिये.
डाक्टरी सलाह से गर्भ गिराने वाले को भेजने के लिए आपको यह निश्चित हो जाना चाहिए कि
१. स्त्री जानती हैं कि उसको कहां जाना है और किस प्रकार उसको सुविधा मिल सकती हैं,
२. स्त्री जानती हैं कि उसको कब जाना हैं जैसे हफ्ते के खास घंटे और दिन, जब
डाक्टरी सलाह से गर्भ गिराने का काम हो रहा होता हैं,
३. स्त्री जानती है कि उसको डाक्टरी सलाह से गर्भ गिराने वाले केन्द्र में कितने
दिन रहना पड़ेगा,
४. स्त्री के पास भेजने के संबंध में चिट (परवाना) हैं जिसमें उसका नाम, आयु, पता,
गर्भावस्था कितने दिनों की हैं, भेजने की तारीख,आपका नाम और पद और उपकेन्द्र का नाम
लिखा हुआ हैं.
सघन इलाके में, डाक्टरी सलाह से गर्भ गिराने के लिए औरतों को भेजने और पहचानने में
आप (स्त्री) स्वास्थ्य कार्यकर्ता की मदद करेंगे. फिर भी क्योकि वह (स्त्री
कार्यकर्ता) अगहन क्षेत्रों में बच्चा पैदा होने से पहले की देखरेख को साधारण तौर
पर नहीं कर रही होगी, इसलिए आपको इस इलाके में डाक्टरी सलाह से गर्भ गिराने की
इच्छुक औरतों को भेजने की जिम्मेदारी लेनी होगी. क्योंकि गांवों की औरतों डाक्टरी
सलाह से बच्चा गिराने की इच्छा के बारे में (पुरूष) कार्यकर्ता से बातचीत करने में
झिझकती हैं, इसलिए आपको उस जगह की दाइयों, महिला मंडलों की सदस्याओँ, स्त्रियों की
नेताओं तथा समाज की बड़ी आयु की स्त्रियों से मदद मांगनी पड़ेगी.
१०.११.१० आपरेशन के बाद के कार्य
क्योकि गर्भ को गिराना( गर्भपात) एक प्रकार की सामाजिक बुराई हैं, इसलिए स्त्रियां
डाक्टरी सलाह से गर्भ गिराने के बाद की देख रेख के लिए इस डर से मना कर देती हैं कि
उनकी सास या दूसरे रिश्तेदारों को जब इस बात का पता लगेगा तो वे उनके बारे में
टीका-टिप्पणी करेंगें. इसलिये आपको इस तरह के संपर्क रखने में सावधानी से काम लेने
की जरूरत हैं. इस काम के लिए (स्त्री) स्वास्थ्य कार्यकर्ता या दाइयों को, डाक्टरी
सलाह से गर्भ गिराने की सेवाओँ को एक हिस्सा समझ कर, घर पर देख रेख के लिए जाना
चाहिए.
नियम से घर-घर पर जाकर देखने के समय, आप:
. किसी तरह के लक्षणों के होने पर ठीक समय पर अपने आप जाने की जरूरत पर जोर दे सकते
हैं, जैसे बुखार आना,ठंड लगना,दर्द होना या बहुत ज्यादा खून का बहना
.. औरतों को कह सकते हैं कि ऐसे लक्षणों को दूर करने के लिए उनको कहां पर जाना
चाहिये.
याद रखिये कि अगर स्त्रियांॅ यह महसूस करती हैं कि उनके डाक्टरी सलाह से गर्भ गिराने
की बात को छुपा कर नहीं रखा जा सकता है तो वे अनचाहे गर्भ को गिराने के लिए कोई
दूसरा रास्ता अपना लेंगी.
