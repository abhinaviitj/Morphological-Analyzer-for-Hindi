<णटुरल् श्चिएन्चे><आग्रिचुल्टुरे><झगडिस्ह् फ्रसड् छ्हटुर्वेडि><ख्हेटि><१९८२><भ्हर्टिय ख्रिस्हि आनुसन्ड्हन् फरिस्हड्><णेत् ढेल्हि><२,३,५,६,७><२१००><झग्डिस्ह् फ्रसड्-ख्हेटि>

कृषि आर्थिकी
विश्व का अन्न भण्डार और भारत
जगदीश प्रसाद चतुर्वेदी
सुप्रसिद्ध पत्रकार तथा भा.कृ.अ.
प.प्रकाशन समिति के सदस्य,
५५, काका नगर, नई दिल्ली
भारत ने कृषि के क्षेत्र में कितनी प्रगति की है, उसकी तुलना में भारत के
पडोसियों की स्थिति कैसी है और संसार के बड़े-बड़े कृषि उत्पादकों के उत्पादन की
यदि हम तुलना करें, तो यह पता चलता है कि भारत ने पिछले वर्षों में कृषि के
क्षेत्र में बहुत उन्नति की है. अगर हम पिछले पांच वर्षों की ही तुलना करें तो
१९७७-७८ में संसार में २४ करोड ७० लाख टन चावल, २९ करोड़ १० लाख टन गेहूं और ७१
करोड ७० लाख टन मोटा अनाज पैदा हुआ था, यानी कुल मिलाकर १ अरब ३५ करोड़ ५० लाख
टन अनाज पैदा हुआ. अगले वर्ष यह मात्रा १ अरब ४७ करोड़ हो गई, १९७९-८० में
गिर-~कर १ अरब ४३ करोड़ ३० लाख टन रह गई. १९८०-८१ में इसमें १० लाख टन की और कमी
हो गई. लेकिन १९८१-८२ के लिए अनुमान लगाया जा रहा है कि वह एक अरब ५२ करोड़ २०
लाख टन होगी, यानि पिछले वर्ष की अपेक्षा ६ प्रतिशत की बृद्धि होगी. इससे चावल
की ३ प्रतिशत की, गेहूं में ३ प्रतिशत की ओर मोटे अनाज में १० प्रतिशत की
बृद्धि होगी.
अन्न शक्ति में आगे कौन
विकासशील देश संख्या में अधिक हैं,परन्तु १९८१-८२ में उनमें ६७ करोड़ ६० लाख टन
अन्न के उत्पादन का अनुमान है, जबकि विकसित देशों का यह अनुमान ८४ करोड़ ६० लाख
टन है. इससे यह पता लगता है कि विकासशील देशों में केवल ५ प्रतिशत की बृद्धि
हुई, जब कि विकसित देशों में ७ प्रतिशत की. और जो देश बहुत ही कम आय वाले समझे
जाते हैं, उनमें तो खेती का विकास और भी कम हुआ, यानी उनके उत्पादन में केवल ३
प्रति-~शत की. ये वे देश हैं, जिनकी प्रति व्यक्ति आय १९७९ में अमरीकी ३७० डालर
से कम थी. इसका अर्थ होता है कि जिनकी भार-~तीय हिसाब से प्रतिव्यक्ति आय २,५००
रू. से कम की हो. इस दृष्टि से जब भारत की तुलना हम पिछले कई वर्षों के इतिहास
में करते हैं, तो पता चलता है कि भारत ने काफी प्रगति की है. यह प्रगति केवल इस
कारण नहीं हुई कि भारत ने अपेक्षाकृत अधिक भूमि को खेती के काम में लिया, बल्कि
इसलिए हुई कि प्रति हैक्टर उत्पादन में बृद्धि हुई. यदि हम एशिया को ही ध्यान
में रखें तो सन् १९७० में भारत खाद्यान्न की खेती करने वाला सबसे वाला
देश था जिसका १० करोड़ ४ लाख हैक्टर क्षेत्रफल अन्न उत्पादन करता है. चीन
में ८ करोड़ ८१ लाख, इन्डोनेशिया में १ करोड़ ११ लाख बंगला देश में १ करोड़
१ लाख, पाकिस्तान में ९८ लाख, थाईलैंड में ७५ लाख, वर्मा में ५२ लाख
और जापान में ३४ लाख हैक्टर में खाद्यान्न उत्पादन होता था. कोरिया में २२ लाख
और फिलीपीन में ५५ लाख हैक्टर में तथा निकटपूर्व के अन्य सभी देशों मे कुल
मिलाकर १ करोड़ ४३ लाख हैक्टर भूमि में यह उत्पादन होता था. सन् १९८० में स्थिति
यह थी कि भारत का क्षेत्रफल, जो १९७१,१९७२,१९७४ में १९७० के स्तर से धट गया था,
१९८० में १० करोड़ ३५ लाख हो गया. इस बीच चीन ने अपना क्षेत्रफल बढ़ाकर १० करोड़
२५ लाख हैक्टर कर लिया. बंगला देश में १ करोड़ ९ लाख हैक्टर ही हुआ, वर्मा में
५४ लाख हैक्टर ही, इन्डो-~नेसिया में १ करोड़ १९ लाख, जापान में गिरकर २७ लाख
रह गया और कोरिया गणराज्य में १६ लाख. पाकिस्तान में बढ़-~कर १ करोड़ ७ लाख हो
गया. फिलीपीन में ६७ लाख, थाईलैंड में १ करोड़ १० लाख और अन्य क्षेत्रों में १
करोड़ ४६ लाख. यदि संसार के बड़े खाद्य उत्पादन देशों के साथ इन की तुलना की
जाय, तो पता चलता है कि संयुक्त राज्य अमेरिका में खाद्य का उत्पादन ५ करोड़ ९१
लाख हैक्टर से बढ़कर ७ करोड़ १४ लाख हैक्टर में हो गया, कनाडा का १ करोड़ ३५
लाख से बढ़कर १ करोड़ ९१ लाख हैक्टर में हो गया, आस्ट्रेलिया का १ करोड़ ६ लाख
से बढ़कर १ करोड़ ५५ लाख हैक्टर में हो गया और ब्राजील का १ करोड़ ६८ लाख हैक्टर
से बढ़कर २ करोड़ ११ लाख हैक्टर हो गया. तुर्की में १ करोड़ ३२ लाख था और १९८०
में भी उसी क्षेत्रफल में खाद्यान्न का उत्पादन होता था नाइजीरिया में अवश्य १
करोड़ २५ लाख हैक्टर से बढ़कर १ करोड़ ३३ लाख हैक्टर में खाद्यान्न का
उत्पादन होने लगा.
सोवियत संघ में ११ करोड़ ४२ लाख हेक्टर में खाद्यान्न का उप्पादन होता था और १०
वर्षों में यह क्षेत्रफल बढ़कर १२ करोड़ १९ लाख हो गया. इसकी तुलना में पश्चिमी
यूरोप में ४ करोड़ ६६ लाख की अपेक्षा गिरकर ४ करोड़ ५७ लाख रह गया और पूर्वी
यूरोप में २ करोड़ ४७ लाख से बढ़कर २ करोड़ ४८ लाख हो गया.
उत्पादन की दृष्टि से संसार में सबसे अधिक खाद्यान्न अमेरिका में पैदा हुआ, जहां
१९७० में १८ करोड़ ५६ लाख टन था, जो १९८० में बढ़कर २६ करोड़ ७७ लाख टन हो गया.
उसके बाद चीन आता है जिसका उत्पादन १७ करोड़ ४८ लाख टन से बढ़कर २३ करोड़ ५९ लाख
टन हो गया. इसके बाद तीसरा नम्बर भारत का है, जहां १९७० में ९ करोड़ २८ लाख टन
का उत्पादन हुआ था, १९७८ में बढ़कर ११ करोड़ ६१ लाख टन हो गया और १९८० में ११
करोड़ ३९ लाख टन हो गया. लेकिन यही उत्पादन १९८१ में बढ़कर १३ करोड़ टन हो गया
और आशा है कि १९८१-८२ की फसल में यह १३ करोड़ ४० लाख टन हो जायगा.
कृषि उत्पादन में छलांगें
यदि इस उत्पादन को हम फसल के हिसाब से देखें, यानी गेहूं का कितना उत्पा-~दन
हुआ, चावल का कितना या मोटे अनाज का कितना, तो पता चलता है कि १९७० में १९८० तक
भारत में गैहूं के उत्पादन में इतनी बृद्धि की कि उसका उत्पादन २ करोड़ ९३ हजार
टन से बढ़कर १९८० में ३ करोड़ १८ लाख टन और १९८१ में ३ करोड़ ६० लाख टन हो गया.
चीन ने १९७० के ३ करोड़ १० लाख टन से अपना उत्पादन बढ़ाकर ५ करोड़ ४१ लाख टन कर
लिया था. पाकिस्तान का उत्पादन ७२ लाख टन से बढ़कर १ करोड़ ८ लाख टन हो गया.
तुर्की का उत्पादन १ करोड़ टन से बढ़कर १ करोड़ ७४ लाख टन हुआ. नाइजीरिया का
१९ हजार से घटकर १५ हजार ही रह गया, अमेरिका का अवश्य ३ करोड़ ६७ लाख से बढ़कर ६
करोड़ ४४ लाख टन हो गया. सोवियत संघ का ९ करोड़ ९७ लाख टन से घटकर ९ करोड़ ८१
लाख रह गया और आस्ट्रेलिया का ७९ लाख टन से बढ़कर १ करोड़ ८ लाख टन हो गया.
कनाडा में बृद्धि काफी हुई, वह ९० लाख टन से बढ़कर १ करोड़ ९१ लाख टन हो गया.
बंगलादेश ने भी बहुत प्रगति की. वहां पहले जहां १ लाख टन गेहूं होता था,वहां १२
लाख टन हुआ, परन्तु कुल खपत की दृष्टि से बंगला-~देश चावल अधिक पैदा करता
है. वहां पर १९७० में १ करोड़ ६७ लाख टन चावल हुआ था, १९८० में २ करोड़ ११ लाख
टन हुआ. चीन में ११ करोड़ २७ लाख से बढ़-~ कर १४ करोड़ २२ लाख टन हुआ और भारत
में ६ करोड़ ३३ लाख टन से बढ़कर ८ करोड़ टन हुआ.
चावल की दृष्टि से भारत चीन के बाद दूसरे नम्बर का देश हुआ. इन्डोनेशिया में २
करोड़ ९७ लाख टन चावल पैदा हुआ, थाईलेंड़ मे १ करोड़ ७३ लाख टन, ब्राजील में ९६
लाख टन और अन्य देशों में और भी कम. चावल का १९८० में कुल उत्पादन २९ करोड़ ६२
लाख टन था, जिसमें ३७ करोड़ टन विकासशील देशों में था और कुल २४ लाख टन विकसित
देशों में.
खाद्य सहायता
विश्व में जो खाद्य- उत्पादन हो रहा है, उसके कारण खाद्य सहायता में कमी हुई है.
सन् १९७०-७१ में कुल १ करोड़ २६ लाख टन गल्ला खाद्य सहायता के रूप में दिया गया
था, जो १९८०-८१ में गिरकर ८५ लाख ६४ हजार टन रह गया. खाद्य-सहा-~यता देने वालों
में प्रमुखता संयुक्त राज्य अमेरिका की थी, जिसने १९७०-७१ में ८३ लाख २१ हजार टन
खाद्यान्न सहायता में दिया था, वह मात्रा गिरकर ५१ लाख ४१ हजार हो गई. यूरोपीय
समुदाय के देशों की खाद्य सहायता १२ लाख ८७ हजार टन स बढ़कर १३ लाख टन हो गई.
कनाडा की खाद्य सहायता १९७०-७१ में १६ लाख ८ हजार टन थी, जो १९८०-८१ में ६ लाख
टन रह गई. आस्ट्रेलिया की जरूर २ लाख २६ हजार टन से बढ़कर ४ लाख ३ हजार टन हो
गई. जापान की सहायता ७ लाख २९ हजार टन थी, जो गिरकर ५ लाख ६७ हजार रह गई. चीन ने
१९७१-७२ में १० हजार टन और १९७७-७८ में ६८ हजार टन की सहायता दी थी. १९७८-७९ मे
३ हजार टन, १९७९-८० और १९८१ में २५-२५ हजार टन हो गई. भारत ने १९७७-७८ में दूसरे
देशों को १ लाख टन, १९७८-७९ में २ लाख ९५ हजार टन, १९७९-८० में ८० हजार टन और
१९८०-८१ में ५१ हजार टन सहायता दी. १९८०-८१ में सोवियत संघ में भारत को २० लाख
टन और बंगलादेश को २ लाख टन गेंहूं का ऋण दिया. जो कि गेहूं की शक्ल में ही
बापस होना था और अगले वर्ष वह ऋण चुका दिया.
कितना निर्यात : कितना आयात
खाद्यान्न की दृष्टि से कौन देश कितना आगे है और कौन कितना पीछे, इसका पता
व्यापार से भी लगता है कि किस देश ने खाद्यान का निर्यात किया और किस देश ने
आयात किया. जहां तक निर्यातक देशों का सम्बन्ध है, अमेरिका सबसे आगे है, जिसने
१९७०-७१ में ४ करोड़ टन का १९८०-८१ में ११ करोड़ ७२ लाख टन का निर्यात किया था.
कनाडा में १९७०-७१ में १ करोड ५९ लाख टन का और १९८०-८१ में २ करोड़ १६ लाख टन
का निर्यात किया. आस्ट्रेलिया ने १९७०-७१ में १ करोड़ १९ लाख टन का और १९८०-८१
में १ करोड़ ३२ लाख टन का निर्यात किया. सोबियत संघ ने १९७०-७१ में ८२ लाख टन
का और १९८०-८१ में कुल ११ लाख टन का निर्यात किया पश्चिम यूरोप के देशों ने
१९७०-७१ में ८६ लाख टन का और १९८०-८१ में २ करोड़ २७ लाख टन का निर्यात किया.
थाईलेंड ने १९७०-७१ में ३४ लाख टन का व १९८०-८१ में ५५ लाख टन का निर्यात किया.
आयात करने वाले देशों में सबसे आगे १९७०-७१ में यूरो-~पीय आर्थिक सहायता के देश
थे, जिन्होंनें १९७०-७१ में यूरो-~पीय आर्थिक समुदाय के देश थे, जिन्होंने
१९७०-७१ में २ करोड़ ९६ लाख टन खाद्यान का आयात किया था, पर वह मात्रा घटकर १
करोड़ ७७ लाख टन रह गई, जवकि इन्हीं दस वर्षों में सोवियत संघ का आयात ९ लाख टन
से बढ़कर ३ करोड़ ४९ लाख टन हो गया. बंगलादेश का ३ लाख टन से बढ़कर १० लाख टन
हो गया और चीन का ३७ लाख टन से बढ़कर १ करोड़ ५७ लाख टन हो गया. भारत ने १९७०-७१
में २६ लाख टन का आयात किया था, १९७१-७२ में यह मात्रा घटकर १७ लाख
टन हो गई और अगले वर्ष १६ लाख टन. १९७३-७४ में भारत को ४७ लाख टन का आयात करना
प़्अड़ा. १९७४-७५ में ६० लाख टन का, १९७५-७६ में ६९ लाख टन का,१९७६-७७ में ४१ लाख
का १९७७-७८ में ११ लाख टन का. १९७८-७९ और १९७९-८० में भारत ने खाद्यान्न का कोई
आयात नहीं किया और १९८०-८१ में केवल २ लाख टन का. हां, १९८१-८२ में उसे २५ लाख
टन का आयात करना पड़ा. वैसे, उसने १९७८ में १ लाख टन चावल का १९७९ में ४ लाख टन
चावल का, और १९८१ में ६ लाख टन चावल का निर्यात भी किया है. जापान ने १९७०-७१
में १ करोड़ ५३ लाख टन खाद्यान्न आयात किया था और १९८०-८१ में २ करोड़ ८१ लाख
टन. कोरिया गणतन्त्र में २६ लाख टन से बढाकर ६७ लाख टन का आयात किया. हां, इस
क्षेत्र में पाकिस्तान ऐसा देश अवश्य है जो १९७०-७१ में १० लाख टन अन्न आयात
करता था और जिसने १९७८-७९ में २२ लाख टन आयात किया था, पर १९८०-८१ में यह मात्रा
३ लाख टन ही रह गई.
दालों की दुनिया और चीनी की चाल
संसार में सवसे विषम स्थित दालों की है. सन १९७० में ४ करोड़ ८२ लाख टन दालें
उत्पन्न होती थीं और १९८० में उनकी मात्रा गिरकर ४ करोड़ ६४ लाख टन ही रह गई.
इनमें भी अधिकांश विकासशील देशों में उत्पादन होता है, जहां १९७० में उत्पादन ३
करोड़ ५६ लाख टन था और १९८० में ३ करोड़ ६६ लाख टन. विकसित देशों में तो उत्पादन
१ करोड़ २६ लाख टन से गिरकर १ करोड़ ८ लाख टन ही रह गया लेकिन जहां तक खाद्य
तेलों का सम्बन्ध है, इसका उत्पादन १९७० में ३ करोड़ ९७ लाख टन से बढ़कर १९८०
में ५ करोड़ ९८ लाख टन हो गया. चीनी के उत्पादन में भी बृद्धि हुई है. १९७१ में
७ करोड़ १० लाख टन की तुलना में १९८१ में ८ करोड़ ७१ लाख टन चीनी का उत्पादन
हुआ. लेकिन इस बीच चीनी की खपत में भी बहुत बृद्धि हुई और वह ७ करोड़ २७ लाख से
बढ़कर ८ करोड़ ९४ लाख टन हो गई. चीनी का उत्पादन सुदूर-पूर्व के देशों में, जिनमें
भारत आता है, १ करोड़ १३ लाख टन से बढ़कर १ करोड़ ७६ लाख टन हो गया. वस्तुत: इस
वर्ष भारत में चीनी का उत्पादन सन् १९८० के ५२ लाख टन के स्थान पर ७० लाख टन
होने की आशा है.
विश्व खाद्य तथा कृषि संगठन ने २६ जनवरी १९८२ को जो अन्दाज लगाया है, उसमें कहा
गया है कि जहां तक उत्तरी गोलार्द्ध का सम्बन्ध है, पाकिस्तान , श्रीलंका
अल्जीरिया और ट्यूनिसिया को छोड़कर, संसार के सारे देशों में जाडे की फसल के लिए
मौसम अनुकूल रहा. दक्षिणी गोलार्द्ध में आस्ट्रेलिया के सूखे के कारण और
अर्जें-~टीना और ब्राजील में वर्षा के कारण गेंहूं और मोटे अनाज की फसल को लाभ
पहुंचा है. दक्षिणी अफ्रीका में मौसमी वर्षा अनिय-~मित रही है. भारत में जनवरी
में जो वर्षा हुई उससे गेंहू और रवी की फसल को लाभ पहुंचा है और पाकिस्तान की
गेंहू की फसल भी लाभान्वित हुई है, लेकिन वहां गर्मियों में जो सूखा पड़ा है,
उससे सिंचाई योजना प्रभावित हुई है. इन्डोनेशिया , थाईलेंड और फिलिपिन में बांढ़
और तूफानों से धान की फसल को नुकसान पहुंचा है. श्रीलंका के चार जिलों में सूखा
पड़ा है, नेपाल और मलयेशिया के कुछ भागों मे नवम्वर की वर्षा पर्याप्त नहीं थी.
अमेरिका मे गेंहूं की फसल अच्छी रही है और यही हाल यूरोप का रहा है. कुल मिलाकर
यह अन्दाज किया गया है कि १९८१ में १ अरब
अपनी फसल को चूहों से बचाएं
-रंजन अडवानी, ईश्वर प्रकाश और आर.पी. माथुर
अखिल भारतीय कृन्तक अनुसंधान परियोजना, केंद्रीय मरू अनुसंधान संस्थान,
जोधपुर-३४२००३
चूहे फसल को बहुत नुकसान पहुंचाते हैं. विश्व स्वास्थ्य संगठन की एक विज्ञप्ति के
अनुसार सारे संसार में चूहे ३३ करोड़ टन चावल खा जाते हैं. इसी प्रकार अन्य
फसलों को भी ये नष्ठ कर देतें हैं. केंद्रीय मरू अनुसंधान संस्थान , जोधपुर में
अखिल भारतीय कृन्तक अनुसंधान परियोजना के अन्तर्गत पांच गांवों के २,५०० हैक्टर
क्षेत्र में कृन्तक नियंत्रण कार्य किया गया. उसका अनुभव पढ़िए इस लेख में.
जनसंख्या बृद्धि के साथ खाद्यान का उत्पाजन बढना तो अत्यावश्यक है ही लेकिन
इतना ही आवश्यक इस अन्न को हानिकारक जन्तुओं के प्रकोप से बचाना है. इस श्रेणी
में हर जगह मौजूद चूहे सभी स्तनधारियों में प्रमुख उल्लेखनीय हैं. ये अन्न
उत्पादन की सभी-अवस्थाओं को , बोने से कटाई तक तथा गोदामों में जमा धान को भयंकर
हानि पहुंचाते हैं. विश्व स्वास्थ्य संगठन की एक विज्ञप्ति के अनुसार चूहे सारे
संसार में करीब ३३ करोड टन चावल का जाते हैं. अत्यधिक संख्या के अतिरिक्त , इस
भयंकर हानि का एक और प्रमुख कारण यह भी है कि अब तक खेतों के चूहों को सामूहिक
स्तर पर वैज्ञानिक तरीकों से नियंत्रित करने के कोई विशेष प्रयास नही हुए हैं.
इसके नियंत्रण में एक और बाधा यह भी है कि चूहों को भारत में सामाजिक और धार्मिक
स्तर पर सहानुभूति की दृष्टि से देखा जाता है.
प्रशिक्षित करना और चूहा नियंत्रण को सामूहिक स्तर पर किसानो द्वारा कराना था.
घरों व खेतों में चूहा निरोधक तकनीक को समझाने के अतिरिक्त घरों व गांवों में
साफ सफाई आदि की भूमिका भी बतलाई गयी. विशेषकर इस बात पर भी ध्यान रखा गया कि
चूहा नियंत्रण का लागत : लाभ के अनुपात का भी पता लगाया गया. यह अनुपात चूहों की
संख्या इसके द्वारा किया गया नुकसान और जहां यह कार्य किया गया वहां कृषि
उत्पादन में बृद्धि ध्यान में रखते हुए निकाला गया. यह सभी आंकडें जिन गांवों में
चूहा नियंत्रण किया गया व जहां नही किया गया (कंट्रोल) की परस्पर तुलना करके
निकाले गये. चूहों द्वारा खेतों व घरों में पहुंचाई गयी हानि का मूल्यांकन और
उनका कृषकों के आर्थिक स्तर पर प्रभाव देखा गया.
इस वर्ष में चूहा नियंत्रण कार्य दो बार खरीफ (मई-जून) और रबी (नबम्बर-दिसम्बर)
फसलों की बुबाई से पहले किया गया. पहले दो दिनो के लिए खेतों में चूहे के बिलों
में बिषरहित चुग्गा (बाजरा) डाला गया ताकि जब बिषयुक्त चुग्गा डाला जाय तो चूहे
संकालुता न दिखायें. तीसरे दिन विष चुग्गा (९५ भाग बाजरा + ३ भाग मूंगफली का तेल
+२ भाग जिंकफास्फाईड) करीब ६ ग्राम प्रत्येक बिल में डाला गया. घरों के लिए
०.०२५ प्रतिशत "वारफरिन" (मिश्रित बाजरा प्रयोग में लाया गया)
