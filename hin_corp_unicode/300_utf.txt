<शोचिअल् श्चिएन्चे><ऐडुचटिओन्><ःअरिजन् झस्ट><आअड्हुनिक् भ्हरट् मे श्हइक्स्हिक् छ्हिन्टन्><१९९०><फर्मेस्ह्तरि फ्रकस्हन्><ढेल्हि><१०२ टो १०७><२२००><झस्ट - आड्हुनिक् भ्हरट् - मे श्हइक्स्हिक् छ्ह्.>

विनोबा का शैक्षिक चिन्तन
विनोबा भावे महान चिन्तक और साधक थे. उन्होंने गांधीवाद विचारधारा को आगे
बढ़ाया. देश के करोड़ों भूखे, नंगे और पीड़ित लोगों की पुकार उन्हें
पवनार आश्रम से खींचकर भूदान आंदोलन के बहाने उनके बीच ले आई और वह देश
के एक कोने से दूसरे कोने तक गांव-गांव पदयात्रा कर जनता को सामाजिक एवं
सांस्कृतिक परिवर्तन के लिए प्रेरित करते रहे. वह जो कुछ कहते, उसके
व्यावहारिक पक्ष को पहले देख लेते थे.
महात्मा गांधी ने बुनियादी शिक्षा के क्षेत्र में जो प्रयोग किए, उन
प्रयोगों में विनोबाजी उनके अंतरंग सहयोगी रहे. भूदान और ग्रामदान के बाद
आचार्य-~कुल ने आंदोलन द्वारा शिक्षा के क्षेत्र में महत्वपूर्ण नये
विकल्प प्रस्तुत कर शिक्षा-~बिदों एवं प्रशासकों का ध्यान आकर्षित किया.
प्राचीन भारत में क्षत्रिय कुल से विद्धान् ऋषि को राजर्षि कहा जाता था
और ब्राहाम्ण कुल से जुड़े तपस्वी को ब्रह्रार्षि कहा जाता था. इन दोनों
से ऊपर जो होते थे, उन्हें देवर्षि कहा जाता था; विनोबाजी भी ऐसे ही ऋषि
थे.
विनोबाजी संस्कृत और प्राचीन शास्त्रों के अधिकारी पंडित होने के साथ १६
भाषाओं के ज्ञाता थे. भारत के किसी भी राज्य से आए व्यइत से विनोबा जी
उसकी भाषा में बात कर सकते थे. गांधीजी कहा करते थे--"वह आश्रम का अद्भुत
हीरा है. वह उनमें से है, जो आशीर्वाद प्राप्त करने नहीं, आशीर्वाद देने
आए हैं जो पाने नहीं, बल्कि देने आए हैं."
विनायक नरहरि भावे का जन्म महाराष्ट्र के ग्राम गगोडा, जिला रायगढ़ में
११ सितम्बर, १८९५ में हुआ. उनकी माता धार्मिक एवं साध्वी देवी थीं.
उन्हें सह्रदयता, प्रेम और समर्पण भावना जैसे गुण उनसे संस्कार में मिले
थे. १० वर्ष की आयु में उन्होंने आजीबन ब्रह्राचारी रहने की प्रतिज्ञा
की, जिसे उन्होंने जीवनपर्यन्त निभाया. वह जीवन भर तपस्वी, साधक, त्यागी
व्यइत के रूप में महात्मा गांधी के बहुत समीप रहे. १५ नवम्बर, १९८२ के
दिन स्वेच्छा से जीवन लीला समाप्त की. विनोबाजी को महात्मा गांधी का
आध्यात्मिक उत्तराधिकारी माना जाता है. उन्होंने देश के सामने नैतिक और
सामाजिक-आर्थिक चुनौती का सामना करने के लिए `पंचशइत' का सुझाव रखा.
उनके अनुसार ये पाँच शइतयाँ हैं-- जनशइत, महाजन शइत
(उद्योगपतियों), राज्यशइत, विद्धान शइत, सज्जन शइत--इन पाँच
शइतयों का सुन्दर समन्वय ही शिक्षा प्रणाली में क्रांतिकारी परिवर्तन
ला सकता है.
वर्तमान शिक्षा प्रणाली के बारे में निराशा प्रकट करते हुए उन्होंने एक
बार कहा था--"आज की विचित्र शिक्षण-पद्धति के कारण जीवन के दो टुकड़े हो
जाते हैं. आयु के पहले पन्द्रह-बीस बरसों में आदमी जीने के झंझट में न
पड़कर केवल शिक्षा को प्राप्त करे और बाद को शिक्षण को बस्ते में लपेट
रखकर मरने तक जिये.....आज के शिक्षण का तो यह ढंग है, कि अमुक वर्ष के
बिल्कुल आखिरी दिन तक मनुष्य-जीवन के विषय में पूर्ण रूप से
गैस-जिम्मेदार रहे, तो भी कोई हर्ज नहीं.....आज की मौत कल पर
ढकेलते-ढकेलते एक दिन ऐसा आ जाता है, कि उस दिन मरना पड़ता है.
....शिक्षण कर्त्तव्य कर्म का आनुषंगिक फल है.....प्राथमिक महत्त्व के
जीवनोपयोगी परिश्रम को शिक्षण में स्थान मिलना चाहिए. कुछ
शिक्षण-शास्त्रियों का इस पर यह कहना है कि ये परिश्रम शिक्षण की दृष्टि
से ही दाखिल किए जाएँ, पेट भरने की दृष्टि से नहीं. आज पेट भरने का जो
विकृत अर्थ प्रचलित है, उससे घबराकर यह कहा जाता है और उस हद तक वह ठीक
है......ईमानदारी से `पेट भरना' अगर मनुष्य साध ले तो समाज के अधिक दुख
और पातक नष्ट हो जाएँ..... जो आर्थिक दृष्टि से पवित्र है, वही पवित्र
है."
समाज और पाठशाला का गहरा सम्बन्ध स्पष्ट करते हुए विनोबाजी कहते
हैं--"विचारों का प्रत्यक्ष जीवन से नाता टूट जाने से विचार निर्जीव हो
जाते हैं और जीवन विचार-शुन्य बन जाता है. मनुष्य घर में जीता है और
मदरसे में विचार सीखता है, इसलिए जीवन और विचार का मेल नहीं बैठता. उपाय
इसका यह है कि एक ओर से घर में मदरसे का प्रवेश होना चाहिए और दूसरी ओर
से मदरसे में घर घुसना चाहिए. समाजशास्त्र को चाहिए कि शालीन कुटुम्ब
निर्माण करे और शिक्षणशास्त्र को चाहिए कि कौटुम्बिक पाठशाला स्थापित
करें."
विनोबाजी के शिक्षादर्शन का आधार साम्ययोग है. इसी के द्वारा वह गांधीजी
के सपनों का रामराज्य या सर्वोदय समाज स्थापित करना चाहते थे. इसी-~लिए
वह शिक्षा के ध्येय के बारे में अपनी बात स्पष्ट करते हुए कहते
हैं--"शिक्षण का कार्य कोई स्वतन्त्र तत्त्व उत्पन्न करना नहीं है.
सुप्त तत्त्वों को जागृत करना है." वह शिक्षा की ओर दो दृष्टि से देखते
थे: आध्यात्मिक जीवन की दृष्टि से और इर्द-गिर्द की परिस्थिति की दृष्टि
से. इन्हें वह शिक्षण की दो कसौटियाँ मानते थे. शिक्षण से आत्मविकास भी
सधना चाहिए और वह परिस्थिति के अनुरूप होना चाहिए. विनोबाजी ने शिक्षा का
उद्देश्य व्यइतगत रूप से गुण-विकास और सामाजिक रूप से मूल्य-विकास
माना है. गुण-विकास में संयम पद्धति पर बल देते रहे. बचपन से ही बालक
इन्द्रियों को, अपने मन को अपनी बुद्धि को संयम में रखना सीखें, यही
मुख्य दृष्टि होनी चाहिए.
विनोबाजी बालक को विचार शइत में भी स्वावलम्बी बनाने के पक्ष में थे.
विद्या तो मुइत के लिए है. स्वावलम्बन की व्याख्या करते हुए उन्होंने
स्पष्ट किया है, स्वावलम्बन उदर-निर्वाह के लिए दूसरों पर निर्भर न होना
पड़े, ज्ञान प्राप्त करने की स्वतन्त्र शइत का निर्माण हो और अपने आप
पर नियन्त्रण की शइत हो.
सामाजिक दृष्टि से भी शिक्षा का उद्देश्य नए मूल्यों का विकास कर एक नए
समाज का निर्माण मानते थे. गांधी जी द्वारा प्रारंभ की गई नई तालीम को वह
सामाजिक मूल्यों की क्रांति मानते थे. उसका लक्ष्य एक नए समाज का निर्माण
करना है जो वर्गहीन और शोषणमुक्त हो. यह उनका साम्ययोग और सर्वोदय भी
है.
विनोबाजी १४-१६ अक्टूबर, १९७२ को सेवाग्राम में आयोजित राष्ट्रीय शिक्षा
सम्मेलन में शिक्षा के तीन उद्देश्य रखे--योग, उद्योग तथा सहयोग. इन
तीनों उद्देश्यों की व्याख्या उन्होंने इस प्रकार की थी--"योग यानी चित्त
पर कैसे अंकुश रखना, इन्द्रियों पर कैसे सत्ता रखना, मन पर कैसे काबू
पाना जुबान पर कैसे अपनी सत्ता पाना, यह योग का सच्चा अर्थ है.
उद्योग के बारे में उनका विचार है, "उद्योग में कुछ भी हो किन्तु खेती के
साथ, प्रकृति के साथ, सम्बन्ध होना अत्यन्त आवश्यक है....सहयोग अर्थात्
हम सबको इकट्ठा जीना है. सहजीवन जीना है. हमें विश्वमानव बनना चाहिए.
विनोबाजी की धारणा है कि, बुनियादी शिक्षा के ज्ञान और कर्म का संयोग
बालक के सर्वागीण विकास के लिए आवश्यक है. "इस पद्धति में दोनों एक हो
जाते है. कर्म से ज्ञान मिलता है, ज्ञान से कर्म सम्पन्न होता है. और
ज्ञान तथा कर्म दोनों के मिलने से चित्त का विकास होता है.
शिक्षा का एक उद्देश्य विनोबाजी यह मानते थे, कि विद्यार्थी को सन्त बनना
है, पंथ नहीं बनना है. सन्त वह हैं जो सत्य का उपासक है और पंथ वह है जो
किसी बने-बनाए पंथ का जड़वत् चलता है.
स्वराज्य से वह एक ऐसे नए समाज का निर्माण चाहते थे, जिसमें शोषण न हो,
जिसमें केन्द्र का शासन कम से कम हो, जिसमें हरएक विकास के लिए पूरी
सुविधा हो, ऐसी समाज व्यवस्था को वे `स्वराज्य' कहते थे.
शिक्षकों में आत्मिक शइत जागृत करने के लिए विनोबाजी ने १९६७ में
बिहार में आयोजित शिक्षा विद्वत् परिषद के समक्ष आचार्यो (शिक्षकों) की
स्वतन्त्र शइत खड़ी करने का विचार रखकर शिक्षा में क्रांति का अगला
कदम उठाया. परिषद को उद्बोधित करते हुए विनोबाजी ने कहा--"यह
शिक्षा-~जगत् का दुर्भाग्य है कि जो स्वायत्तता इस देश में न्याय विभाग
को है, उतनी स्वायत्तता भी शिक्षा विभाग को नहीं प्राप्त है......शिक्षक
की भी स्वतन्त्र हस्ती होनी चाहिए. वह क्या पढ़ाए, कैसे पढ़ाए परीक्षा की
पद्धति क्या हो, यह निर्णय आचार्य का होना चाहिए, न कि सरकार का. इस
स्वायत्तता को प्राप्त करने के लिए और उसे ठीक ढंग से कार्यान्वित करने
के लिए आवश्यक है कि शिक्षक सत्ता के पीछे न भागकर स्वयं अपनी स्वतन्त्र
शइत का विकास करे."
विनोबा जी शिक्षकों की भूमिका पर प्रकाश डालते हुए कहते हैं--"शिक्षकों
को पहले आचार्य कहा जाता था. आचार्य अर्थात् आचारवान. स्वयं आदर्श जीवन
का आचरण करते हुए राष्ट्र से उसका आचरण करा लेने वाला आचार्य है. ऐसे
आचार्यो के पुरुषार्थ से ही राष्ट्र का निर्माण हुआ है. आज हिन्दुस्तान
की तह बैठानी है. राष्ट्रनिर्माण का काम आज हमारे सामने है. आचारवान्
शिक्षकों के बिना वह संभव नहीं है.
राष्ट्र के सुशिक्षित वर्ग को निरग्नि और निष्क्रिय होते हुए देखकर
उन्होंने राष्ट्र शिक्षण की आग सुलगाने का बार-बार आग्रह किया. उन्होंने
शिक्षकों में इस अग्नि शइत को प्रज्वलित करने के लिए एक संघटन
`आचार्यकुल' की स्थापना ८ मार्च, १९६८ को भागलपुर में की. आचार्यकुल की
व्याख्या करते हुए उन्होंने स्पष्ट किया--"`कुल' शब्द परिवार-वाचक है और
हम सभी आचार्यो का एक ही परिवार है. ज्ञान की उपासना, चित्तशुद्धि के लिए
प्रयत्न करना, विद्यार्थियों के लिए वात्सल्य-भावना रखकर उसके विकास के
लिए सतत प्रयत्न करते रहना, सारे समाज के सामने जो समस्याएँ आती हैं, उन
पर तटस्थ भाव से चिन्तन करके सर्वसम्मति का निर्णय समाज के सामने रखना और
समाज को इस प्रकार से मार्गदर्शन देते रहना इत्यादि क्रम जो हम सब करने
जा रहे है, वह एक परिवार-स्थापना का ही काम है. इसलिए मैंने इसका नाम
`आचार्यकुल' रखा."
समाज को अगर कोई सुधारेगा तो वह पुलिस या सेना नहीं, बल्कि शिक्षक ही
सुधारेगा. शिक्षकों को `केवल शिक्षण' की भ्रामक कल्पना छोड़कर स्वतंत्र
जीवन की जिम्मेदारी--जैसी किसानों पर होती है वैसी--अपने ऊपर लेनी चाहिए
और विद्यार्थियों को भी उसी में दायित्वपूर्ण भाग देकर उनके चारों और
शिक्षण की रचना करनी चाहिए अथवा अपने आप होने देनी चाहिए.
`गुरो:कर्मतिशोषेण' इस वाक्य का अर्थ `गुरु के काम पूरे करके वेदाभ्यास
करना' यही ठीक है, नहीं तो गुरु की व्यइतगत सेवा--इतना ही अगर `गुरो:
कर्म' का अर्थ लें तो गुरु की सेवा आखिर कितनी होगी? और उसके लिए कितने
लड़कों को कितना काम करने को रहेगा. इसलिए `गुरो: कर्म' करने के मानी है
गुरु के जीवन में जिम्मेदारी से हिस्सा लेना. वैसा दायित्वपूर्ण भाग देकर
उसमें जो शंकाएँ वगैरा पैदा हों उन्हें गुरु से पूछे और गुरु को भी चाहिए
कि अपने जीवन की जिम्मेदारी निबाहते हुए और उसी का एक अंग समझकर उसका
यथाशइत उत्तर देता जाए. यह शिक्षण का स्वरूप है.
आज के शिक्षक संघ केवल अधिकार प्राप्ति के साधन बनकर रह गए हैं. अत:
विनोबाजी ने `आचार्यकुल' की स्थापना के पहले ही इसके उद्देश्य की घोषणा
की--"अभी जिस `आचार्यकुल' की स्थापना होने जा रही है, वह अपना अधिकार
प्राप्त करने के लिए नहीं होते जा रही है. अपना अधिकार प्राप्त करने के
लिए दूसरी संस्थाएँ हैं. यह तो अपने कर्त्तव्य के प्रति जागृति और
प्रयत्न करने के लिए है, इससे सारे शिक्षक अपनी वास्तविक हैसियत पाएँगे,
जिसे आज वे खोए हुए है."
आचार्यकुल का सदस्य बनने के लिए शिक्षकों को जिस प्रतिज्ञा-पत्रक पर
हस्ताक्षर करने हैं उनमें प्रतिज्ञा भी है, कि "राजनीतिक दलबन्दी से,
सत्ता की राजनीति से स्थानीय राजनीति से हम अलग रहेंगे. हम अपने को भारत
का शान्ति सैनिक समझते हैं और शान्ति स्थापित करने का सर्वोत्तम शास्त्र
हमारे पास है `शिक्षा'."
पुरानी और नई शिक्षा का अन्तर स्पष्ट करते हुए विनोबाजी ने कहा था--"नई
तालीम अर्थात नए मूल्यों की स्थापना. पुरानी तालीम चोरी को पाप समझती थी.
नई तालीम न सिर्फ चोरी को बल्कि अधिक संग्रह को भी पाप समझती है. पुरानी
तालीम शारीरिक और मानसिक परिश्रमों के मूल्यों में फर्क करती थी. नई
तालीम दोनों का मूल्य समान समझती है, इतना ही नहीं, दोनों का समन्यवय
करती है, दोनों का समवाय साधती है. पुरानी तालीम क्षमता की इज्जत करती
भी, नई तालीम क्षमता को समता की दासी समझती है. पुरानी तालीम लक्ष्मी,
सरस्वती को स्वतन्त्र देवी के रूप में पूजती थी, नई तालीम मानवता को
पूजती है और तीनों को उसकी सेवा का साधन समझती है." (सर्वोदय, दिसम्बर,
१९५२)
नई तालीम के अनुरूप ही विद्यालय शिक्षा योजना का निर्माण करना होगा.
विनोबाजी चाहते थे, कि "शिक्षक विद्यार्थी-परायण, विद्यार्थी
शिक्षक-परायण, दोनों ज्ञान-परायण और ज्ञान सेवा-परायण, पाठशाला की यही
योजना होगी. हम नए समाज के निर्माण की शिक्षा दें."
विनोबाजी ने ग्रामीण क्षेत्रों में एक घंटे की पढ़ाई का सुझाव भी
प्रस्तुत किया. उनका अभिप्राय यही था, कि ग्राम के समग्र जीवन से समवायित
कर विद्यालय को ग्राम की सेवा कर केन्द्र बनाया जा सके. वे ग्रामीण जीवन
को सर्वागपूर्ण मानते थे. प्रत्येक गाँव में सम्पूर्ण शिक्षा का प्रबंध
कर ग्राम गुरुकुल की स्थापना करना चाहते थे. ऐसा प्रयोग निष्ठावान और
उत्साही शिक्षकों द्वारा ही संभव है.
नई तालीम के पाठ्यक्रम के विषय में विनोबाजी के स्पष्ट सुझाव थे--"नई
तालीम में जीवन की सब बुनियादी वस्तुओं का पूरा ज्ञान होना चाहिए.
लबा-~चौड़ा इतिहास और निकम्मे राजाओं की नामावली याद रखने की जरूरत नहीं
है. लेकिन जीवन के जो बुनियादी विचार हैं, जिनसे हमारा जीवन विकसित होता
है उनका ज्ञान जरूरी है. तत्त्वज्ञान, धर्म विचार, नीति विचार--इन सब की
जानकारी जरूरी है. समाजशास्त्र, मानव-समाज का पूरा इतिहास आदि की जानकारी
आवश्यक है. हमारे और दूसरे समाज की विशेषताएँ क्या हैं, इनका ज्ञान होना
चाहिए. विज्ञान के मूलभूत विचार लड़कों को मालूम होने चाहिए. अपने विचार
ठीक ढंग से प्रकाशित करने की कला मालूम होनी चाहिए." (ह. से. ४-३-५५)
विनोबाजी अप्रासंगिक ज्ञान देने के पक्ष में नहीं थे.
विषय के शिक्षण के विषय में उनका विचार था कि हरएक विषय को हम अलग-अलग न
सोचें. बच्चों को पढ़ाते समय उन्हें पता नहीं लगना चाहिए कि उन्हें गणित
पढ़ाया जा रहा है, इतिहास पढ़ाया जा रहा है या साहित्य पढ़ाया जा रहा है.
ज्ञान एक पूरी वस्तु है. उसका विभाजन नहीं किया जा सकता.
विद्यार्थियों के लिए विनोबाजी तीन बातें आवश्यक समझते थे--विचार
स्वातंत्र्य, शील का विकास और वृद्ध-सेवा. वह राजनीति को अनेक पक्षों का
दलदल समझते थे. ऐसी राजनीति से वह विद्यार्थियों को इस पचड़े में बिलकूल
नहीं पड़ने देना चाहते थे. विद्यार्थियों को सम्बोधित करते हुए उन्होंने
कहा था--"आप लोग अलग-~अलग यूनियनें बनाते हैं. इन यूनियनों में रहने के
लिए एक खास विचार-प्रणाली का अनुसरण जरूरी होता है. मैं आपसे पूछता हूँ,
शेरों का भी कोई यूनियन बनता है क्या? यूनियन तो भेड़ों का बनता है. मेरा
मतलब यह नहीं है, कि दूसरों के साथ आपको सहकार ही नहीं करना है. अच्छी
बातों में सहकार जरूर करना है. लेकिन विचारों को स्वतन्त्र रखना है और
सत्य दर्शन के लिए उसमें आवश्यक परिवर्तन करने को सदा तैयार रहना है. इसे
ही सत्यनिष्ठ कहते हैं और बलवान बनने का यही मार्ग है."
