<शोचिअल् श्चिएन्चे><ःओमे श्चिएन्चे><फ्रब्ह शिन्ग्हल् ' णिस्ह भ्हटिय><आअड्हुनिक् फरिवरोन् कि ग्रिह्  शहिट्य आचडेम्य्.><छ्हन्डिगर्ह्><२३० टो २३५><२४००><फ्रब्ह ' णिस्ह - आड्हुनिक् फरिवरोन्>

भोजन कक्ष (ढिन्निन्ग् षोओम्)--भारत में अधिकतर घरों में रसोई में बैठकर
खाना खाया जाता है किन्तु अब धीरे-धीरे इसमें भी परिवर्तन आ रहा है. कुछ
घरों में अलग से खाने का कमरा होता है. अगर काफी जगह उपलब्ध हो तो खाने
के कमरे को बैठक के साथ संयुक्त भी बनाया जा सकता है. आधुनिक भारतीय
परिवार में सदस्य एक साथ मेज पर भोजन करना पसन्द करते हैं. इसलिए
सुविधानुसार भोजन-कक्ष रसोईघर के साथ होना चाहिए. कमरा खुला व हवादार
होना चाहिए. दरवाजे व खिड़कियां जालीदार होनी चाहिए. रसोईघर व भोजन कक्ष
के बीच एक सेवार्थ खिड़की (शेर्विचे तिन्डोत्) जरूर होनी चाहिए. इससे भोजन
परोसते समय शक्ति व समय दोनों की बचत होती है. कमरे का आकार आयताकार होना
चाहिए तथा इसमें लगने वाला मेज भी आयताकार होना चाहिए. रेफ्रीजरेटर रखने
के लिए एक तरफ स्थान होना चाहिए. इसके अतिरिक्त चीनी के बर्तन आदि रखने
के लिए अलग अलमारी (छ्रोच्केर्य् ःउट्च्ह् ओर् शिडे छुप्बोअर्ड्) होनी चाहिए. इसके
ऊपर बिजली का सामान-मिक्सी जूसर आदि रखा जा सकता है. मेज के चारों तरफ
पर्याप्त खुला स्थान होना चाहिए ताकि खाना खाते समय या अन्य व्यक्तियों
को चलने फिरने में बाधा न महसूस हो. कमरे में रोशनी व प्रकाश का पूरा
प्रबन्ध होना चाहिए.
कमरे की दिशा अगर उत्तर-पूर्व हो सके तो उत्तम है क्योंकि इससे कमरे में
सूर्य का प्रकाश व सुबह की धूप सीधी आती है. कमरे का फर्श साफ, चमकदार व
चिकना होना चाहिए. दीवारों पर सजावट के लिए हल्के रंग के चित्र प्रयोग
में लाए जा सकते हैं. पदों के लिए भी हल्के रंग के या बेल बूटे वाला सूती
कपड़ा प्रयोग करना चाहिए. अगर खिड़की के साथ-साथ कोई बेल या हरा पौधा
लगाया जा सकता है तो ठीक है अन्यथा खाने की मेज या सईड की छोटी मेज पर
फूलों को सजाकर रखा जा सकता है. अगर पर्याप्त जगह हो तो साथ धोने की
व्यवस्था भी किनारे में एक छोटा बेसिन लगाकर की जा सकती है.
अगर भोजन-कक्ष अलग से बनाने के लिए स्थान न हो तो बरामदे के भी चिक लगाकर
प्रयोग कर सकते हैं. अगर घर में स्थान का अभाव हो तो अन्य कार्य जैसे
बच्चों की पढ़ाई, सिलाई आदि का काम भी भोजन करते समय ही प्रयोग में होता
है.
४. शयन कक्ष (भेड् षोओम्)--यह घर का सबसे महत्त्वपूर्ण कमरा होता है
क्योंकि प्रत्येक व्यक्ति अपने जीवन का तीसरा हिस्सा विश्राम व सोने में
व्यतीत करता है. यह कमरा सोने के अतिरिक्त परिवार के सदस्यों के अन्य
निजी कामों के लिए भी होता है इसलिए यह बैठक से दूर होना चाहिए. शयन कक्ष
हवादार व प्रकाशमय होना चाहिए तथा घर के शोरगुल से दूर होना चाहिए. इसमें
जालीदार दरवाजे व खिड़कियां होनी चाहिए. खिड़कियां अगर पूर्व दिशा में
खुलें तो कमरों में प्रकाश प्रात:काल ही आ जाता है. पर्याप्त खिड़कियां व
रोशनदान होने से संवातन में सुविधा होती है. खिड़कियों व दरवाजों की
स्थिति ऐसी होनी चाहिए कि फर्नीचर सुविधापूर्वक रखा जा सके. इस कक्ष में
एकांतता तथा गुप्तता की विशेष आवश्यकता होती है. अत: यह मकान के एक कोने
में होना चाहिए.
सोने के कमरे उत्तम आकार १५ध्१२ फुट होता है. यदि घर में भूगत नाले और
पानी की अच्छी व्यवस्था हो तो कमरे के साथ स्नानागार और शौचालय का
निर्माण किया जा सकता है. कमरे में पर्याप्त मात्रा में अलमारियां होनी
चाहिएं ताकि कपड़े व अन्य निजी सामान इसमें रखा जा सके. अगर सम्भव हो तो
अलमारी दीवार के अन्दर ही बनी होनी चाहिए. बाहर बनी हुई अलमारी के ऊपर
धूल-मिट्टी इत्यादि एकत्रित हो जाती है व फर्नीचर आदि रखने व चलने फिरने
में रुकावट उत्पन्न करती है. यदि कमरे के समीप या कमरे में ही संबरने का
क्षेत्र तथा उसके निकट ही कपड़े रखने की अलमारी हो तो अत्यन्त
सुविधा-~जनक होता है.
दस वर्ष से अधिक उम्र के बच्चों के लिए कमरा अलग किन्तु माता-पिता के
कमरे के पास होना चाहिए, दरवाजे की स्थिति भी ऐसी होनी चाहिए कि जब
दरवाजा खोला जाए तो यह पलंग आदि के आगे पर्दे (स्क्रीन) का काम दे न कि
यह बिलकुल ही बाहर की तरफ से दिखाई दे.
५. रसोईघर (खिट्च्हेन्)--रसोईघर भी मकान का एक महत्त्वपूर्ण भाग है क्योंकि
इसमें बनने वाले भोजन की पौष्टिकता सफाई व गुण पर परिवार की सुविधा, खुशी
व स्वास्थ्य निर्भर करता है. आजकल रसोंईघर की व्यवस्था में गृहिणी बहुत
अधिक ध्यान देती है क्योंकि उसके जीवन का १/३ भाग रसोईघर में ही व्यतीत
होता है. आधुनिक घरों में गृहिणी खाना खड़े होकर बनाने वाली रसोई का ही
निर्माण करवाना पसन्द करती है. प्राचीनकाल में रसोई में गृहिणी नीचे
बैठकर खाना बनाती थी, यह बहुत ही असुविधाजनक व खतरनाक होता था किन्तु अब
रसोईघर में ऊंची शैल्फ बनाकर उस पर काम किया जा सकता है. खाना पकाने के
लिए प्रयोग होने वाली सभी चीजें-बर्तन, मसाले, जल इत्यादि कार्य के स्थान
के पास-पास ही अलमारी में संग्रहीत होती है जिन्हें गृहिणी सुगमता से उठा
सकती है. खड़े होकर पकाने के ढंग से कम समय व शक्ति व्यय होती है तथा
संग्रह के स्थान में काफी सामान रखा जा सकता है. कार्य क्षेत्र के नीचे
अलमारी बनाकर भारी बर्तन आदि रखे जा सकते हैं व ऊपर अलमारी या शैल्फ
बनाकर हल्की वस्तुएं व दालें इत्यादि रखी जा सकती हैं. सिंक या बर्तन
धोने के लिए बेसिन कार्य क्षेत्र क ए पास ही होना चाहिए.
रसोई घर की दिशा उत्तर-पूर्व होनी चाहिए ताकि सूर्य की सवेरे की किरणें
रसोई में आ सकें. रसोई में कार्य करने के क्षेत्र २ फुट चौड़े व २-१/२
फुट ऊंचे होने चाहिएं. इसको अच्छी किस्म के संगमरमर या फर्श का बनाना
चाहिए ताकि यह चिकना हो वे आसानी से साफ किया जा सके. पानी के सिंक का
स्थान भी हो सके तो चिप्स या संगमरमर का बनाना चाहिए. यह आयताकार हो, १
फुट गहरा व इसके किनारे गोल होने चाहिए. इसके दोनों तरफ बर्तन के लिए
शैल्फ होने चाहिए व इनकी ढलान सिंक की तरफ होनी चाहिए जिससे कि पानी बहकर
सिंक की नाली में चला जाए. इससे बर्तन व कार्य स्थान धोने में सुविधा
होती है ओर स्थान स्वच्छ रहता है.
धुयें के निकलने के लिए चिमनी जरूरी है क्योंकि भारत में गैस व विद्युत
उपकरणों के अतिरिक्त लोग कोयले व मिट्टी के तेल का प्रयोग भी ईधन के रूप
में करते हैं. रसोई के रोशन दान में धुआं निकालने के लिए निकास पंखा
(ऐद्हउस्ट् ञन्) भी लगाना चाहिए. यदि स्थान उपलब्ध हो तो रेफ्रीजरेटर भी
रसोई में रखा जा सकता है. दीवार में पर्याप्त खाने (शैल्फ) होने चाहिएं
ताकि सामान वहां संग्रहीत किया जा सके. रसोई घर में कूड़ा डालने के लिए
ढक्कन वाला कूड़ादान होना चाहिए, रसोई में मक्खियां न आयें इसके लिए रसोई
के खिड़की व दरवाजों में जाली लगी होनी चाहिए.
रसोई का फर्श चिकना, अघुलनशील और चमकदार होना चाहिए ताकि यह आसानी से साफ
किया जा सके. कार्य करने के स्थान के ऊपर की १-१/२ फुट की दीवारों पर
टाईलें या चिप्स का फर्श होना चाहिए. काम करने से यह जगह बहुत गन्दी होती
है व टाईलें तथा चिप्स साफ करने में आसानी होती है.
अगर पर्याप्त जगह हो तो भण्डार-गृह (फन्ट्र्य्) भी रसोई के साथ बनाया जा
सकता है. यह साफ-सुथरा होना चाहिए. अगर उसमें खिड़की रखने का स्थान न हो
तो रोशनदान रखना बहुत आवश्यक है. उसमें सेल्फ चौड़े-चौड़े होने चाहिए
ताकि तरीके से सारा सामान उसमें रखा जा सके. शैल्फ की ऊंचाई भी सुविधाजनक
होनी चाहिए ताकि बिना अधिक ऊर्जा व समय के नष्ट किए जरूरत के समय सभी
चीजें आसानी से उठाई जा सकें.
६. स्नान घर (भट्ह् रोओम्)--विदेशी शैली के अनुसार आजकल हर शयन कक्ष के साथ
ही संयुक्त स्नान घर व शौचालय की व्यवस्था होती है. स्नान घर में मुख्यत:
तीन क्षेत्र होते हैं--स्नान करने के लिए स्थान जहां टब भी हो सकता है और
केवल फुव्वारा भी, मुंह-हाथ धोने के लिए चिलमची जो आमतौर पर चीनी की होती
है और दीवार के साथ लगी होती है तथा तीसरे भाग में शौच के लिए भारतीय
अथवा पश्चिमी ढंग की सीट होती है.
स्नान घर की लम्बाई-चौड़ाई पर्याप्त होनी चाहिए. इसमें रोशनदान होना
चाहिए और प्रकाश का प्रबन्ध भी होना चाहिए. इसमें दो खिड़कियां होनी
चाहिएं--एक ६-१/२ फुट ऊंचाई पर सवांतन के लिए और दूसरी थोड़ी कम ऊंचाई पर
प्रकाश के लिए, उस पर अर्धपारदर्शी शीशा लगाना चाहिए जिससे प्रकाश तो
अन्दर आये किन्तु गुप्तता बनी रहे. सामान्य प्रकाश के अतिरिक्त बेसिन के
दर्पण के स्थान के ऊपर की ओर अन्य प्रकाश स्थान होना चाहिए. इसके लिए
शीशे के कुछ ऊंचाई पर बल्ब लगाने के लिए स्थान बनाना चाहिए. बेसिन के साथ
साबुन रखने, तौलिया टांगने व ब्रुश, पेस्ट आदि रखने के लिए भी अलग स्थान
बनाना चाहिए. दर्पन के पीछे के स्थान को एक बन्द डिब्बे (छोवेरेड्
छबिनेट्) की तरफ स्नान घर की अन्य चीजें-तेल शैम्पू आदि रखने के लिए
प्रयोग किया जा सकता है. अगर स्नान घर का आकार पर्याप्त हो और श्रृंगार
का स्थान बनाया जा सकता हो तो इन सब चीजों जैसे औषधियें व श्रृंगार का
स्थान बनाया जा सकता है तो इन सब चीजों जैसे औषधियें व श्रृंगार की चीजें
रखने के लिए अलग से एक छोटी-सी अलमारी बनाई जा सकती है. इस अलमारी के साथ
कुछ खास व्यक्तिगत कपड़े रखने के लिए भी एक दो दराज बनाए जा सकते हैं.
कपड़े टांगने के लिए खूंटी व छड़ (राड) भी लगानी चाहिए. इसके लिए ऐसा
स्थान चुना जाए जो फव्वारे व नलके से बिल्कुल दूर हो ताकि स्थान करते समय
कपड़े गीले न हों.
स्नानघर का फर्श पुष्ट, चिकना और अघुलनशील होना चाहिए. पानी बहने के लिए
फर्श समतल होना चाहिए व उसकी ढलान नाली की तरफ होनी चाहिए ताकि पानी की
निकासी आसानी से हो जाए. दीवारों के नीचें से ४ फुट भाग पर चिप्स या
टाईल्ज लगी हों तो स्नान घर अधिक गन्दा नहीं होता और सफाई में भी आसानी
होती है.
७. अतिथि कक्ष (घुएस्ट् रोओम्)--घर में आने वाले अतिथियों को अलग से ठहराने
के लिए अतिथि कक्ष का होना भी आवश्यक है ताकि अतिथि व घर के सदस्यों,
दोनों का निजीपन बना रहे. यह कमरा केवल अतिथि के लिए ही नहीं प्रयोग हो
सकता अपितु जब अतिथि न हों तो यह अन्य कार्य जैसे--आराम करना पुस्तकालय
या एकाग्रचित्तता के लिए भी प्रयोग किया जा सकता है. यह कमरा परिवार
द्वारा प्रयोग किए जाने वाले कमरों से बिलकुल पृथक होना चाहिए. यह स्वयं
में ही एक आत्मनिर्भर इकाई होनी चाहिए. इस कमरे के साथ ही स्नान घर व
शौचालय होना चाहिए. कमरे में एक जोड़ा पलंग, एक मेज-कुर्सी व एक आरामदायक
बैठने का स्थान या आराम कुर्सी बिछाने के स्थान का होना चाहिए. कमरे में
खिड़की व रोशनदान होना चाहिए ताकि कमरा खुला, हवादार, प्रकाशमय हो. इसका
कोई भी दरवाजा घर के अन्दर या किसी भी अन्य कमरे में नहीं खुलना चाहिए.
८. बच्चों का कमरा (छ्हिल्ड्रेन्'स् षोओम्)--बच्चे परिवार के सबसे प्रिय सदस्य
होते हैं. उनके विकास के लिए खुले स्थान की आवश्यकता होती है. जगह की कमी
होने के कारण अत्यधिक परिवार बच्चों के पृथक कमरा नहीं दे सकते. किन्तु
जहां तक सम्भव हो, बच्चों को ऐसा स्थान देना चाहिए जो खुला व बड़ा हो
जहां से वह आसानीसे बाहर-अन्दर आ-जा सकें व उसके खेलने, दौड़ने भागने व
अन्य क्रियाओं में आसानी हो. कमरे में प्रकाश व संवातन का उचित प्रबन्ध
होना चाहिएं. अगर बालक छोटा हो तो उस कमरे में उसके खेलने के लिए अलग
स्थान होना चाहिए. कमरे का फर्नीचर उसके कद व उम्र के अनुसार होना चाहिए.
कमरे मे किताबें, खिलौने व बच्चे के कपड़े रखने के लिए पर्याप्त
अलमारियां होनी चाहिए. इसके खाने व खूंटियां भी बच्चे के कद के अनुसार
नीची होनी चाहिए ताकि वह आराम से अपना सामान उठाकर रख सकें. बच्चे को
खेलने, रहने और पढ़ाई इत्यादि में अधिक से अधिक सुविधा उपलब्ध कराने के
लिए उसका कमरा आयोजित करने के लिये अधिक ध्यान रखना चाहिए.
९. संग्रहालय (श्टोरे)--सुविधा व सुरक्षा के लिए घर का बड़ा सामान--ट्रंक,
बिस्तरे, बड़ी पेटी, सूटकेस, मूल्यवान व कम प्रयोग में आने वाले वस्त्र
रखने के लिए अलग संग्रहालय होना चाहिए. यह कमरा सोने वाले विशेषकर
गृहस्वामी के शयनकक्ष (मस्टेर्स् बेड् रोओम्) के साथ होना चाहिए. इसका दरवाजा
चौड़ा होना चाहिए ताकि बड़े ट्रंक व अलमारी अन्दर रखी जा सके. कमरे के
शैल्फ चौड़े व मजबूत होने चाहिए जिससे इन पर भारी सामान व सुटकेस रखे जा
सकें, अगर संग्रहालय के लिए पर्याप्त जगह न हो तो इसे बड़ा करने के लिए
स्नानघर या गैलरी के ऊपर के स्थान की छत नीची कर संग्रहालय में मियानी
(लोङ्ट्) के रूप में बढ़ाया जा सकता है. अगर जगह हो तो एक-दो अलमारी भी बीच
में ही बनाई जा सकती है जो कपड़े रखने के लिए प्रयोग की जा सकती हैं.
१०. बरामदा (वेरन्डह्)--भारतीय घरों में बरामदा सबसे अधिक प्रयोग होने
वाला स्थान है. घरों में प्राय: दो बरामदे होते हैं--एक बैठक के
आगे--जहां पर घर में आने वाले व्यक्तियों का स्वागत किया जाता है जिन्हें
घर के अन्दर नहीं लाया जाता जैसे डाकिया, बिजली वाला आदि. दूसरा घर की
पिछली तरफ, जिसमें घर के अन्य कमरों के दरवाजे खुलते हैं और प्राय: रसोई
का दरवाजा भी इसी में खुलता है. परिवार के सदस्य मौसम के अनुसार ये
बरामदे प्रयोग करते हैं. सर्दियों में यहां बैठकर धूप सेकी जाती है व
गर्मियों में प्रात: वह शाम को यह परिवार के सदस्यों के लिए बैठने व रात
को सोने के काम आता है. बरामदा कमरों को ठण्डा रखता है अथवा धूप व वर्षा
से बचाता है. आगे व पीछे के बरामदे बच्चों के साईकिल, वगी, स्कूटर आदि
रखने के लिए भी प्रयोग किये जाते हैं.
११. गैराज (घरजे)--गैराज या मोटर घर उन परिवारों के लिए आवश्यक है
जिसकी अपनी निजी मोटर गाड़ी होती है. गैराज घर मुख्य द्वार के साथ पक्के
रास्ते से सम्बन्धित होना चाहिए. यह काफी खुला ८ध्१८ फुट या १०ध्२० फुट का
होना चाहिए ताकि अन्दर ले जाने व बाहर लाने में असुविधा न हो. गाड़ी साफ
करने व धोने के लिए गैराज में या इसके निकट जल का प्रबन्ध व जल की निकासी
के लिए नाली होनी आवश्यक है. पालिश, झारन, टायर आदि रखने के लिए किनारे
पर शैल्फ बनानी चाहिए. गैराज की छत की ऊंचाई ७ फीट से अधिक आवश्यक नहीं
होती. उसके ऊपर की जगह को संग्रह के लिए मियानी (लोङ्ट्) के रूप में प्रयोग
किया जा सकता है. गैराज का प्रयोग स्टोर के रूप में या फिर नौकर के रहने
के लिए भी किया जा सकता है.
प्रत्येक परिवार की अपनी भिन्न आर्थिक क्षमता होती है तथा अपना रहने का
ढंग होता है. जो मकान एक परिवार के लिए सुविधाजनक होगा वही मकान किसी
दूसरे परिवार के लिए भी सुविधाजन हो, आवश्यक नहीं. चाहे परिवार की आर्थिक
क्षमता, सदस्यों की संख्या आदि भी एक-सी है. अत: रहन-सहन का ढंग आर्थिक
स्थिति तथा सदस्यों की संख्या मकान के स्थान के विभाजन को प्रभावित करते
हैं. जहां पर स्थान का अभाव न हो वहां कमरों का विभाजन सदस्य व क्रिया के
अनुसार आसान होता है किन्तु जहां स्थान की कमी हो या एक-दो कमरों का ही
मकान हो, ऐसे स्थान पर सभी क्रियाओं के लिए स्थान का विभाजन अति कठिन
होता है. यदि चतुराई व समझ से काम लिया जाए तो छोटे स्थान पर भी सब
प्रकार का उचित प्रबन्ध किया जा सकता है जिससे कि परिवार की सब
आवश्यकताओं की सन्तोषपूर्ण ढंग से पूर्ति हो सके. जैसे कमरे के एक भाग
में बैठक व खाना खाने का स्थान बनाया जा सकता है. सामान ऐसे रखा जाए
जिसके दोहरे उपयोग हों, जैसे सोफा रात को खोल कर पलंग बनाया जा सके. बन्द
होने वाला (फोल्डिंग) सामान जैसे मेज, कुर्सी, पलंग आदि अगर प्रयोग किए
जाएं तो बेहतर है. दीवार में बड़ी-बड़ी अलमारियां बनानी चाहिएं ताकि
सामान उनमें रखा जा सके. अगर कमरा बहुत बड़ा हो तो पर्दे या स्क्रीन से
इसे दो भागों में विभाजित किया जा सकता है.
