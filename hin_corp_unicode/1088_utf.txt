<औङ्ङिचिअल् आन्ड् ंएडिअ ळन्गुअगे><ंअस्स् ंएडिअ><षन्जन् घ्><ंअहिल छ्हिट्रकअर्><१९८१><अम><णेत् ढेल्हि><२२-२३><१३४०><अम-ंअहिल छ्हिट्रकअर्>

चित्रकला मानवीय सूक्ष्मता अनुभूतियों का माध्यम है.
हर व्यक्ति में संवेदनशीलता होती है.
और हर व्यक्ति अपने संवेदित भावों को चित्रों का रुप दे देता है.
चाहे उसे भोंडे रुप में की गई अभिव्यक्ति की संज्ञा क्यों न दी जाए.
पुरुषों की अपेक्षा महिलाएं अपने भावों को चित्रों के माध्यम से अधिक व्यक्त रहती है.
शकुंतला का उदाहरण पर्याप्त होगा.
और तीज त्यौहारों पर घर-आंगन की सज्जा का जिक्र भी, जो परंपरागत अलंकरण को जिवित रखे हुए है.
परंतु आधुनिक संदर्भ में महिला चित्रकारों की चर्चा आने पर अमृता शेरगिल, जिस की चित्र रचना में भारतीय नारी की उदासी, उन की दयनीयता और उन की सामाजिकता सभी उजागर हुई है.
उस जमाने में जब भारतीय कलाकार प्राकृतिक छटा और मुखाकृतियों, नारी की कोमलता और सुंदरता को चित्रांकित करने में तल्लीन थे.
अमृता शेरगिल ने भारतीय महिलाओं को गंभीर और अनुभवपरक ढंग से अपनी अभिव्यक्ति का विषय बनाया था.
आज तो महिला चित्रकारी ही नहीं.
मुर्तिकला, बाटिक, ग्राफिक, सिरेमिक आदि सभी माध्यमों में क्रियाशील हैं.
अमृता शेरगिल या अन्य किसी कला साधिका के अस्तित्व से पहले ही ग्रामीण महिलाएं तीज-त्योहारों पर घर की दीवारों, प्रवेश के अगल-बगल अपनी धार्मिक आस्था के तहत देवी देवताओं के स्वरुप, पौराणिक गाथाएं, चांद-सूरज, व्रत, मानव, आदि प्रतीकात्मक ढंग और अनगढ़ तरीके से बनाया करती थी, और अब भी बनाती है.
यही वास्तविक कला है.
यदि यह कहा जाए कि स्त्रियों ही कला को रुप प्रदान करने वाली है तो इसे न तो अतिश्योक्ति समझना चाहिए और ना ही निरर्थक या अर्थहीन.
शरीर रचना के लिए जो सहज लकीरें वे खींचती हैं, वे भावाभिव्यक्ति के लिए समर्थ होती हैं.
उन में सौंदर्य भी होता है.
अल्हड़ता भी होती है, अनगढ़ता भी होती है.
और सब से महत्वपूर्ण बात है कि उस में देशजता होती है.
आज यही लोक कला बड़े-बड़े पुरुष कलाकारों की अभिव्यक्ति का प्रेरणास्रोत भी है.
बाटिक प्राचीनतम कला बाटिक कला को महिलाओं की कला की संज्ञा दी जाती है.
श्रीमती कमला चट्टोपाध्याय के अनुसार यह भारत की प्राचीनतम कला है.
किंतु १८वीं शताब्दी के आसपास इस कला का लोप हो गया था.
किंतु इंडोनेशिया आदि देशों में यह कला प्रचलित हो गई थी.
रवींद्रनाथ टैगोर ने १९२३ में इंडोनेशिया से लौटने पर अपनी पुत्रवधु प्रतिमा देवी को इस कला को सीखने-समझने के लिए इंडोनेशिया भेजा था.
शांति निकेतन में बाटिक प्रारंभ करने का श्रेय प्रतिमा देवी को गया है.
और वहां गोरीदेवी भंजा को इसे सिखाने का दायित्व सौंपा गया.
प्रभा पंवार इन्हीं श्रीमती भंजा देवी की शिष्या हैं.
इस समय महाराष्ट्र में शकुंतला पटेल, दिल्ली में देवयानी कृष्ण इस विषय की अच्छी कलाकार मानी जाती हैं.
सावित्री श्रीवास्तव का नाम भी है.
वह आजकल बाल भवन सोसाइटी में ऐसे पद पर है जहां से दिल्ली भर में फैले बाल भवन केंद्रों की कला गतिविधियों को संचालित करती हैं.
कला का प्रचार प्रसार उन के जीवन का एक अभिन्न अंग बन गया है.
१९६९ में बना "सातवें आसमान पर" मानक उन का बाटिक चित्र मुझे आज भी ज्यों के त्यों याद हैं.
वह बिल्कुल सादे चित्रण में अपने भावों को प्रकटाती हैं और संयोजन के नाम पर खीलवाड़ न कर के कोई बात सजाती हैं.
पत्थरों में प्राण डाले हैं महिलाओं ने जहां तूलिका और कपड़े को अपनी अभिव्यक्ति का माध्यम बनाया वहीं छेनी-हथौड़ी उठा कर लकड़ी, पत्थार में भी जान फुंकने की कोशिश की.
यद्यपि साधन और स्थान का अभाव उन के मार्ग में पहाड़ जैसा होता है, किंतु उन्हें अपने साहस, लगन और दृढ़ निश्चय के कारण इस क्षेत्र में भी आशीतीत सफलता प्राप्त करने में कामयाबी हासिल हुई है.
ऐसी महिला मूर्तिकारों के नाम मात्र अंगुलियों पर नहीं गिने जा सकते.
इस के लिए लंबी चौड़ी सूची बनानी पड़ेगी.
मोहिनी त्रिखा, सुधा अरोड़ा, रीता सिन्हा, अल्का प्रधान, मीरा मुकर्जी, पिल्लू आर.
पोचखानावाल, शायद मोट् टी, हरभजन संधु, आदि के नाम उल्लेखनीय है.
ये नाम दिल्ली, मध्य प्रदेश, कलकत्ता, मद्रास, महाराष्ट्र आदि में फैले पड़े हैं, मोहिनी त्रिखा सामाजिक व्यवस्था पर चोट करती हैं, और अपनी कृतियों के माध्यम से "आदमी हर बुहाई पर विजय प्राप्त करेगा" जैसी भावाभिव्यक्ति करती है.
हाथ और पैर के पंजों को अपेक्षाकृत बड़ा बना कर प्रतीक में बात करती हैं.
हाथ मस्तिष्क का आईना है--ऐसा वह मानती हैं.
बिना हाथ के मस्तिष्क में आए भावों को स्थायी नहीं रखा जा सकता.
कल्पना चौधरी अपेक्षाकृत उभरती हुई मुर्तिकार हैं.
ग्रामीण जीवन की सहजता गो, स्वाभाविकता को अपनी कृतियों में ढालती है.
कृतियों पर हरा पैटीना इस प्रकार लगाती हैं कि कृति में गहराई और उठान को देखने के लिए दर्शक को दिमाग पर जोर न देना पड़े.
ज्योत्सना भट्ट मूर्तिकला के साथ ही साथ सिरेमिक में भी कार्य करती हैं.
मणि गिड्डथुरी नारायण के काम में सरलीकरण की प्रधानता है तो शायका मोट्टी उपमानों को आधार बनाती हैं.
हरभजन संधू कम से कम मेटल में पूरे आकार को बारबार बैपवर्थ की शैली में पुपायित करती है.
सुधा अरोड़ा ने १९६५ में मूर्तिकला में डिलप्लोमा प्राप्त किया था.
उत्तर प्रदेश में वह पहली महिला मूर्तिकार थी जिन्होंने १९७६ में एकल मूर्तिकला प्रदर्शनी आयोजित कर के महिलाओं के लिए एक रास्ता खोला था.
इन महिला मूर्तिकारों ने मात्र सौष्ठव को ही नहीं उकेरा है बल्कि प्रयोगों के माध्यम से समय की नब्ज को भी पकड़ा है.
सिरेमिक में ज्योत्सना भट्ट, विमला विष्ट, सुशीला आदि का नाम लिया जा सकता है.
चित्रकारों में जया अप्पासामी.
फातिमा अहमद, अर्पिता सिंह, रेखा राव, हरविंदर बावा, गीती भट्टाचार्य, वीरबाला भाव-सार, सुनीता बिंद्रा, शैलबाला, विश्वनाथ.
सूरजीत चोयल, कमला लक्ष्मी, किशोरी कौल, शनु लहिरी, प्रकाश और नरुला, मेरी डायस, माधवी पारेख, कृष्ण शंकर, मीनाक्षी काजी, प्रभा बी.
डोगरे, मालीत बरदराजन, बी.
प्रभा, कोमला वर्दन, आदि के नाम लिए जा सकते हैं.
गीती भट्टाचार्य जहां परंपरागत शैली में विश्वास करती हैं, वहीं फातिमा अहमद प्रभाववादी शैली में.
वह एक यो दो रंग के सहयोग से अपनी अभिव्यक्ति कर लेती हैं, उन की ज्यादातर चेष्टा रोशनी पर होती है.
चित्रों में वह बहुत तीव्र विरोधात्मक प्रभाव उत्पन्न करती है.
रेखा राव प्रकृति चित्रण एवं भू चित्रण में संकेत और प्रतीक का सहारा लेती हैं.
कमला लक्ष्मी के चित्र पारंपरिक लोक कला पर आधारित है तो शनु लहिरी के चित्रों में फंतासी दिखाई देती है.
बी.
प्रभा ऐसी चित्रकार है जिन की कृतियों में अमृता प्रीतम की शैली की झलक मिलती है.
और अनुपमा कौर के चित्रों में परंपरा और आधुनिकता का सुंदर सम्मिश्रण दिखता है.
आकृतियों को तोड़ते-मरोड़ते समय उस का अपना गणित काम करता है.
इस की पहली प्रदर्शनी पेरिस में हुई थी.
सुनैना देवी और रानी चंद्रा का नाम भी नहीं छेड़ा जा सकता.
सुनैना देवी टैगोर परिवार की थीं और नंदलाल बोस की शिष्या थीं.
ये दोनों वास.
शैली और टेम्प्रा शैली में काम करती थीं.
जया अप्पासामी चित्रकार के साथ ही सुप्रसिद्ध कला समीक्षक भी थीं.
पुष्पा आर्य लोक कला को अपनी कृतियों का आधार बनाती हैं.
इन के चित्रों में उभरी रेखाओं का अपना एक अलग कथ्य होता है.
कोमला वर्दन नृत्यांगना हैं, पर चित्रकला में भी उनकी अच्छी पैठ है.
उनके चित्रों का आधार नृत्य होता है, किंतु आकृति को रेखाओं में न बांधकर ब्रुशाघात से लयात्मक क्रम से उभारती है.
ग्राफिर कला की चर्चित कलाकार जहां तक ग्राफिक कला का संबंध है, यह एक ऐसी तकनीकी विद्या है जिस में विचारों को नेगेटिव में ढालना पड़ता है.
जिंक प्लेट से ले कर लिलोनियम, प्लाई उड, फेवीकाल और बेकार की सामग्री का भी इसमें प्रयोग और उपयोग किया जाता है.
कहा जाता है १५वीं शताब्दी में प्रिंट माध्यम की संभावनाओं की तलाश कर ली गई थी और १९६४ में प्रिंट कौंसिल आफ अमेरिका ने कलात्मक छपाई को प्रिंट में मेक़िंग का नाम दिया था.
वास्तव में "प्रिंट मेकिंग" का इतिहास कोई बहुत लंबा चौड़ा नहीं है, विशेषकर हमारे देश में.
इस शताब्दी के पांचवे दशक के बाद ही इस विद्या ने यहां लोकप्रियता प्राप्त की.
किंतु प्रिंट मेकिंग को पूरी तरह से अन्य विद्याओं की बराबर हमारी समकालीन कला में स्थान प्राप्त है.
इस विद्या में काम करने वाली कलाकारों में शोभा ब्रूटा, दमयंती चावला, नायरा, अहमदुल्ला, मोहिनी बक्शी, रेखा कक्कड़, सोनिया डेंबला, प्रयाग झा, अनुपम सूद, चंद्रमलीलाल दोषी, शीला हीरानंदिनी, देवियानी कृष्ण, किरन राठौर, सरोज पाल गोगी और ई.
संतोष के नाम प्रसिद्धि पा चुके हैं.
किरन राठौर वृत को प्रतीक में लेकर महिला इच्छाओं की अभिव्यक्ति करती है.
एचिंग और लिथोग्राफ इन के प्रिय माध्यम है.
इन के अलावा बहुत से और नाम भी हो सकते हैं.
ये महिला कलाकार प्रयोगों और संयोजनों के बल पर ग्राफिक विद्या में काफी चर्चित हैं.
जैसे-जैसे तकनीकी ज्ञान बढ़ता जा रहा है ये ग्राफिक कलाकार भी उसी के अनुरुप विकास कर रही है.
