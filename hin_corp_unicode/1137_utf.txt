<औङ्ङिचिअल् आन्ड् मेडिअ ळन्गुअगेस्><ंअस्स् ंएडिअ><श्हर्म, फतन्><ळन्ग्ड><१९८५><शर् - ठिमेस् औङ् ईन्डिअ><णेत् ढेल्हि><१५-१७><२०००><श्हर्म, फ्-ळन्ग्ड>

वे न जाने क्यों बाद के दिनों में बड़ी शिद्दत से सोचने लगे थे कि अभावों के थाल में उनके बच्चों की गर्दन कटी-सजी रखी है और वे निर्निमेष शून्य में ताक रहे है.
वे इतिहास की जलती सच्चाइयों की आग में भक्-भक् जल रहे थे.
बिल्कुल एकदम अकेले पड़ते हुए वे उस कड़ी दोपहर में उधारे सिर और नंगेपांव हड़बोंग में निकल पड़े.
गली में एक छोर से दूसरे छोर तक सन्नाटा रिस रहा था.
वे जैसे ही जुझार सुनार की बैठक के सामने से होकर गुजरे उन्हें किसी ने पुकार लिया.
उन्होंने पलटकर देखा, सुंदर बानी खड़ा हुआ था.
"कचहरी का सिपाही बस-स्टैंड पर मिला था.
" कहकर वह प्रश्नवाचक बन चुप लगा गया.
वे किटकिटा गये और गुस्से में उफनते हुए बोले, "दो महीने बाद की तारीख लगी है.
बोली लगाने आ जाना.
"पांवों में धरती गरम तवे-सी तप रही थी.
पर एक दंश जो उन्हें भीतर ही भीतर वर्षो से टीस रहा था उसकी तुलना में पांवो की चुभन कुछ भी नहीं थी.
सुंदर बानी हतप्रभ-सा उन्हें जाते देखता रहा फिर होठों में बुदबुदाने लगा,"सठिया गये है और कुछ नहीं.
.
.
.
इत्ते वर्षो से कष्ट झेलते आ रहे है.
"बट्टी बाई के घर से गली एकदम बायें मुड़कर चढ़ैया में तबदील हो जाती थी.
लगभग फर्लाग भर बाद फिर एकदम उतार था.
एक पतली तंग खोर और थी, जिससे सीधे चढकर जल्दी जल्दी पहुँचा जा सकता था पर हड़बड़ी में उन्हें एकदम इसका ध्यान नहीं रहा.
चढ़ैया पर नाबदानों का पानी बह रहा था.
वे रफ्ता-रफ्ता कीचड़में पांव सानते पूरी चढ़ैया एक ही रपेटे में चढ़ गये.
उतार पर असरफ की तंबाकू की दूकान से आग बढ़े तो कुतुबखाना के नीचे की मंजिल में एकदम सन्नाटा दिखा.
आज छुट्टी का दिन तो नहीं, वे थोड़ा ठनके.
फिर वे जैसे ही सीढियां चढ़कर बरामदे में जाने को हुए किसी ने उनके पांव छू लिये.
उन्होंने पहचाना नहीं.
पांव छूकर वह सीधा खड़ा हुआ तो उसने बताया कि वह रमेश है, उनका पुराना शिष्य.
शुगर इसंपेक्टर है और इन दिनों छुट्टियों में घर आया हुआ है.
क्षणभर के लिए वे भीतर से गदगद होते हुए धूप की चिलक और गर्मी की हुंकार भूल गये.
इसी श्रद्दा और सम्मान की खातिर तो उन्होंने पूरी जिदंगी मुफलिसी में बिता दी थी.
अभावों और विपन्नता से लड़ते हुए उन्होंने आदर्श की रक्षा की, पत्नी और बच्चों की महत्वाकाक्षांओं और छोटी-मोटी जरुरतों की आशाओं को कुचलकर वे नैतिकता का झंडा फहराते रहे.
शान को छोड़कर आन पर डटे रहे !उन्हें याद है, उनका एक शिष्य, मोहन जब डिप्टी कलेक्टर बना था तो ढेर सारी मिठाई लिये घर आया था.
उसने साफ लकदक कपड़े पहने हुए थे.
आते ही उसने उनके चरणों की धूल माथे पर चढ़ा ली थी और कहा था, "गुरुजी, आज जो कुछ भी हूं आपकी बदौलत.
आप उस समय पढ़ाई में इतनी सख्ती न करते तो मैं कभी आदमी न बन पाता.
गुरु ऋण कभी नहीं चुकाया जा सकता.
"वे दोनों पौर में बैठे देर तक बतियाते रहे.
उस दिन उन्होंने बड़ी खुशी मानी थी.
भीतर से उन्हें गर्व महसूस हो रहा था.
.
.
.
उसी तरह जैसे कोई माली पौधे को सीचं-सीचंकर खरपतवार खोंटकर, खाद का लेप चढ़ाकर बड़ा कर देता है.
वे आज सोचते हैं पढ़ाने के मामले में सचमुच बहुत सख्त थे.
लड़कों की रूह कांपती थी उनसे.
जो भी पिछला पाठ याद करके नहीं आया तो समझो उसकी शामत आयी.
पढ़ाने का तो उनको जैसे खव्त सवार रहता था.
दिसंबर से ही वे रात्रिकालीन कक्षाए शुरू कर देते थे.
पूरी कक्षा सात बजे शाम से ही उनकी ओसारी में लग जाती थी.
दस बजे रात तक यहां खीचते.
फिर चार बजे लड़कों को उठा देते.
एक बाल्टी पानी आंगन में रख देते.
सवेरे अलार्म बजते ही जो कोई नहीं उठता उसकी रजाई खोलकर बाल्टी का चूल्लू भर पानी उस पर डाल देते.
कोई पढ़ने में ऊंघने लगता तो एक झन्नाटेदार तमाचा उसके गाल में पड़ता था.
उनके विद्यालय का परिणाम जिलेभर में अव्वल रहता था हर साल.
जितने छात्र बैठते सभी के सभी प्रथम श्रेणी में आते थे.
मिडिल में बिरला ही कोई सेकेंड डिवीजन पास होता था.
कुछ देर बाद जब मोहन उठचला गया तो मिठाई के डिब्बे लिये वे भीतर पहुंचे.
जावित्री को उस वक्त जोर की खांसी उठी थी और उसने ढेर सारा खून मिला बलगम बिस्तर पर उलट दिया था.
जावित्री की साफ-झक्क काया तपेदिक से झुलसकर काली पड़ गयी थी.
इलाज बहुत लंबा था और मंहगा भी.
डाक्टरों ने भोजन में फलों और दूध का प्रचुर प्रयोग बताया था.
उन्हें सहसा लगा कि मिठाई का डिब्बा नाली में फेंक दें.
उनके हाथ कांपने लगे थे.
.
.
.
और उन्हें गश-सा आ गया था.
कुछ देर पहले उग आया गर्वभाव अचानक फुर्र-से सरक गया था.
उन्होंने एक क्षण को दुखद स्थितियों भी स्मृतियों को अलग किया.
रमेश जा चुका था.
तार बाबू की खिड़की पर कोई नहीं था.
वे आगे बढ़े और बोले, "चार तार फार्म.
"तार बाबू ने कहा, "चार!" और फार्म उनके हाथों में थमा दिये.
उन्होंने जेब से कलम निकाल ली और तार फार्मों पर घसीटा-`कम वेरी सून.
' रज्जू, वीरेन मंटू और प्यारे सभी को एक-एक तार ठोंक दिया.
रसीद लेते उनका तनाव काफी हद तक खत्म हो गया था.
वे आश्वस्तिपूर्ण मुद्रा में इत्मीनान से बरामदे की सीढ़ियां उतरे और चिलकती धूप में जा खड़े हुए.
धूप यकायक उन्हें बहुत कड़ी लगने लगी थी.
फिर उन्हें जैसे कुछ याद आ गया.
वे वापस सीढ़ियां चढ़कर बरामदे में पहुंच गये.
तार की अपर्याप्त भाषा का मान उन्हें हो आया था.
पर अब भला क्या हो सकता था.
इतने से वे लोग भला क्या समझेंगे कि क्यों बुलाया है.
तार में बेकार ही तेरह रुपया पचा-हत्तर पैसा बरबाद कर दिये थे.
उन्हें दरअसल, चिट्ठी ही लिखनी चाहिए थी पूरा ब्योरा देते हुए-उन्होंने बेहद पछताते हुए चार अंतर्देशीय पत्र खरीद लिये और वहीं चिट्टी लिखने लगे.
लेकिन हड़बड़ी में काम बिगाड़ लेते हैं फिर देर तक पछताते रहते हैं.
उनकी अपनी जिंदगी के अतीत की तरफ मुड़कर देखा तो सिवाय पछ-तावे और अफसोस के उन्हेंकुछ नहीं दिखा.
डाकखाने से लौटे तो अकेलेपन का अहसास इतना घना हो गया था कि वे अकुलाने लगे.
पूरी दोपहर करवटें बदलते रहे.
सुबह से एक दाना अन्न का भीतर नहीं गया था.
यह अकेलापन आज से नहीं बरसों से उनके साथ चल रहा है जब से जावित्री की मौत हुई है तभी से उन्होने अपने को अकेला, बेहद अकेला पाया है.
वे एकदम टूटते चले गये लगातार एक क्रम में जैसे किसी इमारत की एक-एक ईंट धरासायी हो रही हो.
.
.
जावित्री की मौत एक दुर्घटना थी.
लंबी बीमारी ने उनके शरीर से खून के एक-एक कतरे को चूस लिया था.
उसकी मोरवर्णा देह लकड़ी के जलवे कुंदे-सी काली और सख्त पड़ गयी थी.
वे भी उन दिनों रिटायर हो गये थे.
म्यूनिस्पैल्टी का स्कूल था, मामूली-सी ग्रेच्युटी मिली थी, पेंशन का तो खैर सवाल ही नहीं था.
गनीमत यही थी कि लड़के सभी हिल्ले से लग गये थे.
पर क्या उनका यही ढंग से हिल्ले लगाना था.
महीने भर जारी रहती किल-किल और घिसटता हुआ घर का बजट, चिंतासनी सूखती नदी-सी होती देह,फिर साल-दर-साल बढ़ती बच्चो की पैदाइश.
मामूली-सी नौकरियां और अपने को खुशकिस्मत कह सकते थे, क्योंकि बहुतों को तो यह भी नसीब नहीं था.
जावित्री को देखकर वे दहल-से जाते थे.
उसकी तीमारदारी करते उनके हाथ कांपने लगते थे.
आदर्श शिक्षकवाला गर्व डगमगाकर बुरी तरह चकनाचूर होने लगता था.
उन्हेंलगता वे अभी तक सिर्फ खुद को छलते रहे हैं.
शिक्षक को धन से नहीं ,मान-सम्मान से तौलने की उनकी उक्ति मरे हुए सांप की तरह उनके जेहन में झूलने लगती थी.
चरित्रवान बालकों की पौध तैयार करने की उनकी योजना उन्हें मुंह चिढ़ाने लगती थी.
इस आदर्श के पीछे उन्होने परिवार को क्या दिया.
क्या दे पाये वे, सिर्फ पल-पल बढ़ती मौत के सिवाय? जावित्री का इलाज करवाने और गृहस्थी की गाड़ी खींचने के लिए उन्होंने ट्यूसनें तलाशी.
पर यह इतना आसान नहीं था.
सारी शिक्षण संस्थाएं व्यापारिक संस्थानों में बदल गयी थी.
जगह-जगह मांटेसरी, नर्सरी, निकेतन औरसेठों तथा जाति के नाम पर स्कूल खुल गये थे.
रिक्सा, आकर्षक यूनिफार्म और मंहगी फीसों ने एक गला-काट प्रतियोगिता इनके बीच आरंभ कर दी थी.
जो अभिभावक अपने बच्चों को शिक्षा दिलायेगा वह उसके पास होने की गारंटी भी चाहेगा.
जाहिर है यह गारंटी वही शिक्षक प्रदान कर सकता है जो वहां पढ़ाता भी हो.
वे हर जगह भटके पर दो-चार ट्यूशनों से ज्यादा का जुगाड़ नहीं कर पाये.
उनकेमुहल्ले में ही तीन शिशु विद्यालय खुल गये थे.
उन्होंने वहाँ काम पाने की कोशिश की पर असफल रहे.
वे वर्तमान स्कूलों के लिए अप्रासंगिक हो चुके थे.
वे उस जमाने के शिक्षक थे, जब बालकों को सवाया-ड्योढ़ा रटने पड़ते थे.
मोटा अर्थमैटिक चलता था उन दिनों जिसके सवाल देखते ही रूह फना हो जाती थी.
वे शिक्षा के उस कठिनतम दौर से गुजरे थे और इस नाजुक दौर के लिए नाकारा हो चुके थे.
आखिर एक दिन अचानक वीरन अम्मा को देखने आ पहुंचा.
फिर मां-बेटे में पता नहीं क्या खुसुर-फुसुर हुई कि शाम को ही पुटलिया बंध गयी.
और जावित्री साथ जाने के लिए तैयार.
वीरन ने उन्हें सूचना भर दी, "अम्मा साथ जा रही हैं.
" वे हड़क गये, "इत्ता सफर कर लेगी? यहां क्या तकलीफ है, पूछो तो अपनी अम्मा से.
"जवाव में जावित्री ने कहा, "यहां हमारा दम घुटता है.
दूसरी जगह शायद कुछ दिनऔर जी जाऊंगी.
.
.
" फिर देहरी लांघते भीतर की तरफ मुड़कर फफककर रो पड़ी थीजावित्री जैसे यह घर अब हमेशा के लिए छूटा जा रहा हो! उनकी तरफ देखकर दो शब्द भी उसने नहीं उच्चारे.
ऐसी निष्ठुर बनकर जावित्री चली गयी.
वे एकदम सकतेमें आ गये, उंगस कर रह गये.
हफ्ते भर तक तो विश्वास ही नहीं हुआ कि इस घर को छोड़कर जावित्री हमेशा-हमेशा के लिए चली गयी है और अब वे कभी उसकी मुंह नहीं देख पायेंगे.
उन्हें अचानक एक दिन बड़ी शिद्दत से महसूस हुआ कि घर भर गया है.
कमरों में न जाने कितना अंधेरा भरा है.
दीवारों में कांटे उग आये हैं.
और आंगन में बेपनाह फिसलन बढ़ गयी है.
फिर शायद महीनों बाद वीरन की चिट्ठी आयी थी, एक छोटी-सी संक्षिप्त चिट्ठी-`अम्मा नहीं रहीं.
' तो तारीख पड़ी थी उसके मुताबिक जावित्री को मरे आज दो महीने पूरे हो रहे थे.
वे जावित्री के क्रियाकर्म में शामिल होने से भी महरूम कर दिये गये थे-अनायास ही शायद वीरन ने उन्हें इसतरह आघात पहुंचाया था.
कोई फूल सूखकर डाली से चुपचाप झर जाये, जावित्री की मौत ऐसी ही थी.
उस रात वे बिलख-बिलखकर रोये थे.
घर अब एक सड़े मुरदे की तरह गंधाने लगा था.
सारी सुबहें झुलस गयी थीं और सांझ की सुरमई बुझ गयी थी.
गुजरते वक्त को कौन थाम सकता है.
एक माह का समय बीत गया था.
वे चिट्ठियों का विकट इंतजार कर रहे थे.
डाकखाने का चक्कर लगाते रहे.
सूनी गली को हेरतेरहे.
पर व्यर्थ था सब कुछ.
उन्होंने बालकों की एक छोटी-सी पाठसाला खोलने की कोशिश की थी.
कुछ आधार हो जाता जिंदा रहने के लिए और यह निष्ठुर तथा कठिन समय भी कटजाता.
गरज यही थी.
पर मुहल्ले में मांटेसरी स्कूल खोलनेवाले विधाताओं मेंखलबली मच गयी.
उनके बीच ही आपसी स्पर्घा कम नहीं थी.
पर उनसे सभी खौफखा गये.
अलग-अलग रहने वाले वे सभी उनके खिलाफ एकजुट हो गये.
उनका `आदर्श बाल मंदिर' धड़ल्ले से चालू हो गया था.
वे तड़के उठकर छोटे-छोटेबच्चों को उनके घरों से बटोर लाते थे.
मुहल्ले के दूसरे छोर पर नीचे तबके केलोग रहते थे, उनके लड़कों को वे खासतौर पर बटोर लाते थे.
इससे अच्छी-खासीभीड़ उनके विद्यालय में होने लगी.
नीचे तबके के लड़के दिन भर आवारागर्दी करतेथे, ऊंची फीस के कारण मांटेसरी स्कूलों में उनको दाखिला दिलाना उनके अभिभावकोंके वश का नहीं था.
सबसे बड़ी बात ये कि अभिभावकों में स्वयं शिक्षा की समझ मौजूद नहीं थी.
उन्होंने उनके बीच बैठकर उन्हें बड़ी मुश्किल से तैयार किया था.
अब एक निपट गंवार नयी पीढ़ी उनके बाल मंदिर में मौजूद थी और वे एक ध्येयके साथ जुटे थे.
उन दिनों उनके भीतर उछाह उभरता रहता था.
वे जावित्री को भूलने की कोशिश मेंबच्चों में खोये रहते.
उन्हें लगता जैसे उनकी जिंदगी फिर लौट आयी है.
श्यामपट के सामने खड़े हो जब वे नौनिहालों को अक्षर ज्ञान कराते तो उन्हें महसूस होता जैसे वे पूरे समाज की धड़कनें सुन रहे हों.
नीचे तबके के उनके पढ़ायेलड़के जैसे सामाजिक जड़ता को तोड़कर अपने पैरों पर खड़े हो गये हों.
उनके भीतर का आदर्श भाव फिर हरिया आया था.
एक दिन शाम के समय माघव बाबू आये.
आढ़त का धंधा था उनका.
दो दाल मिलें थीं.
उनकी संपन्न और समर्थ लोगों में गिनती होती थी.
उन्हें देखकर वे थोड़ा अचकचाये,सूरज पश्चिम से उग आया है.
आज माघव बाबू बहुत मीठा बोल रहे हैं, बिल्कुल मिसरी जैसी बोली थी उनकी, मीठी और प्यारी.
बोले, "हम तो आपकी सहायता करने आयेहैं शिवसहाय जी.
"वे हतप्रभ होकर बोले, "सहायता.
.
.
कैसी सहायता? मैंने तो किसी से कोई सहायता नहीं मांगी.
"
