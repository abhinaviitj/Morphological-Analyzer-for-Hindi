<शोचिअल् श्चिएन्चे><ऐचोनोमिचेस्><आस्होक्ंइट्र><इनिमय् कि श्हर्टेन् अउर् वेर्ग् सम्ब्><१९८२><ंअच्मिल्लन्><णेत् ढेल्हि><२१४ टो २१९><२३००><ंइट्र-  कि श्हर्टन् आउर् वेर्ग् सन्ब्>

इसका अर्थव्यवस्था की प्रक्रियाओं पर दुष्प्रभाव होना अवश्यंभावी है.
चूंकि बहुत देर तक मजदूरी में सपाट वृद्धि (ऐक्रौस दि बोर्ड इनक्रीज) को
रोका नहीं जा सकेगा, इसलिए स्फीति की आग और भड़केगी जिससे देश के भुगतान
संतुलन तथा उसकी बचत दर पर बुरे प्रभाव पड़ेंगे. दूसरी ओर, अधिक मजदूरी
की मांग का विरोध बने रहने के कारण (जो अवसर उत्पादकों द्वारा असंगठित
रूप से किया जाता है), मजदूरी को लेकर असंतोष का वातावरण बना रहेगा.
जिससे औद्योगिक वातावरण दूषित हो जाएगा. तब हम ऐसी अवस्था में कदम रखेंगे
जहां से स्फीति के दौर के साथ (या प्रत्येक स्फीति के दौर बाद) औद्योगिक
हड़तालों और तालाबंदी के दौर चल पड़ेंगे.
यदि उद्योगपति अपनी आर्थिक शइत और राजनीतिक पराक्रम के जोश में आकर
झुकने से इनकार करते हैं तो बड़े पैमाने पर तालाबंदी और जबरी छुट्टी
(ले-औफ) होगी जिसके परिणाम अच्छे नहीं हो सकते. औद्योगिक रोज-~गार में
कमी होने के कारण, आम उपभोग वस्तुओं की मांग में और कमी होगी. चूंकि, फिर
भी, उद्यमी अपने कुल निवल प्रतिफल को अधिकतम करने का प्रयत्न करेंगे
इसलिए मांग में कमी के प्रभाव को समाप्त करने के लिए इकाई कीमतों में
वृद्धि करने का प्रयत्न किया जाएगा. यद्यपि आम तौर पर जीवन के लिए
अनिवार्य वस्तुओं की मांग कीमत-बेलोच होती है, तथापि यह आवश्यक नहीं है
कि आम उपभोग की सारी वस्तुओं की मांग के लिए यह बात सही हो. अनिवार्य
उपभोग की सारी वस्तुओं की इकाई कीमत में वृद्धि करने से मांग में और
गिरावट आ सकती है जिससे संकट की स्थिति और भयंकर हो जाएगी.
एक संभावना यह भी खुली है कि श्रम के स्थान पर मशीनरी के प्रति-~स्थापना
की प्रवृत्ति तेज हो जाए. यह सच है कि किसी सामान्य स्फीतिकारक स्थिति
में मजदूरी की दरों में वृद्धि के साथ साथ मशीनरी और औजारों के कीमत-स्तर
में भी वृद्धि होगी. परंतु जिस विशिष्ट प्रकार की लागत स्फीति (कौस्ट
इन्फ्लेशन) की हम चर्चा कर रहे हैं (अर्थात विनिमयों की शर्तों के कृषि
के पक्ष और उद्योग के विपक्ष में होने से उत्पन्न स्फीति) उसमें यह हो
सकता है कि शुरू में मशीनरी तथा औजारों के कीमत स्तर में वृद्धि, नकद
मजदूरी में वृद्धि के कुछ समय बाद औजारों के कीमत स्तर में वृद्धि, नकद
मजदूरी में वृद्धि के कुछ समय बाद ही हो पाए. ऐसी स्थिति में श्रम का
मशीनरी द्वारा प्रतिस्थापन, बसर्ते कि यह तकनीकी रूप में संभव हो,
बुर्जुआ वर्ग के लिए आकर्षक विकल्प होगा. यह बात तो सही नहीं है कि
प्रतिस्थापन की यह इच्छा एक साथ ही सभी जगह और सभी उद्योगों में प्रकट
होगी. सभी जगह पर प्रतिस्थापन की संभावनाएं एक सी हो भी नहीं सकतीं.
संगठित श्रम की शइत के आधार पर श्रम के प्रतिस्थापन के खिलाफ मजदूर
संघों का प्रतिरोध भी प्रत्येक क्षेत्र और प्रत्येक उद्योग में अलग अलग
होगा. पर इतना होने पर भी इस संभावना से इनकार नहीं किया जा सकता कि
श्रमिक को रोजगार देने की सीमांत दर कम हो जाएगी. शुरू शुरू में, श्रम के
स्थान पर मशीनों के प्रति-~स्थापन के परिणामस्वरूप, जो लोग काम कर रहे
हैं उन्हें तो नहीं निकाला जाएगा, परंतु अतिरिक्त श्रम की मांग नहीं की
जाएगी और जो लोग रिटायर होंगे उनके स्थान पर नए लोगों को भर्ती नहीं किया
जाएगा. इन हालत में यद्यपि औपचारिक रूप से छंटनी नहीं की गई है तथापि
अंतिम परिणाम वही होगा जो बड़े पैमाने पर मजदूरों को निकालने से होता है.
इसके परिणामस्वरूप, औद्योगिक सेक्टर में संकट और अधिक गंभीर रूप धारण कर
लेगा.
मशीन द्वारा लगातार होने वाले श्रम के इस संभावित प्रतिस्थापन का एक
प्रत्यक्ष और स्पष्ट प्रभाव होता है. उन दो ऐसे उद्योगों में जो वैसे तो
एक जैसी ही तकनीक का प्रयोग करते हैं और किसी निश्चित निवेश के
परिणामस्वरूप उत्पादन की समान मात्रा पैदा करते हैं, परंतु जिनमें से एक
उद्योग में श्रम प्रयोग की दर दूसरे की अपेक्षा अधिक है, वास्तविक बचतों
में अंतर होने की आशा होगी. बाकी बातें समान रहने पर, उस उद्योग में
जिसमें श्रम का प्रयोग कम किया जाता है, बचत दर दूसरे उद्योग की अपेक्षा
अधिक होगी. स्पष्टतया इस अधिक बचत दर का अर्थव्यवस्था की दीर्घकालीन
संवृद्धि के लिए कुछ न कुछ महत्व होगा. परंतु हो सकता है कि अल्पकाल में
रोजगार के स्तर में कमी होने से औद्योगिक वस्तुओं की मांग में जो कमी आती
है, उसकी ओर उतना ही, या उससे अधिक ध्यान देना पड़े. इसलिए संकट केवल
पूर्ति पक्ष से ही पैदा नहीं होगा, मांग पक्ष में भी कठिनाइयां लगातार
बढ़ती जाती हैं. मांग में कमी होने के परिणाम स्वरूप इकाई कीमतों में और
वृद्धि होने के कारण तथा कीमतों में वृद्धि के परिणामस्वरूप आम उपभोग के
काम आने वाली कई औद्यो-~गिक वस्तुओं की मांग में और कमी आने के कारण,
आर्थिक तथा राजनीतिक खलबली और बढ़ जाएगी तथा स्फीति एवं गिरते हुए
उत्पादन की स्थितियां एक साथ उभर कर सामने आएंगी.
ईईई
विभिन्न दशकों में विभिन्न; और कभी कभी परस्पर विरोधी सैद्धांतिक
विचारधाराओं के समर्थन के लिए मार्क्स द्वारा अपनी पुस्तक `ए
कंट्रीब्यूशन टु दि क्रिटीक  फ पोलिटिकल इकानमी' की भूमिका में पेश की गई
एक टिप्पणी का समय पर प्रयोग किया गया है. आज भी उसका महत्व उतना ही गहरा
बना हुआ है. मार्क्स ने कहा था, विकास के किसी विशिष्ट चरण पर, समाज की
भौतिक उत्पादक शइतयों का तत्कालीन उत्पादन संबंधों से संघर्ष हो जाता
है, या उसी बात को कानूनी रूप से कहने का दूसरा तरीका है, उन संपत्ति
संबंधों से संघर्ष हो जाता है जिसके ढांचे में वे अभी तक काम करते रहे
हैं. ये संबंध तब उत्पादक शइतयों के विकास के रूप में न रहकर उनकी
बेड़ियां बन जाते हैं. तब सामाजिक क्रांति का दौर शुरू होता है. जैसे ही
हम भारत की मौजूदा स्थिति का सर्वेक्षण करते हैं, यह बात स्पष्ट हो जाती
हैं. कि मार्क्स द्वारा बताई गई परिस्थितियां लगभग हमारे सिर तक आ चुकी
हैं, और वर्तमान वर्ग संरचना द्वारा परिभाषित उत्पादन संबंध अब देश की
आर्थिक प्रगति के रास्ते में मुख्य रुकावटें सिद्ध हो रहे हैं.
ऐसा इसलिए है क्योंकि (जैसा कि हम पहले ही बता चुके हैं) कृषि तथा उद्योग
दोनों में ही दो प्रधान वर्गों--ग्रामीण धनी वर्ग तथा शहरी पूंजीपति--के
बीच हुए राजनीतिक समझौते के कारण उत्पादन पर बुरा प्रभाव पड़ रहा है.
हालांकि समझौते के कारण ग्रामीण धनी वर्ग को असीमित लाभ हुए हैं, जैसे
लगातार पक्ष में होती हुई विनिमय की शर्ते से लेकर भूमि सुधारों तक से
होने वाले लाभ तथा प्रत्यक्ष करों में छुट से लेकर राजकोषीय व मौद्रिक
सहायता संबंधी लाभ, फिर भी वह कृषि विकास के जनक की भूमिका निभाने में
असफल रहा है. लगता है कि इस भूमिका में यह वर्ग अनिच्छुक सहयोगी ही रहा
है. उत्पादन को सीमित करके और जानबूझ कर अपने धन को साहूकारी, व्यापार
तथा सट्टेबाजी में लगाकर, वह वर्ग लाभ को अधिकतम करने की ऐसी अल्प-~कालिक
प्रक्रिया को चालू करने में सफल हुआ है जिसका स्वकामासक्त सौंदर्य अभी
समाप्त होना बाकी है. दूसरी ओर, धनी कृषकों तथा बुर्जुआ वर्ग के बीच
समझौते में अंतर्निहित आधारित संरचना में ऐसी व्यवस्था रही है कि छोटे
कृषकों और भूमिहीन श्रमिकों को अपना उत्पादन तथा बढ़ाने के लिए आवश्यक
साधनों की प्राप्ति नहीं हो पा रही है. इ स प्रकार पिछले दशक में कृषि
उत्पादन में होने वाली कमी, जो निस्संदेह भारतीय ग्रामीण क्षेत्र की सबसे
महत्वपूर्ण घटना है, उन संपत्ति व राजनीतिक संबंधों का सीधा परिणाम है
जिनकी चर्चा हम ऊपर करते आए हैं.
औद्योगिक सेक्टर में भी यही प्रवृत्ति दिखाई देती है. राजनीतिक व्यवस्था
में अंतर्निहित वितरण का ढ़ांचा (जो कृषि और उद्योग के बीच विनिमय की
शर्तो के प्रबंध में प्रतिबिंबित होता है) औद्योगिक संवृद्धि में बाधक
रहा है. विनिमय की शर्तो में परिवर्तन होने के कारण अब शहरी श्रमजीवी
वर्ग तथा ग्रामीण श्रमजीवी वर्ग को अपनी नकद आय के अनुपात अधिकांश खाद्य
पदार्थो पर खर्च करना पड़ता है. इसलिए औद्योगिक वस्तुओं, और विशेष तौर पर
आम उपभोग की संकट भी गहन होता जाता है जो राजनीतिक समझौते में
प्रतिबिंबित व्यवस्थाओं से सीधे तौर पर जुड़ा हुआ है. विनिमय की शर्तो
में कृषि की ओर झुकाव के कारण आधारभूत कच्चे माल तथा मजदूरी वस्तुओं की
कीमतों में जो सापेक्षिक वृद्धि हुई है उसका बचत पर प्रतिकूल प्रभाव पड़ा
है. इसके अलावा, थोड़े से धनी वर्ग के लोगों के लिए विलासिता उपभोग की
वस्तुओं उत्पादन के लिए अत्यधिक पूंजी प्रधान उद्योगों की जो स्थापना की
गई है, उसका भी वचत पर प्रतिकूल प्रभाव पड़ा है. इससे जहां निगम बचत कम
हुई है, वहां सार्वजनिक बचत में भी बाधा उपस्थित हो गई है. बदलती हुई
विनिमय की शर्ते इस बात का संकेत हैं कि आय व इतरण लगातार ग्रामीण धनी
वर्ग के पक्ष में होता जा रहा है. परंतु वर्ग समझौते की जिन अंतर्निहित
शर्तो के कारण सापेक्षिक कीमतों में परिवर्तन होता है वही जिन अंतर्निहित
शर्तो के कारण सापेक्षिक कीमतों में परिवर्तन होता है वही राज्य के
उद्देश्य के लिए धनी कृषकों से शाधन प्राप्त करने में बाधक बन जाती है.
कोई ऐसा प्रमाण भी नहीं मिला है जिसके आधार पर यह कहा जा सके कि इन
साधनों को लोगों ने स्वयं बड़े पैमाने पर उत्पादक गतिविधियों में लगाया
है. दूसरी ओर, चूंकि मजदूरी वस्तुओं और मौलिक कच्चे माले के कीमत स्तर
में वृद्धि होने से सरकारी आय व्यय के खाते पर प्रतिकूल प्रभाव पड़ा है
इसलिए विनिमय की शर्तो के कृषि पक्ष में हो जाने से अतिरिक्त सार्वजनिक
बचत की संभावना भी कम हुई है.
इसलिए मार्क्स द्वारा की गई भविष्यवाणी भारत में पैदा हो रही स्थिति पर
ठीक ठीक उतरती दिखाई देती है. मौजूदा संपत्ति तथा वर्ग संबंध संवृद्धि की
शइतयों को प्रोत्साहित करने के स्थान पर वास्तव में बाधक बन रहे हैं
और उत्पादन में वृद्धि नहीं होने दे रहे हैं. परंतु मार्क्स के सिद्धांत
में यही स्थिति `सामाजिक क्रांति दौर' के आगमन की सूचक है. इस सिद्धांत
के अनुसार मौजूद उत्पादन संबंधों में छिपे हुए अंतर्विरोध परिवर्तन के
ऐसे बिंदु पर पहुंच जाते हैं जहां से नई शइतयों का उदय होता है और
आर्थिक विकास की प्रक्रिया फिर से शुरू हो जाती है. क्या भारत में
`सामाजिक क्रांति' के लिए आवश्यक ये अंत-~विरोध संकट के इस चरम प्रकाश
बिंदु की ओर बढ़ने लगी हैं?
हमारा उत्तर `हां' में हैं. पहले ग्रामीण सेक्टर में हो रही घटनाओं की ओर
दृष्टिपात करें. जैसे जैसे विनिमय की शर्तो कृषि उत्पादों के पक्ष में
होती हैं, वैसे वैसे छोटे किसानों, बटाईदारों तथा श्रमिकों का निर्वाह
खर्च बढ़ता जाता है. परंतु यह संभावना इस बात की है कि कृषि श्रमिकों की
नकद मजदूरी में वृद्धि तथा अन्य लोगों को प्राप्त होने वाली क्षति पूर्ति
में वृद्दि कुछ अंतराल के बाद ही हो पाएगी. जैसे जैसे विनिमय की शर्तो
में परिवर्तन से उत्पन्न स्फीति अर्थव्यवस्था को जकड़ती जाएगी और बंधी
आय वाले लोगों तथा आर्थिक रूप से कमजोर वर्गो के लिए जीना दूभर करती
जाएगी, वैसे वैसे ग्रामीण आय वाले लोगों तथा आर्थिक रूप से कमजोर वर्गो
के लिए जीना दूभर करती जाएगी, वैसे वैसे ग्रामीण आय वित-~रण में होने
वाले परिवर्तन कृषि समुदाय के निर्धन वर्ग की स्थिति को आने वाले
प्रत्येक चरण में और बदतर बनाते चले जाएंगे. यह एक अस्थिर स्थिति है जो
हमेंशा बनी नहीं रह सकती. हालांकि मौजूदा व्यवस्था के खिलाफ राष्ट्रीय
स्तर पर एक साथ और संगठित रूप में बगावत होने की संभावना नहीं है, फिर भी
शीघ्र ही राज्यतंत्र के विभिन्न बिंदुओं प र असंतोष की आवाज उठ सकती है.
स्फीति की चक्की में पिस रहे भूमिहीन श्रमिक अधिक मजदूरी की मांग रख सकते
हैं; काश्तकार लगान में कमी की मांग कर सकते हैं; बटाईदार फसल के ज्यादा
हिस्से की मांग कर सकते है; और ये सभी लोग मिलकर भूमि वितरण की मौजूदा
संरचना में अधिक कारगर सुधारों की मांग कर सकते हैं. साधनहीन कृषि श्रमिक
या छोटे किसान इस बात को लेकर अभियान की शुरुआत भी कर सकते हैं. साधनहीन
कृषि श्रमिक या छोटे किसान इस बात को लेकर अभियान की शुरूआत भी कर सकते
हैं कि व्यापरी, साहूकार तथा भूस्वामी उन्हें ऋणस्वरूप दिए गए नकद या
अनाज पर ब्याज दर को कम करे.
हो सकता है कि निर्धन ग्रामीण वर्ग द्वारा शुरू किए गए ऐसे संघर्ष एकदम
गति न पकड़ पाएं. न ही यह संभावना है कि देश के सभी भागों में उनका
प्रभाव समान रूप से पाया जाएगा. कुछ हद तक यह आशा की जा सकती है कि
शिक्षा का प्रसार होने से निर्धन वर्ग अपने आर्थिक व राजनीतिक अधिकारों
के प्रति अधिक जागरूक हो जाएगा और संगठित होने का प्रयास करेगा. शुरू
शुरू में, ग्रामीण धनी वर्ग इन दबावों का प्रतिरोध करने का भरसक प्रयत्न
करेगा और इस उद्देश्य के लिए राज्य के दंडात्मक हथियारों का प्रयोग किया
जाएगा, परन्तु एक बिंदु के बाद वह छोटी मोटी सुविधाएं प्रदान करने को
राजी हो जाएगा. इन सुविधाओं का रूप जो भी हो, बाकी बातें समान रहने पर,
उनके परिणामस्वरूप धनी कृषकों की वास्तविक आय का स्तर कम हो जाएगा. यह
बात उनके स्वभाव में नहीं कि वे इस हानि को बिना प्रतिवाद के सहन करें.
या तो विनिमय की शर्तों को अपने पक्ष में और अधिक करने की चेष्टा करें या
राज्य से ज्यादा राजकोषीय व मौद्रिक सहायता की मांग करें. परंतु इस
प्रकार के प्रयत्न से एक आत्मघाती (सेल्फ डिफीटिंग) प्रक्रिया शुरू हो
जाएगा. विनिमय की शर्तों में परिवर्तन होने से न इर्धन कृषक वर्ग के लिए
खाद्यान्नों की लागत तथा कृषि पर आधारित अन्य उपभोक्ता वस्तुओं की लागत
और बढ़ जाएगी. यदि राजकोषीय व मौद्रिक सहायता प्रदान करने के लिए और
साख-~सृजन करना पड़े तो उससे भी स्फीति बढ़ेगी. इसके परिणामस्वरूप,
भूमिहीन श्रमिक और छोटे किसान या तो उसी समय या कुछ अंतराल के बाद,
मांगों का नयी चिट्ठा पेश करेंगे और इसे भी पूरा या हिस्सों में,
देर-सवेर, स्वीकार करना ही पड़ेगा. तब धनी कृषक वर्ग बुर्जुआ वर्ग से या
राज्य से फिर क्षतिपूर्ति की मांग करेगा. इस प्रकार स्फीति और ग्रामीण
तनाव पूरी अर्थव्यवस्था के लिए रोग बन जाएंगे.
विनिमय की शर्तों के लगातार उद्योग के विपक्ष में होते जाने से, उद्योग
सेक्टर में भी संकट गंभीर हो जाएगा. जैसा कि हम पिछले परिच्छेद में बता
चुके हैं, लाभ कमाने की गिरती हुई क्षमता के कारण बुर्जुआ, या तो अकेले
ही या मिलकर, अपनी सुरक्षा के तरीके तलाश करेंगे. उदाहरण के लिए वे
निर्वाह व्यय में होने वाली वृद्धि के बराबर औद्योगिक श्रमिकों को पूरी
क्षतिपूर्ति देने के लिए तैयार नहीं होंगे तथा मशीनों द्वारा मानवीय श्रम
का प्रतिस्थापन करेंगे. इससे औद्योगिक पूंजीपतियों और श्रमिक वर्ग के बीच
संघर्ष की प्रक्रिया तेज हो सकती है. इसके साथ ही साथ, चूंकि बुर्जुआ
वर्ग, गिरते हुए लाभ की क्षति-~पूर्ति करने के लिए तथा धनी कृषकों की
मांगों को पूरा करने के लिए, राज-~कोषीय सहायता तथा बैंकों से उदार ऋण की
प्राप्ति का और प्रयत्न करेंगे इसलिए अर्थव्यवस्था में स्फीति की गति और
तेज हो जाएगी. इससे शहरी तथा ग्रामीण श्रमजीवी वर्ग पर और ज्यादा दबाव
पड़ेगा.
ऐसी संभावना है कि इस प्रकार के औद्योगिक संकट का विभिन्न औद्योगिक
इकाइयों पर असमान प्रभाव पड़ेगा. इस स्थिति का सामना करने में सापेक्षिक
रूप से बड़ी इकाइयों, छोटी इकाइयों की तुलना में, कुछ अधिक सक्षम होंगी.
ऐसी इकाइयां जिनका व्यापार और सट्टेबाजी की गतिविधियों से निकट का संबंध
है, कम लाभ होने पर, उन इकाइयों की अपेक्षा ज्यादा देर तक टिकी रह सकेगी
जिनका ऐसी गतिविधियों से संबंध नहीं है. इसलिए औद्योगिक बुर्जुआ की
सजातीयता में जल्दी ही दरारें पड़ेने लगेंगी, और इनमें से बहुत से लोग उस
राजनीतिक समझौते के मूल्य को चुनौती देने लगेंगे जिससे होने वाले आर्थिक
लाभ बड़ी तेजी से कम होते जा रहे हैं. उदाहरण के लिए, जब व्यापारिक
बुर्जुआ वर्ग अपने अलग व्यक्तित्व का विकास करने लगता है और औद्योगिक
बुर्जुआ से जोड़ने वाली नाभिनाल को काट फेंकने का निश्चय करता है, तब
औद्योगिक बुर्जुआ का संदेह बढ़ने लगता है.
इसी बीच बढ़ती हुई स्फीति के कारण संकट का एक और पहलू उजागर होता है.
अपनी विकसित प्रावस्था में स्फीति, उत्पादक गतिविधि की प्रक्रियाओं को
काट फेंकती है. तब वस्तुओं के उत्पादन का विषय गौण बन जाता है और सारा
ध्यान उनके प्रचलन (सरक्यूलेशन) पर केंद्रित हो जाता है.
