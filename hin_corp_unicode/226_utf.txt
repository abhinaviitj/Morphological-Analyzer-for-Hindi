<औङ्ङिचिअल् अन्ड् ंएडिअ ळन्गुअगेस्><ळेगिस्लटिवे><आनोन्><ःअर्यन ळेग्. आस्. डेब्.झुने ८२><१९८२><ःअर्यन घोव्ट्.><छ्हन्डिगर्ह्><३४ टो ३९><आनोन् - ःअर्यन लेग्. आस्. झुने ८२>

श्री भले राम (बडौदा एस. सी.) : स्पीकर साहब, गवर्नर साहब का पद जो होता
है, वह बड़ा ही प्रतिष्ठा वाला पद होता है और गवर्नर केन्द्र सरकार
द्वारा भेजा हुआ केन्द्र का एक नुमाइंदा होता है. उस का काम यह होता है
कि वहां की सरकार की सारी की सारी जो कारगुजारी है, उस की रिपोर्ट
केन्द्र को दे और जो गलतियां हैं, उनको भी दर्शाये कि सरकार यह वह गल्त
काम कर रही है लेकिन देखने की बात यह है कि बजाये इसके कि * * * * * * *
* * * * * * * * * * . इससे बुरी बात किसी प्रदेश के लिये और क्या हो
सकती है? स्पीकर साहब, जिस ढंग से यहां हरियाणा में इलैक्शन हुआ आपको
उसकी पूरी जानकारी है. आपको पता ही है कि सरकार ने लोगों में गल्त तरीके
से प्रचार किया. समाज में जहर फैलाने की पूरी कोशिश की और बड़े बड़े
हथकण्डे अपनाए. हरिजनों के बूथ वोटिंग के लिये अलग से बनवाये गये और जब
गिनती होने लगी तो गिनती का काम सारा का सारा इकट्ठा करवाया गया. यह
रिकार्ड की बात है, आप को पता चल जाएगा. अगर अलग से गिनती करवाते तो मैं
दावे के साथ कह सकता हूं कि हरिजनों के ९० प्रतिशत वोट कांग्रेस के खिलाफ
पड़े हुए पाए जाते. फिर भी मैं कहता हूं कि हरिजनों ने डट कर कांग्रेस के
खिलाफ वोट दी है. इसलिय मैं यहां यह बताना चाहता हूं कि आने वाला टाईम
बताएगा कि हरिजन किन लोगों के साथ हैं. मैं आपको अपने ही हल्के की बात
बताता हूं मेरे हल्के में इलैक्शन के दौरान राजीव गांधी आए, श्रीमती
इन्दिरा गांधी आयीं और भी बहुत से कांग्रेसी नेता आए लेकिन फिर भी
कांग्रेस का कहीं पता नहीं चला. यहां पर यह कहा जाता है कि श्री
सुरेन्द्र सिंह को २४-२५ हजार वोट मिले हैं, बड़ी भारी अचीवमैंटस है
लेकिन सारे हरियाणा में सब से ज्यादा अगर वोट किसी को पड़े हैं, तो वह
भले राम को पड़े. मुझे ३६ हजार के लगभग वोट पड़े हैं. (तालियां) लेकिन
फिर भी जिस ढंग से चौधरी भजन लाल और दूसरे कांग्रेसियों ने अपोजीशन के
एम.एल.एज. को तोड़ने की कोशिश की है, वह बड़ा ही शर्मनाक तरीका था. एक
एम.एल.ए. को तो किडनैप करने की भी कोशिश की गयी. आज अखबार में एक खबर आई
है कि ६ हरिजन एम.एल.ए. कांग्रेस में आने वाले हैं. मैं दावे के साथ कह
सकता हूं कि भजन लाल की जो तिजोरियां हैं, वे भरी की भरी रह जाएंगी. दिलू
राम, जोगी राम और राम सिंह वगैरह जो हरिजन एम.एल.एज. हैं वे डिफैक्ट करने
वाले नहीं हैं. हरिजन एम .एल.एज. की एक बात मैं यहां पर कहना चाहूंगा कि
हम लोगों के सिर कट सकते हैं, लेकिन हरिजन एम.एल.एज. कभी बिक नहीं सकते.
(अपोजीशन की ओर से तालियां) स्पीकर साहब, ये समझते हैं कि जो अखबारों में
खबर आई है वह बिल्कुल सही है. जो मुख्य मन्त्री जी का दावा हरिजन
एम.एल.एज. को तोड़ने का है, वह बिल्कुल गल्त है. बेशक हम झोंपड़ियों में
पैदा हुए लेकिन हम बिकाऊ माल नहीं हो सकते. स्पीकर साहब, गवर्नर साहब ने
अपने अभिभाषण में जिक्र किया कि स्टेट में हरिजनों की भलाई के लिये बहुत
काम हुए हैं. बहिन करतारी ने भी कहा कि हरिजनों को प्लाट और मकान दिये जा
रहे हैं. पहले ये खुद कहा करती थीं कि हरिजनों को जो प्लाट दिये जा रहे
हैं वे जोहड़ों में कट रहे हैं, क्या उनको डुबो कर मारोगे. गवर्नर साहब
ने कहा कि सरकार की नीतियों से किसानों का बहुत भला होगा. इनको शर्म आनी
चाहिए कि किसान अपने ट्रैक्टर लेकर पीसफुल रैली में आना चाहते थे लेकिन
उनके ट्रैक्टरों के टायर फाड़ दिये गये तथा और नुकसान भी पहुंचाया गया.
आप कहते हैं कि हम खेतीबाड़ी को बहुत बढ़ावा देंगे लेकिन आप सोनीपत और
रोहतक के इलाकों में जाकर देख लें कि वहां आज पानी की क या हालत है.
वैसे तो सुरजेवाला जी खुद किसान हैं और मुझे आशा है कि वे कोई ऐसी वैसी
बात नहीं करेंगे लेकिन हमें खतरा है कि उन इलाकों में शायद कम पानी दिया
जाए. अगर आप एग्रीकल्चर को बढ़ावा देना चाहते हैं और पैदावार बढ़ाना
चाहते हैं तो मैं प्रार्थना करुंगा कि ज्यादा से ज्यादा नहरों का इन्तजाम
करके पानी दिया जाना चाहिए. दूसरी बात यह है कि महेन्द्रगढ़ के इलाके में
हमारी कुछ स्कीमें चल रही हैं ठीक है ये बहुत अच्छी स्कीमें है लेकिन आज
वे फेल हैं. इसका कारण यह है कि वहां पर बिजली बहुत कम मिलती है. बिजली
कम होने की बजह से पानी लिफट नहीं होता और एक जगह इकट्ठा हो जाता है. इस
का कारण वहां के जैनरेटरज की कैपेसिटी कम होना है क्योंकि उस बारे में कई
जगहों से शिकायतें आई हैं. इसलिये वहां पर जो भी कमी हो उसको दूर किया
जाना चाहिए.
अगली बात थर्मल प्लांटस की है. थर्मल प्लांटस से हम बिजली पैदा करते हैं
लेकिन आजकल जो कोयला आ रहा है वह बहुत घटिया किस्म का आ रहा है. इसके
अलावा तेल इस्तेमाल करने का भी कोई माप दण्ड नहीं है, अंदाजे से काम चलता
है. आजकल तो टैक्नोलोजी काफी एडवांस है इसलिए तेल के लिए कोई मीटर सिस्टम
होना चाहिए. स्पीकर साहब, आज थर्मल प्लांटस में बहुत धांधलेबाजी हो रही
है इसलिये इनकी विशेषकर चैकिंग होनी चाहिए. मैं ज्यादा न कहता हुआ सिर्फ
यह कहना चाहूंगा कि गवर्नर साहब ने बड़ी भारी गलती की है और यह एड्रैस
पास नहीं होना चाहिए. इन शब्दों के साथ मैं इस अभिभाषण का विरोध करता
हूं.
श्री सागर राम (भिवानी) : स्पीकर साहब, इस सदन में गवर्नर महोदय को
धन्यवाद देने का जो प्रस्ताव रखा गया है, मैं उसका समर्थन करने के लिये
खड़ा हुआ हूं. स्पीकर साहब, मैं १५ साल के बाद दोबारा इस हाउस में आया
हूं. मैं बड़ी उम्मीद लेकर आया था कि जो आदमी एम.एल.एज. बनकर यहां आते
हैं वे २४ घंटे लोगों की तरक्की का ख्याल अपनी जुबान पर रखते होंगे.
(विध्न) स्पीकर साहब, मुझे यह देख कर दुख हुआ कि यहां बैठ कर बजाए इसके
कि हम हरियाणा की तरक्की की बात सोचें और करे, हम एक दूसरे की नुक्ताचीनी
में अपना और हाउस का समय गंवाते हैं. मेरा अपने सभी साथियों से अनुरोध है
कि अगर हम इस नोंक झोंक और एक दूसरे के ऊपर व्यक्तिगत लांछनबाजी लगाने और
पीछे की बातें दोहराने की आदत छोड़ दें और रचनात्मक तरीके की बातें करें
तो अच्छा होगा, इससे हरियाणा की तरक्की होगी. गवर्नर साहब ने अपने
अभिभाषण में कई बातों का जिक्र किया है और इस बात में कोई शक नहीं कि
हरियाणा बहुत आगे बढ़ रहा है. आज अगर देश के दूसरे प्रांतो से हरियाणा का
मुकाबला किया जाए तो चौधरी देवी लाल भी इस बात से इन्कार नहीं करेंगे कि
आज हरियाणा उन प्रान्तों में से एक है जिन्होंने छलांगें मारकर तरक्की की
है. केवल दो तीन स्टेट्स ऐसी हैं जिनमें हरियाणा की गिनती आती है. यह
दूसरी बात है कि कुछ क्षेत्र ऐसे हों जिनमें तरक्की कम हुई हो और कुछ
क्षेत्रों में ज्यादा हुई हो. जिन क्षेत्रों में कम तरक्की हुई है मैं
उनका भी जिक्र करुंगा ताकि सरकार की तवज्जोह उधर भी दिला सकूं, लेकिन यह
कहना कि हरियाणा आगे नहीं बढ़ा और चौधरी भजन लाल ने कोई काम नहीं किया,
कांग्रेस पार्टी ने काम नहीं किया, मैं समझता हूं यह एक गैर जिम्मेदाराना
बात है. इस प्रदेश में दो अढ़ाई साल चौधरी देवी लाल की हकूमत रही और इधर
जो भाई बैठे हैं, उनमें से कुछ उसमें मन्त्री भी रहे. दरअसल उस वक्त जो
इनको चसका पड़ गया वह इनको ज्यादा तकलीफ दे रहा है. स्पीकर साहब, आप
पिछली डिबेट्स उठा कर देख लीजिए, यही लोग कहा करते थे कि हरियाणा ने बहुत
तरक्की की है, हर क्षेत्र में चाह वह इंडस्ट्रीज का है, खेती बाड़ी का है
या बिजली का है. स्पीकर साहब, आप देखें कि इस मुल्क को आजाद हुए आज ३५
साल हो चुके हैं. इस दौरान इनकी हकूमत तो केवल दो अढ़ाई साल रही बाकी
साढ़े ३२ साल कांग्रेस की हकूमत रही. इस अर्से में जो तरक्की के काम हुए
वे सारे कांग्रेस राज में ही हुए जोकि भुलाए नहीं जा सकते. आज हमारे
विरोधी भाई कुछ भी कहें लेकिन मैं एक बात कहता हूं कि गवर्नर साहब
धन्यवाद के पात्र हैं. गवर्नर साहब ने चौधरी भजन लाल की कांग्रेस (आई) की
सरकार को ओथ दिला कर कोई गल्त काम नहीं किया बल्कि एक अकलमन्दी का काम
किया है कयोंकि हरियाणा की तरक्की के लिये एक स्थाई सरकार की जरुरत है.
स्पीकर साहब, आपने भी देखा कि सन् १९७७ में देश की जनता ने तजरबे के तौर
पर तरह तरह की पार्टियों की सरकार बनवाई. वह सरकार सैंटर में भी बनी और
हरियाणा में भी बनी. आपको मालूम है कि वे सरकारें कितने दिन तक चलीं. दो
साल के बाद किसी का मुहं पश्चिम की तरफ हो गया और किसी का दक्षिण की तरफ
हो गया. सभी कुर्सी के लिये आपस में लड़ने लग गये. मैं तो कहता हूं कि
गवर्नर साहब ने बहुत अच्छा काम किया कि चौधरी देवी लाल को कस्म नहीं
दिलवाई. अगर वे ऐसा कर भी देते तो मैं निश्चित तौर पर कह सकता हूं कि ६
महीने से ज्यादा वह सरकार नहीं चल सकती थी. इसलिये अगर गवर्नर साहब ने
इतनी अकलमन्दी दिखाई और कांग्रेस की सरकार बनाने की इजाजत दी तो उस में
कोई गलत काम नहीं किया क्योंकि कांग्रेस सि ंगल लारजैस्ट पार्टी है.
स्पीकर साहब, हमारी मुश्किल यह है कि मेरे विरोधी पक्ष के भाई अपने घर को
तो काबू नहीं कर सकते दूसरों का क्या करेंगे? बहरहाल बहुत से
इनडिपैन्डैन्ट एम.एल.एज. चुने गए थे. ये मेरे विरोधी पक्ष के भाई क्यों
नहीं उनको अपनी पार्टी में बुलाने के लिये जा सकते, उसमें क्या दिक्कत
है? वे हमारी पार्टी में क्यों शामिल हो गए यदि विरोधी पक्ष के भाईयों
में ताकत होती तो उनको अपनी पार्टी में शामिल कर लेते लेकिन जिनमें ताकत
होती है वे अपनी पार्टी में शामिल कर लेते हैं. स्पीकर साहब, चौधरी देवी
लाल जी ने राज्यपाल महोदय को बहुत बुरा भला कहा. मैं अब भी एक बात
रचनात्मक तरीके से कहना चाहता हूं कि चौधरी देवी लाल जी ने आज भी हमारी
तरफ इशारा करके यह थरैट किया कि आप सैशन के बाद गांवों में आना फिर आपको
मालूम होगा. स्पीकर साहब, मैं समझता हूं कि चौधरी देवी लाल जी जैसे आदमी
को ऐसा कहना शोभा नहीं देता. सारे अखबार इस बात के गवाह हैं कि चौधरी
देवी लाल जी ने सिवाए थरैट करने के पिछले महीने में कोई भी अच्छा काम
नहीं किया. ला एण्ड आर्डर को मेनटेन करने की जिम्मेदारी जितनी हमारी है
उतनी ही इन लोगों की है. यदि चौधरी देवी लाल जी औ र इन को पार्टी ला एण्ड
आर्डर की सिचुएशन को खराब करना चाहेगी तो क्या सरकार अपने हाथ पर हाथ रख
कर बैठी रहेगी और चौधरी देवी लाल जी की थरेट का कोई नोटिस नहीं लेगी? यह
सब कुछ इनकी थरैट के कारण हुआ था. चौधरी देवी लाल जी काबिल ही नहीं बल्कि
बहुत बड़े लीडर हैं, मैं इनकी इज्जत करता हूं. लेकिन चौधरी देवी लाल जी
सबसे बड़े डिफैक्टर हैं और कांग्रेस पार्टी से बदल कर उधर गए हैं. मैं
फिर भी उनसे अर्ज करना चाहता हूं कि वे रचनात्मक रवैया अपनाएं. इस प्रकार
से केथरेट्स से हरियाणा में कोई भी सरकार नहीं बन सकती.
स्पीकर साहब, इसके अलावा मैं एक बात यह कहना चाहता हूं कि राज्यपाल महोदय
के अभिभाषण में लेबर के बारे में कोई जिक्र नहीं किया गया है लेकिन हमें
आज इस बात का गौरव है कि हरियाणा के अन्दर मिनियम वेजिज ३४० रुपए है जोकि
किसी भी स्टेट में नहीं है. बंगाल स्टेट में भी नहीं है जहां पर
सी.पी.एम. की सरकार है. फिर भी मैं सरकार से दरख्वास्त करना चाहता हूं कि
इससे भी सुधार करने की जरुरत है. मैं अपनी सरकार की तवज्जोह इस और दिलाना
चाहूंगा कि आज भी बहुत से कारखाने और फैक्ट्रीज ऐसी है जिनमें मिनियम
वेजिज वास्तव में नहीं दिया जाता है, ऐसे ही रजिस्टर तैयार कर लिये जाते
हैं. इसलिये मैं सरकार से प्रार्थना करना चाहता हूं कि इस ओर ध्यान दिया
जाए. इसके अलावा स्पीकर साहब, जिन किसानों की फसलें ओलों की वजह से और
बिना वक्त के बारिश होने की वजह से खराब हुई उनको मुआवजा दिया गया लेकिन
भिवानी जिले के किसानों को मुआवजा ठीक नहीं दिया गया. इसको चाहे आप
भिवानी जिले की बदकिस्मती कहें, चाहे अफसरों की, कोई वजह हो और चाहे कोई
पोलिटकल रिजंज हों वहां पर किसानों को उनके नुक्सान का ठीक कम्पनसेशन
नहीं दिया गया. इसलिये मैं सरकार से प्रार्थना करुंगा कि सरकार इस बारे
में जांच कराए और वहां के किसानों को ठीक मुआवजा दिलाया जाए. इन शब्दों
के साथ मैं गवर्नर साहब के अभिभाषण का समर्थन करता हूं. धन्यवाद.
श्री अमर सिंह (बवानी खेड़ा, अनुसूचित जाति) : स्पीकर साहब, हाउस के
सामने गवर्नर साहब के अभिभाषण पर जो धन्यवाद का प्रस्ताव प्रस्तुत है मैं
उसका विरोध करने के लिये खड़ा हुआ हूं. स्पीकर साहब, मैं पहली बार १९६२
से १९६७ तक एम.एल.ए. रहा और १९७२ से १९७७ तक भी एम.एल.ए. रहा हूं. उस
दौरान में मैंने कभी भी नहीं देखा कि गवर्नर साहब का एड्रैस इनकम्पलीट
हाउस में पेश किया गया हो. इस अभिभाषण के साथ पिछले बजट अभिभाषण की कापी
भी साथ जोड़ी जानी चाहिये थी जिसमें पिछली सरकार ने काम किए थे लेकिन इस
अभिभाषण में न उसका कोई हवाला दिया गया है और न ही कोई कापी जोड़ी गई है.
स्पीकर साहब, यदि इसके साथ वह कापी जोड़ कर अभिभाषण पेश कर दिया जाता तो
सभी एम. एल. एज. को पता लगता कि पिछली सरकार की क्या नीति थी, क्या करना
चाहती थी और आगे क्या क्या काम करने का मंशा है लेकिन इन्होंने इसके साथ
उसकी कापी नहीं पेश की. स्पीकर साहब, जहां तक मैं समझ पाया हूं वह यह है
कि गवर्नर साहब के अभिभाषण में पीछ जाने वाले साल की और आगे आने वाले साल
की कार्यवाही के बारे में विवरण होता है. इसके अलावा यह भी होता है कि
सरकार की क्या नीति है और किस तरह से ला एण्ड आर्डर को मेनटेन करना है.
इस प्रकार की सारी बातें इस अभिभाषण में आनी चाहिए थीं. स्पीकर साहब,
मेरे काबिल दोस्त चौधरी ईश्वर सिंह जी ने गवर्नर साहब के अभिभाषण पर
धन्यवाद का प्रस्ताव बड़ी दबी जुबान से पेश किया है. मैं इनको किसी ऐसे
मंशे से नहीं कह रहा कि वे मेरे साथ १९७२ से १९७७ तक असैम्बली में रहे
हैं. (शोर एवं विघ्न)
चौधरी नेकी राम : स्पीकर साहब, मेरा प्वायंट आफ आर्डर है. (शोर)
श्री अध्यक्ष : आप बैठ जाईए, कोई प्वायंट आफ आर्डर नहीं है. (शोर)
चौधरी अमर सिंह : स्पीकर साहब, मैं चौधरी नेकी राम जी का १९६२ से १९६७ तक
का हवाला डिसकलोज नहीं करना चाहता. जहां तक ला एण्ड आर्डर की सिचुएशन है
उसके बारे में मेरे से पहले बोलने वाले आनरबेल साहेबान ने बताई है.
स्पीकर साहब, एक महीने से एक ही प्रोग्राम चला हुआ है कि मैम्बरों को किस
प्रकार तोड़ा जाए और किस तरह से दबाव डाला जा सकता है, किस तरह से इधर से
उधर होर्सट्रेडिंग की जा सकती है.
स्पीकर साहब, गवर्नर साहब ने अपने अभिभाषण में जो २० सूत्रीय आर्थिक
कार्यक्रम का जिक्र किया है इस बारे में मैं यह कहना चाहता हूं कि
हरियाणा में केवल दो सूत्रीय कार्यक्रम चला हुआ है. एक तो यह है कि पैसा
दो और काम कराओ दूसरा यह है कि देहली में पैसा मारो और कुर्सी बचाओ.
स्पीकर साहब, २० सूत्रीय आर्थिक कार्यक्रम को देखने से और पढ़ने से देश
का कल्याण नहीं हो सकता. इस प्रोग्राम को इम्पलीमैंट करने से देश का
कल्याण हो सकता है लेकिन इसकी इम्पलीमैंटेशन का इनके पास कोई प्रोग्राम
नहीं है. स्पीकर साहब, यदि २० सूत्रीय आर्थिक कार्यक्रम की इम्पलीमैंटेशन
हो जाए तो हरियाणा की एक करोड़ सात लाख की आबादी है जिसमें ४२ लाख हरिजन
हैं और पिछड़े वर्ग के भाई भी रहते हैं उनकी काफी भलाई हो सकती है. हाउस
में १७ हरिजन मैम्बर हैं और इन सबको कांग्रेस पार्टी ने टिकट दिए थे. इन
१७ मैम्बर्ज में से १२ हरिजन मैम्बर्ज अपोजीशन में हैं और केवल पांच
हरिजन मैम्बर कांग्रेस पार्टी (आई) में हैं. यह इनके २० सूत्रीय आर्थिक
कार्यक्रम की देन है. ये मेरे भाई कहते हैं कि हरिजनों को मकान बनाने के
लिये प्लाट दे दिए, हरिजनों को उनके मकानों के लिये साइट प्लाट काट दिए. इस बारे में हर रोज मुख्य मन्त्री जी ब्यान
दिया करते हैं. इसके अलावा यह भी ब्यान दिया करते हैं कि हमने हरिजनों के
घरों में बिजली लगा दी. स्पीकर साहब, मैं मुख्य मन्त्री जी से कहना चाहता
हूं कि आजं भी हरियाणा के अन्दर सैकड़ों गांव ऐसे हैं जिनमें हरिजनों की
किसी भी गली में बिजली नहीं है और बत्ती का और नामोनिशान नहीं है. (इस
समय श्री उपाध्यक्ष पदासीन हुए) डिप्टी स्पीकर साहब, हरिजन बस्तियों में
बिजली देने के नाम पर इन्होंने उल्टे लोगों में बिटरनैस पैदा कर दी.
इन्होंने गांवो के लोगों से एक एक रुपया चार्ज करना शुरु कर दिया है और
ये कहते हैं कि इस पैसे से हम हरिजन बस्तियों में दी गई बिजली का खर्चा
मीट करेंगे. इसके अलावा इन्होंने यह भी नारा लगा दिया कि हम हरिजन भाईयों
को सरप्लस जमीन देंगे. डिप्टी स्पीकर साहब, जब गांवों में कंसोलीडेशन हुई
थी उस वक्त इन्होंने सरप्लस जमीन का एक कुर्रा बना दिया. इस प्रकार से
स्कैडर्ड कुर्रे एक बनाए गए थे. अगर सही मायनों में सरप्लस जमीन हरिजनों
को अलाट करने की इनकी मंशा होती तो इस तरह से जमीन के टुकड़ों को स्कैटर
नहीं करते बल्कि कंसोलीडे शन से उनको एक जगह इकट्ठा करके देते जिससे
हरिजन भाईयों को राहत मिल सकती थी. लेकिन इनकी सरप्लस जमीन हरिजनों में
बांटने की मंशा साफ नहीं थी सिवाय उनको आपस में लड़ाने के और आज भी ये
ऐसी बात करके उनको आपस में लड़ाने की बात कर रहे हैं. डिप्टी स्पीकर
साहब, हरियाणा देहात का प्रान्त हैं. इस प्रान्त में शहर थोड़े हैं.
देहात में लोग आपस में मिल कर रहते हैं लेकिन जो सरकारी आदमी गांवों में
जाते हैं वे गलत प्रचार करते हैं. उस गलत प्रचार के कारण लड़ाई होती है
और मुकदमेबाजी होती है. इस झगड़े के कारण हम मुकदमों में मारे जाते हैं.
हमारे ११ हरिजन एम.एल.एज. आज लोकदल में हैं जो इस तरफ बैठे हैं. एक हरिजन
एम.एल.ए. श्री मूलचन्द मुलाया स्वतन्त्र रुप से चुन कर आया था वह अब
मन्त्री बन गया है. इस प्रकार हमारे १२ हरिजन एम.एल.एज. थे. इन हरिजन
मैम्बरों को तोड़ने के लिये रोजाना मुख्य मन्त्री जी नाजायज दबाव डाल रहे
हैं.
