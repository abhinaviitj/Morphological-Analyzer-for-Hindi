<औङ्ङिचिअल् आन्ड् ंएडिअ ळन्गुअगेस्><ंअस्स् ंएडिअ><आनोन्><ढेएक्हि शुन्नि><१९८७><ंअड्हुरि><णेत् ढेल्हि><२४-२७><२०५०><ंअड्हुरि-ढेएक्हि शुन्नि>

एक ही फिल्म `अंकुश' की सफलता के साथ निर्देशक एन.
चंद्रा रातोंरात चर्चित हो उठे.
अब वे निर्माता भी बन गये हैं.
उनकी नयी फिल्म `तेजाब' के मुहूर्त में भाग लेने के लिए जब हम नटराज स्टूडियो पहुंचे तो गेट पर ही चिड़िया से भेंट हो गयी.
चोंच हिला कर कहने लगी, "इतने सवेरे कहां से आ धमके? अभी तो नौ ही बजे हैं.
.
.
" रास्ते से हटने का इशारा करते हुए हमने कहा, "तुमने मुहूर्त का आमंत्रण पत्र नहीं देखा ? मुहूर्त का समय ठीक सवा नौ बजे बताया गया है.
.
.
" हमारी बात पूरी भी नहीं हो पायी थी कि चिड़िया ने फिर अपनी चोंच घुसा दी.
बोली, "सो तो है मगर आज तक कोई मुहूर्त हुआ है एकदम घड़ी की सुई देख कर? कम से कम दस, सवा दस तो बज ही जायेंगे.
सेट पर नाना पाटेकर सात बजे सुबह से ही रिहर्सल करा रहा है अनिल कपूर और चंकी पांडे को.
टपोरी टाइप के दादा जो होते हैं न फुटपाथ छाप वाले, उनकी बोली सिखा रहा है.
`अंकुश' में भी ऐसी ही भूमिकाएं थीं नाना पाटेकर, मदन जैन, अर्जुन चक्रवर्ती और सुहास पलसीकर की.
मगर `तेजाब' मल्टी स्टार फिल्म है, इसलिए `अंकुश' के कलाकारों का पत्ता कट गया.
नाना पाटेकर को भी बड़ी मुश्किल से तीन नंबर की भूमिका में एडजस्ट किया गया.
" तभी गेट पर हलचल मची, शोर हुआ और हमने मुड़ कर देखा तो बड़ी सी चमचमाती कार में अमिताभ बच्चन दिखायी पड़े.
समय की पाबंदी में आज भी उनका जवाब नहीं, मगर उनके आ जाने से मुहूर्त की सेहत पर थोड़े ही कोई असर पड़ने वाला था.
फिल्मी रस्मों की अपनी अलग ही समय सारिणी होती है.
खैर साहब, दस बजते `तेजाब' का सेट भीड़ से खचाखच भर गया.
क्लैप जीतेंद्र के हाथ में थमा दिया गया और संवाद का पन्ना अमिताभ बच्चन के हाथ में.
`लाइट्स.
.
.
साउंड.
.
.
कैमरा.
.
.
ऐक्शन' का आदेश अमिताभ बच्चन के मुंह से सुन कर सेट पर मौजूद लोग चौंक उठे और एन.
चंद्रा की ओर देखने लगे.
छोटे कद के चंद्रा खुशी के मारे फूले न समा रहे थे.
उनकी फिल्म के मुहूर्त शाट का निर्देशन करने के लिए अमिताभ बच्चन राजी हो गये, यह बहुत बड़ी बात थी, क्योंकि आज तक अमिताभ पर जब जब `शराबी' या `मर्द' के निर्देशन में टांग अड़ाने की अफवाहें उड़ती थीं, वे यही सफाई दे कर साफ बच निकलते थे कि मैं तो अभिनेता हूं, निर्देशन से मेरा क्या वास्ता? मुहूर्त शाट में किरणकुमार, चंकी पांडे, अनिल कपूर अनुपम खेर, माधुरी दीक्षित और फिर अनिल कपूर की लंबी डायलागबाजी हुई, अंधेरा हुआ, ओवरब्रिज पर रेल के गुजरने की आवाज उभरी, रोशनी हुई, तालियां बजीं और एन.
एन.
सिप्पी से ले कर गुलजार तक तमाम फिल्मी लोग शहद की मक्खी की तरह अमिताभ बच्चन की तरफ इर्द गिर्द घूने लगे - निर्देशक बनने और कमाल का निर्देशन देने की बधाई गाने के लिए ! उस दिन फिल्मालय स्टूडियो में `जो होगा देखा जायेगा' का मुहूर्त शाट देने के लिए अनीता राज आ खड़ी हुई और निर्देशक के.
पप्पू ने धर्मेंद्र के हाथ में क्लैप थमा दिया, मगर धर्मेंद्र ने इधर उधर देखते हुए पूछा, "निर्माता किधर है इस फिल्म का?" धर्मेंद्र का फरमान सुनते ही निर्माता सोहन सिंह बिल्ला झटपट उनके सामने आ खड़े हुए.
धर्मेंद्र ने एक ही सवाल किया, "इस बार मेरी पगार कितनी बढ़ा रहे हो?" सोहन सिंह ने धीरे से कहा, "दस.
" धर्मेंद्र खुशी से उछल पड़े और मुहूर्त शाट शुरु हो गया.
पगार बढ़वाने का यह माजरा न तो हमारी समझ में आया, न ही चिड़िया की समझ में.
कहने लगी, "मुहूर्त के ऐन मौके पर पगार बढ़ाने की बात करना मुझे तो ठीक नहीं लगा.
दस हजार और मिल जाने से धर्मेंद्र को क्या फर्क पड़ेगा ? अगर यही दस हजार निर्माता के पास रखते तो बेचारे के किसी काम तो आ जाते.
.
.
" चिड़िया का गुस्सा अभी और तेज हो, इससे पहले ही सामने से सोहन सिंह बिल्ला आते दिखायी पड़ गये.
हमने चिड़िया से पीछा छुड़ाया और उनको जा पकड़ा.
धर्मेंद्र की पगार बढ़ाने का जिक्र छेड़ा तो मायूस होने के बदले वे ठहाका लगा बैठे.
कहने लगे, "हां, इस बार उनका मेहनताना हमने दस रुपये बढ़ा दिया है.
.
.
" "दस रुपये या दस हजार रुपये?" हमने कान पर हाथ धरते हुए फिर से पूछा ताकि इस बार सही सही सुनायी पड़े, मगर सोहन सिंह बिल्ला का जवाब फिर वही था.
"जी हां, इस फिल्म में गेस्ट रोल के लिए हम उन्हें एक सौ बीस रुपये देंगे.
पिछली फिल्म `मौहब्बत की कसम' के लिए एक सौ दस रुपये दिये थे.
शुरुआत सौ रुपये से की थी पंजाबी फिल्म `दो शेर' के लिए, जिसमें धर्मेद्र और राजेंद्रकुमार दोनों ने अतिथि कलाकार के रुप में काम किया था.
" यह हमारे लिए आठवें आश्चर्य से कम नहीं था, मगर सोहन सिंह बिल्ला की बातों पर विश्वास करना पड़ा, क्योंकि खुद धर्मेंद्र ने उनका परिचय लोगों के सामने यही कह कर दिया, "बचपन से हम दोनों की यारी है और यही अकेला निर्माता है जो मेरी पूरी किस्त एक साथ चुका देता है.
मैंने अपने सेक्रेटरी से कह दिया कि डेट्स देने में इनको प्राथमिकता मिलनी चाहिए.
बेचारे सेक्रेटरी को थोड़े ही पता है कि कुल ले दे कर मुझे एक सौ बीस रुपये मिलने वाले हैं पूरी फिल्म के लिए.
.
.
" जाते जाते चिड़िया यह बताना नहीं भूली की `जो होगा देखा जायेगा' में अनीता राज का डबल रोल है - एक गोरी का और एक काली का.
मगर `गोरी और काली' नाम किसी ने पहले से रजिस्टर्ड करा रखा था.
.
.
गोरी और काली में से एक के साथ अतिथि भूमिका में धर्मेंद्र हैं और दूसरे हीरो की खोज की जा रही है.
वो चंकी पांडे तो खामख्वाह ग्रुप फोटो में घुस गया.
भीड़ में से मुंह निकाल कर फोटो खिंचवाने की आदत उसे अब तो छोड़नी ही चाहिए.
इतनी फिल्मों में हीरो का मान मिल गया, फिर भी बचपना नहीं गया अब तक.
.
.
" बड़ी सी मूंछ, तेल से चुपड़े हुए बाल, ढीली सी धोती, कुरता, नेता कट बंड़ी और पहलवान छाप गमछा-- ये थे भोजपुरी मिश्रित हिंदी के लच्छेदार संवादों के साथ बिहारी अखाड़े के दांव दिखावे शत्रुघ्न सिन्हा.
जुहू स्थित होटल होराइजन में `खुदगर्ज' की शूटिंग पर जब हम पहुंचे तो शत्रु ने हमें देखते ही बिहार में मोबाइल अस्पतालों की स्थापना पर अपनी योजना सविस्तार बतानी शुरु करी दी, जिसका शुभारंभ वे बैद्यनाथधाम से करना चाहते हैं, मगर चिड़िया थी कि कोने से इशारा करके हमें बुला लिया और तुनक कर बोली, "निर्देशन का बुखार अब राकेश रोशन को क्यों लग गया? अच्छी भली चल रही थी अभिनय की खेती, फिर `खुदगर्ज' में अभिनय छोड़ छाड़ कर कूद पड़ा निर्देशन के मैदान में.
.
.
निर्देशक बनना क्या आजकल इतना आसान हो गया है?" चिड़िया की बकबक हमें अच्छी तो नहीं लगी.
मगर निर्देशक बनने की होड़ का जो सवाल उसने खड़ा किया, वह निश्चय ही एक वाजिब सवाल था.
इसलिए इससे पीछा छुड़ा कर हम सीधे जा पहुंचे राकेश रोशन के पास और पूछ बैठे निर्देशक बनने की उनकी बेताबी का सबब, राकेश नाराज होने के बजाय मुस्कुरा उठे.
बोले, "आपको शायद पता न हो कि अपने कैरिअर के शुरुआत मैंने मोहनकुमार के साथ सहायक निर्देशक के रुप में ही की थी.
यह तो राजेंद्रकुमार की मेहरबानी थी कि मुझे बी.
नागी रेड्डी के पास भेज दिया और `घर घर की कहानी' से मैं अभिनेता बन बैठा.
पिछले दिनों मेरी फिल्म `भगवान दादा' की शूटिंग के बीच में ही मेरे ससुर जे.
ओमप्रकाश जी को हृदय की बाइपास सर्जरी के लिए अचानक अमरीका जाना पड़ा तो उनकी अनुपस्थिति में निर्देशन का अधूरा काम मैंने ही पूरा किया.
इस बार `खुदगर्ज' के लिए उन्हीं लोगों ने जोर डाला कि इसका निर्देशन मैं खुद ही करुं.
.
.
" `खुदगर्ज' में राकेश रोशन ने जीतेंद्र, शत्रुघ्न सिन्हा और गोविंदा को रखा है इसलिए उनके खुद के लिए कोई रोल बचा ही नहीं.
"राकेश ने बड़ी सूझबूझ का काम किया है," शत्रु ने राकेश रोशन की पीठ थपथपाते हुए कहा, "मैं भी जब भविष्य में किसी फिल्म का निर्देशन करुंगा तो उसमें अभिनय नहीं करुंगा.
दो काम एक ही साथ हाथ में लेना उसी तरह कठिन है जिस तरह एक साथ दो दो बीवियों को संभालना.
.
.
" जब हम फिल्मिस्तान में प्राणलाल मेहता की मेहुलकुमार निर्देशित `मरते दम तक' के सेट पर पहुंचे तो गोविंदा और लीना दास को डिस्को डांस करते देखा.
कभी वे नाचते और कभी तेज सप्रृ के साथ खींच तान शुरु कर देते.
धक्के खा खा कर तेज सप्रृ इधर से उधर ऐसे लुढ़क रहे थे जैसे नशे में हों.
"हां.
प्रवीण भट्ट, अब छायाकार के साथ साथ निर्देशक भी बन गये हैं, यह तो हमें मालूम था मगर वे सितारों की श्रेणी में भी आ खड़े हुए हैं इस बात का पता उस पार्टी में चला जो उनके जन्मदिन के अवसर पर अंजू महेंद्रू के जुहू पारले स्कीम स्थित बंगले में आयोजित की गयी थी.
किसी तकनीशियन के जन्मदिन में इतनी धूमधाम और सितारों का नाच गाना हमने पहली बार देखा.
सारा माहौल मस्ती भरा था.
कव्वालों का एक दल हारमोनियम ढोलक पर फिल्मी गाने गा रहा था और नाच रही थीं डिंपल कापड़िया, किरण ठाकुर खेर, दिव्या राणा, अंजू महेंद्रू, सोनी राजदान आदि.
तालियों से उनका उत्साह बढ़ा रहे थे डैनी, अनुपम खेर, सुरेश ओबेराय, जरीना बहाव, विनोद खन्न, जैकी श्राफ, महेश भट्ट आदि.
कभी `झूठ बोले कौवा काटे' हवा में गूंजता तो कभी `मेरे पैरों मे घुंघरु बंधा दे' और कभी `खईके पान बनारस वाला.
' संगीत के साथ साथ जाम का दौर भी चल रहा था.
तभी अचानक अनुपम खेर के दिल में बैठा शरमीला गायक जाग उठा.
उन्होंने एक कव्वाल से हारमोनियम ले कर शास्त्रीय सुरों की तान छेड़ दी -- `मधुबन में राधिका नाचे रे.
' उनका हौसला बढ़ाने के लिए डैनी भी उनके साथ गायकी में शरीक हो गये.
पार्टी का मूड बना देख कर सुरेश ओबेराय को भी जोश आ गया और वे अनुपम खेर तथा डैनी की टोली में शरीक होने ही जा रहे थे कि अंजू की मां शांति महेंद्र ने दूर से टोका, "यह संगीत का घर है.
बेसुरे लोग दूर ही रहें.
" सुरेश सकपका गये.
जैकी रसोईघर में जा घुसे और विनोद खन्ना चलते बने.
उन्हें अच्छी तरह पता था कि शांति महेंद्रू स्वर्गीय संगीतकार मदन मोहन की बहन लगती हैं.
अनुपम खेर के संगीत प्रेम को महिलाओं का इतना प्रोत्साहन मिला की वे शास्त्रीय गायकी से रंगीनमिजाज गायकी की ओर मुड़ गये और `उड़ें जब जब जुल्फें तेरी' गाने लगे.
फिर झूमने नाचने का दौर एक बार फिर चल पड़ा.
पार्टी तो चार बजे सुबह तक चलती मगर चिड़िया का कहीं अता पता नहीं था.
ठंडे के मौसम में दुबक कर सो गयी होगी.
उस दिन जब हम `निडर' के मुहूर्त में भाग लेने के लिए फिल्मिस्तान स्टूडियो पहुंचे तो गोविंदा का कहीं कोई अता पता नहीं था जबकि फिल्म में शीर्षक भूमिका उन्हीं की है.
"हीरो ही क्यों, हमारी हीरोइन भी `निडर' है.
ये लीजिए, आ गयी हमारी हीरोइन.
.
.
किमी काटकर, "निर्देशक स्वरुपकुमार ने सफाई पेश करते हुए कहा और लग गये मुहूर्त शाट की तैयारियां करने.
मुहूर्त का क्लैप देने की रस्म गोविंदा के भाई कीर्ति के जिम्मे सौंपी गयी और वे शर्म से लाल हो उठ, "इन लोगों ने अच्छा फंसाया.
.
.
अभी मेरी हस्ती ही क्या है कि मुहूर्त क्लैप दूं.
.
.
" पीछे से चिड़िया हमारे पैर में चोंच मार कर कहने लगी, "यही तो फायदा होता है हीरो हीरोइन का भाई होने का.
आज राजा बाबू को भी जो छोटी मोटी भूमिकाएं मिल रही हैं, केवल इसलिए कि वह जयाप्रदा का भाई है.
" गोविंदा के न आने का कारण कहीं यह अफवाह तो नहीं कि स्वरुपकुमार `निडर' में अपने चहेते हीरो मिठुन चक्रवर्ती को लेना चाह रहे थे? "नहीं, बिल्कुल नहीं," हमारा सवाल पूरा होने से पहले ही स्वरुपकुमार बोले, "इस फिल्म में मिठुन को लेने की बात कभी सोची तक नहीं गयी.
वह तो मैंने अपनी खुद की फिल्म `मार्शल' के लिए मिठुन को कहानी सुनायी थी और वे राजी भी हो गये हैं.
.
.
`निडर' में शुरु से ही गोविंदा है.
दरअसल इस फिल्म का मुहूर्त १० अक्तूबर को ही होने वाला था, लेकिन फिल्म उद्योग की लंबी हड़ताल शुरु हो गयी और मुहूर्त हमें रद्द करना पड़ा.
.
.
दो महीने बाद जब मुहूर्त होना तय हुआ तो पता चला गोविंदा शिमला में शूटिंग कर रहा है.
सिर्फ मुहूर्त के लिए उसे बुलाना हमने ठीक नहीं समझा.
" तभी किमी काटकर मुस्कराती हुई कैमरे के सामने आ खड़ी हुई और शुरु हो गया मुहूर्त का सिलसिला.
अभी हम होलीडे इन के गेट पर पहुंचे थे कि पीछे से चिड़िया ने टोक दिया, "क्या करने आये हो इतनी जल्दी? अभी तो कोई भी नहीं आया-- "शिवा शक्ति' का हीरो गोविंदा भी नहीं.
" हमें बड़ा अचरज हुआ इस बात से क्योंकि `शिवा शक्ति' के निर्माता निर्देशक आनंद ने ही पहली बार अपने भांजे गोविंदा को हीरो का चांस दिया था `तन बदन' में और तब उस फिल्म की जो पार्टी मोहन स्टूडियो में आयोजित की गयी थी उसमें मामा और भांजा दोनों की शाम छह बजे से ही पत्रकारों की अगवानी के लिए गेट पर खड़े दिखाई पड़े थे.
.
.
और आज `शिवा शक्ति' की पार्टी में उसी भांजे की प्रतीक्षा आनंद को करनी पड़ रही थी.
खैर, पार्टी में जान आयी रात साढ़े ग्यारह बजे, जब गोविंदा आये संजय दत्त आये और सबसे आखिर में प्रकट हुए शत्रुघ्न सिन्हा.
शत्रु को देखते ही चिड़िया का जोश जोर मारने लगा और वह लगी हमें उकसाने, "शत्रु उस रात `होप `८६' प्रोग्राम में अमिताभ बच्चन की तारीफों के पुल क्यों बांध रहा था, मेरी समझ में नहीं आया.
मनमोहन देसाई या सुभाष घई तारीफ करें तो बात समझ में आती है कि उन्हें अपनी फिल्मों के लिए अमिताभ को पटाना है, मगर शत्रु को यह क्या सूझी?" पार्टी के दौरान यह सवाल पूछना कबाब में हड्डी डालने जैसा लग रहा था मगर चिड़िया ने इतना उकसाया की हमने भी जोश में शत्रु को टोक ही दिया, शत्रु जरा सकुचाये, मगर गंभीर हो कर बोले, "दरअसल फिल्म उद्योग के एक ग्रुप ने अमिताभ को हूट करने की योजना बना रखी थी, जिसका पता हमें चल गया था.
हूटिंग करने वाले तत्वों को हतोत्साहित करने के लिए जनता को जोश में लाना जरुरी था और यह तभी संभव था जब अमिताभ के आते ही स्टेडियम तालियों से गूंज उठे.
लिहाजा मैंने अमिताभ की ग्रैंड एंट्री के लिए जोरदार परिचय दिया.
यह कोई चमचागीरी नहीं थी, वह हकदार भी है इस परिचय का.
.
.
क्या यह सच नहीं कि वह सुपर स्टार है? क्या यह झूठ है कि वह एक सुपर इनसान भी है?" शत्रु ने अपनी बात इतने आत्मविश्वास से कही कि हमने खामोश रहना ही उचित समझा.
महबूब स्टूडियो में निर्माता निर्देशक जगदीश सिदाना की `शेरदिल' के मुहूर्त पर धर्मेंद्र किमी काटकर को लंबा चौड़ा शेर सुन रहे थे कि शेरदिल क्या क्या कर गुजरते हैं.
.
.
यह मुहूर्त शाट का ही एक हिस्सा था.
क्लैप देने के लिए जब सुनील दत्त कैमरे के सामने खड़े हुए तो हमें बड़ी हैरानी हुई.
हैरानी इसलिए कि पिछले ही दिन मुख्यमंत्री शंकरराव चव्हाण और फिल्म उद्योग के प्रतिनिधियों के बीच गोडबोल कमिटी की रिपोर्ट पर होने वाली चर्चा में अन्य नेताओं के अलावा केवल अमिताभ बच्चन उपस्थित थे और सुनील दत्त के बारे में कहा गया था कि वे गोवा में शूटिंग कर रहे हैं इसलिए उनका बंबई आना संभव नहीं है.
मुहूर्त के बाद हमने सुनील दत्त से मिलने की योजना बनायी मगर भीड़ में से वे कब उड़न छू हो गये, कुछ पता ही नहीं चला.
संसद सदस्य बन जाने के बाद नेताओं को भीड़ में से गायब हो जाने की कला बखूबी आ जाती है! हमें उदास देख कर चिड़िया फुदकती हुई हमारे पास आयी और सांत्वना के स्वर में कहने लगी, "तुम भी राजनीति के चक्कर में कहां कहां फंस जाते हो.
गोडबोले कमिटी ने मनोरंजन कर में भारी छूट देने, सिनेमा टिकटों पर अधिभार समाप्त करने, नवनिर्मित सिनेमाघरों का टैक्स कुछ दिन के लिए माफ रखने और जो सिफारिशें पेश की हैं उनसे फिल्म उद्योग में संतोष की लहर दौड़ गयी है और निश्चित रुप से इसका सारा श्रेय लंबू बच्चन ले जायेगा.
इससे सुनील दत्त ने अपने आपको एकदम दरकिनार महसूस किया, जो स्वाभाविक है.
मगर जहां तक मेरी खबर है, सुनील दत्त को कल की बैठक में भाग लेने का आमंत्रण सही समय पर दिया ही नहीं गया.
वैसे भी एक जंगल में दो शेर होंगे तो थोड़ी बहुत नोंच खरोंच तो होगी ही.
.
.
"  
