<औङ्ङिचिअल् अन्ड् ंएडिअ ळन्गुअगेस्><ळेगिस्लटिवे><आनोन्><भिहर् लेगिस्. आस्सेम्. डेबटेस् ८६><१९८६><घोव्ट् ओङ् भिहर्><फट्न><४ टो ९><२३००><आनोन् - भिहर् लेगिस्. आस्स्. डेब्. ८६>

समेकित ग्रामीण विकास कार्यक्रम के अन्तर्गत २,५९,४७० परिवार लाभान्वित
किये गए हैं. इसमें १,००३५९ अनुसूचित जाति तथा अनुसूचित जन-जाति के
परिवार थे. वर्ष १९८६-८७ में इस कार्यक्रम के अन्तर्गत लगभग ५,१८,०००
परिवारों को लाभ पहुंचाने का औपबंधिक लक्ष्य निर्धारित किया गया है.
ग्रामीण क्षेत्रों में अल्प रोजगार की समस्या हल करने में राष्ट्रीय
ग्रामीण नियोजन कार्यक्रम ने महत्वपूर्ण भूमिका निभायी है. वर्ष १९८५-८६
में इस कार्य-~क्रम के अन्तर्गत ३१६ लाख मानव दिवस का सृजन तथा ६५.४८
करोड़ रुपए की धनराशि के उपयोग का लक्ष्य था जिसके विरूद्ध २०४ लाख मानव
दिवस का सृजन एवं ३२.७३ करोड़ रूपया खर्च हुआ है. लाभान्वितों में ८८.९७
लाख व्यक्ति अनुसूचित जाति तथा २८.६३ लाख व्यक्ति अनुसूचित जन-जाति के
हैं. वर्ष १९८६-८७ में इस कार्यक्रम के अन्तर्गत ३४५ लाख मानव दिवस के
सृजन एवं ४० करोड़ रूपए खर्च करने का वित्तीय लक्ष्य है. कार्यक्रमों के
अन्तर्गत सामाजिक वानिकी के लिए २० प्रतिशत राशि का उपयोग सुनिश्चित करने
हेतु कार्य-~क्रम तैयार किया जा रहा है. ऐसा प्रावधान ग्रामीण भूमिहीन
नियोजन गारटी कार्यक्रम के अन्तर्गत भी किया गया है.
ग्रामीण भूमिहीन नियोजना गारंटी कार्यक्रम के अधीन १५१.६९ करोड़ रुपए की
योजना का कार्यान्वयन किया जा रहा है. चालू वित्तीय वर्ष में माह जनवरी,
१९८६ तक २८१ लाख मानव दिवस के सृजन के लक्ष्य के विरूद्ध १४१.२५ लाख मानव
दिवस का सृजन किया जा चुका है जिसमें ३६.२० लाख अनुसूचित जाति एवं ३२.५४
लाख अनुसूचित जन-जाति का है. इस कार्य में ३०.१९ करोड़ रुपए की राशि का
उपयोग किया गया है.
कृषि
चालू वित्तीय वर्ष में राज्य में कुल खाद्यान्न का उत्पादन ११३.५ लाख टन
होने का अनुमान है. वर्ष १९८६-८७ के लिए १२८.५ लाख टन खाद्यान्न उत्पादन
का लक्ष्य निर्धारित है.
वर्ष १९८५-८६ में खाद्यान्न उत्पादन के लक्ष्य की प्राप्ति हेतु अनेक कदम
उठाए गए हैं जिसमें धान की अगात खेती करना और समय पर बिचड़ा गिराना, चावल
एवं शंकर मक्का तथा गेहूं की अधिक उपजशील प्रभेदों की खेती के क्षेत्र
में विस्तार, उपलब्ध सिंचाई क्षेत्र में उपजशील प्रभेदों की खेती शरद ऋतु
में मक्का की खेती के क्षेत्रफल में वृद्धि ग्रीष्मकालीन दलहन एवं तेलहन
फसलों के क्षेत्रफल का विस्तार एवं उसके लिए उपादान की व्यवस्था, धान,
मक्का, दलहन एवं तेलहन के बीजों के प्रमाणित एवं सत्यापित बीजों के उपयोग
तथा क्षेत्र में वृद्धि, उर्वरकों की अधिक खपत, सूखी खेती की तकनीक को
अपनाकर वर्षा पर आधारित क्षेत्र के उत्पादन में वृद्धि, पौधा संरक्षण की
समुचित व्यवस्था तथा बीज, उर्वरक एवं कीटनाशक दवाओं की समुचित व्यवस्था
आदि प्रमुख हैं. आगामी वर्ष इन कार्यक्रमों को और भी विस्तृत रूप से लागू
करने का कार्यक्रम है.
सिंचाई एवं बाढ़ नियंत्रण
राज्य की सभी कृषि योग्य भूमि को निश्चित सिंचाई सुविधा उपलब्ध कराना
हमारी सरकार का ध्येय है. बिहार में वृहत् एवं मध्यम सिंचाई परियोजनाओं
से कुल ६५ लाख हेक्टर भूमि में सिंचाई सुविधा उपलब्ध करायी जा सकती है.
छठी योजना के अन्त तक २८.७९ लाख हेक्टर भूमि में सिंचाई क्षमता का सृजन
विभिन्न परियोज़नाओं से किया जा चुका है. १९८५-८६ में २२०.२० करोड़ रुपए
के व्यय पर ५७ हजार हेक्टर भूमि में अतिरिक्त सिंचाई क्षमता सृजित किए
जाने का लक्ष्य है तथा इसके अतिरिक्त ८० हजार हेक्टर भूमि में अतिरिक्त
सिंचाई क्षमता के उपयोग किए जाने का लक्ष्य रखा गया है. १९८५-८६ में चौसा
पम्प नहर, मलय जलाशय योजना, सूर्यागढ़ा पम्प अनरोज जलाशय नंदिनी जलाशय
एवं तपकरा जलाशय का निर्माण कार्य पूरा किया जा रहा है. इसके अतिरिक्त
उत्तर कोयल परियोजना से ११ हजार हेक्टर, अपर किउल जलाशय से ५ हजार हेक्टर
एवं पश्चिमी कोशी नहर योजना में ४ हजार हेक्टर भारत में, तथा १५ हजार
हेक्टर नेपाल में पहली बार इस वर्ष खरीफ में सिंचाई दी गई है. इसके
अतिरिक्त बटाने, आंजन (कुकुरझप), मुर्राहिर, सकरी गली पम्प, लतरातु एवं
तोरलो जलाशय के निर्माण कार्य में तेजी लायी गयी है तथा इन सबों से जून,
१९८६ में सिंचाई देने का कार्यक्रम है.
वार्षिक योजना १९८६-८७ में वृहत एवं मध्यम सिंचाई परियोजनाओं के लिए
२२७.८८ करोड़ रुपये की राशि व्यय करने का प्रस्ताव है जिसमें ६५ हजार
हेक्टर भूमि में अतिरिक्त सिंचाई क्षमता के सृजन का कार्यक्रम है. इसके
अतिरिक्त ९० हजार हेक्टर भूमि में अतिरिक्त सिंचाई क्षमता के उपयोग का
लक्ष्य है. १९८६-८७ में जन-जाति क्षेत्र की १० चालू परियोजनाओं पर तेजी
से कार्य करने का कार्यक्रम है, जिसमें सुवर्ण रेखा, अजय बराज जलाशय,
गुमानी बराज इत्यादि मुख्य वृहत् परियोजनायें हैं. विश्व बैंक सहायता
प्रदत्त सुवर्ण रेखा परियोजना पर १९८६-८७ में बिहार सरकार द्वारा लगभग ७१
करोड़ रूपया व्यय करने का कार्यक्रम है. इसके अतिरिक्त जन-जाति क्षेत्र
में ६ नयी परियोजनाओं पर भी कार्य प्रारम्भ करने का कार्यक्रम है.
इसके अतिरिक्त अन्य क्षेत्र के उत्तर कोयल, अपर किउल, पश्चिमी कोशी तथा
अन्य १४ परियोजनाओं पर भी कार्य में तेजी लाई जायेगी ताकि सप्तम योजना
काल के विभिन्न चरणों में पहले से चली आ रही योजनाओं को अधिक-से-अधिक
संख्या में पूरा किया जा सके. राज्य सरकार का यह दृढ़ संकल्प है कि जितनी
भी पुरानी योजनायें चली आ रही हैं और जिन पर ३० प्रतिशत से अधिक कार्य
सम्पन्न किए जा चुके हैं उन सभी परियोजनाओं को प्राथमिकता के आधार पर
सप्तम योजना मैं ही पूरा कर लिया जाय.
उल्लेखनीय है कि १९८६-८७ में २६६.८८ करोड़ रुपए की प्रस्तावित योजना
अधिसीमायें से करीब २४० करोड़ रूपया सिर्फ चालू परियोजनाओं पर ही व्यय
करने का प्रस्ताव है. इनसे सप्तम योजना काल में ही लक्ष्य प्राप्त कर
लेने का कार्यक्रम है. इसमें १०.६७ करोड़ रुपया जन-जाति क्षेत्र के लिए
ही प्रस्तावित है जो कि वार्षिक योजना अधिसीमा का लगभग ४३ प्रतिशत है.
इससे राज्य सरकार का यह संकल्प स्पष्ट है कि चालू योजनाओं को विशेषकर
जन-जाति क्षेत्र में जोरदार कार्य कर अब तक की अपेक्षित कमी को शीघ्र
पूरा कर लिया जाय. उत्तरी बिहार का जल जमाव एक जटिल समस्या बना हुआ है
जिसके चलते लाखों एकड़ अच्छी उपज वाली जमीन उपज से वंचित रह जाती है. इस
समस्या को दूर करने के लिए सरकार ने विशेष योजना तैयार की है जिसे अगले
वर्ष कार्यान्वित कराने का दृढ़ संकल्प है. सरकार मोकामा तथा अन्य टाल
क्षेत्रों की समस्याओं के निराकरण के लिए पूर्ण रूप से तत्पर है. मोकामा
टाल विकास समिति का गठन इस कार्य के लिए हुआ है. साथ-ही-साथ इस परियोजना
के पुनरीक्षित प्राक्कलन पर गंगा बाढ़ आयोग को अनुशंसा शीघ्र प्राप्त
करने की कार्रवाई जारी है.
बिहार में लगभग ६४ लाख हेक्टर क्षेत्र पर बाढ़ का प्रकोप बना रहता है.
हमारी सरकार ने इस समस्या को काफी गंभीरता से लिया है तथा इसके त्वरित
एवं निश्चित निदान हेतु एक स्वतंत्र विभाग का गठन कर दिया गया है ताकि
सभी स्तरों पर तेजी से कार्रवाई हो सके एवं राज्य में बाढ़ से होने वाली
क्षति को रोका जा सके. यह हर्ष की बात है कि इस वर्ष सरकार की सतर्कता
एवं अग्रिम कार्रवाई के कारण बाढ़ नियंत्रण कार्यक्रम में सफलता मिली है
एवं बाढ के कारण बडे पैमाने पर कोई भी क्षति नहीं होने पायी है. इसी
मुस्तैदी के साथ अभी से आगामी वर्षा ऋतु के पूर्व सभी तटबंधो को सुदृढ़
बनाने का कार्यक्रम तैयार कर लिया गया है एवं स्वीकृत्यादेश भी निर्गत
किए जा चुके हैं. इन सभी बाढ़ नियंत्रण योजनाओं में लगभग ५९ करोड़ रुपए
खर्च होने की संभावना है. कोशी, गंडक एवं महानन्दा के तटबन्धों की
मरम्मती का कार्य बाढ़ के पूर्व ही सम्पन्न का कार्य प्रारम्भ कर दिया
गया है.
लघु सिंचाई
लघु सिंचाई के लिए वित्तीय वर्ष १९८५-८६ में ४,६०० लाख रुपए का योजना
उद्व्यय स्वीकृत किया गया है. वर्ष १९८६-८७ में ४,६११ लाख रुपए का योजना
उद्व्यय निर्धारित किया गया है. इसमें से जन-जाति क्षेत्र के लिए १,२३६
लाख रुपए प्रस्तावित है.
जैसाकि पूर्व में घोषित किया गया है, हमारी सरकार ने निजी नलकूप एवं बड़े
व्यास के कूपों के निर्माण-कार्य के लिए अनुसूचित जाति/अनुसूचित जन-जाति
को दी जाने वाली अनुदान की राशि शत प्रतिशत कर दी है. उद्वह सिंचाई
योजनाएं विशेष कर छोटानागपुर तथा संथाल परगना के लिए काफी लाभप्रद है. इस
क्षेत्र में ऐसी अधूरी योजनाओं को पूरा करने के लिए भी सरकार ने विशेष
ध्यान दिया है. भालको (बिहार हिल एरिया लिफ्ट इरिगेशन कारपोरेशन) द्वारा
छोटानागपुर क्षेत्र में ११५ उद्वह सिंचाइयों के बिजलीकरण के लिए एवं १०३
योजनाओं के अन्य कार्यों को पूरा कर इसी वित्तीय वर्ष में उन्हें चालू
कराने के लिए ३.५ करोड़ रुपए की राशि उपलब्ध कराई गई है. इसी तरह दक्षिणी
व उत्तरी बिहार की ११०० से भी अधिक लम्बित उद्वह सिंचाई योजनाओं के
विद्युतीकरण के लिए भी अतिरिक्त राशि उपलब्ध कराई गई है.
राजकीय नलकूप की स्थिति में सुधार लाने के लिए राज्य सरकार ने कारगर कदम
उठाया है. विश्व बैंक की सहायता से बिहार की नलकूप योजना स्वीकृत होकर
कार्यान्वित होने वाली है जिसमे ५०० नए राजकीय नलकूप गाड़ने के साथ-साथ
सभी पुराने नलकूपों की मरम्मती एवं उनके आधुनिकीकरण का भी प्रावधान है.
इस परियोजना के अन्तर्गत बिहार जल विकास निगम जिसके अधीन सभी राजकीय
नलकूप हैं को समाप्त कर सभी राजकीय नलकूपों को एक अलग विभागीय ढाँचे के
अन्तर्गत सरकार के सीधे नियंत्रण में लाने का प्रस्ताव है.
विद्युत् उत्पादन
विद्युत् उत्पादन में आत्मनिर्भरता की ओर हमारा राज्य तेजी से अग्रसर हो
रहा है. मुजफ्फरपुर तथा बरौनी में एक-एक ताप ऊर्जा इकाई का ३१ मार्च,
१९८५ को सिन्क्रोनाइजेशन किया गया. इन नई इकाईयों को लेकर बिहार बिजली
बोर्ड की प्रतिष्ठापित उत्पादन क्षमता बढ़कर १३५४ मेगावाट हो गयी है. इन
दोनों नयी इकाईयों में प्रयोगात्मक ढ़ंग से बिजली उत्पादन प्रारम्भ हो
चुका है. मुजफ्फरपुर की दूसरी ताप उर्जा इकाई (११० मेगावाट) पर भी तेजी
से काम चल रहा है. अगले दो महीनों में यह इकाई भी सिन्क्रोनाइज्ड हो
जायेगी. पतरातु की इकाई संख्या १० को भी शीघ्र सिन्क्रोनाइज्ड हो जाने की
आशा है. तेनुघाट ताप ऊर्जा केन्द्र के लिए १९८६-८७ का वर्ष प्रगति का
महत्वपूर्ण वर्ष होगा. उत्तरकरण पुरा क्षेत्र में सुपर थर्मल पावर स्टेशन
की स्थापना के लिए भी हमारी सरकार पूर्ण प्रयास करेगी.
पुराने ताप ऊर्जा केन्द्रों के जीर्णोद्धार को सरकार प्राथमिकता देगी
ताकि प्लांट लोड फैक्टर में सुधार आये. ऊर्जा केन्द्रों की बिजली की खपत
को कम करने तथा बिजली के संचार में होनेवाले ह्रास को कम करने के लिए
हमारी सरकार कटिबद्ध है. १९८४-८५ में अप्रील, १९८४ से जनवरी, १९८५ तक
बिजली का उत्पादन २२३०.९ मिलियन युनिट रहा जबकि १९८५-८६ में इस अवधि में
कुल उत्पादन २८४६.७ मिलियन युनिट रहा.
ग्रामीण विधुतीकरण के क्षेत्र में चालू वित्तीय वर्ष १९८५-८६ में जनवरी,
१९८६ तक १,४८२ नये ग्रामों तथा १,०११ हरिजन बस्तियों में बिजली पहुंचाई
गई और ५,८३२ पम्पों का ऊर्जाकरण हुआ. हमारी लक्ष्य १९८६-८७ वर्ष में
३,००० नये ग्राम और उतनी ही संख्या में हरिजन बस्तियों के विद्युतीकरण का
है.
जल विद्युत के विकास हेतु भी हमारी सरकार कार्य कर रही है. इससे संबंधित
चार परियोजनाओं पर काम जारी है. इस परियोजनाओं से लगभग ५० मेंगावाट बिजली
का उत्पादन १९८८-८९ में प्रारम्भ हो जायगा. केन्द्रीय क्षेत्र में बनायी
जा रही कोयलकारी पन बिजली परियोजना का काम भू-अर्जन तथा पुनर्वास की
सम-~स्याओं के कारण मन्द गति से चल रहा था. इस परियोजना में गति लाने
हेतु सर-~कार हर सम्भव प्रयास करेगी. केन्द्रीय सेक्टर में कहलगांव सुपर
थर्मल पावर स्टेशन पर भी निर्माण का कार्य प्रारम्भ हो गया है.
गैर-परम्परागत ऊर्जा
बैकल्पिक व्यवस्था के रूप में गैर-परम्परागत स्रोतों से ऊर्जा प्राप्त
हेतु कई कारगर कदम उठाए गये हैं. बायोगैस तथा उन्नत चूल्हों के निर्माण
का कार्य क्लस्टर के रूप में सघन रूप से किया जायगा. अबतक इस वर्ष बैठाई
हरिजन तथा आदिवासी क्षात्राबासों में सौर ऊर्जा से बिजली उत्पादित कर
प्रकाश की व्यवस्था की जा रही है. इस क्षेत्र में अगले वर्ष का लक्ष्य कई
गुणा अधिक रखा गया है. धुवां रहित चूल्हे आदिवासी क्षेत्र में काफी
लोकप्रिय हुए हैं, अत: इसे व्यापक रूप से लगाये की योजना है.
औद्योगिक विकास
बेकारी और गरीबी हटाओ अभियान के सफल कार्यान्वयन के लिए राज्य के
औद्यो-~गीकरण की तीव्र करना आवश्यक है ताकि औद्योगीकरण से लोगों को
रोजगार मिले और उनका जीवनस्तर ऊंचा हो. हमें यह सूचित करते हुए प्रसन्नता
हो रही है कि वर्तमान सरकार द्वारा इस राज्य में औद्योगिकरण की गति को
तेज करने के लिए कई कारगर कदम उठाये गये हैं. इस वर्ष को औद्योगिक वर्ष
भी घोषित किया गया है. हमारी सरकार ने यह निर्णय लिया था कि बन्द
औद्योगिक इकाइयों को खोला जाय और साथ ही साथ नये उद्योगों की स्थापना की
जाय जिससे कि रूग्न एवं बन्द इकाइयों में अनियोजित मजदूरों एवं उनके
परिवारों की रोजी-रोटी की समस्या का समाधान हो सके और साथ ही साथ नियोजन
का क्षेत्र भी बढ़े. इसे ध्यान में रखते हुए राज्य सरकार ने इस वित्तीय
वर्ष में कटिहार जूट मिल, कुमारघुबी इजीनियरिंग वर्क्स और नालन्दा
सिरामिक्स को पुन: चालु करने में सफलता प्राप्त की है. अन्य रूग्न
इकाइयों जैसे गंगा वनस्पति, दुर्गावती, लक्ष्मण वायर इण्डस्ट्रीज, रोहतास
इण्डस्ट्रीज, अशोक पेपर मिल में पुन: उत्पादन प्रारम्भ करने के लिए सरकार
सतत् प्रयत्नशील है.
