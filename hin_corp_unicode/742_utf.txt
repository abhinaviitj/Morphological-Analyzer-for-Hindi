<औङ्ङिचिअल् अन्ड् मेडिअ लन्गुअगेस्><आड्मिनिस्ट्रटिवे><आनोन्><षइल्तय् भुड्गेट् ८४-८५><१९८५><षइल् ंइनिस्ट्र्य्><णेत् ढेल्हि><११ टो १६><२३००><आनोन् षइल्तय् भुड्गेट् ८४-८५><ढ्हनन्जय् खुमर्>

१३.१ सदन को यह जानकर प्रसन्नता होगी कि मैंने बजट वर्ष में ५ करोड़ रुपये
के परिव्यय से कलकत्ता के लिए एक परिक्रमा रेलवे शामिल कर ली है.
१४. प्लेटफार्मों का विस्तार करने और ऊंचाई बढ़ाने तथा अतिरिक्त प्लेटफार्म
शेल्टरों, ऊपरी पैदल पुलों आदि की व्यवस्था करने के बहुत-से अनुरोध मुझे मिलते
रहते हैं.
स्टेशन की इमारतों आदि के ढ़ांचे में परिवर्तन के अनुरोध भी किये जाते हैं.
ऊपरी और निचले सड़क पुलों जैसी अन्य मदों के बारे में भी मांगे आती हैं.
प्लेटफार्मों के सुधार एवं प्लेटफार्म शेल्टरक और ऊपरी पैदल पुलों के निर्माण से
संबंधित नये कार्य शुरू करने के लिए और स्टेशनों के ढ़ांचे में परिवर्तनों की
योजनाओं के लिए भी बजट में व्यवस्था की गयी है. १९८३-१९८४ में आठ ऊपरी और
निचले सड़क पुल पूरे हो जाने की संभावना है.
१५.चल स्टाक की संख्या में जितनी भारी वृद्धि हुई उसके मुताबिक उनके
अनुरक्षण की सुविधाओं में वृद्धि नहीं हुई थी. इसके अलावा, अप्रचलित और घिसी-
पिटी मशीनों और संयंत्रों के बदलाव और प्रौद्योगिकी को अद्यतन बनाने की भी
जरूरत थी. अत: अन्य बातों के साथ-साथ रेलों ने चुनिंदा कारखानों के आधुनिकीकरण
की एक योजना बनायी. प्रथम चरण में चार कारखानों और एक उत्पादन इकाई को चुना गया,
जहां काम शीघ्र ही पूरा होने की आशा है. दूसरे चरण में, परेल
लिलुआ, आलमबाग, जगाधरी, गोल्डन राक, खड़गपुर, अजमेर के सात और
कारखाने तथा एक उत्पादन इकाई, अर्थात् सवारी डिब्बा कारखाना, आधुनिकीकरण
के लिए चुने गये हैं ताकि उनमें पहले से अधिक कार्य-निष्पादन हो सके. इन कार्यों
को २०० करोड़ रुपये की लागत पर बजट में शामिल किया गया है.
१६.चाय के निर्यात को बढ़ाने में मदद करने के लिए अमीनगांव में एक
अन्तर्देशीय कंटेनर डिपो स्थापित करने का भी प्रस्ताव किया गया है.
१७.मैं जानता हूँ कि जितना कुछ करने का प्रस्ताव है वह लोगों की जरूरी मांगों
को सीमित अंश में पूरा करने के लिए भी पर्याप्त नहीं है, लेकिन इस बात से सदन भी
सहमत होगा कि समस्या दुर्लभ संसाधनों के जुटाने की है. मैं सदन के सभी वर्गों से
गंभीरतापूर्वक अपील करता हूं कि कृपया स्थिति की वास्तविकताओं को समझें और
अपने-अपने निर्वाचन-क्षेत्रों में लोगों को बतायें कि हम जो इस स्थिति में आ पड़े
हैं उसका कारण यह नहीं है कि कुछ हम करना नहीं चाहते, बल्कि यह है कि
संसाधन अपर्याप्त हैं जोकि एक कठोर सत्य है. फिर भी, मैं सदन को विश्वास
दिलाता हूं कि इस वर्ष के दौरान, रेलों पर और अधिक निवेश के लिए, मैं यथासंभव
अधिक अतिरिक्त संसाधन जुटाने का प्रयास करता रहूंगा.
१८.१ सवारी डिब्बा कारखाना, पेराम्बूर ने ७५० सवारी डिब्बों की संस्थापित क्षमता
की तुलना में १९८२-८३ में ७७५ सवारी डिब्बों का निर्माण किया था. आशा है कि चालू
वर्ष में इस कारखाने में लगभग ८०० सवारी डिब्बों का उत्पादन होगा. यह वास्तव में
एक प्रशंसनीय उपलब्धि है.
१८.२ इस उत्पादन इकाई को कम दूरी के यात्रियों के लाभार्थ ब़्अड़ी लाइन के
उन्नत डिजाइन वाले ३६ दो-मंजिले सवारी डिब्बों का आर्डर दिया गया है.
१८.३ सरकारी क्षेत्र की अन्य इकाइयों के उत्पादन को मिलाकर, आशा है कि
१९८३-८४ में ब़्अड़ी लाइन के दूसरे दर्जे के लगभग १०२५ सवारी डिब्बे, मीटर लाइन
के दूसरे दर्जे के १०० सवारी डिब्बे और ६० वातानुकूल दो-टियर शयन-यान सेवा में
लग चुकेंगे.
१८.४ सदन को ज्ञात है कि एक अन्य सवारी डिब्बा निर्माण कारखाना स्थापित
करने का विनिश्चय किया जा चुका है और "रेल इंडिया टेक्नीकल एण्ड इकोनोमिक
सर्विसेज" को इसके तकनीकी अध्ययन का काम सौंपा गया है और उसकी सिफारिशों
पर ही कारखाने के स्थान, नक्शे आदि तय किये जायेंगे. इस बीच, सवारी डिब्बा
उत्पादन को अधिक से अधिक ब़्अढ़ाने के लिए एक अतिरिक्त प्रयास के रूप में यह
विनिश्चय किया गया है कि वर्तमान सवारी डिब्बा कारखाने की उत्पादन-क्षमता
बढ़ाकर १००० सवारी डिब्बा प्रति वर्ष कर दी जाये. तदनुसार ४७.६० करोड़ रुपये
लागत की एक आधुनिकीकरण और क्षमता-वर्धन परियोजना १९८४-८५ के बजट में
शामिल की गयी है.
१८.५ वाराणसी के डीजल रेल इंजन कारखाने में १२७ रेल इंजनों और १४ बिजली
जनित्र सेटों का उत्पादन किया जायेगा. ये डीजल बिजली जनित्र सेट, मरम्मत कारखानों
जैसे कुछ महत्वपूर्ण क्षेत्रों में बिजली की कमी की समस्या से निपटने के लिए सहायक
के रूप में कार्य करेंगे. यह कारखाना वियतनामी राष्ट्रीय रेलवे के लिए मीटर लाइन के
१५ बिजली रेल इंजनों का एक निर्यात-आदेश भी पूरा कर रहा है.
१८.६ चितरंजन रेल इंजन कारखाने में कुल लगभग ८० रेल इंजनों के उत्पादन की
आशा है जिनमें से ८ इंजन सरकारी क्षेत्र के उपक्रमों के लिए होंगे. अन्य बातों के
अलावा, सरकारी और निजी दोनों क्षेत्रों के सप्लायरों द्वारा महत्वपूर्ण कल-पुर्जों
की सप्लाई कम किये जाने के कारण भी इस कारखाने में बिजली रेल इंजनों के
निर्माण कि क्षमता के उपयोग पर प्रतिकूल प्रभाव पड़ा है. इन समस्याओं पर काबू
पाने के लिए और अल्प निवेशों से क्षमता को और अधिक ब़्अढ़ाने के संबंध में एक
परियोजना रिपोर्ट तैयार करने के लिए अध्ययन शुरू किया गया है.
१९.चालू वर्ष में रेल कर्मचारियों को अनेक लाभ दिये गए जिनकी समर्पित सेवाओं
के बिना कोई भी महत्वपूर्ण कार्य नहीं किया जा सकता. अन्य सरकारी कर्मचारियों के
साथ-साथ उन्हें भी अन्तरिम सहायता और अतिरिक्त मंहगाई भत्ता
के दिया गया है. इसके अलावा, १५ करोड़ रुपये की लागत से ग्रुप
सी" और "डी" की अनेक कोटियों के कर्मचारियों के संवर्ग की
पुनर्संरचना की गयी है जिससे ६ लाख कर्मचारियों को लाभ पहुंचा है.
१९.१ रेल सुरक्षा बल और रेल सुरक्षा विशेष बल के कार्मिकों को वर्ष १९८२-८३ के
लिए १५ दिन का वेतन अनुग्रह बोनस के रूप में दिया गया है और किट भत्ते का लाभ
ग्रुप "सी" के कार्मिकों को भी दे दिया गया है.
१९.२ रेल सुरक्षा बल और रेल सुरक्षा विशेष बल में अधिकारियों के ८९ पदों और
कर्मचारियों के २३,०५५ पदों का ग्रेड बढ़ा कर संवर्ग-पुनर्संरचना के जरिये पदोन्नति
के मार्ग प्रशस्त किये गये हैं.
१९.३ सभी पात्र रेल कर्मचारियों के लिए गतिरोध वेतनवृद्धि की मंजूरी दी गयी है.
१९.४ रेलों पर मौसमी श्रमिकों का लगाया जाना पूरी तरह बन्द नहीं किया जा
सकता, लेकिन जहां नियमित कार्य समूचे वर्ष उपलब्ध रहता है वहां "नियमितीकरण"
किया जाता है. हमारे यहां दीर्घ काल की सेवा वाले नैमित्तिक श्रमिकों की संख्या
बहुत अधिक है जो पिछले कई वर्षों में इकट्ठे हो गये हैं. इन्हें रातोंरात नियमित
नहीं किया जा सकता. १९८२-८३ में रेलों पर २०,००० से भी अधिक नैमित्तिक
श्रमिकों को नियमित काम पर लगाया गया. "नियमितीकरण" की प्रक्रिया चालू वर्ष
में भी जारी रही. अपरिहार्य मामलों में,"अन्त में आये-पहले जाये" के आधार पर
नैमित्तिक श्रमिकों को सेवा-मुक्त करते समय, रेलों द्वारा छंटनी मुआवजा देने के
सुप्रतिष्ठ सिद्धान्तों का अनुसरण किया जाता है.
१९.५ चालू लाइन पर और परियोजनाओं में काम करने वाले नैमित्तिक श्रमिकों को
मिलने वाली सुविधाओं का अन्तर कम करने के लिए, परियोजनाओं पर लगे श्रमिकों को
अभी हाल तक मिलने वाली केवल तीन राष्ट्रीय छुट्टियों के बजाय ९ दिन की सवेतन
छुट्टियां मिलने लगी हैं और उन्हें समेकित वेतन दिया जाता है. आगे और उदारीकरण
की बात ध्यान में है.
१९.६ अनुसूचित जातियों/जन जातियों के उम्मीदवारों के लिए आरक्षित कोटे को
भरने में जो कमी रही उसे पूरा करने के लिए विशेष त्वरित कार्यक्रम चलाये गये.
रेल सेवाओं में अनुसूचित जाति/जनजाति के उम्मीदवारों को लेने के काम का नियंत्रण
रेल मंत्रालय के एक विशेष कक्ष द्वारा किया जा रहा है.
१९.७ भ्रष्टाचार के विरुद्ध संघर्ष जारी रखा गया. मैं किसी भी स्तर पर भ्रष्टाचार
को सहन नहीं कर सकता. चाहे किसी भी ओहदे का व्यक्ति हो, यदि उसके विरुद्ध
भ्रष्टाचार सिद्ध हो जाता है तो उसके प्रति कठोर कार्रवाई की जाएगी. जन-सामान्य
को परेशान करने की घटनाओं के निराकरण पर अधिक जोर देते हुए, वर्ष १९८३ में
निवारक जांचों का आयोजन किया गया. अपराधियों को दंडित करने के अभियान में
कोई शिथिलता नहीं आने दी जा रही है, लेकिन साथ ही यह भी सुनिश्चित किया जाता
है कि ईमानदार रेल कर्मचारियों की स्व-प्रेरणा और कार्य-कुशलता पर आंच न आए.
२०.मुझे पूर्ण विश्वास है कि मानव रूपी धन रेलों की सर्वोतम परिसम्पत्ति है
और संसाधनों की सीमा के भीतर कर्मचारियों के कल्याणार्थ जो कुछ भी संभव हो,
किया जाना चाहिए. १९८२-८३ में ५६४८ यूनिट क्वार्टर बनाये गये. इस प्रकार, उक्त
वर्ष के अन्त में रेलों पर क्वार्टरों की कुल संख्या बढ़कर ५.८७ लाख हो गयी.
१९८३-८४ में ६५०० यूनिट क्वार्टर तैयार हो जाने की संभावना है. १९८४-८५ में
करीब ६६०० क्वार्टर और जुड़ जाएंगे.
२०.१ इस समय रेलों द्वारा देश में १०५ अस्पताल और ५६८ स्वास्थ्य यूनिटें
चलायी जा रही हैं. रेल स्वास्थ्य सेवाएं, रेलवे की आबादी के स्वास्थ्य की उन्नति,
रोगों की रोकथाम और इलाज संबंधी पहलुओं की व्यापक रूप से देख-भाल करती
हैं. सेवा-निवृत्त कर्मचारी भी नाममात्र का अंशदान देकर इलाज की सुविधाएं प्राप्त
कर सकते हैं.
२०.२ परिवार कल्याण कार्यक्रम के तहत भी रेलों पर सराहनीय कार्य हुआ है.
२०.३ मैं प्रसन्नतापूर्वक कहना चाहूंगा कि खेल-कूद के क्षेत्र में भी रेलों ने
वर्षों की अर्जित उच्च परम्परा को कायम रखा है. १९८३-८४ में रेलों ने २५
चैम्पयनशिपों में भाग लिया और उनमें से १२ में राष्ट्रीय उपाधियां प्राप्त कीं.
अन्य ८ में वे "रनर अप" रहीं. अन्तर्राष्ट्रीय स्तर पर खेलकूद को बढ़ावा देने के
लिए रेलें विदेशी टीमों के बुलाती रही हैं और रेलों की टीमें भी मैचों में भाग लेने
के लिए अन्य देशों को जाती हैं. इस वर्ष भारतीय रेलों को थामस और उबेर कपों के
लिए एशियाई जोन की विश्व बैडमिंटन चैम्पयनशिप नयी दिल्ली में आयोजित करने का
सौभाग्य प्राप्त हुआ है.
२०.४ योजना शीर्षों के अधीन तथा राजस्व से किये जाने वाले व्यय की सभी
मदों को लेखे में लेने पर, १९८४-८५ में कर्मचारी कल्याण पर कुल प्रस्तावित परिव्यय
१८७.१८ करोड़ रुपये होगा जो १९८३-८४ में मुहय्या की गयी राशि से ७.५ प्रतिशत
अधिक है.
२१.रेल परिवहन की बढ़ती हुई मांग से संबंधित समस्याओं के समाधान के
लिए अनुसंधान, अभिकल्प एवं मानक संगठन को अनुसंधान-अभिकल्प-परक हल
निकालने में जो भूमिका निभानी है, उसे हमारा मंत्रालय बहुत महत्व देता है. आगामी
वर्षों की चुनौतियों का सामना करने के लिए इस संगठन को समर्थ बनाने के उद्देश्य
से हम इसके ढ़ांचे की समीक्षा करने का विचार कर रहे हैं.
२१.१ मीटर लाइन प्रणाली पर रफ्तार बढ़ाने के लिए, एक तेज रफ्तार वाली
सवारी बोगी का अभिकल्प तैयार किया गया है जिसकी गति क्षमता १२० किओमीओ
प्रति घंटा होगी. इसका विकासात्मक परीक्षण किया जा रहा है.
२१.२ माल संचलन की बढ़ी हुई मांग को न्यूनतम अतिरिक्त माल डिब्बों से
पूरा करने के लिए विशेष प्रयोजनीय मालडिब्बों और माल चढ़ाने-उतारने के लिए
समुचित रूप से अभियंत्रित टर्मिनलों के अभिकल्प तैयार करने का प्रस्ताव है.
२१.३ बड़े पैमाने पर झलाई करके पटरी जोड़ों को समाप्त करना, भारी
घनत्व वाले मार्गों और घुमावों के लिए अधिक मजबूत पटरियों का विकास,
ढ़लवां मैंगनीज के क्रासिंग और विशेष किस्म की मोटी वेव स्विचों का सूत्रपात और
कंक्रीट के स्लीपरों का अधिकाधिक उपयोग - ये कुछ ऐसे विशेष उपाय हैं जो रेलपथ
की स्थिति में सुधार के लिए किये गये हैं.
२१.४ बेहतर परिचालन-कुशलता के लिए और दुर्घटनाओं को कम करने की
दृष्टि से रेलवे स्टेशनों पर कांटों के केन्द्रीकृत परिचालन और बहुसंकेती सिगनल
जैसे आधुनिक सिगनल उपकरण अधिकाधिक संख्या में लगाये जा रहे हैं.
२२.२०-सूत्री कार्यक्रम के अंग के रूप में भारी संख्या में वृक्ष लगाने
का व्यापक अभियान रेलों पर जारी रहा और १९८३ में एक करोड़ से भी अधिक
पेड़ लगाये गये जबकि पिछले वर्षों में इसके आधे से भी कम पेड़ लगाये गये थे.
२३.इसी २०-सूत्री कार्यक्रम के अन्तर्गत, रेलों पर उर्जा के गैर-पारम्परिक
और नवीकरण-योग्य स्रोतों के सूत्रपात की नीति के अनुसार, पायलेट परियोजनाएं
स्थापित करने के लिए अनेक क्षेत्रों को नामित किया गया है. इनमें ८१ पवन ऊर्जा
के लिए, ६० सौर ताप योजनाओं के लिए, २१ वायोगैस प्रौद्योगिकी के लिए और ५० फोटो-
वोल्टाइक ऊर्जा प्रणाली के लिए हैं.
२४. जनवरी,१९८४ के अन्त तक रेल सुधार समिति ने अपनी रिपोर्ट के १४
भाग पेश कर दिये हैं, जिनमें १३७७ सिफारिशें और टिप्पणियां हैं. इनमें से २६३
स्वीकार कर ली गयीं हैं और १८ नामंजूर की गयी हैं. अन्य सिफारिशें विचार-
प्रक्रिया के विभिन्न चरणों में हैं और उनके बारे में आवश्यकतानुसार दूसरे
मंत्रालयों से भी परामर्श किया जा रहा है. स्वीकृत सिफारिशों में से अब तक १०९
सिफारिशों को कार्यान्वित किया जा चुका है. जो रिपोर्ट प्राप्त हुई हैं उन की
प्रतियां सदन के पुस्तकालय में रख दी गयी हैं.
२४.१ समिति ने जो बहुमूल्य सिफारिशें की हैं, उनके लिए मैं समिति का आभारी
हूं. इनमें बहुत-सी सिफारिशें ऐसी हैं जिनमें भारी वित्तीय परिव्यय सन्निहित हैं.
मैं इस बारे में समिति की सिफारिशों का उत्सुकता से इन्तजार कर रहा हूं कि
परिसम्पत्तियों के पुन:स्थापन के बकाया कार्य को पूरा करने के लिए और लोगों की
आंकाक्षाओं की पूर्ति हेतु विकास संबंधी प्रयासों के लिए अपेक्षित भारी संसाधन किस
प्रकार जुटाये जाएं.
२५. रेल मंत्रालय के प्रशासनिक नियंत्रण में सरकारी क्षेत्र के दोनों उपक्रम,
अर्थात् रेल इण्डिया टैक्नीकल ए़अड इकोनामिक सर्विसेज लिमिटेड (राइट्स) और
इण्डिन रेलवे कन्स्ट्रक्शन कम्पनी (इरकान) लगातार प्रगति करते रहे. वास्तव में ये
दो कम्पनियां देश के सरकारी क्षेत्र के उन थोड़े-से उपक्रमों में से हैं जिन्होंने
अनवरत रूप से लाभकारी निष्पादन का रिकार्ड स्थापित किया है और हर वर्ष
बड़ी मात्रा में लाभांश घोषित किये हैं.
