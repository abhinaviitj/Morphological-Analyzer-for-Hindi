<ळिटेरटुरे><ऐस्सय्स्><घुर्जर् ळेएल षम्><शमज्वड् शमज् शुड्हर्><१९८६><फन्च्ह्सिल् फुब् (भ्हर्टिय् शमज्वडि)><झइपुर्><१३८-१४३><२०००><घुर्जर् ळ्:, शमज् शुड्हर्, ऐस्>

+ अब तक हमने लोहिया के चिन्तन को केवल दार्शनिक आधार पर ही विश्लेषित करने का
प्रयास किया है, अर्थात् लोहिया की समाजवादी व्यवस्था का वैचारिक धरातल पर ही
मूल्यांकन किया गया है. प्रस्तुत अध्याय में हम यह देखने का प्रयास करेंगे कि
लोहिया ने दार्शनिक आधार पर जो वैचारिक व्यवस्था-समाजवादी व्यवस्था सृजन करने का
प्रयास किया, क्या उसका उन्होंने व्यावहारिक रूप से भी आधार प्रस्तुत करने की कोशिश
की है. क्या लोहिया समाजसुधार की ऐसी पद्धति अपनाते हैं, जो उनकी व्यवस्था के
दार्श-~निक मूल्यों को अमली जामा पहना सके. यह इसलिए भी आवश्यक है कि अगर किसी
व्यवस्था का दार्शनिक तथा वैचारिक रूप से ही मूल्यांकन किया गया और सामाजिक मूल्यों
के संदर्भ में उसे जांचने की कोशिश न की गयी तो व्यवस्था की सार्थकता पर
प्रश्नचिन्ह लग जाता है. अत: प्रस्तुत अध्याय का मुख्य आग्रह वर्तमान सामाजिक-
आर्थिक मूल्यों में लोहिया का एक समाज-~सुधारक के रूप में मूल्यांकन करना है. साथ
ही, समाजसुधारक के रूप में लोहिया का मूल्यांकन इस दृष्टि से भी महत्वपूर्ण होगा कि
व्यावहारिक राज-~नीतिक गतिविधियों के संदर्भ में उनसे सम्बन्धित कई पूर्वाग्रहयुक्त
मान्यतायें जुड़ी हुयी हैं. अत: हमारा प्रयास यह भी होगा कि इन मान्यताओं की
सत्यता-~असत्यता की परीक्षा करते हुए, उनके सभी मान्य सामाजिक मूल्यों को उनकी
सम्पूर्ण व्यवस्था के घेरे में परखें.
लोहिया की समाजवादी व्यवस्था के मूल्यों-राजनीतिक मूल्य, समानता तथा स्वतन्त्रता का
सह-अस्तित्व--को उस समय तक प्राप्त करना असंभव है, जब तक उनके अनुरूप सामाजिक-
आर्थिक संरचना का निर्माण न कर लिया जाये. जातिप्रथा की व्यापक स्वीकृति, औरत के
प्रति हीन भावना. सामन्तवादी प्रवृत्ति, निजी क्षेत्र की बढ़ोतरी आदि भारतीय
सामाजिक-आर्थिक समर्पण होता है, उसी प्रकार पति का भी पत्नी के प्रति समर्पण होना
चाहिए.
फ्रेन्च विचारक सिमोन-द-बोव्वार१ के अनुसार पुरुष नारी को अपने पूर्णत: कब्जे में
रखना चाहता है, साथ ही वह यह भी चाहता है कि नारी, सजीव, चतुर और तेज हो, ताकि ऐसा
कब्जा मजेदार बन सके. लोहिया ने सिमोन से पूर्णत: सैद्धान्तिक सहमतता व्यक्त की है
और उन्होंने ऐसे कब्जे को "चुलबुला कब्जा" की संज्ञा दी है. उनके शब्दों में "अधीन
वस्तु सजीव और स्वतन्त्र है, यह है नर दिमाग की विडम्बना. और सिमोन का कहना बिल्कुल
सही है."२ लोहिया के अनुसार ये दोनों स्थिति विरोधात्मक हैं, इन्हें एक साथ कदापि
प्राप्त नहीं कर सकते. अगर नारी को हमें तेज, चपल तथा चतुर बनाना है तो आवश्यक है
कि उसे पुरुष के समान तथा स्वतन्त्र बनाया जाये. केवल ऐसी स्थिति में ही नर-नारी के
बीच सह-सम्बन्धता कायम हो सकती है, अर्थात् नर-नारी का स्नेहमय बन्धन बराबरी की
नींव पर ही हो सकता है.
लोहिया के अनुसार हमारे यहां नैतिकता का दोहरा मापदण्ड पाया जाता है--एक पुरुषों के
लिए, दूसरा औरतों के लिए. पुरुष को प्रत्येक क्षेत्र में स्वतन्त्रता दी गयी है,
जबकि औरत को पुराने रीति-रिवाजों तथा सामाजिक व्यवहार के नियमों की बन्दी बनाया
गया है. फलत: पुरुष और औरत के बीच असमानता तथा गैर-बराबरी पैदा हो जाती है, जो
कि सामाजिक पूर्णता तथा न्याय की विरोधी है. "नर-नारी की गैर-बराबरी शायद
आधार है और सब गैर-बराबरियों के लिए या अगर आधार नहीं है तो, जितने भी आधार
हैं, बुनियाद की चट्टानें हैं, समाज में गैर-बराबरी की और नाइन्साफी की, उनमें यह
चट्टान शायद सबसे बड़ी चट्टान है मर्द-औरत के बीच की गैर-~बराबरी, नर-नारी की
गैर-बराबरी."३ लोहिया ने कहा कि हमारे लिए सावित्री नहीं बल्कि द्रोपदी आदर्श
प्रतीक है, क्योंकि वह नर-नारी समानता--~सखा-सखी की प्रतीक है. कृष्ण के साथ
द्रौपदी का सम्बन्ध नारी अधीनता का सम्बन्ध नहीं बल्कि नर-नारी समानता का
सम्बन्ध है.
लोहिया का आग्रह था कि पुरुष उच्चता तथा आधिपत्ययुक्त सामाजिक संरचना में
सुधार किया जाये तथा ऐसा आधार प्रस्तुत किया जाये ताकि नर-नारी समानतायुक्त
व्यवस्था का निर्माण हो सके. उनके अनुसार इस दिशा में निम्न कदम सार्थक हो
सकते है:-
प्रथम, दहेजप्रथा अर्थात् दहेज लेने और देने पर कानूनी रोक लगा दी जाये. दहेज के
कारण नह दम्पतियों का स्वाभाविक आत्म-मिलन न होकर एक सौदेबाजी होती है. शादी
के तय होने या न होने का निर्णायक तत्व यह है कि दहेज के रूप में क्या कुछ
मिलेगा या नहीं. लोहिया के अनुसार "उनकी शादियों का वैभव आत्मा के मिलन मे
नहीं हैं, जिसे प्राप्त करने का नव-~दम्पत्ति प्रयत्न करते, बल्कि २० लाख की
कंठियों और ५० हजार से भी ज्यादा कीमती साड़ियों में है."१ जब तक दहेज निर्णायक
तत्व रहेगा नर-~नारी की समानता की कल्पना निरर्थक ही होगी, क्योंकि शादि उपरान्त
दहेज के कारण लड़कियों को विभिन्न प्रकार की यातनायें दी जाने की दशा में उनकी
स्थिति किसी गुलाम या दास की स्थिति से अच्छी नहीं होती. अत: आवश्यक है की दहेज
पर तुरन्त रोक लगा दी जाये.
द्वितीय, औरत को यौन-सम्बन्धों में पूर्णत: स्वतन्त्रता दी जानी चाहिए. अगर एक
समानतायुक्त व्यवस्था का सृजन करना है तो पुरुष को जिस क्षेत्र में स्वतन्त्रता है,
उसमें नारी को भी समानता दी जाये. लोहिया के शब्दों में, "मेरी मुसीबत तो यह है
कि बराबरी चाहिए. अगर दुनियां अच्छी बनाना चाहते हो तो अगर मर्द एक के बाद
एक प्रेम कर सकता है, तो फिर औरत को भी वही गुंजाइश होनी चाहिए."२ लोहिया के
अनुसार मां-बाप का दायित्व केवल मात्र लड़की को अच्छा स्वास्थ्य तथा अच्छी शिक्षा
देने तक ही सीमित रहना चाहिए. वह किसके साथ रहती है या किससे शादी करती है, उनकी
जुम्मेदारी से बाहर होना चाहिए, क्योंकि जब लड़की स्वयं किसी के साथ शादी करने का
निश्चय करेगी तो उस समय उसकी भूमिका समान सहभागी की होगी. इस दिशा में लोहिया ने
अवैध बच्चे के जन्म को भी औचित्यपूर्ण माना, क्योंकि यह तो नर-नारी समानता
प्राप्ति की बढ़ती दिशा में एक दुर्घटना मात्र है. उनके अनुसार "अगर लड़की इधर-उधर
घूमती है और किसी के साथ भाग जाती है. या दुर्घटना वश अवैध बच्चा होता है,
तो यह औरत और मर्द के बीच स्वाभाविक सम्बन्ध हासिल करने के सौदे का एक
अंग है, और उसके चरित्र पर किसी तरह का कलंक नहीं."
तृतीय, नर-नारी समानता की दिशा में अन्य प्रेरक तत्व है कि औरत को आर्थिक रूप
से स्वतन्त्र बनाया जाये . औरत का कार्यक्षेत्र घर की चार दीवारी तक ही सीमित नहीं
रखना चाहिए वरन् सार्वजनिक जीवन के सभी क्षेत्रों में औरत की समान रूप से
पहुंच होनी चाहिये. नारी को पुरुष के बराबर का वेतन, समान काम के लिए समान
मजदूरी तथा समान कानूनों का होना चाहिए.
अन्त में, इन सभी कारकों में से लोहिया ने ज्यादा प्रभावी कारक मानसिक जागरूकता को
माना है. उनके अनुसार जब तक व्यक्ति मानसिक रूप से नारी समानता का पक्षपाती
नहीं होता तब तक इन बाहरी कारकों का कोई महत्वपूर्ण परिणाम सामने नहीं आ सकता.
अत: आवश्यक है कि भारतीय जनमानस में इस तरह की गत्यात्मकता पैदा की
जाये कि वह स्वत: नारी की समानता तथा स्वतन्त्रता का समर्थक बन जाये. इस हेतु
उन्होंने सार्वजनिक बहस तथा वाद-विवादों को प्रमुख माना है. लोहिया ने लिखा है:
`यह दिमागी हलचल का एक बहुत बड़ा और जबरदस्त आधार बन जायेगा. मैं समझता हूं. आज
हिन्दुस्तान में जितनी बड़ी कमियां है, उनमें शायद सबसे बड़ी कमी यह है कि दिमाग
मर गया है. दिमाग को पुनर्जीवित करने के कई तरीके हैं. उनमें से एक तरीका है
वाद-विवाद का."२ लोहिया का आग्रह था कि जगह-जगह सार्वजनिक उत्सव-जैसे रामायण
मेला- करके नर-~नारी समानता की बहस को छेड़ना चाहिये. जिससे मानसिक रूप से ऐसा
वातावरण तैयार किया जाये, जिसका आधार ही समानता तथा स्वतन्त्रता हो. इसके लिए
विश्वविद्यालयों के प्रोफेसरों की भी मदद ली जानी चाहिए, क्योंकि वे इस मुद्दे को
काफी सूक्ष्मता के आधार पर जन सामान्य की पहुंच का विषय बनाने में समक्ष होते हैं.
दूसरी तरफ प्रोफेसरों का यह दायित्व भी है कि वे विद्यार्थियों में इस तरह के
विचारों का सृजन करने का प्रयास करें कि वे पुरुष अधिनायकवादी प्रवृत्ति से दूर
रह सकें. लोहिया के ये कुछ आधार हैं-दहेज प्रथा का अन्त, यौन-सम्बन्धों की
स्वतन्त्रता, नारी क्  आर्थिक स्वतन्त्रता तथा मानसिक जागरूकता-जिनके द्वारा हम
नर-नारी समानतायुक्त की तरफ बढ़ सकते हैं.
भारतीय आर्थिक जीवन में गत्यात्मकता लाने हेतु आवश्यक है कि सम्पत्ति, आर्थिक
सम्बन्धों, उत्पादन तकनीकी इकाई तथा कृषि-व्यवस्था में परिवर्तन तथा सुधार किया
जाये. इन सभी का इस आधार पर पुन: गठन किया जाना चाहिए, ताकि भारतीय अर्थव्यवस्था
में आयी विभिन्न बुराइयों से बचा जा सके. दूसरे शब्दों में उत्पादन पद्धति को इस
आधार पर तय किया जाना चाहिये कि सम्पूर्ण समाज को आत्मपूर्णता प्राप्त हो सके
तथा समाज-~वादी व्यवस्था की आधुनिक मांगों की पूर्ति कर सके. इस दृष्टि से लोहिया
ने श्रमिक-उपभोक्ता सहभागीदारीयुक्त लोकक्षेत्र, छोटी मशीनी तकनीक-इकाई, कृषि नीति
में कतिपय परिवर्तन-भू-सेना का गठन-आदि विकल्प प्रस्तुत किये हैं.
लोहिया के अनुसार समाजवादी व्यवस्था में निजी क्षेत्र के लिए कोई स्थान नहीं है
क्योंकि निजीक्षेत्र की बुनियाद मुनाफा, लाभ और शोषण पर होती है. फलत: इसमें
सामाजिक हितवृद्धि सम्भव नहीं हो पाती. अत: लोहिया का आग्रह कि निजी क्षेत्र
का राष्ट्रीयकरण कर दिया जाये. साथ ही लोहिया ने माना कि क्रमिक रूप से
राष्ट्रीयकरण से समस्या का समाधान नहीं हो सकता. क्योंकि ऐसी स्थिति में दोनों
एक-दूसरे के दुर्गुण अपना लेते हैं, विशेषकर लोकक्षेत्र का आधार भी स्वार्थ हो जाता
है. लोहिया के शब्दों में, "निजी कारखाने सीख लेते हैं सरकारी कारखानों की
बद्-इन्तजामी और सरकारी कारखाने सीख लेते हैं निजी कारखानों की लूट और लालच.
दोनों एक जैसे हो जाते हैं, दोनों का चेहरा एक जैसा हो जाता है."१ अत: ऐसी स्थिति
में लोकक्षेत्र का आधार ही खत्म हो जाता है. फलत: आवश्यक है कि सम्पूर्ण
राष्ट्रीयकरण एक साथ कर दिया जाये. किन्तु जब तक स्वामित्व तथा वितरण की
समस्या का समाधान नहीं किया जाता, तब तक लोकक्षेत्र भी प्रभावी नहीं बन सकता .
इसी कमी का परिणाम है कि आज भारत के लोकक्षेत्र में तीन प्रमुख कमियां आ गयी हैं.
प्रथम, लोकक्षेत्र ने पूंजीशाही के सभी आधारों को स्वीकार किया है. उसमें घूस,
बेईमानी, भ्रष्टाचार, निजी ठेकेदारी आदि तत्व प्रभावी हो गये हैं. सार्वजनिक
क्षेत्र से सम्बन्धित विभिन्न प्रकार के कार्य निजी ठेकेदारों द्वारा किया जाता है.
अत: लोकक्षेत्र पर किये जाने वाले खर्चे में आधा इनके पास चला जाता है." जब कभी
देखें कि लोकविभाग की तरफ से इतना रुपया खर्च हुआ, तो हमेशा यह समझ जाना
कि उसमें से आधा हिस्सा प्राय: या आधे से ज्यादा सार्वजनिक नहीं बल्कि निजी विभाग
के ठेकेदारों के हाथों से खर्च होता है."१ इस निजी ठेकेदारी के परिणाम-~स्वरुप
मैनेजर तथा उनमें लेन-देन का रिश्ता कायम हो जाता है. इस प्रवृत्ति का मजदूरों पर
भी नकारात्मक प्रभाव पड़ता है, क्योंकि मैनेजर द्वारा अस्थायी मजदूर ठेकेदार से
लेने शुरु कर दिया जाते हैं. मजदूर को बहुत कम मजदूरी देकर बाकी पैसे को आपस
में बांट लिया जाता है. द्वितीय, लोकक्षेत्र के अवसरों पर निजी क्षेत्र की तरह पैसे
खर्च किये जाते हैं. लोहिया ने गणना करके बताया कि जहां तीस हजार मजदूरों पर
एक महीने में तीस लाख रुपया खर्च किया जाता है, वहां एक हजार अफसरों पर
बीस लाख रुपया खर्च होता है.२ फलत: एक अल्प वर्ग को सभी सुविधायें प्राप्त होती हैं
तो बहुसंख्यक वर्ग दरिद्रता तथा अभाव की स्थिति में पड़ा रहता है. तृतीय,
लोकक्षेत्र राजनेता तथा मैनेजरों के सम्बन्धियों तथा रिश्तेदारों के शरणस्थल बन गए
है. अत: जहां दो-तीन अफसरों की जरूरत होती है वहां बीस तक नियुक्त कर दिए
जाते हैँ. परिणामस्वरूप खर्चा बढ़ जाता है और सामाजिक सेवा का आदर्श धूमिल हो
जाता है. " पूंजीपति लोग नफे के कारण जिस तरह चीजों को मंहगी कर देते हैं
या खेती-कारखानों को बिगाड़ देते हैं, उसी तरह सरकार अपने मंत्रियों के
रिश्तेदारों या जाति वालों को नौकरी दिलाने के लिए कारखानों का खर्च इतना बढ़ा
देती है कि चीजों के दाम उसी तरह से बढ़ते चले जाते हैं. आखिर जनता को फर्क
कहां मालूम पड़ेगा ? इतना जबरदस्त परम्परागत तरीका चला आ रहा है अपने देश
में कि नये-नये लोगों की भरती करते चले जाओ, ऊंची-ऊंची तनख्वाहों पर. "३
