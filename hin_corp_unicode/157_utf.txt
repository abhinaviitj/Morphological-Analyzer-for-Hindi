<शोचिअल् श्चिएन्चेस्><ठेद्ट् भोओक्><इपिन् छ्हन्ड्र><आअड्हुनिक् भ्हरट्><१९९०><ण्छैष्ठ्><णेत् ढेल्हि><१-३><२०४०><छ्हन्ड्र,  भ्हरट्-ठ्ध्ठ्-औ>

महान मुगल साम्राज्य अपने समय के अन्य साम्राज्यों के लिए ईर्ष्या का
विषय था. अठारहवीं शताब्दी के पूर्वार्ध के दौरान मुगल साम्राज्य का पतन
और विघटन हो गया. मुगल बादशाहों ने अपनी सत्ता और महिमा खो दी और उनका
साम्राज्य दिल्ली के इर्द-~गिर्द ही कुछ वर्ग मील तक सीमित रह गया. अंत
में, १८०३ में दिल्ली पर भी ब्रिटिश फौज का कब्जा हो गया तथा प्रतापी
मुगल बादशाह एक विदेशी ताकत का पेंशनयाफ्ता होकर रह गया.
साम्राज्य की एकता और स्थिरता औरंगजेब के लंबे और कठोर शासन काल के दौरान
डगमगा गई. फिर भी, उसकी अनेक नुकसानदेह नीतियों के बावजूद १७०७ में उसकी
मौत के समय मुगल प्रशासन काफी कुशल तथा मुगल फौज काफी ताकतवर थी. इसके अलावा
देश में मुगल राजवंश की इज्जत कायम थी.
औरंगजेब की मौत होने पर उसके तीनों बेटों के बीच गद्दी के लिए संघर्ष
हुआ. इस संर्घष में पैंसठ वर्षीय बहादुरशाह विजयी रहा. वह विद्वान,
आत्मगौरव से परिपूर्ण और योग्य था. उसने समझोते और मेल-मिलाप की निति
अपनाई. इस बात के सबूत मिलते है कि औंरंगजेब द्वारा अपनाई गई
संकीर्णतावादी नीतियों तथा कदमों में कुछ को उसने बदल दिया. उसने हिंदू
सरदारो और राजाओँ के प्रति अधिक सहिष्णुतापूर्ण रुख अपनाया. उसके शासनकाल
में मंदिरों को नष्ट नहीं किया गया. आरंभ में उसने आमेर और मारवाड़
(जोधपुर) के राजपूत राज्यों पर पहले से अधिक नियंत्रण रखने की कोशिश की.
इस उद्देश्य से उसने आमेर की गद्दी पर जयसिंह को हटाकर उसके छोटे भाई
विजयसिंह को बिठाने और मारवाड़ के राजा अजीतसिंह को मुगल सत्ता की अधीनता
स्वीकार करने के लिए मजबूर करने की कोशिशे कीं. उसने आमेर और जोधपुर
शहरों में फौजी डेरा जमाने की कोशिश भी की. किन्तु इसका कड़ा प्रतिरोध हुआ.
शायद इसी वजह से उसे अपनी गलत कार्यवाइयों का अहसास हुआ.उसने दोनों
राज्यों से तुरंत समझोता कर लिया. वैसे समझौता उदारतापूर्ण नहीं था. राजा
जयसिंह और राजा अजीतसिंह को अपने राज्य फिर से मिल गए परतुं उच्च मंसूबों
तथा मालवा और गुजरात जैसे महत्त्वपूर्ण सूबों के सूबेदारों के ओहदों की
उनकी मांग नहीं मानी गई. मराठा सरदारों के प्रति उसकी नीति ऊपरी तौर पर
ही मेल-मिलाप की थी. उसने उन्हें दक्कन की सकदेशमुखी दे दी मगर चौथ का
अधिकार नहीं दिया, इसलिए वह उन्हें पूरी तरह संतुष्ट नहीं कर सका. उसने
साहू को मराठों का विधिवत राजा नहीं माना. इस प्रकार उसने माराठा राज्य
के ऊपर आधिपत्य के लिए ताराबाई और साहू को आपस में लड़ने को छोड़ दिया .
नतीजा यह हुआ कि साहू और मराठा सरदार असंतुष्ट रहे और दक्कन अव्यवस्था
का शिकार बना रहा. जब तक मराठा सरदार आपस में और मुगल सत्ता के खिलाफ
लड़ते रहे तब तक शांति और व्यवस्था फिर से कायम नहीं हो सकी.
बहादुरशाह ने गुरु गाविंद सिंह के साथ संधि कर और एक बड़ा मंसब देकर
विद्रोही सिंखों के साथ मेल-मिलाप करने की कोशिश की थी. परंतु जब गुरु
गोविंद संह की मृत्यु के बाद बंदा बहादुर के नेतृत्व में उन्होंने पंजाब
में बगावत का झंडा बुलंद किया तब बादशाह ने कड़ी कार्यवाई करने का फैसला
किया और विद्रोहियों के खिलाफ अभियान का नेतृत्व खुद किया. विद्रोहियों
ने जल्द ही सतलज और यमुना के बीच के लगभग सारे क्षेत्र पर नियंत्रण जमा
लिया. इस प्रकार वे दिल्ली के बिलकुल पड़ोस में पहुंच गए. यद्यपि बादशाह
लौहगढ़ तथा अन्य महत्त्वपूर्ण सिख केन्द्रों पर कब्जा जमाने में सफल हो
गया, फिर भी सिखों को दबाया नहीं जा सका और १७१२ में उन्होंने लौहगढ़
वापस ले लिया. लोहगढ़ किला गुरु गोविंद सिंह ने अंबाला के उत्तर-पूर्व
में हिमालय की तराई में बनाया.
बहादुरशांह ने बुदेंला सरदार छत्रसाल से मेल-मिलाप कर लिया. छत्रसाल एक
निष्ठावान सामंत बना रहा. बादशाह ने जाट राजा चूरामन से भी दोस्ती कर ली.
चूरामन ने बंदा बहादुर के खिलाफ अभियान मे बादशाह का साथ दिया.
बहादुरशाह के शासनकाल के दौरान प्रशासन की हालत और भी बिगड़ी. बादशाह
द्वारा अंधाधुंध जागीरें देने तथा पदोन्नति करने के फलस्वरूप राजकीय
वित्त की स्थिति पहले से भी खराब हो गई. उसके शासन काल में शाही खजाने
में जो कुछ रकम बची थी, वह खत्म हो गई. शाही खजाने में १७०७ में करीब १७
करोड़ रुपये कि रकम ही रह हई थी.
साम्राज्य जिन स्मस्याओँ से घिरा था, उनका सामाधान बहादुरशाह टटोल रहा
था. समय मिलता तो शायद वह शाही किस्मत को फिर जगा पाता. दुर्भाग्यवश,
१७१२ में उसकी मौत ने साम्राज्य को एक बार फिर गृह-युद्ध में फंसा दिया.
इस गृह-युद्ध और बाद के उत्तराधिकार संबंधी लड़ाइयों के दौरान मुगल
राजनीति में एक नया तत्त्व आ गया. पहले सत्ता के लिए संघर्ष सिर्फ
शाहदजादों के बीच होते थे तथा सांमत प्रत्याशियों को गद्दी हथियाने में
मदद देते थे. परंतु अब महत्त्वकांक्षी सामंत सत्ता के सीधे दावेदार बन
गये और गद्दी हथियाने के लिए शहजादों का इस्तेमाल वे महज कठपुतली के रुप
में करने लगे. बहादुर शाह की मौत के बाद जौ गृह-युद्ध हुआ उसमें उसका एक
कम काबिल बेटा जहांदार शाह विजयी रहा क्योंकि उसे उस समय के सबसे
शक्तिशाली सांमत जुल्फिकार खां का समर्थन मिला.
जाहांदार शाह एक कमजोर और पतित शहजादा था. उसमें सद्वयव्हार, वड़प्पन और
शिष्टाचार की कमी थी. जहांदार शाह के शासन काल में प्रशासन वस्तुत:
अत्यंत योग्य और कर्मठ जुल्फिकार खां के हाथों में था. जुल्फिकार खां
वजीर बन गया था. उसका ख्याल था कि दरबार में अपनी स्थिति को मजबूत बनाने
तथा साम्राज्य की बचाने के लिए जरूरी है कि राजपूत राजाओं तथा मराठा
सरदारों के साथ मैत्रीपूर्ण संबंध कायम किए जाएं और हिंदू सरदारों के साथ
आम तौर से मेल-मिलाप हो. इसलिए उसने तेजी से औरंगजेब की नितियां बदल दीं.
घृणित जजिया कर खत्म कर दिया गया. आमेर के जयसिंहग को मिर्जा राजा सवाई
की पदवी दी गई और उन्हें मालवा का सूबेदार बना दिया गया; मारवाड़ के
अजीतसिंह को महाराजा की पदवी दी गई और गुजरात का सूबेदार नियुक्त किया
गया. जुल्फिकार खां ने पहले के उस गैर-सरकारी व्यवस्था की पुष्टि कर दी
जो दक्कन में उसके सहायक दाऊद खां पन्नी के १७११ में मराठा राजा साहू के
साथ में की थी. इस व्यवस्था के अनुसार मराठा शासक को दक्कन का चौथ और
वहां की सरदेशमुखी इस शर्त पर दे दी गई कि उनकी वसूली मुगल अधिकारी
करेंगे और मराठा अधिकारियों को दे देगें. जुल्फिकार खां ने चूरामन जाट
और छत्रसाल बुंदेला के साथ भी मेल-मिलाप कर लिया. केवल बंदा और सिखों के
प्रति उसने दमन की नीति जारी रखी.
जागीरों और ओहदों की अंधाधुंध वृद्धि पर रोक लगाकर जुल्फिकार खां ने
साम्राज्य की वित्तीय हालत को सुधारने की कोशिश की. उसने मसंबदारों को
अधिकृत संख्यां में फौज रखने के लिए मजबूर करने की भी कोशिश की. उसने
एक गलत प्रवृत्ति इजारा को बढ़ावा दिया. जैसा टोडरमल की भू-~राजस्व
व्यवस्था के अंतगर्त था उसी तरह निश्चित दर पर भू-राजस्व वसूल करने के
बदले सरकार के इजारे दारों (लगान के ठकेदारों) और बिचौलियों के साथ यह
करार करना आरंभ कर दिया कि वे सरकार को एक निश्चित मुद्राराशि दें. मगर
किसानों से जितना लगान वसूल कर सकें उतना करने के लिए उन्हें आजाद छोड़
दिया गया. इससे किसानों का उत्पीड़न बढ़ा.
अनेक शाही सांमतों ने जुल्फिकार खां के विरुद्ध षड्यंत्र किया. इससे भी
बुरी बात यह हुई कि बादशाह ने उसे अपना विश्वास और सहयोग पूरी तरह नहीं
दिया. बैईमान कृपापात्र लोगों ने जुल्फिकार खां के खिलाफ बादशाह के कान
भरे. उसे कहा गया कि उ उसका वजीर बहूत ही ताकतवर और महत्त्वकांक्षी होता
जा रहा है और वह खुद बादशाह का तख्ता पलट सकता है. कायर बादशाह की हिम्मत
नहीं हुई कि ताकतवर वजीर को बर्खास्त कर सके, मगर उसने गुप्त रूप से वजीर
के खिलाफ षड्यंत्र करना शुरू कर दिया. स्वस्थ्य प्रशासन के लिए इससे
बढ़कर विध्वसंकारी कार्य और कुछ नहीं हो सकता था.
जाहांदार शाह का यशहीन शायद जल्द ही जनवरी १७१३ में आगरा में उसके अपने
भतीजे फर्रूखसियार के हाथों हार जाने पर समाप्त हो गाय.
फर्रूखसियर की अपनी जीत सैयद बंधुओँ-अब्दुल्ला खां और हुसैन अली खां
बारहा-के कारण मिली. इसलिए अब्दुल्ला खां को वजीर का पद और हुसैन अली खां
को मीर बख्शी का ओहदा मिला. जल्द ही राजकाज में दोनों भाइयों का बोलबाला
हो गया. फर्रूखसियर में शानन करने की क्षमता नहीं थी. वह कायर, क्रूर,
अविश्वनीय और बेईमान था. इसके अलावा, वह नालायक मुंह लगे लोगों तथा
चापलूसों के असर में आ जाता था.
अपनी कमजोरियों के बावजूद फर्रुखसियर सैयद बंदुओं को बेरोकटोक काम करने
देने के लिए तैयार नहीं था, बल्कि वह अपनी व्यक्तिगत सत्ता कायम करना
चाहता था. दूसरी और सैयद बंधुओँ का पक्का विश्वास था कि केवल उनके हाथों
में वास्तविक सत्ता बादशाह के नाममात्र के शासक होने पर ही प्रशासन ठीक
ढंग से चलाया जा सकता है, साम्राज्य का अपकर्ष रोका जा सकता है और उनकी
अपनी स्थिति सुरक्षित रखी जा सकती है. इस तरह बादशाह फर्रूखसियर, और उसके
वजीर तथा मीर बख्शी के बीच सत्ता के लिए लंबा संघर्ष आरंभ हो गया. सालों
तक कृतघ्न बादशाह ने दोनों भाइयों को उखाड़ फेंकने के लिए षड्यंत्र
किया, मगर हर बार असफल राहा. आखिरकार सैयद बंधुओं ने उसे गद्दी से उतार
दिया और उसे मार डाल. उसकी जगह उन्होंने बड़ी जल्दी, बारी-~बारी से, दो
युवा शहजादों को गद्दी पर बिठाया जो क्षय रोग से मर गए. तब सैयद बंधुओं
ने १८ वर्षीय मुहम्मद शाह को हिंदुस्तान का बादशाह बनाया. फर्रूखसियर के
तीनों उत्तराधिकारी सैयद बंधुओं के हाथों की कठपुतली मात्र थे. यहां तक
कि लोगों से मिलने-जुलने और घूमने-फिरने की उनकी व्यक्तिगत आजादी पर भी
नियंत्रण था. इस प्रकार १७१३ से १७२० में उनके उखाड़ फेंके जाने तक
राजकीय प्रसासन में सैयद बंधुओं की चलती रही.
सैयद बुधओं नें धार्मिक सहिष्णुता की नीति आपनाई. उनका विश्वास था कि देश
के राजकाज में हिंदू सरदारों और सांमतो को मुसलमान सामंतो के साथ मिलाकर
ही हिंदूस्तान का शासन सुव्यवस्थित रूप से चल सकता है. उन्होंने
राजपूतों, मराठों और जाटों के साथ मेल-मिलाप कर उनका इस्तेमाल फर्रूखसियर
और प्रतिद्वंद्वी सांमतों के खिलाफ करने की कोशिश की. उन्होंने
फर्रूखसियर के गद्दी पर बैठते ही जजिया को तुरंत खत्म कर दिया. इसी
प्रकार कई जगहों में तीर्थयात्री कर हटा दिया . उन्होंने मारवाड के
अजीतसिंह आमेर के जयसिंह तथा अनेक राजपूत राजकुमारों को प्रशासन में
प्रभावशाली ओहदे देकर अपनी ओर मिला लिया. उन्होंने, जाट सरदार चूरामन के
साथ दोस्ती कर ली, अपने प्रशासन के बाद के वृक्षों में राजा साहू को
(शिवाजी) का स्वराज्य तथा दक्कन के छ: प्रांतों का चौथ और सरदेशमुखी वसूल
करने का अधिकार देकर उसके साथ समझौता कर लिया. बदले में साहू उन्हें
१५,००० घुड़सवारों के द्वारा दक्कन में समर्थन देने को तैयार हो गया.
