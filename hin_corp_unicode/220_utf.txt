<औङ्ङिचल् अन्ड् ंएडिअ ळन्गुअगे><ळेगिस्लटिवे><आनोन्><.फ् ळेगिस्. आस्स्.डेबट्स्.१स्ट् सेस्.८९><१९८९><ऊ.फ्. गोव्ट्><ळुच्क्नोत्><१६६-१७१><२३००><आनोन्-ऊ.फ्.ळेगिस्.आस्स्.डेब्.१स्ट्.शेस्.८९>

*श्री मती प्रेमवती तिवारी--
मान्यवर, आपने कृपा करके मुझे बोलने के लिये समय दिया इसके लिये मैं आपकी
आभारी हूं. मैं इस बजट का समर्थन करती हूं और यह जो बेबुनियाद का कटौती
का प्रस्ताव आया है इसका विरोधी करती हूं.
मान्यवर, मैं निवेदन करना चाहती हूं कि नगर विकास विभाग के केवल एक पक्ष
को न देखें, इसके दोनों पक्षों को देखें तो ज्यादा अच्छा रहेगा. नगर
विकास विभाग द्वारा जो कार्य किये गये है उनको भी हमें देखना चाहिये.
मान्यवर, वर्तमान सरकार के नेतृत्व हो चुके है कुछ जगहों पर रोके गये है
जो हो जायेंगे इसकी मुझे आशा है. नगर विकास विभाग द्वारा एक ब़्अड़ी
समस्या का बहुत अच्छी तरह से निदान हुआ है. सारे प्रदेश में आवास की एक
समस्या थी जिन लोगों ने अपने घर बनाये थे, वह उनमें नहीं रहते थे, उनको
किराये पर उठाकर एक आमदनी का एक जरिया बना लिया था और लोगों की मजबूरी
में उन घरों में रहना पड़ता था. सरकार ने आवास के माध्यम से और विकास
प्राधिकरणों के माध्यम से भवनों की एक श्रृंखला फैला दी है जिससे आवास की
समस्या का निदान हुआ है.
मान्यवर, अभी मैने परसों ही देखा है. लखनऊ विकास प्राधिकरण के जरिये इस
सरकार के नेतृत्व में, गोमती नगर में ७-८ सौ घर बनाने थे लेकिन मंत्रिगण
की सिफारिश से चतुराई से ७ सौ घरों की जगह साढें ४ हजार से अधिक घर उतनी
जगह में बनाये जा रहे है इसके लिए मैं मंत्री जी को बधाई देती हूं. इसी
के साथ-साथ मैं यह भी कहना चाहती हूं कि लखनऊ में जहां पर कालोनियां बनी
है वहीं पर तमाम बाग बनाये गये है. लखनऊ शहर बागों का शहर रहा है. बागों
को बनाने से लखनऊ की खूबसूरती बढ़ी है. लेकिन मैं क्षमा चाहती हूं कि एक
दूसरा पक्ष भी है जिसकी ओर मैं आपके माध्यम से मंत्री जी का ध्यान दिलाना
चाहती हूं. माननीय नारायण जत्त तिवारी जी के नेतृत्व में काम होने की
आकांक्षा लोगों की है. जो पुरानी बस्तियां है तजो पुराने मोहल्ले है वहां
बहुत प्रयास किया गया है लेकिन अभी बहुत प्रयास करने की आवश्यता है. आवास
विकास परिषद और विकास प्राधिकरणों के माध्यम से जिस अनुपात में काम हुये
है उस अनुपात में पूरानी बस्तियां में काम नहीं हो पाये है. मान्यवर, कहा
है कि--
रहिमन पानी राखिये, बिनु पानी सब सून,
पानी गये न ऊबरे मोती, मानुष, चून.
तो मान्यवर, बहतु सी पुरानी बस्तियां ऐसी है जहां पर पानी की कमी है.
पुरानी बस्तियों में अगर हमारे विपक्ष के साथी कहते है तो मना नहीं करती
हूं मुझे आपकी बात से अपनी बात मिलाने में कोई हिचक नहीं है कि वहां पर
पानी की कमी है. इस पानी की कमी को पूरा करने की आवश्यकता है. मान्यवर,
यह जो नगर विकास विभाग है इसका इतिहास मैं बहुत अच्छी तरीके से जानती
हूं. १९५६ में एक मास्टर बना था और उसमें एक योजना ननी थी कि शहर की सीमा
५ कोस बढ़ा दी जाय. पहले मान्यवर, कोस चला करते थे. उसके बाद शहर का
हिस्सा ५ कोस और बढ़ा दिया गया. फिर १० बरस बाद ५ कि. मीटर और बढ़ा दिया
गया. लेकिन इस बढ़ाने के पिछे कोई प्रकार की विकास की योजना अभी तक मेरी
निगाह में नहीं आयी कि आखिर यह सीमा क्यों बढ़ाई गयी. मान्यवर, अगर उन
बढाये हुए गांवों में यह कालोनियां बनती आवास विकास द्वारा और विकास
परिषद् द्वारा तो जो नम्रतापूर्वक कहना चाहती हूं कि जहां आ सकता था.
मान्यवर, मैं सरकार से नम्रतापूर्वक कहना चाहती हूं कि जहां इस काम को
करने की आवाज जिनके कानों में पड़ती है मान्यवर, विनम्र निवेदन से मैं एक
बात कहना चाहती हूं कि जिन मास्टर प्लान के रहते नगर विस्तार में गांव आ
रहे है प्राय: उनकी उपेक्षा की जा रही है तो उनको उपेक्षित किया जाय वहां
भी योजना बनायी जाय क्योंकि वहां पर इन्सान रहते है और वह भी विकास की
चेन से, कड़ी जुड़ना चाहते है. मान्यवर, जहां तक सफाई की बात है जैसा कि
हमारे कि कुछ भाइयों ने चाहे इधर के बैठने वाले हों या उधर के बैठने वाले
हों, ने कही, जिस से आपके नगर का विस्तार हो रहा है उसके ऊपर उतनी सफाई
की कमी है, वहां सफाई की जाय. एक बात मैं और कह दूं अपने साथियों से....
(श्री गौरी शंकर भइया का नाम पुकारे जाने पर)
श्रीमती प्रेमवती तिवारी-
मान्यवर, एक मिनट दे दे, आधा मिनट ही दे दें. मान्यवर, सीवर की एक बहुत
बड़ी भारी समस्या है, इस सीवर की समस्या को समाप्त करने की भी योजना बने.
मान्यवर,जो बात यहां पर कही जाय वह कहने के बाद कागजों पर ही न जाय, उस
पर अमल होना चाहिए. इसके साथ ही, मैं पुन: बजट का समर्थन करती हूं.
श्री गौरी शंकर भइया--
माननीय अधिष्ठाता महोदय, आपने मुझे बोलने का मौका दिया इसके मैं आपका
आभारी हूं. राणा साहब ने जो कटौती का प्रस्ताव प्रस्तुत किया है उसके
समर्थन में बोलने के लिए खड़ा हुआ हूं. श्री मन्, विकाश की लम्बी चौड़ी
बात करने के बावाजूद मंत्री महोदय चाहे जितने अपनी पीठ ठोंक लें और ठुकवा
लें लेंकिन यह बात भी सही है कि नगरों का विकास जितने तेजी से ४० वर्षों
के भीतर होना चाहिए था उतना नहीं हुआ है और उसका एक ही कारण कि प्रदेश
शासन के स्तर से जिस ईमान-~दारी और मनोबल की आवश्यकता थी, जो हमारे
मंत्री महोदय निर्णय लेते हैं उसमें इसका अभाव रहा है जो अधिकारी और
कर्मचारी हमारे नगर विकास का काम देखते है उनसे जिस मनोबल और ईमानदारी की
अपेक्षा थी वह उतनी ईमानदारी और-मनोबव दिखा नहीं पाये. माननीय मंत्री जी
ने यहां एक पद बनाया है महानगरों में उस नगर अधिकारी का इन पदों पर २-२,
३-३ पी. सी. एस. रखे जा रहे हैं, हर महापालिका मैं. हर महापालिका में
अधिकारिओं और कर्मचारियों की वैसी इतनी भीड़ है कि नगरपालिका की आय इनकी
तनख्वाह वगैरा में चली जाती है वही इस पद के बढ़ जान से नगर पालिका का और
भी शोषण हो रहा है कायदे से जो पद है उन्हीं में से इस पद को भरा जाना
चाहिए था. मान्यवर, नगरपालिका में एक लम्बी फौज पहले से मौजूद है और ऊपर
से यह पी. सी. एस. अधिकारीयों को रखा जाना नगर पालिका का शोषण है.
मान्यवर, मैं अपने जनपद की तरफ ध्यान आकर्षित करना चाहता हूं हमारे जनपद
में आवास विकास का कार्यालय खुला था वहां पर लोगों को पैसा जमा किए हुए
५-७ वर्ष हो गए. वहां पर केवल बोर्ड लगाकर छोड़ दिया गया है न दफ्तर है,
न बावू है और न आफिस है. लोग मुंह उठाकर मंत्री जी की ओर देख रहे है कि
मंत्री जी कब उनकी तरफ मुंह करके देंखेंगे और उनको सस्ते मुल्य पर भूमी
उपलब्ध करायेंगे. मान्यवर, हमारे जनपद बलिया में जो सीवरेज सिस्टम है
उसका विकास किया जाय हम जब उसको बात करते है तो वहां उसके एवज में
छोटी-छोटी नाललियों का निर्माण हो रहा है और इन नालियों के निर्माण में २
नम्बर की ईट और राखी सीमेन्ट का इस्तेमाल हो रहा है जब हम शिकायत की बात
करते हैं तो वह कहते है कि क्या करोंगे विधान सभा में अपनी बात कहकर ऊपर
से नीच तक हमको कामीशन देना पड़ता है और जब कमीशन देंगे तो स्वाभाविक है
कि इतना ईटा नहीं लगायेंगे जितना आप चाहते हैं, उतना सीमेंन्ट नहीं
लगायेंगे जितना आप चाहते हैं. जहां तक विद्युत के प्रकाश का सवाल है,
अन्डर-~ग्राउड सिस्टम विद्युत के लिए कई जगह तैयार कर लिया गया है लेकिन
हमारे जिले में नंगे तार फैंले है. ब न्दर घुस जाता है, तार छु जाता है
तो झोपड़ी में आग लग जाती है. बच्चा पकड़ ले तो जान चली जाती है. इस
समस्या की ओर ध्यान आकृष्ट करने के बावजूद आज तक उसकी कोई व्यवस्था करने
की कोशिश नहीं की गयी है. मैं आपके माध्यम से माननीय मंत्री जी, मंत्री
जी जरा सुन लें घर पर तो बात करते ही है, बुढ़ऊ मंत्री से कह रहा हूं,
हमारे क्षेत्र में...
(समय ४ बजकर २० मिनट)
श्री अधिष्ठता--
आप एक मिनट में अपनी बात कह लें.
श्री गौरी शंकर भइया--
मान्यवर, केवल दो मिनट और लूंगा. मैं स्टेट मिनिस्टर से अनुरोध करते हुए
कहना चाहता हूं कि हमारे यहां चितबड़ा गांव टाउन एरिया है, उसके विकास
में न तो नालों के लिए, न खड़ंजे के लिए, न प्रकाश के लिए एक भी पैसा
अनुदान आपकी ओर से पीछले १० साल के अन्दर नहीं दिया गया है. मैं आपके
माध्यम से करबद्ध निवेदन करना चाहता हूं कि आप वहां की सफाई, बिजली,
पानी आदि के लिए कुछ अनुदान दे दे तो बड़ी कृपा होगी. इन शब्दों के साथ,
मैं कटौती के प्रस्ताव का समर्थन करता हूं.
*श्री राघुराज प्रसाद उपाध्याय--
मान्यवर, मैं आपका आभारी हूं कि आपने मुझे इस महत्वपूर्ण बजट पर बोलने का
मौका दिया. माननीय मंत्री जी ने जो बजट प्रस्तुत किया है, इसका मैं
समर्थन करता हूं. माननीय राणा साहब ने जो कटौती का प्रस्ताव रखा,
उन्होंने एक बात में बड़ा बल दिया कि कोई यौजना नहीं बना हैं, आज सरकार
और विभाग योजना न बनाता तो, मैं मानता हूं कि आगरा में पेयजल का संकट
हैं, लेकिन इससें और ज्यादा दुर्दशा होती. मान्यवर, आवास विकास और
प्राधिकरण पर जो विशेष बल दिया गया है, मैं दावे के साथ कहता हूं कि यह
आवास विकास परिषद और विकास प्राधिकरण न होते तो आज जो आवासीय सुविधायें
मिल रही है, उसमें कहीं ज्यादा दिक्कतें पड़ती और इतनी असुविधा होती कि
शायद रहना दूभर हो जाता. लेकिन मैं एक सुझाव देना चाहता हूं कि जो रेट आफ
इन्टरेस्ट है, इस पर जो मकान बनाए जाते हैं, वे बड़े मंहगे पड़ते है.
गोण्डा नगर में आवास विकास द्वारा जो निर्माण हुए है, उसमें इतनी लागत
पड़़्अती है कि वही मकान निजी तरीके से आदमी बनाये तो संतुष्ट भी होता है
और साथ ही साथ कास्ट भी कम पड़ती है. मैं चाहूंगा कि इसमें रेट आफ
इन्टरेस्ट कम लगाया जाय. इसके साथ ही कुछ निजी संस्थाय एं, हमारे आवास
विकास परिषद और विकास प्राधि-~करण के माध्यम से सभी आवासीय समस्यायें हल
नहीं हो सकती है, तो जब तक इसके लिए कोई दूसरा तरीका न अपनाया जाय, निजी
क्षेत्रों में हमारी समितियां है, ऐसी संस्थायें है जो सहकारिता के आधार
पर मकान बनाना चाहती है तो उनके यह सुविधा मिलनी चाहिए. जो निजी मकान
बनाना चाहे तो उसको रेट आफ इन्टरेस्ट कम करके मकान बनाने की सुविधा देनी
चाहिए. मैं गोण्डा नगर महापालिका की ओर से सरकार और मंत्री जी को धन्यवाद
देना चाहता हूं कि हमारी नगर पालिका के अन्दर जो पी० डब्लू. ड़ी. का
मार्ग था, उसको बनाने के लिए ६. लाख का अनुदान दिया गया. इसके लिए आभार
प्रकट करता हूं . लेकिन मान्यवर, एक बड़़्अ आवश्यकता है कि सुलभ शौचालय
महा नगरपालि-~काओं में तो बनते है लेकिन हर नगर पालिका में या टाउन एरिया
स्तर पर भी शुलभ शौचालय होने चाहिए. जो नितांत आवश्यक भी है. इसमें विशेष
रुप से उनको दिक्कत होती है जब देहात के लोग नगरों में आते है तो बहुत
बजडी समस्या हो जाती है. जहां तक सीवर सिस्टम की बात है, इनके न होने से
नाले कभी साफ नहीं पाते है. मैं अपने विधान सभा क्षेत्र में सीवर सिस्टम
की मांग करता हूं और यह भी निवंदन करना चाहता हूं कि वहां पर सुलभ सौचालय
की सुविधा उपलब्ध करा दें और एक नि:शुल्क चिकित्सालय भी नगर पालिका की
सीमा के अन्दर स्थापित किया जाये. विपक्ष के साथियों ने यह पर शिकातयें
की है यह मै मानता हूं कि उनहें शिकायत करने का हक है. शिकायत वहीं होती
है जहां काम होता है. माननीय राज्य मंत्री जी काम पर लगे हुए है, माननीय
नगर विकास मंत्री जी अनुभवी है. लोगों को आशायें बंधी है, जब आशा बंधती
है तो काम चलता है यह बात अलग है कि किन्हीं कारणों से पूरा काम न हो
पाये. तो कुछ न कुछ तो शिकायतें होगी. इन्हीं शब्दों के साथ प्रस्तुत बजट
का समर्थन करता हूं.
श्री अनुग्रह नारायण सिंह--
मान्यवर, मैं भाई विजय सिंह राणा जी के कटौती के प्रस्ताव का समर्थन करते
हुए माननीय नगर विकास मंत्री द्वारा नगर विकास के अनुदानों में जो कटौती
की गयी है उसका मैं विरोध करता हूं. मान्यवर, यदि आप देंखे तो विछले वर्ष
अनुदान संख्या २ आवास और नगर विकास में ९२ करोड़ ९२ लाख ९७ हजार कर दिया.
अनुदान संख्या ३ में जो आवास एवं नगर विकास का है पिछले वर्ष यह बजट २
अरब १९ करोड़ ३३ लाख ५ हजार का था और मान्यवर, इस बार माननीय मंत्री जी
ने उसे घटाकर १ अरब ८१ करोड़ २९ लाख हजार कर दिया. तो मान्यवर, आप देखें
कि नगर विकास कितनी तेजी से विकास कर रहा है वह माननीय मंत्री जी के बजट
से अपने आप प्रतीत हो रहा है. नगर महापालिका के चुनाव कराये गये (इस समय
४ बजकर २६ मिनट पर अधिष्ठाता श्री रघुराज प्रसाद उपाध्याय पीठासीन हुए.)
मजबूरी मैं. क्योंकि इलाहाबाद उच्च न्यायालय का आदेश हुआ था, माननीय
मंत्री जी कई बार समय ले चुके थे, कानून के कठघरे में खड़े होने से पहले
मजबूरी में चुनाव कराये. १९७७ में जब जनता पार्टी की सरकार थी, तो १८
वर्ष का मताधिकार कर दिया गया था, माननीय मंत्री जी अपना बजट भाषण पढ़
रहे थे, लिखा हुआ पढ़ रहे थे. प्रतीत होता है, व्याख्या ठीक से नहीं कर
पाये. हमारे प्रदेश में ४८ प्रतिशत लोग गरीबी की रेखा के नीचे जी रहे है.
वह ४८ प्रतिशत लोग ऐसे है, जो भूमिहीन है, जिनके पास कोई रोजगार नहीं है,
गरीब है, उनके पास रहने का कोई आवास नहीं है, तो मान्यवर, यह ऐसे लोग है
जो या तो सड़कों के किनारे रहते है, रेल की पटरियों के किनारे रहते है,
या मलिन बस्तियों में रहकर किसी तरह से अपना सिर छुपाये है. इनकी जो आवास
योजना है, उस आवास योजना में सातवीं पंचवर्षीय योजना में, इनके बजट
लिटरेचर में जो है, सातवीं पंचवर्षीय योजना का भी लक्ष्य प्राप्त नहीं कर
पाया. साइट एण्ड सर्विस भूखण्ड में इन्होंने सातवीं योजना में जो स्टेट
प्लान में ३ हजार का लक्ष्य था करीब १९२६ प्राप्त कर पायें. इस वर्ष का
लक्ष्य यदि यह पूरा कर भी लेंगे तो भी यह लक्ष्य को प्राप्त कर पायेंगे.
मान्यवर, अभी तो कुछ ही समय हुआ बोलने दें.
इसी प्रकार भवन निर्माण ई. डब्लू. एस. में १५ हजार भवन निर्माण के लक्ष्य
के विरूद्ध केवल १३ हजार ६ सौ ८ कर पाये. इस साल अगर ध्यान देंगे तब. यह
लक्ष्य प्राप्त कर पायेंगे. मान्यवर, पूरा हमारा नगर क्षेत्र है वह एक
ऐसी कांस्टीट्यूंसी है जो पूरे नगर में है बाकी और लोगों की
कांस्टीट्यूंसी के साथ ग्रामों के ब्लाक भी है. अल्प आय वर्ग में ४ हजार
लक्ष्य के विरुद्ध ३२०८ ही कर पाये. किसानों का पैसा नहीं दे रहे है.
मान्यवर, थोरा समय दे दें. इन मकानों में दुनिया भर की कानूनी दिक्कतें
है मकानों के बनाने के लिए जो गरीब लोग है, जो भूमिहीन लोग है, शहरी भूमि
हदबंदी अधिनियम का अगर उसका ठीक से पालन हुआ होता तो धर्म सिंह रावत को
यहां अनशन पर न बैठता पड़ता उनका निलम्बन सरकार ने किया फिर किसी दबाव
में उसे वापस लेना पड़ा. शहरी भूमि हदबंदी कानून१९७६ में अब एक लाख १९
हजार ९ सौ ८९ मामलों की विवरण फाइल की गई. एक अरब १३ करोड़ ३ लाख ५९ वर्ग
मीटर जमीन शहरी भूमि हददन्दी अधिनियम में सरपल्स निकलनी चाहिए थी, लेकिन
मान्यवर अभि तक केवल २ प्रतिशत पानी, २ लाख, ३६ हजार, ६५६ वर्गमी. भूमि
ही सरपल्स निकली. जो बड़े-बड़े भूपति है, उनकी जमीन उनके पास ही है और वह
लोग सहकारी आवास समितियों के माध्यम से मकान बनवा रहे है. धन
दुगुना-चौगुना कर रहे है. आज १५ हजार करोड़ रुपया किसानों का लखनऊ विकास
प्राधि-~करण पर बकाया है, करीब १ हजार करोड़ रुपा इलाहाबाद डेवलपमेंट
एथरिटि का बकाया है और लगभग ५० हजार करोड़ रुपया किसानों का बकाया है. यह
विकास प्राधिकरण आज पूरा व्यावसायिक केन्द्र बन गया है.
नगरपालिका के चुनाव तो आपने करा दिये, लेकिन इन नगर महापालिकाओं के
अन्तर्गत आय के जो प्रमुख स्रोत थे, जैसे वह नक्सा पास करते थे, अब नक्सा
पास विकास प्राधिकरण करेगा. इसी तरह वाटर चार्ज अब विकास प्राधिकरण लेगा.
इस तरह जो भी नगरमहापालिका के काम थे, वह सब विकास प्राधिकरण को दे दिये
गये है. मैं माननीय मंत्री जी से विशेष रूप से कहना चाहूंगा कि वह इस
कानून में संशोधन करें. आपका जो यह जल निगम है. यह जल चर हो गया है. पानी
में रहने वाले जीव कितना पानी पीते है इसका अंदाज लगाना सम्भव नहीं है
वैसे ही जल निगम का भ्रष्टाचार भी है.
श्री अधिष्ठाता--
अनुग्रह जी, आप समाप्त करें. आपको काफी समय हो गया है. मैने श्री ईश्वर
शरण विद्यार्थी को बुलाया है.
श्री प्रदीप माथुर--
मान्यवर, सरकार ने अभी सम्पन्न होने वाले कुम्भ में इस कदर पैसा दिया
है, तो फिर ईश्वर भाई को बुलवाने की क्या जरूरत है?
श्री अधिष्ठाता--
माथुर जी, आप व्यवस्था में अव्यवस्था न करे.
श्री नरेश चन्द्र--
मान्यवर, जैसा यह चाहते है, अब इलाहाबाद नगरपालिका का चुनाव होने जा रहा
है, इनकी विकास प्राधिकरण वाली दिक्कत दूर हो जायगी.
(श्री ईश्वर शरण विद्यार्थी बोलना शुरू कर दिने पर घोर-व्यवधान)
श्री अनुग्रह नारायण सिंह--
मान्यवर, इलाहाबाद, जहां देश के प्रथम प्रधानमंत्री जवाहर लाल नेहरू बैठे
थे, उसके चुनाव करा दें और आज ही माननीय मंत्री जी चुनाव तिथि की घोषणा
सदन में करें. चुनाव न होने से लगभग १२,००० नक्शे लम्बित पड़े है. शोषण
हो रहा है, मनमाने ढ़ंग से धन दोहन किया जाता है. नागरिक सुविधायें दी
नहीं जा रही है किन्तु गृह कर, सीवन कर, समझौता शुल्क आदि अवैधानिक ढ़ंग
से बढ़ाया जा रहा है, वसुला जा रहा है.
