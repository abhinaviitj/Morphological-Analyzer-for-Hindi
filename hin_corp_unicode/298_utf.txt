<शोचिअल् श्चिएन्चे><ऐडुचटिओन्><झ्.ळ्.  श्हिक्स्ह><१९८३><श्हिल्पि फ्रकस्हन्><झइ फुर्><४८ टो ५५><२२००><ऊडतल् - णइटिक् श्हिक्स्ह>

देश-भइत
कुछ बात है कि हस्ती मिटती नहीं हमारी,
सदियों रहा है दुश्मन दौरे-जमा हमारा.
"इकबाल"
भारत वर्ष सदा से ही एक शान्तिप्रिय देश रहा है. साम्राज्य विस्तार के
प्रलोभन से मुक्त भारतीय जन मानस ने अपनी शक्ति और अपना समय सांस्कृतिक
विकास में व्यतीत किया. समयान्तर में हमारे देश पर शक, हूण, कुषाण, युची,
तुर्क, मंगोल, युनानी आदि के आक्रमण भी हुए. किन्तु भारतीय संस्कृति उन
झंझावतों को सहज ही सहन कर गई और उसका प्रवाह अबोध बना रहा. १६वीं सदी से
भारत में यूरोपीय जातियों का प्रवेश आरम्भ हुआ और उन्होंने शनै: शनै:
यहां पर अपना राजनैतिक प्रभाव स्थापित किया. १० वर्ष तक के ईस्ट इण्डिया
कम्पनी के शासन का भारत के महान सपूतों ने जम कर विरोध किया. इतिहास में
यह घटना १८५७ की क्रान्ति के नाम से जानी जाती है.
१७५७ के प्लासी के युद्ध में विजय प्राप्त कर लार्ड क्लाईव ने ईस्ट
इण्डिया कम्पनी के प्रभुत्व का श्री गणेश किया. लगभग १०० वर्ष के कम्पनी
शासन में भारत वर्ष का पूर्ण रूपेण शोषण हुआ. भोली भाली जनता पर नाना
प्रकार के अत्याचार हुए. देशी राजाओं के अधिकार छीने जाने लगे. फलत: नाना
फडनवीस, महारानी लक्ष्मी बाई, तात्यांटोटे आदि देश भक्तों ने मुगल
सम्राट बहादुरशाह को भारत का सम्राट घोषित कर क्रान्ति कर दी. किन्तु
किन्हीं कारणों से यह क्रान्ति कर दी. किन्तु किन्हीं कारणों से यह
क्रान्ति असफल रही. भारत में कम्पनी शासन समाप्त करके अंग्रेजी हकुमत की
स्थापना कर दी गई. अनेक देश भक्त इस दौरान शहीद हो गये. क्रान्ति की
असफलता ने भारतीय जनता को निराश नहीं किया वरण उसमें देश की आजादी के
लिये एक नया जोश उत्पन्न हो उठा.
भारतीय राष्ट्रीय कांग्रेस के नैतृत्व में १८८५ से १९४७ तक भारतीय
स्वतन्त्रता आन्दोलन चलाया गया. इस दौरान अनेक महान सपूतों ने अपने
क्रान्ति-~कारी कार्यों, विरोधी प्रवृति, सैनिक कार्यवाहियों आदि से
अंग्रेजी सरकार को समाप्त करने का सशक्त प्रयास किया. इतिहास में
अंग्रेजों के जुल्मों एवं भारत के देश भक्त सपूतों के अनेकानेक वर्णन भरे
पड़े हैं.
शहीद भगतसिंह सिर्फ वर्ष के थे तो उनके पिता सरदार किशनसिंह उन्हें श्री
नन्दकिशोर मेहता से मिलाने ले गये. जब बालक भगतसिंह उनके सामने खड़ा हुआ
तो श्री मेहता ने पूछा--
तुम्हारा क्या नाम है?
भगतसिंह! उनका जवाब था.
तुम क्या करते हो? मेहता जी का यह दूसरा प्रश्न था.
मैं बन्दूकें बोता हूं. उसने तन कर कहा था.
बन्दूकें! आश्चर्य से मेहता ने पूछा.
हां बन्दूकें! बालक भगतसिंह ने फिर दोहराया.
ऐसा क्यों? मेरे बच्चे. मेहता जी बोले.
अपने देश को स्वतन्त्र कराने के लिए. भगतसिंह बोला.
तुम्हारा धर्म क्या है? यह मेहता जी का आखिरी सवाल था.
देश भइत! भगतसिंह ने सुदृढ़ आवाज में कहा.
यह थी सरदार भगतसिंह की राष्ट्रीय चेतना. सात वर्ष की उम्र में राष्ट्र
को स्वतन्त्र कराने की तमन्ना.
निडरता, निष्कपता और सच्चाई से काम लेना सरदार भगतसिंह के परिपक्व गुण
थे. ये गुण उनमें फांसी के तख्ते पर लटकते समय तक रहे.
ऐसे ही एक अन्य देश भक्त चन्द्र शेखर आजाद का नाम भारतीय इतिहास में
नक्षत्र की तरह जगमगाता है. श्री आजाद का जन्म ७ जनवरी १९०६ को उत्तर
प्रदेश के उन्नाव जनपद के बदरका गांव में हुआ था. इस ब्राहाम्ण बालक ने
अपनी बहादुरी और बुद्धिमता से तत्कालीन भारत सरकार को परेशान और बैचेन
कर दिया था. बड़े-बड़े अंग्रेज अधिकारियों की नींद हराम हो गई थी. ऐसा था
उस वीर बालक, स्वतन्त्रता के पुजारी चन्द्रशेखर आजाद का व्यइतत्व.
जिसकी आग की तपत अंग्रेज सहने में असमर्थ थे. कभी-कभी देश की आजादी के
लिए श्री आजाद और भगतसिंह में होड़ सी पैदा हो जाती थी. और चन्द्रशेखर
"आजाद" भगतसिंह को अपना गुरू कहने लगते तो कभी भगतसिंह चन्द्रशेखर को
अपना गुरू कहते.
सन् १९२१ में हमारे देश के नेताओं ने विदेशी वस्तुओं की होली और विदेशी
शिक्षा का वायकाट शुरू कर दिया था. स्थान-स्थान पर विदेशी कपड़ों की होली
जलने लगी. चन्द्रशेखर भी स्वयं सेवकों के पीछे चलते सत्याग्रह देखने जाते
थे. सत्याग्रहियों पर पुलिस का जुल्म उन्हें बरदास्त नहीं हुआ. उन्होंने
एक पत्थर पुलिस अधिकारी को मारा और उसे घायल कर दिया. पुलिस आजाद के पीछे
पड़़्अ गई और उन्हें पकड़ लिया. पुलिस स्टेशन में उन्हें स्टेशन में उन्हें
कड़कती ठण्डे में रात में पड़े रहने दिया और सुबह एक कठोरतम पारसी
मजिस्ट्रेट खेरघाट की अदालत में पेश किया गया.
अपने सामने एक उठती उम्र के सुन्दर गठीले जवान को देख मजिस्ट्रेट ने
पूछा--तुम्हारा नाम क्या है?
युवक बोला--"आजाद"
"पिता का नाम क्या है?"
युवक अकड़ कर बोला, "स्वतन्त्र".
तीसरी बार जज ने पूछा, "तुम्हारा घर कहां है?"
युवक निर्भय होकर बोला,.`जेल खाना".
अब तो मजिस्ट्रेट को बहुत क्रोध आया उसने युवक को पन्द्रह बेंत का कठोर
डण्ड दिया.
लंगोट पहने आजाद को टिकटिकी पर बांध दिया गया. जेलर की आज्ञा होते हैं.
युवक के शरीर पर बेतों की चोट पड़ने लगी. हर बेंत की चोट पर युवक के शरीर
की चमड़ी और मांस उधड़ जाता, रक्त बहने लगता. परन्तु वीर चन्द्र शेखर हर
बैंत की चोट पर "भारत माता की जय" का नारा लगाता रहा.
जब यह समाचार नगर वासियों को मिला तो सहस्रों की संख्या में वे जैल पर आ
पहुंचे. जेल से बाहर निकलने पर सदस्यों की आवाजों में आजाद की जय" भारत
माता की जय, इन्कलाब जिन्दाबाद से वातावरण को गुंजायमान कर उस वीर का
स्वागत किया और एक समारोह में आजाद को सम्मानित किया.
देश भक्ति के लिये स्वयं को बलिदान करने वाले इन सपूतों के चरित्र के साथ
अनेकों ऐसे विवरण भी जुड़े हैं जिनके अनुसार भारत के वीर सपूतों ने देश
की सेवा के लिये अपना सब कुछ न्योछावर कर दिया.
आजाद हिन्द फौज के गठन के बाद जब सुभाषचन्द्र बोस सिंगापुर पहुंचे तो
उनका स्वागत हुआ. उन्हें मालाओं से लाद दिया गया. मालाओं को उतार कर
सुभाष ने गम्भीर गर्जन किया--दोस्तो जय हिन्द का नारा तो तब ही सफल होगा
जब हम हिन्द को स्वतन्त्र करा लेंगे. हमारी लड़ाई जारी है. सेना में
शस्त्र और भोजन की कमी आ रही है. मैं इन मालाओं को नीलाम करना चाहता हूं
ताकि फौज के लिए धन प्राप्त हो सके.
आनन-फानन में एक माला हजारों तक बिक गई और मेज पर लाखों रुपयों का ढेर लग
गया. एक माला अभी तक नेता जी के गले में थी. उन्होंने उसे उतारा और
बोले-अब तक जो मालाएं विकी हैं वे मेरे गले में नहीं थी लेकिन यह माला
मेरे गले में पड़ी थी इसलिये इसका मूल्य चुकाना आसान नहीं.
नेता जी का इतना कहना था कि मोल के लिए बोली लगी.
एक लाख. एक आवाज आई.
दो लाख. दूसरा जोर से बोल उठा.
चार लाख. तीसरा स्वर गूंज उठा.
जनाब. मैं इस माला के छ: लाख रुपये लगाता हूं. फिर साथ ही वह सिख युवक
हाथ जोड़कर बोला--मेरे पास अब कुछ नहीं है. यह मूल्य मेरी सम्पत्ति का
है. मेहरवानी करके मुझे मायुस न करें. भारत माता की सेवा का मौका मुझे भी
मिलना चाहिए. मेरी सम्पत्ति ग्रहण कीजिये और मुझे सेना में भर्ती कर
लीजिये.
यदि किसी ओर ने इससे ज्यादा बोली लागदी, तो क्या होगा? नेता जी ने प्रश्न
किया. मैं आत्म हत्या कर लूंगा. किन्तु अपनी जायदाद और कारोबार की
वसी-~यत आजाद हिन्द फौज के नाम कर जाऊंगा. युवक बोला.
नहीं, नहीं. ऐसा हरगिज नहीं होगा. लो माला तुम्हारी हो गई और तुम आजाद
हिन्द फौज के सिपाही.
यह थी नेताजी की ओजस्विता. और ऐसा था उस समय भारतीयों के ह्रदय में भारत
मां के लिए प्रेम. सर्वस्व समर्पण की निष्ठा. काश. आज भी देश में ऐसी
निष्ठा, त्याग और लगन के धनी लोग होते.
जून १९२० में प्रतापगढ़ जिले के लगभग २०० किसान ५० मील की पैदल यात्रा कर
इलाहाबाद पहुंचे और उन्होंने अपनी मुसीबतों और दु:खों से तत्कालीन
राजनेताओं को परिचित कराया. वे लोग पण्डित जवाहरलाल से बुरी तरह चिपट गये
और बोले कि वापिस लौटने पर जागीरदार उन पर अत्याचार करेंगे. अत: आप साथ
चलिए. श्री जवाहरलाल जी उन लोगों के साथ गांव-गांव घूमे. वे किसानों के
साथ खाते, उनके झोपड़ों में उनके साथ रहते और समय-समय पर छोटी-मोटी सभाओं
में भाषण देते. उन्हें अपनी सारी यात्राएं पैदल करनी पड़ी थी.
जून का महीना, बारिश के पहले के उमस और सूरज की तेज किरणें बदन को झुलसा
रही थी. नेहरू जी को धूप में चलने की बिल्कुल आदत नहीं थी. इंगलैण्ड से
लौटने पर हर साल गर्मी में वे पहाड़ों पर चले जाते थे परन्तु इस बार वे
दिन भर खुली धुप में सर पर "हेट" के बजाय एक गीला तोलियां लपेटे घूमते
रहे. अपने कार्यों में इतने मशगुल रहे कि उन्हें धूप और गर्मी का ख्याल
ही नहीं आया. इलाहाबाद लौटने पर उन्हें पता चला कि उनके चेहरे का रंग
पक्का हो गया है.
वे वैभव में पले थे, लेकिन जहां देश भक्ति का और सेवा का अवसर आता था, वह
अपनी सारी सुख सुविधाओं को भूलकर काम में जुट जाते थे. उनके लिए देश बड़ा
था और वा का मूल्य सबसे अधिक था. भारत वर्ष को आज ऐसे ही देश भक्तों की
आवश्यकता है. शिक्षित भारतीय की भावना का तीव्रता से विकास होना आवश्यक
है. हम अपने को हिन्दु, मुस्लिम, पारसी या ईसाइ समझने से पहले भारतीय
समझें. यह भावना राष्ट्रीय भवन के निर्माण का काम देगी. महर्षी
विवेकानन्द ने एक जगह लिखा है, प्यारे देश वासियों. गर्व से कहो, हम
भारतीय हैं. भारत हमारा देश है और हम इस पर अपना सर्वस्व निछावर करने
हेतु तैयार हैं."
हम हिन्दी है और यह हिन्द हमारा प्यारा देश है. प्राणों से भी प्यारा. तन
मन और धन से भी दुलारा हिन्द.
भारतवर्ष की तुलना में हमारी कोई चीज नहीं. हमारी जाति, हमारी भाषा,
हमारा प्रान्त, हमारा धर्म, हमारा कर्म हमारी सम्पत्ति, हमारा परिवार
हिन्द से घटकर है. पहले भारत है पीछे सब.
हम हिन्दी पहले हैं, हिन्द बाद में. हम हिन्दुस्तानी है बाद में मुसलमान.
हम इण्डियन पहले हैं, बाद में क्रिश्चियन. हम भारतीय पहले हैं पीछे
प्रान्तीय.
हमारा देश तो बस एक है भारत. हम एक ही भारत के उनहत्तर करोड़ पुत्र हैं.
हम एक ही पिता की एक ही प्रजा हैं. हम एक दूसरे के पूरक हैं, एक दूसरे की
ताकत हैं. हमारी एकता केवल धर्म की एकता नहीं न ही यह केवल शास्त्रों का
भ्रातृ भाव है अपितु जातीयता से आगे मानवता के आधार पर यह हमारी
राष्ट्रीय एकता है. भिन्न-भिन्न जातियों और धर्मों के होते हुये भी यह हम
लोगों का अपनापन है.
यह विविधता हमारी पूर्णता.
यह विविधता हमारी शक्ति है.
यह विविधता हमारा सौभाग्य है.
हमने हमारी एकता, हमारी शक्ति और हमारी राष्ट्रीयता का परिचय १९६२, १९६५,
१९७१ के युद्धों में दिया है. भारत के जाबाज सपूतों ने प्राणों पर खेलकर
राष्ट्र रक्षा की तो देश के नागरिकों ने अनुशासन बद्ध कार्य करके राष्ट्र
निर्माण में अपना अमुल्य योगदान किया.
सदियों से दुश्मनों ने हमले पर हमला करके दुनियां से हमारी हस्ती को मिटा
देना चाहा किन्तु हम आज भी जिन्दा हैं और बहादुरों की तरह सिर ऊंचा करके
उन्नति की राह पर बढ़ रहे हैं.
मुझे तोड़ लेना बन माली, उस पथ पर देना तुम फैंक.
मातृ भूमि पर शीश चढ़ाने, जिस पथ जाएँ वीर अनेक..
कर्तव्य परायणता
भागवद्गीता में लिखा है कि--
कर्मण्येवाधिकारस्ते मा फलेषु कदाचन.
मा कर्म फलतेहुर्भूमा ते संगों अस्तवकर्मणि (२/४७)
तुम्हारा अधिकार मात्र कर्म करने में है उसके फल में नहीं इसलिये कर्म फल
की अपेक्षा न करते हुए अपने कर्म में लगे रहो.
जीवन कर्मों की खेती है, जन्म से मृत्यु पर्यन्त सद्कर्मों में लीन रहना
ही जीवन लक्ष्य होना चाहिये. कर्म सद्कर्म हो और हम सतत् इसमें लगे रहें
यह प्रत्येक मनुष्य की कामना होनी चाहिये.
सतत् कर्म में लगे रहना ही सफलता प्राप्ति का मूल मन्त्र है.
जो लोग मात्र भाग्य के सहारे अपने को छोड़ देते हैं उनका जीवन
उद्देश्यहीन हो जाता है, उनमें जीवन एवम् संकल्प शक्ति का लोप हो जाता
है. चाणक्य सूत्र के अनुसार--
पुरुषकार मनुवर्तते दैवम् (९८)
भाग्य पुरुषार्थ का अनुसरण करता है. मात्र भाग्य कुछ नहीं कर सकता.
उपलब्धि का अधिक श्रेय कर्म को ही जाता है.
महात्मा गांधी ने कहा कि "कर्तव्य में मिठास है." इस मिठास का अनुभव कर्म
करने वाला ही जान सकता है.
कर्म करने वाला ही जान सकता है.
सिसरो ने तो यहां तक कहा है कि--
"कोई क्षण ऐसा नहीं है, जो कर्त्तव्य से खाली हो"
यहां तक भी विचारा गया है कि--
जिसे अपना कर्त्तव्य नहीं सूझता है वह तो आंखें होते हुए भी अन्धा ही है.
--अज्ञात
मानव का धर्म अपना कर्त्तव्य निष्ठापूर्वक करना है उसके परिणाम पर पहले
से सोचना व्यर्थ है--
"सबसे अच्छा भी यही है कि तू अपना कर्त्तव्य कर और शेष सभी ईश्वर पर
छोड़ दे." --लांग फैलो
निष्ठापूर्वक सत कर्म में लीन रहने पर चाहे सफलता मिले चाहे
असफलता--केवल कर्म में लीन रहना ही जीवन है--
"तुम मेरी सफलता या असफलता को मत देखो, तुम तो यह देखो कि मैने प्रयत्न
कितनी निष्ठा से किया है"
हितोपदेश में कहा गया है--
उद्यमेन हि सिध्यन्ति कार्याणि न मनोरथै:.
कार्य उद्यम करने से सिद्ध होते हैं मात्र इच्छा करने नहीं.
नदी में हाथ-मुंह धोते समय अचानक मां के हाथ से नन्हें बालक का हाथ छुट
गया बच्चा नदी में बहने लगा. मां अतिकष्ट से चिल्लायी. कई लोग इकट्ठे हो
गये. पर नदी में कौन जाये. अपनी जान जोखम में कौन डाले.
अचानक एक युवक दौड़कर आया. अपने कपड़े उतार कर फैंके. कूद पड़ा बच्चा
गहरे वेग में था. अथक प्रयास कर वह बालक को निकाल लाया. किनारे पर आकर वह
निठाल होकर गिर पड़ा.
कुछ समय बाद जब ठीक हुआ बच्चे की मां अश्रुपूरित हो बोली. पुत्र! तुमने
आज अपने जीवन को विपत्ति में डालकर मेरे चच्चे को बचाया है, परमात्मा
तुम्हें इसका फल अवश्य देंगे और संसार के कौने-कोने में तुम्हारा यश
फैलेगा."
नवयुवक उठा, उस महिला के चरणों में गिरकर बोला "नहीं मां मैं कौन हूं इसे
बचाने वाला दूसरों के कष्ट को जो मिटाने का प्रयास नहीं करता वह तो चलता
फिरता पशु है वह मनुष्य कहलाने के योग्य नहीं है. इसमें तो मात्र मैंने
अपना कर्त्तव्य पालन किया है.
यही युवक जार्ज वाशिंगटन था. जिसने बड़े होकर अमरीका को एक महान देश
कहलाने का गौरव प्रदान किया.
महात्मा गांधी ने कहा है कि--
"जो अपने कर्त्तव्य के ध्यान में रम जाता है, उसे दूसरी वस्तुओं का ध्यान
ही कहां रहता है"
"जो व्यक्ति सत्य के साथ कर्त्तव्य परायणता में लीन है, उसके मार्ग में
कोई बाधा नहीं"
--रवीन्द्रनाथ टैगोर
लगातार सद् कर्त्तव्य में लगे रहना ही मानव धर्म है और जिसके नहीं करने
पर मनुष्य की समाज में निन्दा और अधोगति होना अवश्यम्भावी है.
जीवन मात्र एक प्रहसन या नाटक नहीं जिसे हंसीठट्ठा या मनोरंजन में ही
बिता दिया जाय, जीवन तो ऐसा शुभ अवसर है जो हमें कर्त्तव्य पालन के लिये
प्राप्त हुआ है.
"ऋग्वेद में लिखा है कि--
"उत्तम शुद्ध बुद्धि से हम कर्त्तव्य पालन करें" जयशंकर प्रसाद ने कहा है
कि "कर्त्तव्य कठोर होता है, भाव प्रधान नहीं."
गीता में श्रीकृष्ण ने कहा है कि--
नियतं करु कर्मत्वं कर्म ज्यायो हाकर्मण:.
शरीर यात्रापि च तेन प्रसिद्ध चेद कर्मण:..
सारांश यह है कि मनुष्य को कर्त्तव्य पालन अनिवार्य रूप से करना चाहिये.
जो मनुष्य निष्काम भाव अशेष रत्न से कर्म करता है वहीं मनोरथ में सफल
होता है तथा ऐसा मनुष्य उत्तम पुरूषों में गिना जाता है. किन्तु जो फल की
इच्छा रख कर अपूर्ण रूप से कर्म करता है, वह निकृष्ट मनुष्य है कहा भी
है.
"कृपणा फलहेत्तव:"
श्री भगवद् गीता
कर्त्तव्य पालन में यदि असीम कष्ट भी उठाने पड़े तो भी साहस नहीं छोड़ना
चाहिये. तसवी देतो हाथ, करवातो सुन्नत सही,
तू न हो तो पृथ्वीनाथ, पोहरे राणा प्रतापसिंह.
महाराणा प्रताप ने कर्त्तव्य की बलिवेदी पर समस्त राजसुख न्यौछावर कर
दिये. सत्यवादी हरिश्चन्द्र अयोध्या से चलकर जब काशी आये जीविकोपार्जन
तथा कर्ज चुकाने के लिये उन्हें एक डोम की नौकरी करनी पड़ी. डोम ने
उन्हें श्मसान की चौकीदारी सौंपी. वहां भी उन्होंने कर्त्तव्य पालन की
अद्भूत मिसाल कायम की उनकी पत्नि उनके पुत्र का शव लेकर आई तो उससे भी
श्मसान कर वसूल किया.
कर्तव्य परायणा रहना ही हमारा सामाजिक तथा राष्ट्रीय दायित्व है पर कर्म
सदैव सदकर्म होने चाहिये--
जो कर्तव्य को छोड़कर दुष्कर्म को करते हैं उनका चित्त मलिन से मलिन-~तर
होता जाता है--
--बुद्ध
महान् पुरुषों को विचार पूर्वक काम करना चाहिये और आचरण को शुद्ध रखना
चाहिये. क्योंकि समाज उनका अनुसरण करता है
यद्यदाचरति श्रेयस्तत्तदेवेतरो जन:.
स यत्प्रमाणं कुरते लाक सतदनुवर्तते..
आर. पी. ली. ने लिखा है कि--
"हमारी भाषा का भव्यतम शब्द है "कर्तव्यपरायणता" सदैव अपने
सद्-~कर्तव्यों का पालन करो. ज्यादा तुम यदि नहीं कर सकते तो कम करने की
तो कभी इच्छा ही मत करो." आओ हम सब सद्कर्मों में निष्काम भाव से सतत्
लीन रहने का संकल्प करें और जुट जायें अपने अपने कर्तव्यों में, इसी में
स्वयं तथा राष्ट्र का कल्याण निहित है.
