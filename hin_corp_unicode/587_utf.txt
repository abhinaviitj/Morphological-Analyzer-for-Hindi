<ळिटेरटुरे><ऐस्सय्स्><श्रिवस्टव् फर्मनन्ड्><खविट खे फ्रटिमन्><१९८९><शक्च्हट्कर् (ं. फ्. शहिट्य फरिसड्)><भ्होपल्><१०४-१०७><१९५०><श्रिवस्टव् फ्. खविट खि फ्रटिमन्, ऐस्>

+ मेरे लिए इस प्रश्न पर विचार करने का सबसे ज़रूरी और प्रामाणिक आधार समकालीन कविता
ही है पर किसी को यह भ्रम नहीं होना चाहिए कि मूल प्रश्न-काव्यप्रतिमान के स्थायित्व
और विकसनशीलता-से बचने के लिए यहां कोई सरल सुगम आधार चुना जा रहा है.
समकालीन कविता का फलक जितना सीमित समझा जाता है उतना है नहीं. एक अर्थ में
आधी शताब्दी (`रूपाभ' के प्रकाशन से अब तक) का महत्वपूर्ण साहित्य-इतिहास
समकालीन कविता का ही इतिहास है. निराला के परवर्ती कृतित्व से लेकर मुक्ति-बोध,
नागार्जुन, शमशेर त्रिलोचन, रघुबीरसराय केदारनाथ सिंह और आज के युवा कवियों तक
कम से कम चार पीढियों की सर्जनात्मक क्षमता का सर्वोत्तम प्रमाण इसी समकालीन
कही जाने वाली कविता के इतिहास में मौजूद है. जो समकालीन भारतीय कविता
से और व्यापक अर्थ में समकालीन विश्व कविता से परिचित है उन्हे समकालीन
हिन्दी कविता के उस सर्वजनात्मक वैशिष्ट्य का पता है . जो काव्य प्रतिमानों का
निर्धारण और नाम-~करण करने वालों के लिए चुनौती है. जिन्हें भ्रम है कि समकालीन
कविता में तात्कालिक चिन्ताएँ ही अभिव्यक्त हुई है, वे इन चिन्ताओं के मूल स्रोत
तक जाने की अपनी क्षमता भी बढ़ाएँ- यह बेहद जरुरी है .
नई कविता के प्रतिमान में लक्ष्मीकान्त वर्मा को यह कहना जरूरी जान
पड़ा था कि नयी कविता कोई आन्दोलन नहीं है वह एक साहित्यिक प्रवृत्ति है जिसमें
आज का भावबोध अधिक व्यंजना के साथ अभिव्यक्ति पाता है. अलोचना में दुर्घटना जैसी
स्थिति का कारण उन्हें यह जान पड़ा कि आज के भावबोध को उन्हीं मानदण्डों से देखने
की कोशिश की जाती रही है जो आज के विकसित यथार्थ और बृष्टिकोण को वहन करने में
असमर्थ रहे हैं . लक्ष्मीकांत वर्मा की दृष्टि में यह वह समय था जब सौन्दर्य के
प्रतिमान बदल रहे थे, आदमी का संदर्भ बदल रहा था और किरकिरी तिक्तता को स्वीकृति
मिलने लगी थी. विशेष भावकवर्ग पर नयी कविता के इन कतिपय विशिष्ट व्याख्याताओं
का बल इतना स्पष्ट था कि ऐसी अमूर्त्त परिभाषाएँ भी की जा रही थीं- नयी कविता का
नयापन संज्ञा नहीं विशेषण है...विशेषण इसलिये कि विशिष्ट है. युग के दबाव के अनुसार
फिर भी यह कहना ही पड़ा-नयी कविता का सौन्दर्य बोध वैज्ञानिक बोध है जिसमें
सौन्दर्य का शुभ पक्ष उसके अशुभ पक्ष से उतना ही सम्बद्ध है. जितना काव्यबोध
यथार्थ से. पर उस वैज्ञानिकता को भी अन्तत: मानवविशिष्टता का पर्याय हो जाना था.
अतिविशिष्टता के पक्षधर कवियों-चिंतको को फिर भला प्रगतिवाद क्यों स्वीकार्य
होता इसलिये उसकी एकांगी व्याख्या भी ज़रूरी थी और उसका अन्यथाकरण भी ज़रूरी
था लक्ष्मीकांत वर्मा की आपत्ति प्रगतिवाद के "मिलिटेंट" तत्व पर थी. उनका एतराज़
सीधे-सीधे `वर्गचेतना' पर था. वैज्ञानिक दृष्टि से साहित्य की व्याख्या करने पर
उन्हें लगा कि कथा में रंगभूमि के विनय कुमार के बाद कोई नायक आया तो शेखर!
उन्हें कहना ही था-प्रगति एक विशेष राजनैतिक मतवाद का लक्ष्यपूर्ण आन्दोलन है
जिसका सम्बन्ध साहित्यिक मानदण्ड से निर्धारित नहीं होता वरन राजनीतिक
परिस्थितियों और आवश्यकताओं द्वारा संचालित होता है गोया नागार्जुन मुक्तिबोध का
साहित्य साहित्य न होकर कम्यूनिस्ट मेनिफेस्टो हो.
लक्ष्मीकांत वर्मा ने सौन्दर्य का यथार्थ से, भावना का ज्ञान से, उदात्त का
वस्तुस्थिति से, परिवेश का नये तत्वों से, संघर्ष बताते हुए उससे बनने वाले नये
नये भावस्तरों की चर्चा की. `मानव आस्था पर बल' और `आत्म सत्य की प्रतिष्ठा'
-इन्हीं को वे नयी कविता के महत्वपूर्ण लक्षण बता रहे थे. यही उनके लिए नयी
कविता के प्रतिमान थे. आत्मानुभूति की सक्रियता उनका दृष्टि में विद्रोहात्मक
सक्रियता थी. हालॉकि, यह पता नहीं था कि कैसा विद्रोह! किसके प्रति! किस
उद्देश्य के लिए! यह पता लगाने के लिए शायद मिलिटेंट तत्व भी ज़रूरी होता जो इन
विद्रोहियों के लिए वर्ज्य था. विद्रोह की व्याख्या के रूप में कहा भी गया तो इतना
ही कि वह सत्यान्वेषण का माध्यम है. अब सत्य ही अपरिभाषेय हो तो इलाज
क्या है! लक्ष्मीकांत वर्मा की दृष्टि में यथार्थ की गतिशीलता समसामयिकता द्वारा ही
वहन की जा सकती थी, समसामयिकता क्षण की गहरी तीव्रानुभूति तक सीमित थी
और क्षण की तीव्रानुभूति के लिए लघुता का आग्रह जरूरी था. जब प्रसाद
`यथार्थवाद' की परिभाषा करते हुए उसे `लघुता के प्रति साहित्यिक दृष्टिपात' बता
रहे थे और उसके मूल में दुख की प्रधानता और वेदना की अनुभूति पर बल दे रहे थे
तो उनका मंतव्य कुछ और था. लघुता पर आग्रह करने वाली नयी विचारधारा
मनुष्य की खंडित चेतना के नाम पर आज्ञात हताश और आत्महीनता को ही
काव्यात्मक अभिव्यक्ति देने के पक्ष में थी. `मानव-आस्था पर बल' को नयी कविता का
प्रतिमान बताया जा रहा था, एक प्रकार की अनास्था के पोषण के लिए जिसका
वस्तुगत आधार अज्ञात या आयातित था.
नयी कविता के मूल्यांकन के लिए अलग से प्रतिभानों की मांग करने वालों की
प्रतिमानों पहली मुठभेड़ रस सिंद्धांत
से हुई, और रस सिद्धांत जिस क्लासिकी परम्परा की देन था, उस क्लासिकी परम्परा
से भी. लक्ष्मीकांत वर्मा ने कहा-"क्लासिकी के जहाँ काफी अच्छे प्रभाव होते हैं
वहाँ उनमें यह एक दोष भी होता है कि वे किसी नयी परिधि के अन्वेषित होनें
में बाधक होते हैं. उनका प्रतिमान इतना निश्चित होता है कि उसके समक्ष
कोई भी स्वतंत्र अनुभूति या पृथक् उपलब्धि गौण मान ली जाती हैं" पाठक
शायद भूले न होंगे कि उन्हीं दिनों मराठी साहित्यशास्त्र में `विक्षोभ' नामक नये
रस की कल्पना की गई थी जिसे नये काव्यात्मक बोध के मूल्यांकन के लिए
हिन्दी काव्य समीक्षा में भी उप-~योगी ठहराया जा रहा था. याद रखने की बात यह
भी है कि लक्ष्मीकांत वर्मा के समक्ष `नयी कविता के प्रतिमान' बनाते समय जिस
नई कविता का आदर्श था, उससे भिन्न नयी कविता भी लिखी जा रही थी जो
प्रगतिशील यथार्थवादी काव्यधारा का नया विकास कही जा सकती थी. इसमें
ऐसे जीवंत तत्व भी थे जो आलोचना को नयी चुनौती, नयी शब्दावली दे सकते थे.
पर खास ढर्रे की नयी कविता की तरह ख़ास ढर्रे की मूल्यचिन्ता में उलझी आलोचना
को संक्रमणशील पश्चिमी आलोचना के मॉडल ही प्रिय थे जो शीतयुद्ध की विचारधारा
के साथ और उसके पोषक रूप में विकसित थे और प्रगतिशील विचारधारा,
जीवनदृष्टि और साहित्यदृष्टि के विरुद्ध एक प्रकार की राजनीति (या अ-राजनीति)
के अधीन चलाये गये थे. मानवीय विशिष्टता, साहस, अद्धितीयता, जैसे गरिमामंडित
मूल्यों के आग्रह के पीछे भी कोई वास्तविक आधार न था-कुछ था तो एक ख़ास तरह
से बौद्धिक अकेलेपन का उजाड़.
जब विजयदेव नारायण साही ने कही "ज़रूरत नयी कविता के प्रतिमान की नहीं है,
कविता के नये प्रतिमान की है" -तो शायद उन्हें नयी कविता की कठिनाइयों और
सीमाओं का अह-~सास रहा हो. अपने निबंध "पुनर्मूल्यांकन : किस आधार पर" में
साही लिखते हैं: " वैसे भी आलोचना के लिए, चाहे वह मूल्यांकन हो या पुनर्मूल्याकांन,
सीधे सुथरे गिनाये जाने लायक प्रतिमान बहुत काम के नहीं होते. सबसे अधिक आकर्षक
आलोचना तो वही होती है जो एक साथ बहुत से पहलुओं को उजागर करती चलती
है और पाठक को मूलकृति या कृतियों के बारे में एक विशिष्ट उन्मुख अवस्था में
छोड़ देत्ती हैं. अच्छी आलोचना इस उन्मुख अवस्था को धारदार विशिष्टता प्रदान
कर देत्ती है जो कभी-कभी प्रतिमान-जैसी लग सकती है." (साहित्य क्यों/पृष्ठ २७)
जिन दिनों साही ने यह स्थापना की थी, नये साहित्य के मूल्यांकन के लिए कुछ
नये प्रतिमानों का उल्लेख किया जा रहा था. जैसे "रचना के व्यक्तित्व और उसमें निहित
विशिष्ट्य की खोज," "रचना का भाषिक विधान" आदि. इन्हैं आलोचनात्मक
व्यवहार में स्वीकृति ज़रूर मिली पर इस हद तक नहीं कि इन्हें परि-~वर्तित
काव्यबोध के परीक्षण के लिए सम्यक प्रतिमान कहा जा सके.
कहने की ज़रूरत नहीं कि नयी कविता के प्रतिमान की चिन्ता कविता के आलोचनात्मक
प्रतिमान की चिन्ता हैं. डॉ. रामविलास शर्मा जैसे मार्क्सवादी आलोचक भी स्वीकार
करते हैं कि प्रतिमान लेकर साहित्य की ओर नहीं जाना चाहिए. नामवर सिंह
कविता के नये प्रतिमान' की भूमिका में बने-बनाये स्पष्ट प्रतिमान को काव्यगत
मूल्यांकन में एक हद तक बाधक या अनुपयोगी ठहराते हुए आलोचना-पद्धति
के लिए संधर्ष को ही महत्व देते जान पड़ते हैं उनकी मुख्य आपत्ति ही शायद
स्थायी प्रतिमानों के उस पूर्वग्रह के प्रति है जो कविता के पाठक की दृष्टि को
पहले से ही सीमित कर लेता है. जो रस सिद्धांत काव्यगत मूल्यांकन में सबसे अधिक
स्थायी महत्व का प्रतिमान मान लिया गया था उसे छायावाद और छायावाद परवर्ती के
मूल्यांकन के लिये अपर्याप्त मान लिया गया . छायावाद तक किसी न किसी
रूप में (भाव या मनोविकार के निरूपण के रूप में ही सही) रस-चर्चा होती आ
रही थी, कामायनी के अंगी रस के बारे में डॉ. नगेन्द्र तो चिन्तित रहे ही हैं
पर आगे की बौद्धिक संवेदना प्रधान, द्वन्द्ध-प्रधान नयी कविता के मूल्यांकन के लिए
रस-सिद्धांत को अप्रासंगिक ही मान लिया गया. नामवर सिंह ने रस सिद्धांत के
 प्रति शुक्ल जी की ग्रहण और त्याग-दृष्टि का समर्थन किया है और रस के
सिद्धांत के दो पक्षों-अर्थमीमांसा और तत्व-~मीमांसा में भेद करते हुए स्वीकार
किया है कि रस-~सिद्धांत प्रतिमान के रूप में मान्य हो या न हो-~अर्थमीमांसा
के स्तर पर रस-दृष्टि का उपयोग किया जा सकता है. उनके अनुसार,
"रस निर्णय अन्तत: अर्थ निर्णय पर निर्भर है." (कविता के नये प्रतिमान पृष्ठ ४८)
नामवर सिंह ने अपने मत के समर्थन में मनोहर काले की इस आपत्ति का भी
उल्लेख किया है: "संस्कृत काव्यशास्त्र का रस-~सिद्धांत काव्य के आस्वाद की
एक प्रक्रिया-मात्र है, मूल्यांकन का कोई प्रतिमान नहीं."
स्पष्ट है कि कविता ते मूल्यांकन के लिए वे ही प्रतिमान उपयोगी हो सकते हैं जो
काव्या-~स्वाद की प्रक्रिया में सहज रुप से विकसित हों, वे नहीं जो स्थायित्व
के आग्रह के बावजूद स्थिर या जड़ हो चुके हों. यह भी एक प्रकार का
पूर्वग्रह ही है कि कविता के प्रतिमानों की कल्पना ही व्यर्थ मान ली जाय.
देखना यह है कि वे किस प्रक्रिया में विकसित होते हैं और कितने प्रत्यग्र,
कितने उन्मुख, कितने संभावनापूर्ण बने रहते हैं. इसलिए मुझे लगता है
समकालीन कविता का विस्तृत फलक पिछले दौर के आलोचनात्मक संघर्ष
से विकसित प्रतिमानों के परीक्षण के लिए अधिक उपयोगी, अधिक उत्ते जक
आधार बन सकता है. जब हम कविता और कविता में, अच्छी कविता और
ख़राब कविता में, सार्थक या सफल कविता और असफल कविता में, कविता
और निरे काव्याभ्यास में फ़र्क करते हैं तो जो विवेक या तर्क निर्णायक होता
हैं वही एक अर्थ में प्रतिमान कहा जाता है. समकालीन कविता के विश्लेषण
में इधर यह धारणा भी सामने आयी है कि कभी `अच्छी कविता' की धारणा
ही कुछ विशेषताओं पर निर्भर रूढ़ि बन जाती है और उससे मुक्त हुए बिना सच्चे
प़्अखर मौलिक और महत्वपूर्ण काव्यत्व की संभावना नहीं रहती. अभी-अभी
केदारनाथ सिंह के कविता-~संग्रह उनकाल में सारस की समीक्षा करते हुए युवा कवि राजेश
जोशी ने अच्छी कविता के प्रचलित ढर्रे से बाहर जाने की कवि की कोशिश को
महत्वपूर्ण बताया है और लिखा है- "हर वक्त एक अच्छी कविता बने रहना के गुण के वजाय
उसका दुर्गुण है और सीमा भी." समकालीन कविता का काव्यशास्त्र
वनाने वालों के लिए यह एक तरह की चेतावनी है कि वे परम्परा से प्राप्त सर्थायत्व
महत्व के प्रतिमानों पर बहुत भरोसा करके न चलें संज्ञा की जगह विशेषणों में
आत्ममुग्घता अनुभव करने की प्रवृत्ति से मुक्त हों और नये काव्यास्वाद को
ही प्रतिमान-निर्माण का ज़रूरी नियामक आधार मानकर चलें.
जिस प्रतिमान के आधार पर हम निराला की कविता `राम की शाक्तिपूजा' की श्रेष्ठता
सिद्ध करना चाहेंगे उसके आधार पर कुकरमुत्ता और नये पत्ते के यथार्थवाद की ही नहीं,
`अर्चना' `अणिमा' की बहुत सी कविताओं का मूल्यांकन करने नें कठिनाई होगी.
मैनेजर पांडे ने इस कठिनाई की और ठीक ही संकेत किया है कि यथार्थवाद के जिस
सीधे सरल वैचारिक ढाँचे में नागार्जुन की प्रसिद्ध राजनीतिक कविताएँ आ जाती हैं
उसमें कालिदास सच सच बतलाना, श्याम घटा सित बीजुरि रेह, घन कुरंग आदि
कविताएँ कैसे आ पायेंगी. त्रिलोचन की कविता के लिए नामवर सिंह ने एक नये
काव्यशास्त्र की माँग की ही है. उनके इस संकेत-सूत्र में ही नये काव्यप्रतिमान
का सुझाव भी मौजूद है : "परम्परा के साथ द्वन्द्वात्मकता में ही त्रिलोचन के सुजन
का बीज है" (आलोचना : ८२ संपादकाय पृष्ठ ६) पश्चिमी आधुनिकता के विरुद्ध
ठेठ हिन्दी की कविता त्रिलोचन की कविता है जिसकी अंतर्वस्तु ही नहीं, जिसका
वाक्यविन्यास, रचना विधान भी भिन्न प्रकार का है. इस भिन्नता को लक्ष्य करने
के लिए नामवर सिंह ने त्रिलोचन की काव्य प्रकृति का विशिष्टता को जिस तरह
स्पष्ट किया है उसमें प्रतिमान निर्धारण का ऊपरी प्रयत्न न भी दिखाई दे, नये
प्रतिमानों का विवेक अलक्ष्य नहीं रहता.
