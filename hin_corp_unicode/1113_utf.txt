<औङ्ङिचिअल् आन्ड् ंएडिअ ळन्गुअगे><ंअस्स् ंएडिअ><णट्तर् शिन्ग्ह्, खुन्तर्><ंअहरज शोओरज्मल् : झेएवन् आउरिट्प्हस्स्><१९८६><फ्क्र्-शुच्ह्न ऐव्म् फ्रच्हअर् णिडेस्हलय><ढेल्हि><१०-१३><२१३५><णट्तर् शिन्ग्ह्,क्-ंअहरज शोओरज्मल्> 

१७वीं शतीके उत्तरार्धके औरंगजेबकी कठमुल्ला नीतिने कठोर परिश्रमसे खेती करके
सहज जीवन यापन करते जाटोकी शक्ति एवं सीमित सत्ताकी ओर उन्मुख किया. बटमारीसे
शुरु करके सीनाजोरीकी सीढ़ी चढ़ते हुए १७ वीं शतीके छठे दशकसे १८ वीं शतीके
बीसे तक के लगभग ७० वर्ष के अल्पकालमें वे एक स्वसमर्थ जाट राज्यकी स्थापना
करनेमें कामयाब हुए. १४-१५ वर्षकी अल्पायुमें ही ब्रजराज सिनसिनवार ठाकुर
बदन-सिंह के पुत्र सूरजलमने छोटे बड़े संग्राममें वीरता और बुद्धिमत्ताकी धाक
जमानी आरम्भकर दीथी. वैभव, सम्राज्य, शक्ति और प्रतिष्ठाका अपने शौर्य एवं
चातुर्यसे क्रमिक विकास करते हुए १८ वीं शतीके पचासेमें जाट राजा सूरजमल
इस समयके बनते-बिगड़ते सत्ताके खेलोंका एक मझा हुआ खिलाड़ी बन चुकाथा.
समकालीन शक्ति-संपन्न उद्दण्ड मराठों, चालाक रुहेलों, अवधके नवाब सफदरजंग
और शुजा-उद्दौला, प्रचण्ड दुर्रानी आक्रान्ता अब्दाली और दिल्लीमें आये दिन
बद-लते मुगल सल्तनत के वारिसोंके लिए वह एक ऐसी अपरिहार्य शक्ति था जिसकी
अवहेलना नहीं कीजा सकतीथी. जिस समय दिल्लीकी हुकूमत वजीर के हाथों में सिमटकर
रह गयीथी उस समय हमाद जैसे घाघ एवं शक्तिशाली वजीरको दलबल सहित सूरजमलकी शरण
में आकर अपनेको सुरक्षित समझना और उसकी सहा-यता से पुन: शक्ति तथा अधिकार
पानेका भरोसा करना तब इस जाट राजाके चरम उत्कर्षका ही द्योतक है. पानीपतकी
तीसरी लड़ाईमें विशाल मराठा सैन्यको परास्त करनेवाला और मुगल साम्राज्यका
भाग्यविधाता अहमदशाह अब्दालीभी जिस जाट राजा की तटस्थताका प्रयत्नपूर्वक
आकांक्षी रहा उसकी निर्णायक शक्तिका सहजही अनुमान लगाया जा सकताहै. इसी जाट
राजा का जिसे इतिहासके पंडितोंने "जाटों का अफलातून" कहकर सम्मानित किया,
"जीवन और इतिहास" कुंवर नटवरसिंह ने विवेच्य पुस्तकमें प्रस्तुत किया
है. महाराजा सूरजमलके व्यक्तित्वको इतिहासमें उभारकर सामनेलानेका यह पहला
प्रयास है. पृष्ठ-भूमि तथा अन्तिम पटाक्षेपको मिलाकर कुल डेढ़ सौ वर्ष का
यह इतिहास बहुत मोड़-तोड़ सहित द्रुत गति से भागताहै. इसका बिखराव ऐसे छोटे
बड़े दस्तावेजों में फैला पड़ाहै जिनको एकत्र करके मराठी, फारसी, पर्शियन
तथा फ्रेंच भाषाओंके ज्ञान की सहायताके बिना संजोया नहीं जासकता . के.  आर.
कानूनगो, गंड़ासिंह,जेम्स टॉड, जदुनाथ सरकार, सरदेसाई और उपेन्द्रनाथ शर्मा
आदि अनेक विद्वानोंने सैकड़ोंसे भी अधिक दस्ता-वेजों, अखबारात, बाकया,
हालात और गजेटियरोंसे तिनका-तिनका चुनकर उस युगके इतिहासका संकलन एवं लेखन
किया. कुं.  नटवरसिंह ने इसी उपलब्ध सामग्री से और विशेषत: वैडैल, और्मको
पाण्डुलिपि और सियर तथा अनेक अप्रकाशित दस्तावेजोंकी सहायतासे इस युग के
उलझावमें से सूरजमल और उसकी पूर्वापर जानकारी को संकलित करके उसकी मीमांसासे
सूरजमलके व्यक्ति-त्वको विवेच्य पुस्तकमें प्रस्तुत किया है. झाड़-झंकाड़ से
भरे उब़्अड़-खाबड़ जंगलमें से रास्ता बनाकर बिना भटके चल पाना एककठिन काम है.
लेखककी प्रस्तुत पुस्तक एक एसाही कठिन प्रयास है . एतिहासिक घटनाओं की गति
और रोचकता अनायासही लेखकको अपने लक्ष्यसे इधर-उधर करनेमें समर्थ हो सकतीथी.
नटवरसिंह सारी पुस्तकमें इस भटकावसे बचे रहेहैं. पुस्तककी प्रस्तुति प्रधानत:
इतिहास बतानेके लिए न होकर नायककी मानसिक स्थिति, प्रसंगानुकूल राजनीतिक
चातुर्य या फिर उदात्त गरिमा दिखानेके लिए है. अब्दालीसे पिट कर भागते भाऊके
मराठा सैनिकोंकी तीमारदारी करके उन्हें सही सलामत पूना तक पहुंचाना ऐतिहासिक
घटना मात्र न होकर सूरजमलकी सदाशयताकी द्योतक है. शत्रुता और अभद्रताका
बर्ताव करने पर भी भाऊ अपना है और वह विदेशी आक्रान्ताकी तुलनामें अधिक
ग्रहणीय है. "सूरजमल और रानी किशोरीने अपने इन बीमार और घायल अतिथियोंपर तीस
लाखसे कम रुपये खर्च नहीं किये होंगे. सूरजमलपर जो कजूंस होने का आरोप बहूधा
लगाया जाताहै उसे मिथ्या साबित करने केलिए यह अकेली घटनाही यथेष्ट है."
सूरज-मल के अधिकार में होनेपर भी मथुरामेंमस्जिदका होना भाऊको खटकताहै. इस
प्रसंगमें सूरजमलका उत्तर उसकी गंभीर प्रकृति और राजनीतिक उदारतका द्यो-तक
है-".  .  .  पर यदि में आज इस मस्जिदको ढहादूं और कल मुसलमान आकर बड़े बड़े
मन्दिरोंको तोड़े और इस एककी जगह चार मस्जिदें बनवादें, तो उसका क्या लाभ .
"१७५७ में सूरजमलको नष्ट करनेके लिए आए अब्दालीको लिखा गया उसका पत्र संकट
काल में सूरजमलकी स्थिर राजनयिक बुद्धिका सूचक है. दिल्ली के लालकिलेमें
दीवान-ए-आमकी शानदार रत्नजटित छतपर जब भाऊ की गिद्ध दृष्टि पड़ी और उसने उसे
उखडवाकर पिघ-लवाने का निश्चय किया तो सूरजमलका अनुरोध उसके ह्रदय की गरिमा
का उत्तम परिचारक है. उसने कहा-" भाऊ साहब सम्राट्के राजसिंहानसका यह कक्ष
सम्मान एवं आदरका स्थान है.नादिरशाह और अहमदशाह दुर्रानीने शाही महलकी अनेक
बहुमूल्य वस्तुओंको हथियाया परन्तु उन्होने भी इस छतको छोड़ दिया. हम अपनी
आखोंसे इस स्थान के सौन्दर्य को नष्ट होते नहीं देखेगें..  .  .  उनकी इस
छत को बचाने के लिए मैं पाँच लाख रुपये देनेको तैयार हूं." समूची पुस्तक
में इसी प्रकार इतिहासकी पृष्टभूमिमें सूरजमलके व्यक्तित्वको प्रस्तुत
करनेका प्रयत्न लेखकने कियाहै. "जीवन और इतिहास" का यह संतुलन अच्छा है.
प्रस्तावना और आंरम्भिक पृष्ठोंमें बहुत संक्षेप से गोकुला, राजराम, ठाकुर
चूड़ामन आदि जाट पुरखों का तथा सिनसिनी के सिनसिनवार और सोधरिया जाटों
का परिचय देते हुए उस ऐतिहासिक पृष्ठभूमिको बनाया गयाहै जिसपर चरित्रनायक
सूरजमलके व्यक्तित्वकी इमा-रत खड़ी हुईहै. अगले अध्यायमे जानकारी कुछ
विस्तृत होजातीहै और बदनसिंह द्वारा स्थापित छोटी-सी राज्य शक्तिके सहभागी
सूरजमलका रंगमंचपर प्रवेश होजाता है. १८ वीं शतीके दूसरे और तीसरे दशकमें
जब राज-पूतोंका समृद्धि-सूर्य अस्त हो रहाथा जाटोंका सूर्य उदय होने लगा था,
उस समय जाटोंका नेतृत्व सूरजमलके पास था. लगभग जीवन पर्यन्त-वह लड़ाईयोंमें
व्यस्त रहा. मराठा और राजपूतोंकी सातगुना बड़ी सम्मि-लित फौज के साथ 'बागडू'
का युद्ध उसने जीता. रुहेलों को उसने परास्त किया. युद्धचातुर्य उसका जन्मजात
गुण था. असदके खिलाफ 'चन्दौस' की लड़ाईमें और मीरबख्शी सलाबतजंग को घेरकर
पीटनेमें उसकी यह प्रतिभा दिखाई देती है. पुस्तकके चौथे अध्यायमें "सूरजमल और
सफदरजंग" की मैत्रीका विवेचन करते हुए १७४८ से १७५३ तक दिल्लीमें बादशाह,
वजीर, मीरबख्शी तथा अन्य अमीर-उमराकी उठापटक की पृष्ठभूमिमें सूरजमलकी
अपरिहार्यता को उभारा गया है. विषम परिस्थितियोंमें भी उसने सफदरजंगका साथ
नही छोड़ा हालांकि वह इतना कुशल राजनीतिज्ञ नहीं था. कुम्हेरके असफल घेरेके
बाद सूरजमलकी प्रतिष्ठा कहीं अधिक बढ़गयीथी. मराठोंसे उसका पीछा छुट गया था
और दिल्ली दरबार पर उसकी धाक बैठ गयी. अगले अध्यायमें जवाहरसिंह के विद्रोहकी
मीमाँसा की गयीहै. सातवें अध्यायमें लुटी-पिटी नाकारा दिल्लीकी हालत का
संक्षिप्त ब्यौरा देकर अब्दालीके अभियान और उसे लिखे गये सूरजमलके एतिहासिक
पत्रकी विवे-चना कीगयीहै. 'चौमूहा' की लड़ाईमें जवाहरसिंहके नेतृत्वमें
जाटोंकी वीरता का जिक्र किया गया है. यद्यपि यह बहुत संक्षिप्त हैं पर
इसकी विवेचना महत्वपूर्ण है. बादके अध्यायों में पानीपतकी तीसरी लड़ाई,
उसकी पृष्ठ-भूमि, सूरजमलका मराठा कैम्प में आना और फिर भाऊ साहब के व्यवहार,
उद्धत आचरण और मूर्खताके कारण उसके अलग होने का विवरण देखकर भागते मराठों
के प्रति जाटोंकी सदाशयताका विवेचन किया गयाहै. पानीपतकी इस लड़ाईके बाद १७६१
में उत्तर भारतका सबसे समृद्ध और शक्तिसम्पन्न राजा सूरजमल था. उसकी योजना
अब्दाली के आक्रमण मार्ग और रुहेलोंके बीच अपना राज्य कायम करके, दिल्लीमें
बजीरका सब के प्रतिनिधि रुपमें तथा बादशाह को औपचारिक रुपसे बिठाकर पंजाबके
समर्थ सिख जाटोंकी सहायतासे उत्तर से आनेवाले आक्रान्ताओंका सदाके लिएही
किस्सा समाप्तकर देनेकी थी. इसे कार्यान्वित करनेके लिए उसनेआगरापर अधिकार
किया और हरयाणा विजय की. अन्य छोटी-मोटी अड़चनोंके अतिरिक्त उक्त योजना में
सबसे बड़ा बाधक नजीब था. अब्दाली इसीको दिल्ली का मीरबख्शी, गवर्नर और अपना
स्थानापन्न नियुक्त करके गया था. सूरजमलने लगभग जबरदस्ती नजीबसे लड़ाई करनेका
निश्चय किया. नजीब इस समय सूरज-मलके मुकाबले बहुत कमजोर था. उसने लड़ाई टालने
का भरसक प्रयत्न किया. वह अब्दालीके पुन: आनेकी प्रतीक्षामें था. सूरजमलने
उसे अवसर नहीं लेने दिया और अन्तिम लड़ाई शाहदरा के निकट हिण्डनके इलाकेमें
हुई. लड़ाई लगभग जीतीजा चुकीथी पर जरा-सी लापरवाही के कारण सूरजमल २५ दिसम्बर
१७६३ को सांझके समय मारे गये. उनका सपना अधूरा रह गया. पुस्तक के अन्तिम
अध्यायमें महाराजा सूरजमलकी उपलब्धियोंका विवेचन करते हुए तत्कालीन समाजपर
प्रकाश डाला गयाहै. "जिस समय सूरजमलकी मृत्यु हुई, उस समय उसके राज्यमें
आगरा, अलीगढ़, वल्ल-भगढ़, बुलन्दशहर, धौलपुर, एटा, हाथरस, मेरठ, मथुरा,
रोहतक, गुड़गाँव, होडल, फरुक्खनगर, मेवात और रिवाड़ी सम्मिलित थे. इस राज्य
की लम्बाई २०० मील और चौड़ाई १०० मील थी. सूरजमलका प्रशासन मुगल पद्धतिका
था." सूरजमलके राज्यका मानचित्र पृष्ठ १९ पर दिया गयाहै. पुस्तकके अन्तमें
उपयोगी टिप्पणियां दी गयीहैं. रोबर्ट और्म तथा फादर फ्रांस्वा ग्जाविये
वेंडेलके संक्षिप्त परिचय है. परिशिष्टोंमें महाराजा सूरजमलके भाईयों
के नाम,भरतपुर का राजघराना, सूरजमलके पुत्र-पोत्रो की बंशबेल, उत्तरकालीन
मुगलोंका खाका, अवधके नवाबों और पेशवाओंकी तहरीर दी गयीहै. सूदन कवि के
"सुजान-चरित्र" और रूपराम कटारिया,जो मानो टोडरमल और वूल्जे का मिश्रित रुप
था, पर परिशिष्ट ३ में विषेश जानकारी दी गयी है. परिशिष्ट ४ में सूरजमल को
मृत्युके संबन्धमें "सियर" में दिया गया विवरण अलगसे दिया गयाहै. पुस्तक
अच्छी है पर कुछ अपेक्षाएं अपूर्ण रह गयीहैं. महाराजा सूरजमलके व्यक्तिगत
जीवनके विषयमें, उनके जन्मके संबन्धमें, उनकी मृत्युका ठीक-ठीक विवरण आजभी
अंधकारमें है. मृत्युके संबन्धमें लेखक ने यद्यपि "सियर" का विवरण दियाहै
पर लेखक स्वयं इसे विश्वास-योग्य नही मानता. सूरजमल बदनसिंहके औरसके पुत्र
थे या नहीं , इस महत्व-पूर्ण और विवादास्पद प्रश्नपर सारी पुस्तकमें कहीं
एक शब्द भी नही है. "सूरजमलके घर-वार की दिनचर्या विषयक कोई अभिलेख अभीतक
प्रकाश में नहीं आया". यह कार्य न अध्यबसायी ठाकुर गंगासिंह करपाये और
न कुंवर नटवरसिंह. क्या इस प्रकारकी महत्त्वपूर्ण जानकारी के बिनाभी इस
पुस्तकको सूरजमल का "जीवन" और इतिहास कहाजा सकता है? इतिहास की दृष्टिसे
भी पुस्तकमें वह विशदता नहीं आ पायी है जिसकी लेखकसे अपेक्षा थी. पानीपत
की तीसरी लड़ाईके प्रसंग में सूरजमलके भाऊको छोड़कर चले जानेके कारणोंकी
मीमासा बहुतही सतही लगतीहै. इस विषय में डॉ.  गिरीशचन्द्र द्विवेदी (मुगल
साम्राज्य के इतिहासमें जाटोंकी भूमिका) की विवेचना अधिक युक्तिसंगत प्रतीत
होती है. अन्य कारणोंसे अति-रिक्त एक मुख्य कारण यह था कि सूरजमलको यकीन हो
गयाथा कि भाऊ जिस प्रकारसे अब्दालीके साथ युद्ध की योजना बना रहाहै उसमें
उसकी हार निश्चित है. सूरजमल जैसा बुद्धिमान व्यक्ति फिर भला इस आगमें
क्यों अपने हाथ जलाता. दीवान-ए-आमकी छतकी चांदीको गलानेसे भाऊको यदि नौ लाख
रुपये मिले हों तो इसे तीन लाख क्यों कहा जाये. जदु-नाथ सरकारके अनुसार यह
रकम नौ लाख थी, मीरात-ए-अहमदीके अनुसार दस लाख और तारीख-ए-इब्राहीम खान तथा
काशीराजके अनुसार सतरह लाख थी. तीन लाखके लिए न तो भाऊ पांच लाखको छोड़ता
और न सूरजमल जैसा बुद्धिमान जाट पांच लाखकी पेशकश करता. पुस्तकमें इस तीन
लाखका कोई आधार भी नहीं दिया गयाहै. ठाकुर बदनसिंह के युवक पुत्र सूरजमलने
खूंखार मेवों के प्रति अभियान किया और वह इसमें सफल रहा. राजा जयसिंहने
प्रसन्न होकर अपने मित्र वदनसिंह को "निशान", "पंचरंगा" और "व्रजराज" की
उपाधि प्रदान की. विवेच्य पुस्तकमें यह सब जयसिंहने सूरजमलको दिया बताया
गयाहै. आठ-नौ पंक्तियोंके बाद कहा गयाहै कि "इस प्रकार बदनसिंहको प्रभुत्व,
उपाधि और राज्यक्षेत्र तीनों चीजें प्राप्त होंगयीं". तारीख-ए-हिन्द तथा
अन्य स्रोतों से यह स्पष्ट होजाताहै कि जयसिंहने यह सब बदनसिंह को ही
प्रदान कियाथा सूरजमलको नहीं. अन्य इति-हास लेखकोंने भी ऐसा ही लिखाहै.
मूल अंग्रेजीकी पुस्तकका अनुवाद विराजजीने कियाहै. विराजजी सधे हुए लेखक
और अनुवादक हैं. प्रस्तुत पुस्तकमें जहां कहीं कुछ अटपटा लगा वहां यदि मूलको
देखा जाये तो वही अटपटापन वहांभी दिखायी दे जाताहै. चौ.  भगवानसिंहने संभवत:
इसे कहीं कुछ सुधारा हो. अनुवाद यद्यपि बहुत शुद्ध किया गयाहै और भाषाकी
प्रकृतिका भी कहीं हनन नहीं है तोभी अनुवाद होनेके कारण पुस्तककी पठनीयता
अवश्य कम हो गयी है. वस्तुत: इस प्रकारकी पुस्तकका अनुवाद न करके भावानुवाद
किया जाना चाहिये. विवेच्य पुस्तकका अनु-वाद कराया गयाहै अधिक अच्छा होता
यदि इसे हिन्दी में लिखवाया जाता. पुस्तकमें सर्वनामका अत्य-धिक प्रयोग
कभी-कभी अटकाव एवं भ्रान्ति उत्पन्न करता है. इसके पचासों उदाहरण यत्र-तत्र
देखेजा सकते हैं. वस्तुत: इस कालका इतिहास एक तो बहुत गति-वान् है दूसरे
नामोंकी भरमार है. अच्छा होता यदि सर्वनामोंके अधिक प्रयोगकी बजाय नामकी
ही पुनरावृत्तिकर दीजाती. प्रूफ की गलतियां जहां-तहां देखने को मिल जातीहैं
पर बहुत अधिक नहीं हैं. छपाई, कागज यदि अच्छा है. कुछ मिलाकर पुस्तक पठनीय
है विशेषत: इसलिए कि यह इस विषयपर प्रथम पुस्तक है. अब इसी विषयपर राजस्थान
विश्वविद्यालयसे पी-एच.  डी.  की उपाधिके लिए स्वीकृत डाँ.  पी.  सी.
चान्दा-वतका शोध-प्रबन्ध "महाराजा सूरजमल और उनका युग" आगरासे १९८२ में
प्रकाशित होगयाहै. डाँ.  गिरीशचन्द्र द्विवेदीका आगरा विश्वविद्यालयसे
स्वीकृत शोध-प्रबन्ध" मुगल साम्राज्यके इतिहासमें जाटोंकी भूमिका"
अंग्रेजीमें शीघ्रही "महाराजा सूरजमल शिक्षा संस्था" द्वारा प्रकाश्य है.
