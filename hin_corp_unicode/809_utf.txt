< औञ्ञीछीआळ् आण्ढ् ंऐढीआ ळाण्घूआघैश्>< आढ्ंईणीश्ठ्षाठीणै>< आणौण्>< आ.ष्. ८४-८५ छौंंऊणीछाठीऔण्>< १९८५>< ंईण्. औञ् छौंंऊणीछाठीऔण्>< णैथ् ढैळ्ःई>< १० ठौ १७>< २१९०>< आणौण्-आ.ष्. ८४-८५ छौंंऊणीछाठीऔण्>< ढ्ःआणाण्झा खूंआष्>

बेतार योजना एवं समन्वय स्कन्ध
 १. भूमिका
 संचार मंत्रालय की एक शाखा के रूप में बेतार योजना एंव समन्वय स्कन्ध
 की स्थापना सन् १९५२ में हुई थी ताकि बेतार संचार सुविधा का स्वयं
 उपयोग नहीं करने वाले संगठन के रूप में यह स्कन्ध अपना दायित्व
 उद्येश्यपूर्ण ढंग से निभा सके और डाकतार विभाग, विदेश संचार सेवा,
 आकाशवाणी, रक्षा सेवाएं, पुलिस, निजी प्रयोगकर्ता प्रेयानुशीली
 रेडियों प्रचालकों के लिए आवृत्तियां आंबटित कर सके . भारत सरकार के
 बेतार सलाहकार इस स्कन्ध के प्रमुख है . इस स्कन्ध के मुख्य कार्य
 है:--
 (क) भारत में प्रयोग के लिए रेडियो आवृत्ति का विनियमन आयोजन,
 समन्वय, आंबटन और प्रशासन . इसके अलावा सभी अन्य सम्बद्ध कार्य .
 (ख) रेडियो आवृत्ति स्पेक्ट्रम का प्रबन्ध और कक्षा में आवृत्ति
 समन्वय (पृथ्वी की गति के समतुल्य तथा इससे अलग स्थिति के उपग्रह की
 प्रणालियों के बारे में) .
 (ग) अंतर्राष्ट्रीय दूर संचार संघ और एशिया प्रशान्त दूरसंचार
 समुदाय के साथ सभी मामलों में समन्वय . इसमें समन्वय और राष्ट्रीय
 स्तर पर आये विभिन्न सुझावों को सामंजस्य करने के बाद
 अन्तर्राष्ट्रीय बैठकों तथा सम्मेलनों के लिये तैयारी तथा इनमें भाग
 लेने के कार्य शामिल है .
 (घ) सामान्य रेडियो प्रसारण ग्रहण करने वाले यंत्रों के अलावा अन्य
 बेतार केन्द्रों के लिये अनुज्ञप्ति देना . इसमें रेडियो
 प्रेयानुशीली केन्द्र, पुलिस बेतार केन्द्र रेलवे, निजी प्रयोक्ता
 आदि तथा बेतार उपस्कर के स्वरूप की मंजूरी का कार्य शामिल है .
 ( अ) जलयानों और विमानों में काम कर रहे बेतार प्रचालकों के लिए
 प्रवीणता प्रमाणपत्र और प्रेयानुशीली केन्द्र के प्रचालकों के लिए
 प्रमाणपत्र देने हेतु परीक्षाएं आयोजित करना .
 (च) बेतार प्रतिस्थापनों के लिए चुने स्थान को मंजूरी और आवृत्ति
 आबंटन की स्थाई सलाहकार समिति से संबंधित मामले इस समिति के अध्यक्ष
 सचिव (संचार) है .
 (छ) अनुश्रवण संघटन का निर्देशन और नियंत्रण .
 २. रेडियो आवृत्ति प्रबंध
 दिसम्बर, १९८४ के अन्त तक १६०८ आवृत्तियां प्राधिकृत कर विभिन्न
 बेतार प्रयोक्ता विभागों को प्रयोग के लिए दी गई . जनवरी-मार्च, १९८५
 तक ५०० और आवृत्तियों को प्राधिकृत किए जाने की संभावना है . इसके
 अलावा ६४८ उच्च आवृत्ति प्रसारण कार्यों का अंतर्राष्ट्रीय आवृत्ति
 पंजीयन बोर्ड के साथ समन्वय किया गया . जनवरी, १९८५ और मार्च, १९८५
 में १६० उच्च आवृत्ति प्रसारणों का समन्वय किए जाने की आशा है .
 विभिन्न आवृत्ति पट्टियों में ३८१ आवृत्तिय देने की सूचना
 अंतर्राष्ट्रीय आवृत्ति के मास्टर रजिस्टर में रिकार्ड तथा पंजीकरण
 के लिए अंतर्राष्ट्रीय पंजीयन बोर्ड को भेजी गई . ऐसी और ७५
 आवृत्तियां जनवरी, १९८५ और मार्च, १९८५ के बीच किए जाने की आशा है .
 दिसम्बर, १९८४ के अन्त तक पूरा उच्च आवृत्ति/सूक्ष्म तरंग प्रणाली पर
 १९८ आवृत्तियां प्राधिकृत की गई और विभिन्न बेतार
 प्रयोक्ताओं/विभागों को जारी की गई . जनवरी, १९८५ तथा मार्च, १९८५ के
 बीच ३०० और आवृत्तियां प्राधिकृत किए जाने की आशा है .
 अंतर्राष्ट्रीय आवृत्ति के मास्टर रजिस्टर में पंजीकरण के लिए
 आवृत्ति आबंटन की १६० सूचनाएं अंतर्राष्ट्रीय पंजीयन बोर्ड को भेजी
 गई . दिसम्बर,१९८४ को समाप्त अवधि के दौरान अंतर्राष्ट्रीय आवृत्ति
 पंजीयन बोर्ड द्वारा प्रकाशित ३७३ अंतरिक्ष और स्थलीय दूरसंचार तंत्र
 के साथ इनकी संगति की दृष्टि से इनकी जांच की गई . इसके अलावा विदेशी
 प्रशासनों से उनकी प्रणालियों के साथ समन्वय के लिए भी ४२ अनुरोध
 सीधे प्राप्त हुए तथा इन पर कारवाई की गई . चालू वित्त वर्ष की शेष
 अवधि में अंतर्राष्ट्रीय आवृत्ति पंजीयन बोर्ड से ५० अंतरिक्ष
 परिपत्र और अन्य प्रशासनों से कुछ और अनुरोध सीधे प्राप्त होने की
 संभावना है . अंतर्राष्ट्रीय आवृत्ति पंजीयन बोर्ड से पिछले वित्त
 वर्ष के दौरान प्राप्त अंतरिक्ष परिपत्रों की वास्तविक संख्या ३१४ है
 और इसी अवधि में विदेशी प्रशासनों से ३५ अनुरोध सीधे प्राप्त हुए है
 .
 २.१ आवृत्ति आबंटन की स्थायी सलाहकार समिति
 दिसम्बर १९८४ तक उच्च आवृत्ति, अति उच्च आवृत्ति, परा उच्च आवृत्ति
 सूक्ष्मतरंग केन्द्रों की स्थापना के लिए स्थान की मंजूरी के लिए
 २३२४ आवेदन पत्र प्राप्त हुए जिनमें दूरदर्शन के प्रसारण के लिए ७९
 आवेदन पत्र भी शामिल है . इन पर आवश्यक कारवाई की गई . इसी प्रकार के
 ५०० आवेदन पत्र जनवरी, १९८५ से मार्च, १९८५ के दौरान प्राप्त होने की
 संभावना है .
 आवृत्ति समन्वय/आवश्यकताओं स्थानों की मंजूरी पर विचार करने के लिए
 १६ अंतविभागीय बैठकें हुई और जनवरी, १९८५ से मार्च, १९८५ तक और ५
 बैठकें होने की संभावना है .
 २.२ राष्ट्रीय आवृत्ति आबंटन योजना (एन एफ ए पी -८१) पर अमल की
 प्रगति की रिपोर्ट
 सरणीकरण योजना/स्थिर और भूमि सचल सेवाओं रेडियो संचार उपस्कर के लिए
 मानक तकनीकी प्राचलों को अद्यतन बनाने के लिए गठित विशेषज्ञों की
 स्थाची समिति ने तीन अंतरविभागीय बैठकों में नीचे लिखी पट्टियों के
 लिए तकनीकी विशिष्टियों और सरणीकरण योजना को अंतिम रूप दिया :--
 १. ५२०-५८५ मेगाहर्टज
 २. ६२२-७१२ मेगाहर्टज
 २.३ भारतीय राष्ट्रीय उपग्रह प्रणाली (इन्सेट-१ ख)
 इन्सेट-१ ख उपग्रह संचार तंत्र में सभी भू-केन्द्रों का अन्य संबंधित
 प्रशासनों की उपग्रह संचार प्रणाली के साथ अंतर्राष्ट्रीय स्तर पर
 समन्वय का काम पूरा किया गया . इसके अलावा इन भू-केन्द्रों को दी गई
 आवृत्तियों का समन्वय का काम पड़ोसी देशों के प्रशासनों के साथ पूरा
 किया गया . कुछ अन्य मामलों में अंतर्राष्ट्रीय रेडियो विनियमों के
 उपबन्धों के अनुसार उपयुक्त अनुवर्ती कारवाई की जा रही है .
 इन्सेट उपग्रह संचार तंत्र से अधिकतम सरणि क्षमता का उपयोग प्राप्त
 करने के लिए संशोधित तकनीकी प्राचलों की संबंधित राष्ट्रीय एजेंसियों
 के परामर्श से अंतिम रूप दे दिया गया तथा संबंधित विदेशी प्रशासनो कल्
 सपमति प्राप्त की गई .
 अंतरिक्ष में उपग्रह केन्द्र को दी आवृत्तियों की वैधता को २० वर्ष
 की अवधि अंतर्राष्ट्रीय आवृत्ति पंजीयन बोर्ड को अधिसूचित कर दी है
 जिन्हें प्रकाशित किया जा चुका है .
 १००००.०० रूपए मूल्य का रेडियो प्रेयानुशीली बेतार उपस्कर का सीमा
 शुल्क से मुक्त आयात करने की अनुमति देने के लिए वित्त मंत्रालय से
 अनुरोध किया है . इसके लिए जारी अधिसूचना जून १९८४ में जारी की गई .
 भारतीय समुद्री सीमा और बन्दरगाहों के क्षेत्र में पोत पर स्थापित
 भू-केन्द्रों के प्रचालन की अनुमति के लिए भारतीय बेतार तार
 यांत्रिकी नियम १९७३ में संशोधन के काम को अंतिम रूप दिया जा रहा है
 .
 भारतीय तार अधिनियम १८८५ में संशोधन के लिए भारतीय तार (संशोधन)
 विधेयक १९८४ को राज्य सभा में पारित कर दिया है और अब इसे लोक सभा
 में प्रस्तुत किया जाना है .
 ५. अनुज्ञप्तियां और परीक्षाएं
 भारतीय तार अधिनियम १८८५ के अधीन इस मंत्रालय के बेतार आयोजना एंव
 समन्वय स्कन्ध, बेतार केन्द्रों के प्रचालन, रख-रखाव और स्थापना हेतु
 विभिन्न रेडियो संचार सेवाओं के लिए अनुज्ञप्तियां जारी करता है .
 इनमें एक निश्चित सिरे से दूसरे निश्चित सिरे तक रेडियो संचार सेवा,
 समुद्री तथा सचल सेवा, मौसम विज्ञान सेवा, अग्नि शमन सेवा, सुरक्षा
 सम्पर्क सेवा, पाइप लाइन अनुरक्षण, सावर्जनिक परिवहन तथा बिजली ग्रिड
 का रख-रखाव, खनिज, अनुसंधान परियोजना के निर्माण कार्य हेतु
 अनुज्ञप्तियां जारी करना शामिल है . इनके अलावा शिक्षण संस्थानों को
 भी खेलकूद तथा मनोरंजन के लिए और प्रयोगशालाओं आदि में अनुसंधान और
 अध्ययन कार्य के लिए बेतार केन्द्रों के प्रचालन की अनुज्ञप्ति जारी
 की जाती है . वर्ष १९८४ में देश में इस प्रकार की २१६० अनुज्ञप्तियां
 सरकारी संस्थाओं और निजी प्रयोग के लिए जारी की गई .
 समुद्री सचल सेवा के सचल केन्द्रों द्वारा तकनीकी और प्रचालनीय
 प्रक्रियाओं के अनुचित उपयोग के बारे में प्राप्त रिपोर्टो के आधार
 पर अंतर्राष्ट्रीय रेडियो विनियमों के अधिलंघन के १३ मामलों की जांच
 कर इनकी पुनरावृति रोकने के लिए आवश्यक कारवाई की गई .
 संचार मंत्रालय विभिन्न श्रेणी और वर्गों के रेडियो तार तथा रेडियो
 टेलीफोन प्रचालन प्रवीणता प्रमाणपत्र और समुद्री तथा हवाई सचल सेवाओं
 के प्रचालन हेतु अनुज्ञप्तियां देने के लिए थोड़े-थोड़े अंतराल के बाद
 देश के विभिन्न केन्द्रों पर परीक्षाएं आयोजित करता है .
 ये अनुज्ञप्तियां अंतर्राष्ट्रीय दूरसंचार संघ द्वारा विनिर्धारित
 कड़े अंतर्राष्ट्रीय मानकों के आधार पर जारी की जाती है ताकि धारक
 भारत में पंजीकृत समुद्री जहाजों तथा वायुयानों पर लगे रेडियो
 (बेतार) उपस्कर का प्रचालन तथा रख-रखाव कर सकें .
 इन परीक्षाओं में कुल ५४७५ उम्मीदवारों ने भाग लिया और १६६०
 अनुज्ञप्तियों का अनुभव औ अ परीक्षाओं के आधार पर नवीकरण किया गया
 ताकि धारकों के पास प्रवीणता के वैध प्रमाणपत्र और अनुज्ञप्तियां बनी
 रहे .
 ६. अंतर्राष्ट्रीय दूरसंचार संघ, एशिया प्रशांत दूरसंचार समुदाय और
 सम्बद्ध निकायों के विभिन्न सम्मेलनों/बैठकों के लिए तैयारी के
 कार्यों में भाग लेना
 अंतर्राष्ट्रीय स्तर पर अपने राष्ट्रीय हितों की रक्षा तथा अपने
 विचारों को रखने की दृष्टि से भारत अंतर्राष्ट्रीय दूरसंचार संघ
 (आई.टी.यू.) तथा इससे सम्बद्ध निकायों, एशिया प्रशान्त दूरसंचार
 समुदाय (ए.पी.टी.) और अन्य अंतर्राष्ट्रीय/क्षेत्रीय दूरसंचार मंचों
 की गतिविधियो में सक्रिय रूप से भाग लेता रहा . अलोच्य वर्ष में भारत
 ने नीचे लिखी बैठकों में भाग लिया :--
 (क) विश्वव्यापी दूरसंचार विकास के स्वतंत्र अंतर्राष्ट्रीय आयोग की
 ब्रिटेन संघीय जर्मन गणराज्य और इण्डोनेशिया में आयोजित क्रमश:
 दूसरी, तीसरी और पांचवी बैठकें . जैसा कि पहले बताया गया है कि
 नैरोबी में १९८२ में सम्पूर्ण पूर्णाधिकार प्राप्त सम्मेलन के
 निर्णयों के अनुसार अन्य बातों के साथ-साथ विकासशील विश्व में
 दूरसंचार का त्वरित विकास औ अ तकनालाजी अंतरण के तरीके सुझाने और उनपर
 विचार करने के उद्देश्य से इस उच्चाधिकार प्राप्त आयोग की स्थापना की
 गई . आयोग की रिपोर्ट जनवरी १९८५ में जारी की गई .
 (ख) जिनेवा में हुए अंतर्राष्ट्रीय दूरसंचार संघ की प्रशासनिक परिषद्
 का ३९ वां अधिवेशन . भारत सन् १९५२ से ही इसके निर्वाचित शासकीय निकाय
 का सदस्य है . भारतीय पार्षद से लगातार पांचवे वर्ष भी इसकी वित्त
 समिति-१ की अध्यक्षता करने का विशेष अनुरोध किया गया . यह देश तथा
 भारतीय पार्षद को दिया जाने वाला एक सम्मान है .
 (ग) जिनेवा में अंतर्राष्ट्रीय रेडियो परामर्शदयी समिति
 (सी.सी.आई.आर.) के ३,४,८ औ अ ९ अध्ययन दलों की आंतरिक बैठकें . इन
 बैठकों में रेडियो संचार के मामलों का तकनीकी अध्ययन किया जाता है
 तथा विभिन्न रेडियो प्रणालियों की आयोजना और डिजाइन के उद्देश्य से
 की गई सिफारशों/रिपोर्टों को अंतिम रूप दिया जाता है .
 (घ) पृथ्वी की कक्षा के सम्बन्ध में महत्वपूर्ण विश्व प्रशासनिक
 रेडियो सम्मेलन (जिनेवा १९८५) के पहले अधिवेशन के लिए तकनीकी
 दस्तावेज तैयार करने के उद्देश्य से आयोजित अंतर्राष्ट्रीय रेडियो
 परामर्शदायी समिति के सम्मेलन की तैयारी बैठक .
 ( अ) विश्व प्रशासनिक रेडियो सम्मेलन/उच्च आवृत्ति पट्टी सम्मेलन के
 अंतर अधिवेशन के संबंध में परामर्श करने के लिए जिनेवा में
 अंतर्राष्ट्रीय आवृत्ति पंजीयन बोर्ड--अंतर्राष्ट्रीय दूरसंचार
 संघ--आयोजित बैठक . अंतर अधिवेशन कार्य के एक भाग के रूप में लघु
 तरंग प्रसारण पट्टियों की आयोजना के उद्देश्य से उपयुक्त कम्पयूटर
 पद्धति का विकास इस सम्मेलन के दूसरे अधिवेशन की सफलता के लिए जो
 वास्तविक योजना संबंधी कार्य करेगा, अत्यधित महत्वपूर्ण है .
 (च) जर्मन प्रजातात्रिंक गणराज्य में आयोजित अंतरिक्ष संचार (इण्टर
 स्पूतनिक) के लिए अंतर्राष्ट्रीय संगठनों के बोर्ड का १३ वां अधिवेशन
 . भारत ने इण्टर स्पूतनिक के बोर्ड की बैठकों में पहली बार भाग लिया
 (छ) मलागा टरिमोलिनोस (स्पेन) में अंतर्राष्ट्रीय तार और टेलीफोन
 परामर्शदायी समिति की आठवीं पूर्णाधिकार प्राप्त बैठक . यह
 अंतर्राष्ट्रीय तार और टेलीफोन परामर्शदायी समिति विभिन्न दूरसंचार
 सेवाओं के लिए की गई सिफारशों/बनायी रिपोर्टों की जांच कर उन्हें
 अंतिम रूप देती है . यह पूर्णाधिकार प्राप्त बैठक ४ वर्ष में एक बार
 बुलाई जाती है जिसमें विभिन्न अध्ययन दलों द्वारा प्रस्तुत की
 सिफारशों/रिपोर्टों को विचार के बाद मंजूर किया जाता है .
 (ज) बर्लिन (संघीय गणराज्य जर्मनी) में अंतर्राष्ट्रीय संचार संस्थान
 का वार्षिक सम्मेलन . इस सम्मेलन में भाग लेने के लिए जापान के
 यू.एन. विश्वविद्यालय द्वारा शिक्षावृति दी गई थी . इसमें भाग लेते
 हुए अंतर्राष्ट्रीय मंच पर जहां जीवन के विभिन्न क्षेत्रों के लोग
 थे, पृथ्वी की कक्षा संबंधी विश्व प्रशासनिक रेडियो सम्मेलन पर अपने
 विचार रखने का अवसर प्राप्त होता है .
 (झ) कोरिया गणराज्य की राजधानी सियोल में आयोजित एशिया प्रशान्त
 दूरसंचार समुदाय की महासभा का तीसरा अधिवेशन और प्रबन्ध समिति का
 आठवां अधिवेशन . एशिया प्रशान्त दूरसंचार समुदाय की महासभा एक उच्चतम
 निकाय है और इसकी बैठकें तीन वर्ष में एक बार होती है . इसमें एशिया
 प्रशान्त दूरसंचार समुदाय की उपलब्धियों का पुनरीक्षण तथा आगे के
 कार्यों के लिए मुख्य नीतिनिर्देश जारी किए जाते है . प्रबन्ध समिति
 कार्यकारी निकाय है, जिसकी बैठके हर वर्ष होती है . यह समिति एशिया
 प्रशान्त दूरसंचार समुदाय के वास्तविक कार्यों औ अ कार्यक्रमों के लिए
 महासभा द्वारा जारी नीति के अनुसार निर्देश जारी करता है .
 (ट) बैंकाक में एशिया प्रशान्त दूरसंचार समुदाय के अध्ययन दल (एक)
 और (दो) की बैठकें . यह अध्ययन दल इस क्षेत्र में दूरसंचार तंत्र के
 विकास औ अ प्रचालन के विभिन्न पहलुओं पर विचार करते है . इन बैठकों
 में भाग लेने के लिए एशिया प्रशान्त दूरसंचार समुदाय की शिक्षावृति
 उपलब्ध थी .
 (ठ) कम्प्यूटर संचार पर एशिया प्रशान्त दूरसंचार समुदाय की बैंकाक में
 संगोष्ठि . दूरसंचार के क्षेत्र में कम्प्यूटर संचार एक अधुनातम
 प्रणाली है . इस संगोष्ठि में बहुत उपयोगी विचार विनिमय का अवसर मिला
 . इसमें भाग लेने के लिए भी एशिया प्रशान्त दूरसंचार समुदाय की
 शिक्षावृति मिली थी .
 ( अ) बैंकाक में विश्व प्रशासनिक रेडियो सम्मेलन के पहले अधिवेशन के
 लिए पृथ्वी की कक्षा के लिए एशिया प्रशान्त दूरसंचार समुदाय की बैठक
 की तैयारी के लिए संगोष्ठि . ये बैठकें/संगोष्ठियां इस अत्यधिक
 महत्वपूर्ण सम्मेलन में अपने विचार प्रस्तुत करने के साथ साथ अन्य
 देशों के विचारों को जानने का अवसर प्रदान करती है .
 बेतार आयोजना एंव समन्वय स्कन्ध के सम्मेलन कक्ष ने इन
 सम्मेलनों/बैठकों/संगोष्ठियों में जाने वाले प्रतिनिधि मंडलों/भाग
 लेने के लिए तकनीकी/प्रशासनिक सार-संक्षेप सुलभ करने के साथ- साथ
 जरूरी समन्वय तथा सहयोग प्रदान किया .
 सम्मेलन कक्ष ने अंतर्राष्ट्रीय दूरसंचार आयोग में भारतीय सदस्य के
 काम में सहयोग देने के लिए गठित देश के ही अंतर एंजेसी दल को सचिवालय
 संबंधी सुविधा भी सुलभ की . उपर्युक्त बैठकों/सम्मेलनों में भाग लेने
 के अलावा एशिया प्रशान्त दूरसंचार समुदाय शिक्षावृति की योजना के
 अधीन अनेक दूरसंचार अधिकारियों के प्रशिक्षण की व्यवस्था भी की गई .
 भारत विकासशील देशों में तकनीकी सहयोग/सहायता की स्वीकृत राष्ट्रीय
 नीति के अनुसार अंतर्राष्ट्रीय दूरसंचार संघ/संयुक्त राष्ट्र विकास
 कार्यक्रम के अधीन विभिन्न कार्यों के लिए अपने विशेषज्ञों की सेवाएं
 देता रहा .
