<ळिटेरटुरे><श्होर्ट् श्टोर्य्><खक्कर् छ्हन्ड्र खन्ट><फ्हिर् आन ंएम्सहब्><१९८९><ंअड्हुमटि (षज् शहिट्य आकडमि)<ऊडय्पुर्><५२ - ५६><२०२०><खक्कर् छ्., फ्हिर् आन ंएम्सहब्. श्श्>

ढलती गर्मी के दिन थे. इस बीच कभी तेज तो कभी हल्के तीन-चार छीटे पड़
चुके थे. यों बादलों का जमघट जब चाहे आकाश पर आ तो जुड़ता था, पर खुलकर
बरसता ही नहीं था. गर्मी ज्यों की त्यों झुलसाये दे रही थी. तेरह बरस की
नव-~वधू `कला' उमस भरी चिपचिपी शाम को आंगन में बैठी दूर-दूर तक फैली
खुरदरी चट्टानों को अनमनी सी ताक रही थी. कुछ भी हो ये पहाड़ियाँ उसका
मनोबल जुड़ाये रहती है. जब-जब उसास होती है आँगन के इसी हरे रोगन किये
स्टूल पर बैठी सामने की तरफ देखती रहती हैं. जाने किसको तलाशती है वहाँ !
हर बार उसे यही लगता है कि जया मेम साब परियों की तरह उतर कर वहीं आ खड़ी
होती हैं और साथ में वह खुद भी होती है, नन्हें बिशु को गोद में उठाये
हुए दुलारती हुई. फिर धीरे-धीरे चट्टानें सपाट मैदान में बदलने लगती हैं.
तब उस सापट धरती पर तशानदार कॉलोनी का अक्स उभरता है. कॉलोनी के बीचो-बीच
सड़क के किनारे वाली कतार में बीच का वह बंगला दिखता है. जया मेम साब का
घर ! गेट के बाहर का लेटर बॉक्स और नेम प्लेट `मिस्टर दिवाकर, ब्रांच
मैनेजर !' उस बंगले का गेट खोलते लॉन पर की मखसली दूड़ को लाँघ कर बरामदे
में लगी कॉल बैल का बटन दबा कर आते-जाते मेहमान ! नौकर चाकर ! खुद मेम
साहब, साहब और वह ! एक साल के बालक विशु को गोद में लिये हुए.
सहजा कागज की नाव उसके हाथ से छुट कर पानी में जा गिरी. हुआ यह था कि
दोपहर को तेज आंधी के साथ बरखा पानी अब शान्त हो चुका था. चिरकाल से
प्यासी धरती सारा पानी सोख गयी थी. घर के इंटों नाले गलियारें में ढलान
पड़ती थी-सो बरसात का पानी रूका हुआ था. उसी ठहरे पानी में वह कागज की
नाव बना कर छोड़ रही थी. वातावरण में उमश भरी तपन बढ़ आई थी,. वह घर में
अकेली थी. तेरह-बरस की वह गृहिणी नारी, पत्नी, वहू ! थी भी बहुत
सयानी-चतुर. उसने जन्म से ही आसमान तले घूमते-घामते दुनियां देखी थी. सो
वह इतनी दुनियादारी से परिचित हो गयी थी कि हर चीज को बखूबी परख लेती थी.
इस समय वह घर में अकेली थी. सास रामप्यारी घास काटने खेत-जंगल बर-~सात
थमते ही निकल गई थी. बरसात की मौज में सभी किसान-मजदूर इकठ्ठा होकर ढफ
बजाते खेतों में चले गये थे सो राम रतन भी घर नहीं था.
कागज की नाव हाथ से क्या छूटी विचारों की पेकड़ तेज हो आई. दो नावें पानी
में खड़ी तैर रही थीं. उसे मेम साहब का घर याद आ रहा था. यों सोचा जाय तो
मेम साहब के घर वह रह भी कब तक सकती थी. लौटना तो था ही अपनी दुनिया में,
जीवन का सच तो यही था. वह तो थोड़े अर्से तक की बात थी. पर यही थोड़ा
अर्सा ही सबसे बड़ी पूंजी है उसके जीवन की.
मां न जाने कब से उसकी शादी की रट लगा रखी थी. रामप्यारी को देखते ही
निहाल हो गई और झट से राम रतन (उसके लड़के) से रिश्ता पक्का कर लिया. उस
दिन मां देर तक भगवान के मन्दिर में आंखे मूंद बैठ रही थी. मां ने सोचा
था, कला मेम साब के घर की पलोहिली थी. पांच बरस कोई कम तो नहीं होते.
लगता था कला सचमुच में `कला' बन गयी है इतना ऊँचा रहन-सहन मेम साब के घर
का. जाने कहीं इसका निबाह भी होगा कि नहीं पर रामप्यारी के लड़के का
रिश्ता उसे कुबेर के धन जैसा दिखा. बस ले दे के एक ही लड़का है राम रटन.
कला सुखी रहेगी. तो बात भी ठीक थी. रामप्यारी और सासों जैसी तो न थी. उसे
खूब प्यार करती. मोहल्ले-पड़ौस में भी कला की सुघड़ता की चर्चा करती.
अकेले में कला का बाल रूप उभर आता और वह मौझ मस्ती में पंछियों के साथ
जैसे आकाश पर उड़ने लगती. पानी में पड़ी दो नावों यों लग रही थी कि जैसे
हँस खड़े हों.
जया मेम साहब के लिये उनका मन पर कटे पंछी सा फड़फड़ाने लगता. क्या-कया
नहीं सीखा था उसने वहां. सलीके से रहना बात करना, पढ़ना-लिखना, साफ सफाई
जीवन के तौर तरीके. फिर आये दिन पिकनिक, सैर सपाटे, सिनेमा जाना. यह सब
यहां कहां था. एक ही शहर. परक-फूंक जिन्दगी, सुना मेम साहब की बदली हो
गयी. वे लोग चले गये. बंगला कुछ दिन खाली रहा फिर किराये पर उठ गया. नये
लोग आ गये. आते-जाते वह वह एक पुल को उस बंगले के सामने ठिठक जाती है.
उसकी आंखे डबडबा जाती है. मानों मेम साहब भीतर हों और बाहर चौकीदार का
सख्त पहरा हो. पर वे तो चली गयी. बताती थी-साहब का कहीं मद्रास कहां होता
होगा ? क्या जागे वह ? जानती हो इतना भर है कि वह चाहे जितनी छटपटा ले,
जितनी देर इन ऊँचे-ऊंॅचे पहाड़ों को ताकती रहे चाहे जितने झुंड़ के झुंड़
बादलों के आये-आये और चाहे वह जितनी उदास हो ले, चाहे कितनी लंबी दौड़
आसमान पर उड़ते इन पंछियों के साथ लगा ले पर मेम साब अब नहीं मिल सकेंगी.
ना ही उनका कोई अता पता उसे मिल सकता है. सन्देशा लाये भी तो कौन.
वैसे उसने कहा था तो उनसे `मेमसाब. कभी इस शहर में आना हो जाये तो इस
गरीब कला को मत भूलना, यह मेरा पता रख लें मेम साहब ! मेरी माँ आपको जरूर
मेरे घर पर पहुंचा देगी.'
तब मेम साब की आँखें की छलछला आई थी उसकी याचना में गहरी मार्मिकता थी.
कितनी सीधी, सरल मन वाली, उदार विचारों की थी वे. गुस्सा तो उन्हें कभी
आता ही नहीं था. सभी लोग तो ऐसे नहीं होते न ? नौकरों पर डॉट फटकार के
किस्से उसने अनेक सुने थे. वह तो सिर चढ़ी बेटी सी बन कर रही उनके घर
में.
वह सोचने लगी-अच्छा ! आगर मेम साब घर पर आ भी गई, तो वह उन्हें बैठायेगी
कहां ? उसका घर तो ऐसा ही है न ! लेकिन खुला तो खूब हैं--वह उन्हें नींबू
की छाया तले बिठा लेगी उसी बेंत वाली कुर्सी पर जो जाते समय उन्होंने उसे
दी थी.
मेम साब ने बहुत सी चीजें उसे भेंट दी थी. इतना ही नहीं साथ ही वह माँ को
समझाती भी जाती थी देखो मैनावती-कला के विवाह में देना यह सब ! सनमाइका
की बैक वाला यह पलंग, कुर्सी दो मोढ़े, हाथ का पर्स, चार साड़िया, हाथ की
लाख से बनी चूड़ियाँ, पीतल का फूल-~दान सब कुछ मेम साहब का का दिया है.
रामप्यारी तभी तो इतराती फिरती थी. रिश्तेदारी में उसकी साख ऊंची हो गई
थी. आने-जाने वाले सभी आंखे मल-मल कर उसका दहेज देखते थे. इतनी कीमती और
सुन्दर चीजें तो इन लोगों में कोई नहीं लाई आज तक ! भले ही वे अधपुरानी
थीं ! पलंग पर वह उन्हीं की दी हुई चद्दर बिछायेगी. मेमसाब इसी पर आराम
करेंगी. तभी औसरे मैं खड़ी गाय रम्भाई. उसने झट से उठ कर उसका पान-सानी
कर दिया. फिर वहीं आ बैठी, अपने से ही पूछने लगी--`तो क्या मेमसाब ने वह
कागज का पता लिखा पुर्जा अब तक सम्हाले रखा होगा ? जरूर अपनी डायरी में
लिख लिया होगा. सभी के' टेलीफोन नम्बर और घर के पते वे उसी में लिखा करती
थीं.
वह उठी और दौड़ कर अटैची में से कॉफी निकाल लाई. पता देखा. सोचने लगी न
केवल वह उन्हें पत्र लिखेगी, बुल-~वायेगी भी यहां पर ! बड़े लोग पैसे को
गरीबों की तरह थोड़े ही न देखते है जो! फिर यहां कौन बैठ रहना हैं उन्हें
जो हम लोगों पर बोझ पड़ेगा वे लोग तो शानदार होटल में ठहरेंगे! कह-कहलवा
कर वह एक दिन को जरूर रोक लेगी उन्हें! और फिर सब कुछ तो उन्हीं का दिया
हुआ है. यह कॉपी तो उसे सबसे प्यारी लगती हैं. यह कॉपी उसका `स्कूल' हैं.
तभी तो मेमसाब इतनी मोटी कॉपी खरीद लाई थी. उसने उनसे चिट्ठी पतरी लिखना
और पढना सीख लियाथा.
एक के बाद एक चित्र पलटले रहे. इतने बड़े बंगले में जया मेमसाब, नन्हा
विशु और कला ! साहब तो अक्सर टूर पर चले जाते थे. घर का काम था कितना सा
! सब कुछ साफ-सुथरा, निखरा-संवरा ! घर खुद वे ही सजाती थी, रोज नये ढंग
से ! और खाना किसी के हाथ का उन्हें पसन्द ही नहीं था.
कपड़े धोना, झाड़ू-पोछा और बर्तन तो कला की माँ मैनावती कर जाती थी. उसका
काम तो विशु को देखना था. वह दिन भर चिड़िया की तरह फुदकती रहती, विशु के
साथ खेलती रहती. कितनी याद आती है उस गोल-मटोल बबुआ की
जब विशु खा-खेलकर सो जाता. तब मेमसाब उसी में उलझ जाती. उसको गुड़िया सा
सजा-संवार देती ! उन्होंने उस के बाल भी ब्यूटी सैलून ले जाकर मैमों जैसे
कटवा दिये थे. जिन्हें वह तरह-तरह से संवारा करती थी. कभी हैयर बैण्ड
लगाती तो कभी नीले-पीले, लाल-काले रिबिन से सजाती ! महीने में दो बार
अपने घर जाती थी. यों माँ से तो वह प्रतिदिन मिलती ही थी. जब भी घर जाने
लगती वे उसे प्रेस किया, धुला, फ्रिंल वाला, फ्रॉक, हील की चप्पल पहनाती.
सर्दियों में वह सदा मैक्सी या बैलबाटम पहनती. उसे भला नौकरानी कौन कह
सकता था ! यह सब उसे कितना अच्छा लगता था.
वह सदा ड्रेसिंग टेबिल के सामने बैठ बाल संवार करती एक दिन तो गजब ही हो
गया. बाँथरूम में नहाने लगी तो जाने उसे क्या सूझी- शैम्पू की शीशी उठा
ली और हाथ पैरों पर उसे कस कर मल लिया. फिर देर तक फब्बारे के नीचे बैठी
गद्गद् भाव से नहाती रही.
बाथरूम से बाहर निकली तो शैम्पू की महक उसेके रोम-रोम से फूट रही थी. तभी
मेमसाहब ने पूछा-कला. यह क्या ? तुम्हारे बदन से तो शैम्पू की तीखी गन्ध
उठ रही है. उस घृष्टता पर भी वे उसे प्यार से समझाती रही कि शैम्पू सिर
के बाल धोने के लिये होता हैं, बदन पर मलने के लिये नहीं.
ऐसे ही एक बार यह शुरू में भयंकर भूल कर बैठी थी. उसने "टिनोपाल" को मंजन
समझ लिया था. तब मेमसाहब आवाक् रह गयीं. "अरे. पगली-तू तो अपने दाँत ही
उखाड़ बैठेगी." आगे से कुछ भी करने से पहले पूछ लिया करो.
मेमसाहब के ऊँचे शोक उसे कितने भाते थे. सवेरे शाम वे बग्घी में विशु को
बिठा कर घूमने जाती थी. बीच रास्तें में कहती मैं कहती-लाओ कला. बग्घी
खींचते तुम थक गयी होंगी अब मुझे खींचने दो. सभी मेमसाब कहाँ ऐसी होती
हैं भला.
वे हिन्दी, इंगलिश की मैगजीन्स पढ़ती थी. सुबह-शाम मोटी-मोटी किताबें
पढ़ना उनाका नियम था. गई रात तक मेज पर झूकी जाने क्या लिखती रहती थी.
सप्ताह में एक बार वे उसे अपने साथ पिक्चर भी ले जाती, पर उसकी समझ में
तो कुछ भी न आ पाता था, क्योंकि वह तो इंगलिश पिक्चर होती. लेकिन उसका मन
रखने को हिन्दी की पिक्चर की कभी-कभार देख लेतीं.
ये सब स्वपन की सी बातें हो गयीं हैं. मालकिन का दिया सब दिन में संयो
रखा है कला ने. अब तो उसे कई-कई दिन सिर में कंघा किये जो जाते हैं दिन
भर गाय की सेवा-टहल, रसोई का ताम-झाम पहरावा देखो तो घाग्घरा, ओढ़नी.
तेरह बरस की कला का यह ओढ़ा गंभीर रूप. इस रूप के पीछे की तड़पन कोई नहीं
जानता.
जब उसकी शादी हुई तो माँ ने कहा था, मेमसाहब के घर का सा नटखटा-~पन वहाँ
मत करना समझीं. दो-चार दिन की तो बात है, फिर तीन साल तुझे मायके में ही
रहना है. तब गोना हुए पीछे ससुराल जायेगी. पर रामप्यारी अगले ही दिन माँ
के पास आकर बोली थी-"बहन अब गौने-वौने की तीन बरस तक इन्तजार नहीं होती
अपन से एक ही बेटा दिया भगवानन सो कहा हमारे ही आँगन में खेलती खाती बड़ी
ही जायेगी. सूने घर में अब जी नहीं लगता मैनावती, सो हमें तो बहू विदा
करा दो !
माँ की बाछें खिल गई थी. माँ ने मेमसाहब के दिये हुए सारे सामान के साथ
विदा कर ततिया था. शैम्पू के अधभरे डिब्बे, लिपिस्टिक, क्रीम-पाउडर,
बिन्दी, सिन्दूर की शीशियाँ उसने आले में सजा दी थीं. कभी-कभार वह पैरों
पर नेलपॉलिश लगा लेती. जहाँ तक फ्रॉक, मैक्सी बैल-~बाटम की बात थी अब वे
अजायबघर की विचित्र वस्तु वन कर रह गयी थी.
उसने सोचा था अपना घर वह उसी सुघड़ता से सजायेगी, मेमसाहब के घर की तरह.
लेकिन कुट्टी-चारा, पशु वाले घर में यह कैसे संभव था. माँ का घर भी तो
सजाते-संवारते आखिर हार गयी थी-यह सब तो शुरू से ही होता है न कि किसी को
आसानी से बदला जा सकता है. सो ही यहाँ भी हुआ था. उसने यहाँ ससुराल में
आकर एक बार तो घर की काया ही पलट दी थी. खुद हाथों से छतों पर के लटकते
मकड़ी के जाले उतारे थे. खूंटियों पर बेतरीब लटकते कपड़ों को उतार दिया
था. दीवाल पर अखबार चिपकाये थे कील गाढ़ कर. तब कपड़ों पर इस्तरी फेरी
थी, सलीके से उन्हें हैंगरों पर टाँगा था. सब कुछ करीने से लगाया था. घर
का निखरा स्वरूप देख माँ जी खिल उठी थी.
अगले दिन फिर वही कबाड़ी की दुकान सा घर दिख रहा था. जहाँ-तहांॅ
बिखरे-फैले कपड़ों का ढेर, मुड़े-तुड़े कागज-~पतरे, कहीं चारा की गठरी तो
कहीं फावड़ा और खुरपा, कहीं जूते पड़े हैं तो कहीं मौजे कोई गिनती नहीं.
जरूरत से समय पर ही चीज की ढंढवाई होती, वहस, शुरू ही जाती, भेजा घूम
जाता, हर काम को देरी हो जाती सो अलग, मन ही मन आग, बबूला हो उठती-आदमी
की आधी उमर तो ढूँढा-ढांॅडी में ही बीत जाये, अकल खराब हो सो अलग.
कला हंस कर कहती आप कपड़ों को हैंगर पर रखें तो मुसेंगे नहीं.....पर ने
लोग ठहरे सीधेसादे मजूर किसान ! आखिर में तंग आ गई कला. हर बात में
मेमसाहब की याद आती उसकी आँखों झरने लगती. वह बार बार उनका जिक्र छेड़ कर
उन्हें इतना सस्ता नहीं बनाना चाहती थी उसे हमेशा यही भय सताता कि उन्हें
लेकर कोई कुछ कह सुना दे तो वह कभी सहन न कर पायेगी- अत: उस के मुंह पर
ताला जढ जाता और वह मन मसोस कर रह जाती.
