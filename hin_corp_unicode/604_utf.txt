<ळिटेरटुरे><ऐस्सय्स्><आग्रतल् खेडर्नट्ह्><शहिट्यकर् ख शमजिक् ढयिट्व><१९८०><फरिमल् फ्रकस्हन् (इच्हर् भोड्ह्)><आल्लहबड्><१२१-१२५><२०१०><आग्रतल् ख्., शमजिक् ढयिट्व, ऐस्>

+ दायित्व के होने न होने की परवाह उन्हें ही नहीं होती जिन्हें अपने होने न
होने की परवाह नहीं होती. वे जो ऐसे हैं दूसरों जैसे नहीं हैं. न वे अपने हैं न
दूसरों के हैं. आदमी हैं तो क्या हुआ, आदमी नहीं हैं तो क्या हुआ. इसलिए वे
आदमी के होने-न-होने का जीवन औरों के साथ नहीं जीते. इसलिए वे आदमी के होने न
होने के जीवन के दायित्व से अनवगत बने रहते हैं और इसी अपनी अनवगतता में आदमियत
को नकारते रहते हैं. उनका यह नकारना नंगे आदमी का नकारना होता है. इसलिए
दायित्व की समस्या आदमी के नंगे होने न होने की आदिम समस्या से मौलिक रूप से
जुड़ी हुई है.
आदमी तब नंगा होता है जब या तो वह पागल होकर कपड़े उतार फेंकता है या बिना पागल
हुए, वस्तुवत्तीय यथार्थ के द्वन्द्वमय संसार को असार और कृत्रिम समझकर आदमी के
आदिम वनमानुषी-स्वरूप को शाश्वत और सत्य समझने लगता है.
पागल होकर नंगा होना अच्छा नहीं है.
आदिम वनमानुष होकर नंगा होना अच्छा नहीं है.
पागल होकर नंगा होने में आदमी आदमी की चेतना से काम नहीं लेता. आदमी वनमानुष
नंगा होने में आदमी-आदमी की चेतना से जानबूझ कर काम नहीं लेता. पागल आदमी आदमी
की चेतना से वंचित रहता है. आदिम वनमानुषी प्रवृत्ति का आदमी आदमी की चेतना से
वंचित नहीं-विरक्त रहता है इसलिए वह बिना पागल हुए पागल के समान जीना चाहता है,
दूसरों के लिए प्रश्न या पहेली बना और अपने लिए केवल आदिम प्रवृत्तियों का
पुतला बना.
प्रश्न उठता है कि आदमी आदिम प्रवृत्तियों का पुतला बनकर जीना क्यों
चाहता है और अगर उसके जीने को जीना न कहें तो क्या कहें ? क्या वह इसलिए जिये
क्योंकि उसे भूख लगती है-क्योंकि उसे काम सताता है-क्योंकि उसे सहजाति की युवती
से सम्भोग करना है-क्योंकि उसे पशु (मादा) से रति की तृप्ति करनी है ?
निश्चय ही इन प्रश्नों का उत्तर कोई हाँ में नहीं दे सकता.
इनका हाँ में उत्तर देना आदमी की सभ्यता और संस्कृति के विकास-क्रम से इनकार
है, ज्ञान, विज्ञान और साहित्य की समस्त सम्पदा से इनकार करना है. आदमी के अब
तक के तमाम ऐतिहासिक क्रिया-कलाप पर अंधकार का परदा डालना है. आदमी को पशु के
जैविक जीवन के धरातल पर ले जाकर पशु बना कर छोड़ देने के समान है.
इसलिए आज की दुनियां की समस्याओं के समाधान के लिए यह कोई समाधान नहीं है कि
आदमी नंगा हो जाये-आदिम हो जायें-पशु हो जाये और अपने अब तक के सम्पूर्ण विकास
को जलाकर राख कर दे और फिर न तनाव अनुभव करे-न संकट में पड़े-न शान्ति के लिए
संघर्ष करे-न एक-दूसरे से जुड़े-न एक-दूसरे के लिए जिये-न राजनीति रचे-करे-न
चंद्र-~यात्रा करे.
इसलिए आज की दुनिया निश्चय ही राहत-गम्भीर दायित्वों की दुनिया है. इसी
दायित्वों की दुनिया में आदमी को आदमी की तरह सोच-विचार कर, एक-दूसरे के
दायित्वों के प्रति सचेत रहते हुए, दिन-प्रतिदिन का और बरसों और दशकों का जीवन
जीना है. ऐसे जीवन जीने से किसी को छुट-~कारा नहीं मिल सकता. जो छुटकारा चाहे
या और से छिटककर स्वयं में समा जायेगा वह अपनी एकमात्र जैविक इकाई को ही
जियेगा. ऐसे जीने वाले का कोई अधिकार न होगा कि वह दूसरे का उपजाया अन्न
खाये-दूसरे के बनाये घर में रहे-बीमार पड़े तो दूसरे से सेवा या दवा चाहे-मरे
तो कोई उसे नदी में फेंके या आग में जला दे.
दायित्व में आदमी के आदमी होने की-सभ्य और संस्कृत होने की-ज्ञान और विज्ञान
के क्षेत्र में प्रकृति और मनुष्य के रहस्यों को उद्घाटित करके अग्रसर होने
की-क्षमता निहित है. इसी क्षमता से आदमी ने अपना इतिहास गढ़ा है और इसी से वह
अपना वर्तमान गढ़ता है और इसी से वह अपना भविष्य गढ़ेगा. लेकिन जैसे-जैसे
आदमी-आदमी का दायित्व दुगुना, तिगुना, चौगुना और पंचगुना होता जाता है
वैसे-वैसे, उसी के साथ-साथ उसका अधिकार-क्षेत्र भी दुगुना, तिगुना चौगुना और
पंचगुना होता जाता है.
दायित्व और अधिकार साथ-साथ चलते और पलते हैं.
जब दायित्व अधिकार की उपेक्षा करता है तब अधिकार भी दायित्व की उपेक्षा करने
लगता है. व्यक्ति-व्यक्ति में इस द्वन्द की सम्भावना सदैव बनी रहती है. व्यक्ति
और समाज के बीच भी यही द्वन्द्व होता रहता है. व्यक्ति, समाज और देश के बीच भी
इसीलिए राजनैतिक द्वन्द्व प्रकट होता रहता है. ऐसे ही द्वन्द्वों की स्थितियो
में पड़कर हरेक संघर्ष करता है-संघर्ष से जीवन को दृष्टि और दिशा देता है-जर्जर
रूढ़ियों को तोड़ता है-भाववादी विचारों के मुखौटे उतारता है-आदमी-आदमी के लिए
पथ प्रशस्त करता है-युद्धों को अवरुध करता है-शान्ति की अवतारणा करता है. आदमी
जो कुछ कहता, सुनता और गुनता-करता है वह एक व्यक्ति के लिए नहीं हरेक आदमी की
समानता के लिए, हरेक के न्याय पाने के लिए, हरेक के अधिकारों की रक्षा के लिए
कहता, सुनता और गुनता-करता है.
कोई भी दायित्व, कोई भी अधिकार प्रकृति-प्रदत्त नहीं है-न मौलिक है-न शाश्वत
है-न अक्षुण्य है-न दैविक या पारलौकिक है. आदमी के दायित्व-आदमी के अधिकार-सभी
आदमी की अपनी उपलब्धियाँ हैं जो उसने प्रकृति और परिवेश में कर्म कर-कर के उनको
अपनी सेवा में लगा-लगा कर ही अब तक पायी है. उसने उन्हें उसी-रुप में जब-जब सहज
रखने का प्रयास किया है तब-तब उसने आदमी को अपमानित किया है और उससे किसी
व्यक्ति या दल विशेष के हित की रक्षा की है.
शोषित और अपमानित जनता के जागरण को, रूस की अक्टूबर-क्रांति के पूर्व, तरह-तरह
से विरूपित और लांछित किया गया है. धर्म ने भी तमाम प्रतिगामी करनी की है. राजा
और रईस तो करते ही चले आये हैं. भु-~स्वामी या सामंत तो अपने आतंक के लिए
जग-जाहिर हैं ही. दार्शनिकों ने भी आसमानी समाधानों से जन-जन की विचार-धारा को
उल्टे बहाया है. मेहनत करने वालों ने जब-जब सिर उठाया है उन्हें कुचला गया है,
हालाँकि उनकी संख्या दूसरों से कई गुना अधिक है और वह भी साफ-सुथरा जीवन के
वैसे ही अधिकारी हैं जैसे उनको कुचलने वाले. लेकिन इस सबके बावजूद भी संसार की
हालत नहीं सुधरी. दो महायुद्ध हुए. वियतनाम पर अमरीका की बम-वर्षा हुई-वह
ध्वस्त-पर-ध्वस्त होता गया. लेकिन अजेय जनता ने जय हासिल की और अमरीका का मुँह
काला हुआ.
मार्क्स ने आकर आर्थिक शोषण की बुनियादी समस्याओं को ऐतिहासिक दृष्टि
से देखा और उनको विचार की दार्शनिक पृष्टभूमि देकर बल और विवेक से उद्घाटित
किया. लेनिन ने मजूरों को प्रतिबद्धता का सिद्धान्त दिया और उनके द्वारा ही
संचालित किये जाने से राजशक्ति की समस्याओं के समाधान की सम्भावना प्रस्तुत
हुई. जिन्होने नकली मानवतावाद की बखिया उधेड़ी. भाववादी आदर्शों को अवैज्ञानिक
प्रभाषित किया. कथनी और करनी में उन्होंने ही ताल-मेल बैठाया. श्रम के शासन में
ही निर्माण की उत्तरोत्तर वृद्धि हो सकती है, इस बात को भी उन्होने बार-बार
बल-विशेष के साथ कहा. उनका चिन्तन जीवन से उद्भूत, उससे जुड़ा और उसी के विकास
से सम्बद्ध था. लेनिन क्रान्ति के प्रबल समर्थक थे-कोरी अराजकता के नहीं. वह
क्रांति इसलिए चाहते थे कि क्रांति के बाद विश्व में शान्ति की स्थापना के
लिए-शोषण से मुक्ति के लिए-नव-निर्माण के लिए-देश-देश में भाईचारे की भावना के
लिए-ज्ञान-विज्ञान, कला और संस्कृति के लिए-समाजवाद के माध्यम से साम्यवाद के
लिए-युद्ध के निष्कासन के लिए-संसार की सरकारें और वहाँ की जनता एकजुट हों और
करनी को कथनी के साथ जनहिताय में लगाया जाये.
साहित्यकार भी सामाजिक प्राणी है. लेकिन कृतिकार है इसलिए सविशेष है. उसका
कर्म-क्षेत्र साहित्य के सृजन का क्षेत्र है. उस सजन में निस्संदेह वह अपनी
समस्त शक्तियों से क्रियाशील होता है. इसलिए वह वैसा काम कर नही सकता जो कि एक
बढ़ई करता है या कचहरी का एक क्लर्क करता है या एक तकनीकी आदमी करता है. वह यह
भी नही कर सकता कि बन्दर पाले और नचाऐ. निश्चय ही यदि वह सृजन को मनोयोग से
करता है तो वह अन्य कामों के लिए समय नही दे सकता. इसलिए देश की साधारण स्थिति
में वह वही करे जो उसे करना है. किन्तु देश पर आपत्ति आने पर वह भी उस आपत्ति
से नहीं बच सकता इसलिए उसे भी उन सब लोगों के साथ, उस आयी हुई आपत्ति से जूझना
होगा. तब वह सबसे कट कर साहित्य के सृजन में पूरा नहीं खपा सकता. उसे सिपाही की
तरह लड़ना होगा. जल्दी में उसे अपनी रचनाएँ लिखनी पड़ेंगी और एक साथ दो काम
करने पड़ेंगे. भले ही वह जल्दी की रची हुई रचना उत्तम न हो. वह उसे बाद को कभी
भी ठीक कर सकता है. साधारण स्थिति में भी उसे समाजवादी दायित्व की कृति देते
रहना होगा.
इसके अलावा, यदि देश की आन्तरिक स्थिति बिगड़े और सरकार उसे अपने राजतन्त्र से
सुधार न पाये तो उस बिगड़ी के बनाने में भी साहित्यकार को अपना सहयोग देना
चाहिए. यदि उसे सृजन मात्र से दूसरे लोग प्रभावित हो सकें और उसको आन्दोलनों
में सम्मिलित होने से मुक्त किये रह सकें तब तो बात और है अन्यथा उसे उन
आन्दोलनों में भी लोगों का साथ देना चाहिए.
किन्तु साहित्यकार को तमाम तरह के आन्दोलनों से मतलब न रखना होगा. उसे तो
समाजवादी जीवन-दर्शन के बल-बूते पर समाजवादी शक्तियों को ही सक्रिय सहयोग देना
होगा. वह यह नही कर सकता कि जनसंघी कार्यक्रमों के जिये और मरे. उसे
माक्र्सवादी दृष्टिकोण से प्रत्येक आन्दोलन को जॉचना-परखना पड़ेगा कि वह
प्रतिगामी शक्तियों का मजबूत तो नहीं करता. इसलिए साहित्यकार को सरकार के
समाजवादी कार्यक्रम में शामिल होने का पूरा हक है. मगर सरकार समाजवादी हो तभी,
अन्यथा नहीं. साहित्यकार को यथास्तिथि को तोड़ना है. वह इस काम को कलम से तो
करेगा ही. जुलूस में-सभा में-शामिल होकर भी-मत व्यक्त करके भी सही को प्रस्तुत
करना उसका कर्त्तव्य हो जाता है. वह किराये पर लिया गया या खरीदा हुआ आदमी नहीं
है कि अपने और गलत तत्त्वों के स्वार्थ के लिए गलत जनमत तैयार करे और सक्रिय
कार्यकर्त्ता के रुप में काम करे और सक्रिय कार्यकर्त्ता के रुप में काम करे.
वैसा करना गलत होगा.
अब वह जमाना नही रहा कि शुद्ध साहित्य के सृजन में रत होने के लिए कोई
साहित्यकार जनता से और देश से अजनबी बन जाये और विचित्र और अद्भुत कृति की तलाश
में कुआँ और खदान खोदता रहे.
शुद्ध साहित्य की भाषा भी वही नहीं रह सकती जो कभी किसी जमाने में थी. अब कवि
और साहित्यकार के दायित्व और अधिकार दोनों बढ़ गये हैं. वह स्वयं में बन्द अहं
की इकाई बनकर नहीं रह सकता. उसे समाजवादी चेतना के लिए पहले उत्कंठित होना
पड़ेगा. फिर उस चेतना से चारों और के जीवन को समझना पड़ेगा. फिर समस्त समस्याओं
के मूल में जाकर उनका समाजवादी समाधान खोजना पड़ेगा. फिर उस समाधान के
कार्यक्रम के प्रति संवेदनशील होना पड़ेगा. तब उसे अपनी समग्र चेतन और अवचेतन
शक्तियों से उस संवेदन को भाषा-बद्ध करना पड़ेगा. इसके अलावा और कोई दूसरा
रास्ता अब इस युग के दौर में, साहित्यकार के लिए है नही. बैज्ञानिक भी वही है.
और इसी प्रकार से अब का साहित्य भी साहित्य होगा. ऐसे साहित्य को साहित्य न
कहना-आरोपित या आदेशित साहित्य कहना गलत तो होगा ही, भ्रामक भी होगा.
