<औङ्ङिचिअल् आन्ड् ंएडिअ लन्गुअगेस्><ंअस्स् ंएडिअ><श्हहिड् आ. छ्होत्ड्हर्य्><अय्डोन् क शब्ज्बग्><ंइट्र फ्रकस्हन् फ्रिवटे ळिमिटेड्><आल्लहबड्><७९-८३><२८६४><ंअय -  ख शब्ज्बग्><ढेएप आगर्तल्>

"चुनाव घोषणापत्रों को पढ़ता ही कौन है ?" यह बात हालांकि तत्कालीन
उप-प्रधानमंत्री देवीलाल मे अपने खास हरियाणवी अंदाज में कही थी, लेकिन सचाई
इसमें कम नहीं है. यों तो प्रत्येक आम चुनाव से पहले हर राजनीतिक दल मतदाताओं को
अपनी प्राथमिकताओं और कार्यक्रमों से अवगात कराने के लिए एक आवश्यक कर्मकांड के
रुप में चुनाव~ घोषणापत्र जारी करता है, लेकिन वास्तविकता यही है कि हर आम चुनाव
किसी न किसी एक बड़े मुद्दे को लेकर ही लड़ा जाता है. कम से कम पिछले दो दशकों
का चुनावी इतिहास तो यही बताता है. १९७१ में चुनावी मुद्दा "गरीबी हटाओ" था, जो
१९७७ में इसकी जगह 'तानाशाही के विरोध' ने ले ली थी. फिर १९८० में जब चुनाव-भेरी
बजी, तो मुख्य मुद्दा 'स्थिरता' बन चुकी थी. इसी तरह १९८४ का चुनाव भी 'आतंकवाद'
के मुद्दे पर लड़ा गया था औ अ १९८९ में गैर कांग्रेस दलों ने इंका के विरुद्ध
अपना चुनाव अभियान 'भ्रष्टाचार' के मुद्दे पर चलाकर सफलता हासिल का थी. लेकिन यह
सफलता भी सिर्फ चार दिन की चांदनी ही साबित हुई और मात्र १५ महीनों बाद ही १९९१
में उन्हें फिर एख बार जनता की अदालत में जाकर नया जनादेश मांगना पड़ा जिसके
मुख्य मुद्दे थे, मंडल और मंदिर. इससे साबित होता कि भारी भरकम घोषणापत्रों का
इससे अधिक और कोई महत्व नहीं होता कि सत्तारुढ़ दल को नीचा दिखाने के लिये
विरोधी दल सदन में और उसके बाहर चुमाव-घोषणापत्र में किये उसके वादों की , जो
पूरे नहीं हो पायें, चर्चा करते रहें. लेकिन यह भी कहां संभव हो पाता है ?
क्योंकि हर राजनीतिक दल का घोषणापत्र प्रयत्नपूर्ण ऐसी बहुअर्थी भाषा में लिखा
जाता है, जिसका व्याख्या जरूरत के अनुरूप विभिन्न प्रकार से की जा सके.
यद्यपि यह सच है कि हमारे यहां चुनावों में घोषणापत्रों से अधिक महत्व सामयिक
मुद्दों का ही रहता आया है, तेकिन इधर जब से पूर्व प्रधानमंत्री विश्वनाथ प्रताप
सिंह और उनकी राष्ट्रीय मोर्चा सरकार ने मंडल कमीशन की रिपोर्ट लागू करने और
भूमि सुधार कानूनों की न्यायिक समीक्षा पर रोक लगाने के लिए उन्हें संविधान की
नवीं अनुसूची में शामिल करने जैसे अपने चुनावी वादों को पूरा करने की कोशिशें की
है, तब से चुनाव घोषणापत्रों का महत्व कुछ बढ़ चला है. यही वजह थी कि १९९१ के
मध्यावधि चुनावों के लिए प्रमुख राजनीतिक दलों के जो घोषणापत्र सामने आये वे
सचमुच बड़ी मेहनत और सावधानी से तैयार किये गये थे. यद्यपि ऐसा नहीं था कि इस
बार कोई बड़ा चुनावी वादी किया ही नहीं गया. हर बार की तरह इस बार भी
सत्ताकांक्षी दलों ने काफी बड़े-बड़े वादे किये और यह जानते हुए किये कि उनको
पूरा करना टेड़ी खीर होगी. उदाहरण के लिए 'काम के अधिकार' को ही ले लीजिए. हर
पार्टी ने इसे मान्यता दिलाने का वादा खूब ऊंचे स्वर में किया लेकिन यह किसी ने
वताने की तकलीफ नहीं की कि इसे पूरा करने के लिए रोजगार के अतरिक्त अवसर, वह भी
इतनी बड़ी संख्या में, जुटाये कहां से जायेंगे ? इसी तरह देश के प्रत्येक परिवार
को आवास उपलब्ध कराने की बात भी काफी जोर-शोर से कही गई. लेकिन यह जानकारी किसी
भी दल ने नहीं दी कि देश भर में आवास-समस्या सें पीड़ितों की संख्या कितनी है ?
आतंकवाद के विरुद्ध भी हर राजनीतिक दल ने खूब लावा उगला औ अ उसे समाप्त करने का
अपना दृढ़ संकल्प भी बारंबार दोहराया, लेकिन मजे की बात यह रही कि इसमें से किसी
ने इस बात पर कहीं कोई प्रकाश नहीं डाला कि पंजाब औ अ जम्मू कश्मीर जैसे
आतंकग्रस्त राज्यों में स्थिति सामान्य बनाने के लिए उनकी योजना क्या है ?
स्थिरता और सामाजिक न्याय
विभिन्न दलों की घोषणापत्रों को पढ़ने पर एक तथ्य यह भी सामने आया कि प्रत्येक
दल का मुख्य चुनावी मुद्दा भी इस बार कोई एक नहीं था. भाजपा ने यदि बहुसंख्यकवाद
को अपना मुख्य मुद्दा बनाया था, तो राष्ट्रीय मोर्चा और उसके सहयोगी दलों ने
अपना सारा जोर समता पर ही केंद्रित किया था. कांग्रेस-इ ने इस बार का चुनाव
'स्थिरता एवं परिवर्तन' के मुद्दे पर लड़ा. पिछले ४० सालों के अपने शासन-कालों
में इतने ही प्रधानमंत्री आजमा डाले. इस प्रकार 'स्थिरता' का कांग्रेसी दावा
लगता तो दमदार है, लेकिन आगे भी ऐसा ही हो सकेगा यह अभी भविष्य के गर्भ में है.
मजे की बात यह रही है कि इंका के 'स्थिरता' के नारे का असर कुछ कम नहीं रहा.
लगभग सभी राजनीतिक दल इससे बिदक गये. वे अपने-अपने घोषणापत्रों में इसका उल्लेख
किये विना रह नहीं सके. उन्होंने इसकी जमकर आलोचना की और हर तरह से इसे झुठलाने
में एड़ी-चोटी का जोर लगा दिया. भाजपा ने इसके खोखलेपन को रेखांकित करने का
प्रयास यह कहकर किया कि राजीव गांधी ने अपने ५ वर्ष के शासन काल में ५० वार अपने
मंत्रियों को ताश की गड्डी की तरह फेंटा था. इसी अवधि में उन्होंने गैर इंकाशासित
राज्यों में २५ बार राष्ट्रपति शासन लागू किया और इतनी ही बार अपने ही दल के
मुख्यमंत्रियों को बदला. भाजपा का कहना था कि क्या इसी का नाम स्थिरता है, जिसके
नाम पर यह पार्टी नया जनादेश मांगने चली थी ? स्थिरता के ही सवाल पर भाजपा ने
मतदाताओं को बताया कि वह एक ऐसी पार्टी है जो अकेले ही अपने बूते न केवल चुनाव
ही लड़ सकती है, अगले ५ वर्षो तक शासन भी चला सकती है. दूसरी तरफ रामो-वामो
गठबंधन ने भी स्थिरता की बात पर अपनी ओर से आशा व्यक्त थी कि वह सदन में कामचलाऊ
बहुमत प्राप्त करे तो भी ५ साल तक सफलतापूर्वक सरकार चला सकेगा. नव-गठित
समाजवादी जनता पार्टी स्थिरता के मुद्दे पर चुप नहीं रह सकी और उसने भी इकाई
स्थिरता की धज्जियां उड़ाते हुए अपने घोषणापत्र में कहा, स्थिर सरकारों के
वावजूद ४४ साल पहले आजाद हुए इस मुल्क में अधिकांश जनता को मूलभूत जरुरतों के
लिए तरसना पड़ रहा है. बच्चों और गर्भवती माताओं को आज भी कुपोषण का शिकार बनना
पड़ रहा है. देश में अकालमृत्यु की दर अब भी संसार भर से ऊंची है. निरक्षरों की
संख्या भी इसी देश में सर्वाधिक है. हमारे बीमार और अपंग नागरिकों को अब भी
प्राथमिक स्वास्थ्य सुविधाएं उपलब्ध नहीं है. फिर क्या फायदा मिला इस 'स्थिरता'
से?"
इसी प्रकार 'सामाजिक न्याय' के सवाल पर भी हर राजनीतिक दल के अपने-अपने विचार
हैं. कांग्रेस और भाजपा भी पिछड़े वर्गों को आरक्षण देने के खिलाफ नहीं हैं,
लेकिन वे चाहती हैं कि इनमें सर्वोच्च प्राथमिकता गरीबों को दी जाय,भले ही वे
किसी बर्ग में आते हों. लोक्न राष्ट्रीय मोर्चे चूंकि मुख्य मुद्दा ही सामाजिक
न्याय को वनाया था इस लिए वह पूरी तरह मंडल रिपोर्ट को लागू करने पर ही बजिद
रहा. उसने यह भी वादा किया था कि सत्ता में आने पर वह एक विशेषज्ञ समिति का गठन
करेगा जो मंडल रिपोर्ट की समीक्षा करके उसमें रह गयी विसंगतियों को दूर करने के
लिए उपाय सुझायेगी. राष्ट्रीय मोर्चे ने कुल ५ चीजें गिनाईं थी , जिनपर उसे
सत्ता में आने के बाद विशेष ध्यान देना था. ये चीजें थीं- एकता, सामाजिक न्याय,
धर्मनिर्पेक्षता, देश में संघीय ढांचा औ अ आत्मनिर्भरता . इन सक्ष्यों को प्राप्त
करने के लिए उसने जनता की भागीदारी वाले विकेंद्रीकृत लोकतंत्र को अपनाने का बात
कही थी. उसकी दृष्टि में विकेंद्रीकृत लोकतंत्र प्रणाली ही सामाजिक पुनर्गठन का
सर्वाधिक प्रभावशाली माध्यम हो सकती है. इसी के साथ भारतीय कम्युनिस्ट पार्टी भी
मंडल सिफारिशों के पक्ष में थी.
 भाकपा ने भी कहा कि मंडल रिपोर्ट लागू करने का सर्वोत्तम तरीका बिहार में
 वर्षों से लागू 'कर्पूरी ठाकुर फार्मूला' ही हो सकता है. इसी के आधार पर एक
 राष्ट्रीय नीति सर्वसम्मति से तय करके लागू की जा सकती है. भाकपा भी संडल
 रिपोर्ट के अतरिक्त अन्य सभी मुद्दो-मसलों पर माकपा से सहमत थी. उसका कहना था
 कि यह रियोर्ट अपने वर्तमान रुप मे ठीक, बस इसमें इतना और जोड़ दिया जाय कि १०
 प्रतिशत आरक्षण उन लोगो को भी मिलेगा जो हैं तो सवर्ण ले किन आर्थिक दृष्टि से
 पिछड़े और दुर्बल है. भाकपा इसी के साथ महिलाओं के लिए भी सरकारी नौकरियों मे
 ३० प्रतिशत आरक्षण के पक्ष में शीष अपनी अन्य समर्थक पार्टियों की भांति भाकपा
 का रुख भी हिन्दू राष्टवाद के विरोध में रहा है औ अ उसने कांग्रेस-इ औ अ भाजपा
 दोनों को ही परम अस्थिरताकारी तत्व के रुप में निरूपित किया.
 इंका के तीन वादे
 उधर कांग्रेस ने अपने घोषणा पत्र में जहां समाजवाद का उल्लेख तो त्यागा वहीं
 तीन अन्य तत्वों को विशेष महत्व दिया जिनके कारण उसका अपना महत्व और दलों की
 तुलना में बढ़ गया. इनमें पहला तत्व था , अपने चुनावी वादों को कार्यान्वित
 करने के लिए समयबद्ध कार्यक्रम. इसके अंतर्गत पार्टी ने कहा कि यदि उसे जनादेश
 मिला, तो वह आवश्यक वस्तुओं की कीमतें प्रथम १०० दिनों में ही जुलाई १९९० के
 स्तर पर कर देगी. इससे एक ओर यह धारणा वनी कि यह पार्टी केवल राजनीतिक
 की ही नहीं कीमतों के मामले में भी स्थिरता की हामी है. इसी समयबद्ध कार्यक्रम
 का दूसरा भाग था एक हजार दिनों के अंदर सभी हाईकोर्टों में रिक्त न्यायाधीशों
 के पदों को भरना औ अ सार्वजनिक वितरण प्रणाली को नये सिरे से अधिक प्रभावी और
 कारगर बनाना. इसके विरुध्द आलोचकों ने प्रश्न उठाये कि इन दो अहम मसलों के लिए
 १००० दिनो की लंबी अवधि क्यों ? इसके उत्तर में इंका के ही एक पूर्व सांसद ने
 कहा," किसी दल की कार्यक्षमता का आकलन उसके द्वारा किये गये चुनावी वादों से ही
 होता है औ अ हमें विश्वास है कि हम ये काम निर्धारित अवधि में ही कर लेंगे,
 क्यों कि हमारे पास इसके लिए आवश्यक प्रशासनिक अनुभव की कमी नही है."
 पार्टी ने जनता को विश्वास दिलाने के लिए जो दूसरा तत्व सामने रखा वह था
 'प्रसार भारती' की प्रतियोगिता में 'लोक-निगमों' की स्थामना का, जो
 दृश्य-श्रब्य-संचार-माध्यमों के क्षेत्र में जनता की बेहतर सेवा कर सकेंगे. इसी
 के साथ इंका ने वादा किया कि सत्ता सें आने पर वह निजी और संयुक्त क्षेत्र के
 उपक्रमों को जरूरत की जगहों पर राजमार्गों एवं सेतु के निर्माण की अनुमति
 प्रदान करेगी. ये उपक्रम इन निर्माण कार्यों की लागत और रखरखाव खर्च की वसूली
 के सिए इनका इस्तेमाल करने वाले वाहनों से थोड़ा-थोड़ा धन वसूल करते रह सकेंगे.
 इसके अलावा इंका ने अपनी पिछली नीति को छोड़कर सार्वजनिक क्षेत्र को औद्योगिक
 उत्पादन के उन क्षेत्रों को हटा लेने की बात कही जिनमें निजी और संयुक्त
 क्षेत्रों के उपक्रमों की क्षमता काफी बढ़ चुकी है. साथ ही इंका ने यह भी कहा
 कि प्रत्यक्ष करों के लिए एक पांचशाला नीति तय की जायेगी और तटकर एवं उत्पाद
 शुल्कों की दरें भी कम कर दी जायेंगी. सचमुच ये वादे लुभावने थे औ अ इनसे
 स्थायित्व की भी झलक मिलती थी. अत:जनता को भी इनका स्वागत तो करना ही था.
 इंका की नीति में जो प्रमुख तत्व शामिल हुआ है वह है मुस्लिम वोट को महत्व
 देना. अब उसने अपनी शक्ति मुसलमानों को अपनी ओर वापस खींचने में लगानी शुरू कर
 दी. उसने समझ लिया है कि फिलहाल पिछड़े वर्ग को अपने साथ लाने का प्रयास करना
 केवल समय का अपव्यय है. यह वर्ग कांग्रेस के प्रभाव क्षेत्र से तब निकलना शुरू
 हुआ था जब चौधरी चरण सिंह ने कांग्रेस छोड़कर अपनी नई पार्टी गठित की थी. अब यह
 वर्ग लगभग पूरी तरह से जनता दल के साथ है. यह भी पहली बार हुआ जव जब कांग्रेस
 ने अयोध्या-विवाद के वारे में दो टूक रुख अपनाया,वरना पहले तो वह हमेशा ही
 गोलमाल का रुख प्रकट करके समस्या को उलझाये रखने में ही खैर समझ रही थी. इसके
 वाबजूद मंडल-रिपोर्ट की उसने तब भी अनदेखी की थी औ अ अब भी वह उसे कोई विशेष
 महत्व नहीं देती. चुनाव के दौरान जब इस पर कुछ न कुछ कहना एकदम अनिवार्य होगया,
 तो भी उसने यही कि पिछड़े वर्गों को वह आरक्षण देने के खिलाफ नहीं है, लेकिन
 आरक्षण का आधार वित्तीय होना चाहिये. बाबरी मस्जिद विवाद के संदर्भ में उसका
 रवैया पहले से एकदम बदला हुआ था. १९८९ के चुनाव से पहले हिन्दुओं को अपनी ओर
 आकर्षित करने के प्रयास मे उसने अयोध्या में रामजन्म भूमि के शिलान्यास की
 अनुमति दे दी थी, लेकिन १९९१ के चुनाव के दौरान उसने भी शिलान्यान -स्थल को
 विवाद ग्रस्त स्थल मान लिया है. इस सिलसिले में राजीव गांधी ने यह भी कहा
 कि बाबरी मस्जिद के स्थान पर पहले कभी मंदिर था, इस बात की न्यायिक जांच करायी
 जानी चाहिए. कांग्रेस ने यह भी कहा कि उपासना स्थलों के संबंध में १५ अगस्त,
 १९४७ वाली स्थिति को ही बरकरार रखा जाना चाहिए. पहले उसने २६ जनवरी, १९५० को
 विभाजक तिथि मानने की बात कही थी. इस बारे में उसने सत्ता रूढ़ होने के १००
 दिनों के अंदर ही संसद में विधेयक लाने की भी वात कही थी.ऐसा उसने केरल मे अपने
 सहयोगी दल इंडियन मुस्लिम लीग से संबंध सुधारने के लिए किया था. इसके अलावा
 अल्पसंख्यकों को पुन: अपनी ओर खींचने के लिए उसने सामाजिक एवं आर्थिक रूप से
 पिछड़े अल्प संख्यकों को भी आरक्षण की सुविधाएं उपलब्ध कराने का वादा किया था.
 सांप्रदायिक दंगो से निपटने के लिए एक त्वरित कार्यवाही बल गठित करने का वादा
 भी संभवत: इसी उद्देश्य से प्रेरित था.
 ध्यान देने योग्य तथ्य यह है कि इस चुनाव में इंका ने विचार धारा के स्तर पर
 कहीं पर भाजपा पर प्रहार नहीं किये जबकि राजनीतिक रूप से भाजपा को वह दुश्मन
 नं. १ मानती है. यही वजह थी कि राजनीतिक दृष्ट से इस बार इंका का चुनाव
 घोषणापत्र कुछ कमजोर रह गया. इसी के आधार पर वामपंथियों ने खुले आम आरोप लगाया
 था कि इंका औ अ भाजपा के बीच कोई गुप्त समझौता हुआ था, जिसके चलते उन्होने उन
 चुनाव क्षेत्रों में जहां रामो-वामों गठवंधन के प्रत्याशी भारी पड़ गये थे,
 परोक्ष रुप से एक दूसरे को सहयोग दिया था. इसके अलावा इंका के घोषणापत्र में एक
 अहम हिस्सा राष्ट्रीय मोर्चे की आलोचना पर खर्च किया गया था. इसमें भी मुख्य
 निशाना जनता दल ही था. जबकि आश्चर्य हुआ यह देखकर कि भाजपा के बारे में कुछ भी
 नहीं कहा गया. यह भी गौर तलब है कि इंका की धारणा पुरानी विरासत को आधुनिक
 विचारों से जोड़ना वताई गयी थी, जबकि हर कोई जानता और समझता है कि इस भारतीय
 सभ्यता में विरासत और आधुनिकता के इस वैचारिक समन्वय के लिए आज भाजपा अधिक
 गंभीर खतरा पैदा किये हुए है.
 भाजपा की दोहरी छवि
 जहां तक सवाल भाजपा के घोषणा पत्र का है , वह स्पष्ट रूप से उसके अंतर्द्वन्द
 को प्रतिबिम्बित करने वाला है. एक ओर तो वह स्वयं को धर्म प्रतिबद्ध दल के रुप
 में प्रस्तुत करना चाहती है और दूसरी ओर उसे यह भी भली भांति पता है कि हिंन्दू
 कार्ड एक हद तक ही कारगर हो सकता है. इस सिए वह अपनी दक्षिणपंथी छवि भी बरकरार
 रखनी चाहती है. धर्म-प्रतिबद्ध और दक्षिण पंथी दल एक साथ वने रहने की इस कठिन
 साधना ने उसे एक विचित्र भ्रमात्मक स्थिति में ला खड़ा किया जिसका साफ लेकिन
 मिलाजुला स्वरूप(खिचड़ी ज्यादा सही होगा) अक्सर चुनाव घोषणापत्र में ही दिखाई
 दिया. धर्म संबंधी मुद्दे इस दल पर इस कदर से हावी रहे कि बढ़ती मंहगाई,मुद्रा
 स्फीति और आम आदमी से संबधित महत्वपूर्ण मुद्दो से जैसे उसकी नजर ही हट गई हो.
 अन्य दलों ने जहां आपसी सहमति से बाबरी मस्जिद-विवाद हल करने की बात कही, वहीं
 भाजपा मस्जिद को हटाकर उसी स्थान पर मंदिर निर्माण कराने की बात पर अड़ी रही.
 इस मुद्दे से धार्मिक उन्माद जगाकर और प्राचीन गौरव की बाते कहकर उसने धार्मिक
 अलगाव इस हद तक बढ़ा दिया कि बाबरी मस्जिद को ससम्मान हटाकर अन्यत्र स्थापित
 करने का उसका आश्वासन भी लोगों के गले नहीं उतर पाया. अंत तक लोगों के मन मे
 भाजपा हिन्दू पार्टी होने की बात जमी ही रही और अल्पसंख्यक उसकी ओर से सशंकित
 ही रहे.
हालांकि भाजपा ने अपने घोषणापत्र में स्वयं को केंद्र सरकार बनाने के लिए सर्वथा
योग्य साबित करने के लिए हर तरह से कोशिश की लेकिन उसके हिंदू समर्थक होने की
बात लोगों के दिलो-दिमाग में पूरी तौर से छायी रही. मसला चाहे गो वध पर रोक लगाने
का हो या दूरदर्शन पर 'ओ़अम' या 'स्वस्तिक' जैसे हिंदू धार्मिक चिन्हों के
प्रदर्शनों पर रोक हटाने का, भाजपा का दृष्टिकोण एकदम स्पष्ट है. वह 'हिंदुत्व'
को ही भारतीय राष्ट्रवाद का एक मात्र प्रतीक मानती है.
असम, पंजाब औ अ जम्मू कश्मीर में आतंकवाद को दबाने के संदर्भ में भी भाजपा का रुख
एकदम साफ था. उसने इन तत्वों के साथ सख्ती से पेश आने की बात तो कही ही, साथ हीं
संविधान का धारा ३७० को भी समाप्त करने के लिए उसने जोरदार वकालत की(इसी धारा के
तहत जम्मू-कश्मीर को विशेष राज्य का दर्जा मिला हुआ है), हालांकि उसने यह नहीं
बताया कि इस धारा को निरस्त करने लायक संसद में तीन चौथाई बहुमत वह कहां से
जुटायेगी ? इसके अतिरिक्त पूरे देश में समान नागरिक कानून की भी बात उसने बराबर
कही, बिना यह बतलाये कि वह संभव कैसे होगा ?
भाजपा के घोषणापत्र में आर्थिक नीति के संदर्भ मे स्वतंत्र व्यापार की तो बात
कही ही गयी, यह भी जोर दिया गया था कि सत्ता आने पर सरकार व्यापार में केवल उतना
हस्तक्षेप करेगी जितना सरकारों को करना चाहिये अर्थात उसकी सरकार यदि बनी, तो
अर्थ~व्यवस्था तो स्वतंत्र होगी ही, सार्वजनिक क्षेत्र के अधिकांश उद्यमों को भी
निजी हाथों में देने के प्रयास किये जायेंगे जिससे उमसे होनेवाले नुकसान का भारी
बोझ तो सरकार के कंधों से हटेगा ही, उत्पादन एवं वितरण व्यवस्था सें भी पर्याप्त
सुधार आयेगा तथा आये दिन की ह़्अड़तालों और तालाबंदी का सिलसिला भी टूटेगा. चुंगी
हटाने का वादा भी किया गया था और आश्वासन दिया गया था कि आयकर केवल उन्हीं को
देना होगा जिनकी वार्षिक आय समस्त श्रोतों से ४८ हजार से अधिक होगी. बिक्रीकर की
भी दरें पूरे देश में समान बनाने का आश्वासन भाजपा घोषणापत्र में शामिल था.
कहने का अर्थ यह है कि सभी दलों ने अपने-अपने घोषणापत्रों में हमेशा की तरह
बड़े-बड़े वादे किये थे और यही वजह थी कि जनता ने मान सिया कि घोषणापत्रों को
गंभीरता से नहीं लिया जाना चाहिये. वह अपने पूर्व अनुभवों से समझ चुकी है कि ये
वादे सिर्फ वादे ही होते हैं, उन्हें पूरा भी किया जाना है यह शायद ही कोई सोचता
हो.
