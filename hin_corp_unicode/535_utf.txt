<आ.ञ्.><फइन्टिन्ग्><शन्ड्ह्य पन्डेय्><घुप्ट कलिन् भउड्ह् च्हिट्र कल><१९९१><फरिमल् फुब्लिचटोन्><ढेल्हि><११२ टो ११५><२१५०><शन्ड्ह्य-घुप्ट कलिन् भउड्ह् छ्हिट्र कल>

इसी गुफा की भित्ति पर समूह में, विभिन्न मुद्राओं में बुद्धाकृतियां
प्रदर्शित हैं. इनमें आसी-~नस्थ बुद्ध धर्मचक्र प्रवर्तन, व्याख्यान
मुद्रा, ध्यान मुद्रा में अंकित है एवं स्थानक बुद्ध अभय और वरद में
द्रष्टव्य है. प्रभामण्डल अलंकृत है एवं दो बुद्धों के मध्य से पद्न
पुष्पादि से सुशोभित वल्लरी भी द्रष्टव्य है. कुछ पद्नासीन आकृतियों के
पृष्ठभाग में मसूरक एवं सिंहासन का पृष्ठभाग भी प्रदर्शित है. पद्म पर
कुछ स्थानक बुद्ध आकृतियां अभंग मुद्रा में है.
गुफा सं. २ की बायीं भित्ति पर बुद्धाकृतियों का समूह में अंकन है.
मुख्याकृति मध्य में सिंहासन पर सुखासन मुद्रा में प्रदर्शित थी किन्तु
यह मध्य से पूरी तरह मिट गई है अत: अब केवल पदमपाद पीठ स्थित दोनों पैर
दिखाई देते हैं. अन्य बुद्धाकृतियाँ भी अच्छी स्थिति में नहीं हैं.
पद्मासीन बुद्धों का प्रभामण्डल अण्डाकार है. देहयष्टि सुडौल एवं आकर्षक
है. केहूनी शरीर से पृथक है तथा पारदर्शी चीवर पायी स्कंध पर अवलंबित है.
इस चित्र के नीचे बायीं ओर धर्मचक्र-प्रवर्तन मुद्रा में चामरधारी
लोकेश्वरों सहित बुद्ध प्रदर्शित है, जिसके अधो भाग में एक अभिलेख मिला
है. यह बुद्ध चित्र अपनी भिन्न रूचिता के कारण आकर्षित करता है. विषयगत
स्वाभाविकता के बावजूद इसके अंकन में काष्ठकला का सा आरोपण लगता है.
आलोच्य चित्र में पूर्ण मुकुलित पद्म प्रसून पर बुद्ध आसीन है. पद्म का
वृत्त बड़ा है. आसन के आसपास कमलथाले का भाग दिखता है. (चित्र सं. ६/८)
चित्रकार ने कमल-थाल के बीज-रंध्रों का भी स्पष्ट अंकन किया है.
पद्मासीन बुद्ध के हस्त धर्मचक्रप्रवर्तन मुद्रा में हैं. दाहिनी हथेली
और पैर के तलवों पर पुष्प चिन्ह अंकित हैं. दोनों स्कधों पर पारदर्शी
चीवर है. कुंचित केशयुक्त बुद्ध का प्रभा मण्डल अलंकृत है. मखाकृति चित्र
क्षरण के कारण स्पष्ट दिखाई नहीं देती. बुद्ध के आश्र हेतु पृष्ठभाग में
मसूरक भी प्रदर्शित है. बुद्ध के दोनों ओर चामरधारी लोकेश्वर है. उपयुक्त
सम्पूर्ण चित्र को विद्वान ने श्रावस्ती का चमत्कार से संबंधित होने की
संभावना व्यक्त की है.
पूर्व वर्णित बुद्ध की भांति ही एक अन्य चित्र देवगृह के समक्ष बायें
स्तम्भ पर प्रदर्शित है. बुद्धाकृति का वाम भाग अत्यधिक क्षतिग्रस्त है
किन्तु मुखाकृति द्रष्टव्य हैं. इस चित्र में बुद्ध महापुरुषों के
लक्षणों से आच्छादित हैं, जैसे--स्कन्ध स्पर्शी दीर्घ कर्ण, उष्णीस,
ऊर्णा, अर्द्ध उन्मीलित नेत्र, पैर के तलवों पर चिन्ह आदि. चित्र
नष्टप्राय होने के कारण हस्तमुद्रा स्पष्ट दिखाई नहीं देती, अनुमानत:
बुद्ध धर्मचक्र प्रवर्तन मुद्रा में ही चित्रित है. (चित्र सं. ७/९)
बुद्धाकृति के दाहिनी ओर के चामरधारी के दक्षिण हस्त में चामर एवं
वामहस्त में पुष्प युक्त कलश है. बायीं ओर का चित्र मिट गया है. इस चित्र
के पास भी अभिलेख प्राप्त हुआ है.
गुफा सं. २ की ही दाहिनी तथा बायीं दोनों ओर की भित्तियाँ बुद्धाकृतियों
से आच्छादित हैं. दाहिनी दीवार की आकृतियाँ बायीं ओर की चित्राकृतियों की
अपेक्षा अधिक स्पष्ट हैं. इनमें भी सोलह में से केवल दस आकृतियाँ ही
अध्ययन के लिये उपयुक्त हैं. (चित्र सं. ८/१०) नीचे की पंक्ति में दाहिनी
ओर के बुद्ध पद्म पर धर्मचक्र प्रवर्तन मुद्रा में है. आकृति के दोनों
पैर सामान्य पालथी के रूप में हैं. दाहीने पैर का तलवा ऊपर की ओर है
किन्तु बायां पैर सामान्य रूप से मुड़कर दाहिने पैर के नीचे दबा है.
बुद्ध दोनों कंधों पर चीवर ओढ़े हैं. सम्पूर्ण दृश्य में प्रत्येक
बुद्धाकृति के पार्श्व में चामरधारी चित्रित हैं. सभी चामरधारी अलंकृत
वेशभूषा में है तथा दक्षिण हस्त से चामर पकड़े हैं. अगली बुद्धाकृति के
मुख का झुकाव उनके बायीं ओर है. इनके हस्त व्याख्यान मुद्रा में हैं तथा
पैर पूर्व वर्णत बुद्ध के सदृश ही है. इनके बायीं ओर की चामरधारी आकृति,
स्त्री प्रतीत होती है. अगली बुद्धाकृति प्रथम बुद्ध की तरह है. इस
पंक्ति के अंतिम बुद्ध पूर्ण पद्मासन में है. अन्य वर्णन पूर्व विवेचन की
ही तरह है. ऊपर वाली दूसरी पंक्ति मे भी धर्म चक्र-प्रवर्तन में ही
बुद्धाकृतियां हैं. मध्यावाली आकृति एवं सबसे ऊपरी पंक्ति की मध्यवाली
बुद्धाकृति भी पद्मासन में नहीं है. कटि से ऊपर का भाग कुछ तिरछा है.
दक्षिण हस्त व्याख्यान मुद्रा में है तथा वामहस्त ध्यान मुद्रा में है.
अन्य दो आकृतियाँ धर्मचक्र-प्रवर्तन मुद्रा में पद्मासीन हैं. सम्भवत:
आसीनस्थ रूप में प्रदर्शित बुद्धाकृतियों में रूचिता एवं भिन्नता दर्शाने
हेतु चित्रकार ने इस प्रकार का प्रदर्शन किया है.
आलोच्य चित्र में चामरधारियों का चित्रण रुचिकर है. ये सभी विभिन्न
प्रकार की केश-~सज्जा तथा मुकुट व ग्रीवाभूषणादि से सुसज्जित एवं
प्रभामण्डल युक्त हैं. अनुमानत: इनमें स्त्री चामरधारिणियाँ भी है.
यद्यपि चित्र की अस्पष्टता के कारण यह तथ्य प्रमाणिक नहीं है, किन्तु फिर
भी चामरधारियों की केशसज्जा उनके स्त्री होने की द्योतक है. चामरधारियों
की पूर्णाकृति द्रष्टव्य नहीं है. स्कंध से नीचे का भाग बुद्धाकृतियों के
सिंहासन के पीछे छिप गया है. सम्पूर्ण चित्र संयोजन आकर्षक है. यहां की
गुफा में गर्भगृह के बाह्य ओर की बायी भित्ति पर एक हजार बुद्धा-~कृतियों
का सामूहिक चित्रण है. यह दृश्य सम्भवत: श्रावस्ती का चमत्कार से सम्बद्ध
है. यहां एक अभिलेख भी प्राप्त हुआ है. वर्णित चित्र की लगभग सभी
बुद्धाकृतियाँ स्कंध से कलाई तक चीवर पहने हैं. मुखाकृतियाँ गोलाकार हैं
एवं नेत्र पूरे खुले हैं, ग्रीवा अधिक लम्बी नहीं है. अत: अधिकांश
आकृतियों के दीर्घ कर्ण स्कंधों का स्पर्श करते हुए चित्रित हैं.
प्रभामण्डल सादा एवं वृत्ताकार है. सम्पूर्ण चित्र की अधिकतम आकृतियाँ
धर्मचक्र प्रवर्तन, व्याख्यान मुद्रा एवं कुछ ध्यान मुद् रा और वरद
मुद्रा में भी द्रष्टव्य हैं. अल्पसंख्यक ध्यान मुद्रित बुद्धाकृतियों के
नेत्र भी पूर्ण रूप से खुले हुए हैं. पद्मासीन बुद्धाकृतियों के आश्रय
हेतु पृष्ठभाग में मसूरक भी है.
चार अन्य बुद्धाकृतियां देवगृह के द्वार की ऊपरी भित्ति पर चित्रित है.
यहाँ कन्नड़ भाषा का अभिलेख उल्लिखित है. आलोच्य चारों बुद्ध पद्मासीन
हैं. चारों बुद्ध क्रमश: एक स्कंध और दोनों स्कन्धों पर चीवर ओढ़े हैं.
चित्र की अस्पषटता के कारण हस्त मुद्राएं ठीक प्रकार से नहीं पहचानी जा
सकती. सम्भवत: ये चारों मानुषी बुद्ध है. कुछ विद्वानों ने केवल पंच
मानुषी बुद्ध का ही वर्णन किया है. इनमें क्रकुच्छंद, कनकमुनि, कश्यप,
गौतम और भावी मानुषी बुद्ध मैत्रेय हैं. सम्भवत: यहाँ पर मैत्रेय के
अतिरिक्त अन्य चार का चित्रांकन किया गया है. चित्र के बायें व दाहिनी ओर
की प्रथम बुद्धाकृतियाँ क्रमश: धर्मचक्र प्रवर्तन व ध्यानस्थ मुद्रा में
है.
इसी प्रकार गुफा सं. ६ में गर्भगृह की बाह्य ओर की बायीं भित्ति पर
प्रदर्शित सामूहिक बुद्धाकृतियां `श्रावस्ती का चमत्कार' घटनाक्रम से
सम्बद्ध प्रतीत होती हैं. नष्टप्राय स्थिति में इस चित्र की कुछ स्पष्ट
आकृतियाँ कालात्मक अंकन की परिचायक हैं. सुन्दर मुखाकृति, अर्द्ध
उन्मीलित नेत्र, शक नासिका, सुन्दर ओंठ व दीर्घ कर्ण से परिपूर्ण है.
मस्तक पर ऊर्णा चिन्ह भी द्रष्टव्य है. बुद्धाकृतियों का प्रभामण्डल
अण्डाकार है. इन आकृतियों के मध्य से पुष्प ध्ध्ध् है. उपर्युक्त गुफा की
दाहिनी भित्ति पर "मार-विजय" का चित्रण है. बायें स्कंध से पारदर्शी चीवर
युक्त बुद्ध के पैरों का अस्वाभाविक सा अंकन है. इनका दक्षिण हस्त भूमि
स्पर्श मुद्रा में तथा वामहस्त नाभि के समक्ष पैरों पर ध्यानमुद्रा में
द्रष्टव्य है. बुद्ध प्रभामण्डल युक्त है. यह चित्र भी बायीं और से नष्ट
हो गया है. अन्य सभी वर्णन पूर्व वर्णित आकृति के सदृश्य है. गुफा सं. ७
में द्वार से बायीं भित्ति पर सुखासन मुद्रा में सिंहासीन बुद्ध धर्मचक्र
प्रवर्तन मुद्रा में द्रष्टव्य है. उनके पैर पद्मपादपीठ पर अवलम्बित हैं.
आकृति का बांया स्कन्ध चीवरयुक्त है एवं प्रभामण्डल अण्डाकार है. सिंहासन
के दोनों ओर प्रदर्शित चामरधारी आकर्षक मुद्रा में है. यह चित्र अत्यन्त
नष्ट हो चुका है. अत: लोकेश्वर का स्पष्ट वर्णन सम्भव नहीं है.
गुफा सं. ९ में दाहिनी ओर नाग अलंकरण युक्त सिंहासन पर सुखासन में
प्रदर्शित बुद्ध धर्मचक्र प्रवर्तन मुद्रा में द्रष्टव्य है. ये एक ही
स्कन्ध पर चीवर ओढ़े हैं. अलंकृत प्रभामण्डल के ऊपर सुसज्जित छत्र है.
दोनों ओर चित्रित चामरधारी लोकेश्वर आभूषणों से सुसज्जित आकर्षक मुद्रा
में दृष्टव्य हैं. चामरधारियों के समीपस्थ चीवरधारी आकृतियां सम्भवत:
बोधिसत्वों की हैं. इनका वर्णन आगे किया गया है.
इसी गुफा में प्रदर्शित एक और चित्र संयोजन में सिंहासन बुद्ध धर्मचक्र
प्रवर्तन मुद्रा में प्रदर्शित है. इनका चीवर पूर्व वर्णित बुद्ध के समान
ही है. इनमें बायीं ओर बोधिसत्व वज्रपाणि चामरधारी है. पार्श्व में
चामरधारी लोकेश्वर है. सामने चित्रित आकृतियों में एक आकृति इंद्र की
मानी गई है. आलोच्य चित्र के समीप एक और संयोजन है, जिसमें प्रदर्शित
बुद्ध पूर्व वर्णित बुद्धाकृति के सदृश्य ही है. आकर्षक बुद्ध के मस्तक
पर ऊर्णा चिन्ह भी अंकित है. राजसी वेशभूषा युक्त चामरधारी लोकेश्वर है.
चित्र के दाहिनी ओर एक स्तूप चित्रित है, जहाँ एक अभिलेख प्राप्त हुआ है.
गुफा सं. १० के स्तम्भों पर कुछ बुद्धाकृतियाँ चित्रित हैं. याजदानी ने
उन्हें मात्र अलंकरण हेतु चित्रित माना है. क्योंकि इनमें कलात्मक एवं
प्रतिमा विज्ञान के लक्षणाधार दुर्लभ प्रतीत होते हैं. (चित्र सं.९/११).
स्तम्भों पर प्रदर्शित विभिन्न मुद्राओं में बुद्ध चित्रों की
पुनरावृत्ति की गई है.
आलोच्य आकृतियां पदमासीन, सुखासन एवं स्थानक मुद्रा में चित्रित हैं.
अधिकतम चित्रों की पूर्णाकृति प्रभामण्डल युक्त है. गुफा में बायीं ओर से
पांचवें स्तम्भ पर चित्रित कुछ बुद्धाकृतियों पर चीनी प्रभाव परिलक्षित
होता है. इसी प्रकार की एक आकृति में सम्पूर्ण चीवर में सागर की लहरों का
सा अंकन है एवं उष्णीस ऊपर से पूर्ण गोलाकार की अपेक्षा कुछ दबा हुआ है
और मुखाकृति कुछ लम्बी है. इसी प्रकार चीनी प्रभावयुक्त एक अन्य आकृति का
उष्णीस ऊपर से कुछ नुकीला सा है. स्थानक आकृतियों के छत्र थाल की तरह
चपटें एवं पुष्पमाल्य से सुसज्जित हैं. इसी गुहा में प्रदर्शित एक चित्र
में वज्र पर सुखासन मुद्रा में आसीन बुद्ध के हस्त व्याख्यान मुद्रा में
हैं. इनका प्रभामण्डल गोलाकार है. बुद्ध के समझ एक भिक्षु हाथ जोड़कर
खड़ा है एवं एक अन्य भिक्षु नीचे माला लिये बैठा है.
ऐसे ही एक स्थानक आकृति पूर्ण प्रभामण्डल युक्त है. प्रभामण्डल के ऊपर
उल्टे कटोरे की तरह छोटे वृत का छत्र आच्छादित है एवं छत्र के दोनों ओर
बौने गंधर्व माला लिये हवा में तैरते प्रतीत होते हैं. बुद्ध की मुखाकृति
अत्यन्त आकर्षक है. बुद्ध के समक्ष उपासकों की दो छोटी आकृतियां चित्रित
हैं. अजंता की ही गुफा सं. १६ में द्वार के उर्ध्व भाग में मानुषी बुद्ध
दो पंक्तियों में चित्रित हैं. ऊपर वाली पंक्ति की आकृतियां क्षतिग्रस्त
हैं, नीचे की पंक्ति की आकृतियाँ अपेक्षाकृत कम क्षप्ति हैं. सभी
पद्मासीन बुद्ध त्रिछत्रधारी हैं. (रेखा चित्र सं. ७/८ ). पृष्ठ भाग में
विभिन्न अलंकरण युक्त मसूरक भी प्रदर्शित हैं. चित्र के अधोभाग में एक
अभिलेख भी उल्लिखित है. चित्र धुंधला होने के कारण अन्य वर्णन संभव नहीं
है.
इसी गुफा में गर्भगृह के बायीं ओर की भित्ति पर सिंह अलंकरण युक्त
सिंहासन पर बुद्ध आसीन हैं. इनके हस्त व्याख्यान मुद्रा में तथा पैर
मुकुलित पद्म पर स्थित हैं. चामरधारियों का चित्र भी नष्टप्राय स्थिति
में है.
उपर्युक्त गुफा में प्रदर्शित एक और दृश्य संयोजन रुचिकर है. सिंह एवं
हस्ति मुख से अलंकृत सिंहासन पर सुखासन मुद्रा में आसीन बुद्ध के हस्त
व्याख्यान मुद्रा में प्रदर्शित हैं. चित्र का ऊर्ध्व भाग क्षरित हो चुका
है. बुद्ध के पाद सुंदर पूर्ण मुकुलित पद्म पर अवलम्बित हैं एवं इस पद्म
को दो नाग-~पुरुष पकड़े हैं. बुद्ध के दोनों ओर चामरधारी बोधिसत्व
द्रष्टव्य हैं.
गुफा सं. १७ में भी द्वार के ऊर्ध्व भाग में सप्तमानुषी बुद्ध एक ही
पंक्ति में चित्रित हैं. बांये से क्रमश: विपस्सी (धर्मचक्र प्रवर्तन
मुद्रा), शिखि (ध्यान मुद्रा), विश्वभू (अभय मुद्रा) क्रकुच्छंद (ध्यान
मुद्रा), कनकमुनि (अभय मुद्रा) काश्यप (ध्यान मुद्रा) एवं गौतम बुद्ध
(धर्मचक्र प्रवर्तन मुद्रा) में है. ये चीवरधारी व उष्णीस युक्त हैं.
गौतम के पास ही आभूषणों से सुसज्जित रत्नजटित मुकुट पहने बुद्ध मैत्रीय
पद्मासीन तथा ध्यान मुद्रा में द्रष्टव्य हैं. आकृतियों के पृष्ठ-भाग में
उनके लिये निश्चित वृक्ष भी चित्रित हैं, किन्तु अब केवल गौतम बुद्ध का
पीपल का वृक्ष तथा मैत्रीय का अशोक वृक्ष ही द्रष्टव्य हैं. अन्य सभी
क्षरित हो चुके हैं. बायें से पांच आकृतियां गहरे वर्ण की हैं. अन्य के
वर्ण अपेक्षाकृत गौर हैं.
इसी गुफा में प्रदर्शित सिंहासीन बुद्ध का चामरधारियों सहित चित्रण था
किन्तु वह नष्टप्राय स्थिति में है. इस गुफा के स्तम्भों पर भी
बुद्धाकृतियां प्रदर्शित हैं. यहाँ बायीं भित्ति पर चित्रित "तुषित
स्वर्ण में उपदेश" चित्र बुद्ध के जीवन के घटनाक्रम से संबंधित है.
सम्पूर्ण चित्र तीन दृश्यों में विभाजित है (चित्र सं. १०/१२). ऊर्ध्व
भाग में बुद्ध सिंहासन पर बैठे धर्मचक्र प्रवर्तन मुद्रा में द्रष्टव्य
हैं. उनके पैर चौकोर पाद पीठीका पर अवस्थित हैं. यह चित्र क्षरित हो गया
है.
मध्य भाग में बुद्ध स्थानक मुद्रा में चित्रित हैं, इनका दक्षिण हस्त वरद
मुद्रा में और वाम हस्त अभय मुद्रा में है अथवा चीवर पकड़े हैं. यह
स्पष्ट नहीं है. अन्तिम दृश्य में बुद्ध विशाल जन समूह के मध्य सिंहासीन
हैं. बुद्ध प्रभामण्डल अलंकृत है, दोनों और माल्य लिये गंधर्व आकृतियां
हवा में तैरते हुए चित्रित हैं. प्रदर्शित बुद्धाकृति के दीर्घ कर्ण
स्कन्धों का स्पर्श कर रहे हैं एवं हस्त धर्मचक्र प्रवर्तन मुद्रा में
है. बुद्ध के पैर चोकोर पादपीठिका पर अवस्थित हैं. पार्श्व में चामरधारी
बौधिस्तव द्रष्टव्य है.
वर्णित घटनाक्रम से संबंधित "श्रावस्ती का चमत्कार" चित्र भी इस गुफा में
अंकित है. अवश्य ही यह अजंता कलाकारों का प्रिय विषय था.
