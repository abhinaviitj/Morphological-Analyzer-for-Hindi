<शोचिअल् श्चिएन्चे><आउट्ह्रोपोलोग्य्><भन्स्हिरम् श्हर्म><ःइमलय कि फउरनिक् झन्जटिअन्><१९८५><आर्य फ्रकस्हन् ंअन्डल्><ढेल्हि><११० टो ११५><२६५०><श्हर्म- ःइमलय कि फउरनिक् झन्जटिअन्>

महाभारत वनपर्व में उन्हें कुलिंद-राजा सुबाहु की प्रजा बताया गया है.
राहुल किरात-किन्नरों को एक ही वर्ग के लोग मानते हैं. उनके अनुसार
वर्तमान तिब्बती-बर्मा भाषाभाषी लोग यथा हिमालय के भोट, चंबा के लाहुले,
कुल्लू के मालाणा निवासी, किन्नर, नेलंग के जाड़, नेपाल के गुरुंग आदि
सभी जातियां किरात-वंश से संबंधित हैं.
राहुल ने जिस वर्ग को किरातों से संबंधित माना है वास्तव में वह
आग्नेय-~परिवार की शाखा है. यदि किराती इनकी भाषा रही हो तो उसे अनार्य
भाषा मानकर इनका मूल खोज पाना कठिन नहीं होगा परंतु शिवालिक के पहाड़ी
भाषा-~भाषी घिरथ भी कतिपय विद्वानों द्वारा `किरात' `घिरथ' शब्दों में
नाम-साम्य के कारण किरात वर्ग से संबंधित माने जाते हैं. डॉ.डी. डी.
शर्मा अपनी पुस्तक `लिंग्विस्टिक हिस्ट्री  फ उत्तरखंड' (पृ. २१) में डॉ.
सिद्धेश्वर वर्मा को उद्धृत करते हुए कहते हैं कि अर्थवेद के एक मंत्र
(५/१३/५) में `कैरात' को असम्मानजनक शब्द के रूप में प्रयुक्त किया गया
है. नागों के साथ किरातों के क्या संबंध रहे तथा किस प्रकार वासकि, शेष,
बेरीनाग, काली नाग, धौली-~नाग, धूमिलनाग, फनीहरनाग, इंद्रूनाग आदि
देवताओं के रूप में पूजे जाने लगे, यह विचारणीय प्रश्न है.
हिमाचल में सराहन रामपुर बुशहर के समीप के गांव बंडा के नागदेवता को
सरपारा में उत्पन्न हुए नागों से जोड़ा जाता है और बूढ़ी दीवाली के अवसर
पर रावी तथा निरमण्ड गांवों में घास के बनाए गए रस्सों को भी `बाहण्ड'
कहा जाता है. कुछ लोगों के कथन है कि भण्डासुर राक्षस को बण्डा नाग ने
मारा था, अत: उसी घटना की स्मृति में बूढ़ी दीवाली के अवसर पर बण्डा नाग
के रथ को रावीं गांव लाया जाता है.
किन्नरों के अनेक संदर्भ पुराणों में उपलब्ध हैं. उन्हें अर्द्धदेवयोनि
में अंकित किया गया है. वे स्वर्गगायक, गीतमोदी, हरिणनर्तक, किंपुरुष तथा
अश्वमुख भी बताए गए हैं. वे गंधर्वो, यक्षों, विद्याधरों आदि के साथ
वर्णित हुए हैं जिससे यह संकेत मिलता है कि ये क्षेत्र एक-दूसरे के समीप
स्थित थे. वर्तमान किन्नौर जिला जो तिब्बत की सीमा के साथ सटा हुआ है,
हिमाचल प्रदेश के शिमला तथा लाहुल स्पिति जिलों के समीप है. इस भाग के
लोगों को कनावरा, कनौरा आदि नामों से अभिहित किया जाता है जो इस बात का
पर्याप्त संकेत है कि यह वर्ग प्राचीन किन्नर जाति से संबंधित रहा होगा.
नामसाम्य अत:साक्ष्य का पुष्ट प्रमाण माना जाता है, फिर जब हम देखते हैं
कि वर्तमान समय में भी कनावरे नृत्य तथा गायन में अतीव रुचि रखते हैं तथा
उनके क्षेत्र में घोड़े पालने का प्रचलन है और उनके गांवों में प्रचलित
`होरि फो' लोकनाट्य में एक व्यइत हरिण के-से सींग लगाकर अभिनय करता
है, तो कनावरों का किन्नर लोगों से संबंधित होना सिद्ध हो जाता है.
किन्नौर क्षेत्र में वर्तमान समय में तिब्बती-बर्मी भाषा का प्रचलन है
जिसमें अनेक शब्द किसी प्राचीन भाषा तथा अन्य अनेक तिब्बती अथवा भोटी
भाषा से संबंधित हैं. राहुल सांकृत्यायन ने किन्नर क्षेत्र की मूल भाषा
को किराती बताया है. इस क्षेत्र की बोली में उत्तर तथा दक्षिण दिशाओं के
लिए शब्द नहीं हैं और उन्हें `दायां' तथा `बायां' कहते हैं. पूर्व की ओर
मुख करके खड़े होने के पश्चात् दाई तथा बाई और बोध दक्षिण तथा उत्तर
दिशाओं के लिए स्वत: स्पष्ट है. इस क्षेत्र की बोली में चंद्रमा के लिए
`गोल' शब्द प्रचलित है तथा मास (महीने) के लिए `गोलस ' अर्थात् `महीने
का उदय अथवा आरंभ' शब्द प्रयुक्त होता है जो इस बात का संकेत है कि
किन्नर लोग अपने मास का आरंभ चंद्रमा से संबंधित मानते होंगे. इस
क्षेत्र में बहुपति-प्रथा का प्रचलन है तथा इस भाषा में पुरुष के ससुराल
के लिए `दूरेस' तथा स्त्री के ससुराल के लिए `परायो किम' अर्थात `दूसरे
का घर' शब्दों का प्रचलन किन्नरों में मातृसत्तात्मक परिवार-प्रथा के
प्रचलन की पुष्टि करता है. वर्तमान समय में भी `गोयने' (गृहिणी) ही अपने
पतियों को अनेक गृहकार्य निर्दिष्ट करती है . सब भाईयों में वरिष्ठतम
व्यइत गोरतेस (गृहस्वामी) भी गोयने की स्वीकृति लेकर ही गृह का संचालन
करता है.
किन्नरों में तलाक की प्रथा अत्यंत सरल है. तलाक के लिए इस क्षेत्र में
`शि ट्गट्ग' शब्द का प्रयोग किया जाता है जिसे `लकड़ी तोड़ना' कहा जाता
है. पति-पत्नी गांव के बड़े बूढों के सम्मुख एक सूखी लकड़ी तोड़कर तलाक
ले सकते हैं. किन्नरों में कन्या को बलपूर्वक भगाकर विवाह कर लेने की
प्रथा भी है. इसे `दरोश', डबडब' कहा जाता है. नदी के लिए `समुद्र ' गांव
के लिए `देश ', दूध के लिए `खेर ' (क्षीरम्) शब्दों का प्रचलन तथा
पहला, दूसरा, तीसरा, चौथा आदि संख्यावाचक शब्दावली का स्थानीय बोली में
अभाव होना और इस वर्ग की बोली में लिंग का अभाव होना आदि बातें
किन्नर-परंपरा की विशिष्टता है.
यही नहीं, किन्नर (कनावरे) जिन १८ प्रधान देवी-देवताओं की पूजा करते
हैं, वे बाणासुर तथा हिडिम्बा की संतान माने जाते हैं. इस क्षेत्र में
प्रचलित एक गीत में बताया जाता है कि बाणासुर `गूगे चन्तर ' से इस
क्षेत्र में आया तथा हिडिम्बा कुल्लू लाहुल से आई. गूगे चन्तर  पश्चिमी
तिब्बत का क्षेत्र है और प्राचीन `चपर ' नामक राज्य से संबद्ध रहा है.
लाहूल में जाह्लमा तथा कुल्लू में हिडिम्बा के मंदिर हैं, यह सर्वविदित
है. यह भी उल्लेख है कि हिडिम्बा का भाई हिडिम्बा अथवा तांडी (तांदी)
लाहुल के तांदी क्षेत्र में राज्य करता था और पांडवों के बनावास काल में
वह उन्हें यहीं मिला था.
हिडिम्बा ने लाहुल अथवा मनाली क्षेत्र में पांडवों से मुलाकात की तथा भीम
से विवाह किया. यह बात रुचिकर हैं कि मलाणा के देवता जमलू का भाई राजा
गेप  अथवा घेपन लाहूल के एक गांव का ग्राम-देवता है और हिडिम्बा का
छात्र हर समय इस ग्राम देवता के साथ रहता है. जनविश्वास है कि राजा
गेप  तिब्बत से इस क्षेत्र में आया है तथा हिडिम्बा उसकी सहायिका देवी
है.
किन्नौर में हिडिम्बा को हिरमा कहा जाता है. हिरमा का एक मंदिर कफौर
गांव में है. इसके पति बाणासुर की आत्मा का निवास कफौर के समीप के ही एक
गांव सुंगरा में ग्राम-देवता महेशुर के मंदिर के उपरि कक्ष में माना जाता
है. बाणासुर का हिडिम्बा की अठारह संतानों में से सबसे बड़ी पुत्री
चंडिका काल्पा के समीप कोठी गांव की देवी है. उसके तीन भाई महेशुर
(महासुर?) कहे जाते हैं तथा वे क्रमश: सुंगरा, चगांव तथा भाबा गांवों के
देवता हैं.
चंडिका एक की बहिन उषा निचार की देवी है तथा उसी की बहिन चित्रलेखा तरंडा
गांव की ग्रामदेवी है. लोकगीत में उषा के पति का नाम `हौनू' बताया गया
है. महाभारत में यही `हौनू' अनिरुद्ध हो गया तथा उसकी बहिन `चित्रलेखा'
अथवा `चित्ररेखा' उसकी मायावी सहेली चित्रित हुई. महाभारत में हिडिम्बा
का विवाह बाणासुर से होने का संदर्भ कहीं अंकित नहीं है. वहां तो उसका
विवाह भीम से हुआ बताया गया है तथा उसकी संतान घटोत्कच के जन्म के बाद
हिडिम्बा ने अपनी प्रतिज्ञा के अनुसार भीम को छोड़ दिया, ऐसा संकेत है.
कुनिहार के समीप एक गुफा का नाम अब भी `घटोची' है और इस नाम का कारण यह
बताया गया है कि घटोत्कच का जन्म उस गुफा में हुआ था. किन्नर क्षेत्र के
जनविश्वासों में घटोत्कच का नाम कहीं भी आता परंतु इतना अवश्य है कि
बाणासुर की आत्मा को इस क्षेत्र में अपने बेटे-बेटियों के पास यदाकदा आने
की बात मानी जाती है. चगांव गांव में जब तेज व ठंडी हवा चले तो लोग
ग्रामदेवता महेशुर के पास जाकर उसके कृपापात्र `गूर' से पूछते हैं कि
देवता के पिता की आत्मा तो उसके पास नहीं आई है? यदि `गूर' (ग्रोक्च)
देव-~शइत के आह्वान के उपरांत हिलते हुए यह कहे कि आत्मा उस गांव में
आई है तो लोग यह पता लगाने का यत्न करते हैं कि वह पूर्व की ओर से स्थित
कोठी गांव में अपनी पुत्री चंडिका के पास जाएगी अथवा पश्चिमी की ओर स्थित
कोठी गांव में अपनी पुत्री चंडिका के पास जाएगी अथवा पश्चिम की ओर से
स्थित कटगांव (भाबा) महेश्वर के पास जाएगी. जैसा भी उत्तर मिले, तैयार
आरंभ कर दी जाती है और एक पिटारी में आटे का एक सांप बनाकर रखा जाता है
तथा वाद्ययंत्रों सहित गांव वाले देवता के पिता की आत्मा को विदाई देने
के लिए जुलूस के रूप में प्रस्थान करत ए हैं. कुछ दूरी पर आटे के सांप के
पिटारे को दीपक जलाकर रख दिया जाता है और सब गांववासी पीछे देखे बिना लौट
जाते हैं. भाबा गांव में आत्मा के आगमन पर उसका स्वागत करते हैं, विदाई
पर नहीं. आगमन की तिथि आदि देवता महेश्वर का गूर बताता है.
बाणासुर की आत्मा को सांप के रूप में क्यों माना जाता है, इस संबंध में
यद्यपि किसी ग्रामवासी को पता नहीं है परन्तु बूढ़ी दीवाली के अवसर पर इस
क्षेत्र के सांगला गांव में झाड़यों के दो सांप बनाए जाने की प्रथा है.
इन झाड़ियों के सांपों को कोली जाति के हरिजनों द्वारा बनाया जाता है कि
बहुत प्राचीन-~काल में निरमंड से दो सांप किन्नौर की ओर बढ़े थे और
उन्हें मृत्यु के घाट उतार दिया गया था जिससे वे किन्नर क्षेत्र में
किसी प्रकार की हानि नहीं पहुंचा सके. बाणासुर के साथ इन सांपों को
प्रतीक का कुछ संबंध है या नहीं, यह शोध का विषय है.
यहां केवल इतना संकेत पर्याप्त है कि किन्नर जाति का संबंध बाणासुर व
हिडिम्बा से रहा है और वे इनके पूर्व पुरुष रहे होंगे तभी उनकी पूजा इस
क्षेत्र में अब तक प्रचलित है. निरमंड में भूंडा उत्सव के अनसर पर देवी
`हिरबणी' का पूजन किया जाता है. प्रस्तुत ग्रंथ के लेखक के `किन्नर
लोकसाहित्य व संस्कृति' पर इसी उद्देश्य से विस्तृत अध्ययन किया और इस
सामग्री का प्रकाशन `किन्नर-~लोकसाहित्य' नामक पुस्तक में किया गया.
कालिदास ने अपने ग्रंथों--रघुवंश (४/७८) तथा मेघदूत (६०) में किन्नरों
को हिमालय क्षेत्र की एक जाति बताया है. वायु पुराण के अनुसार शंकुकूट
तथा वृषभ पर्वतों के बीच किन्नरों का निवास माना गया है. उसके राजा का
नाम कपिञ्जल बताया गया है. राहुल सांकृत्यायन किन्नरे तथा किरातों को एक
ही वर्ग से संबंधित मानते हुए कहते हैं कि कुमाऊं, गढ़वाल तथा शिमला
क्षेत्रों के कुछ देवताओं तथा गांवों के नामों के साथ जुड़े इस शब्द का
प्रचीन संदर्भ किन्नर बोली में ढ़ूढा जा सकता है.
यह बात सही है कि वर्तमान किन्नौरी बोली में `शू' शब्द का अर्थ
ग्रामदेवता होता है परंतु यह निश्चित रूप से कह पाना संभव नहीं है कि यह
शब्द किन्नरी-~बोली का ही है या किराती से किन्नरी में लिया गया है,
अथवा प्रचीन किन्नर ही किरात थे. यदि किन्नर ही किरात होते तो दोनों
शब्दों का प्रयोग इकट्ठा किए जाने का औचित्य नहीं था.
प्राचीन भारतीय साहित्य में इन दोनों शब्दों के इकट्ठे प्रयोग से धारणा
बनती है कि इन दोनों वर्गों के लोग कहीं समीप के क्षेत्रों में निवास
करते थे. वैसे भी किरातों को कहीं दैवीगायक नहीं कहा गया है. किरात
शिकारियों के रूप में ही वर्णित हुए हैं.
किरातार्जुनीय महाकाव्य में शिव जब किरात के रूप में अवतरित हुए तो वे
व्याध थे. एटकिन्सन का यह कथन कि वर्तमान समयके कुनैतों के पूर्वज, यक्ष
या खश, कश्मीर के नाग, स्वात घाटी के विद्याधर तथा सिद्ध, गंधर्व, दानव
तथा दैत्य और किन्नर पर्वतीय जनजातियां थीं, सही है परंतु उनका कुमाऊं
के समीप किसी स्थान पर किन्नर देश मानने का आग्रह सहीं नहीं है.
प्राचीनकाल के किन्नौर का वर्तमान क्षेत्र किन्नरों क्षेत्र किन्नरों
की प्राचीन सामाजिक परंपराओं के संबंध में महत्त्वपूर्ण आधार सामग्री
सुलभ है, इससे इनकार नहीं किया जा सकता. किन्नरों में पितरों के नाम पर
पर्वतशिखरों पर चबूतरे बनाने की प्रथा प्रचलित है. इन चबूतरों को शकरी,
शाखार तथा कोट  कहा जाता है. गांवों के ऊपर स्थित पर्वतशिखरों पर इस
प्रकार के चबूतरे अब भी बनाए जातें हैं तथा दकरेणी (दक्षिणायन) अथवा बीस
भादों इन स्थानों पर उत्सव आयोजित किए जाते हैं. चंबा के पांगी क्षेत्र
में उत्तरायण (उतरैण) तथा दक्षिणायन (दखणैण) तयौहार अब भी प्रचलित हैं.
विशिष्ट अवसरों पर पर्वत शिखर दर्शन जिसे स्थानीय भाषा में `र -~कोर 
चिम' कहा जाता है, मृत्यु के पश्चात् आत्माएं किन्नर-कैलाश के समीपस्थ
बर्फीले पहाड़ जिसे `रल्ड ' कहा जाता है, पर निवास करती हैं तथा फूलों
के उत्सव `फुल्याच' के अवसर पर उन्हें वापिस बुलाने के लिए कुछ गांवों
में विशिष्ट गायकों, जिन्हें `गितकोरेस' कहा जाता है, द्वारा गाए जाते
हैं. रल्ड  संभवत: `रोल द ' अर्थात् `आत्माओं का निवासस्थल' से बना
शब्द है. किन्नर क्षेत्र में नाग तथा नारायण महेश्वरों (महासुरों) जो
बाणासुर की संतान हैं, के अधीनस्थ अथवा स्तर में उनसे छोटे देवता हैं
परंतु महेशुरों से उनका विरोध नहीं है यद्यपि लोकगीतों में नागदेवता की
महेशुर से हुई लड़ाई के संदर्भ भी मिल जाते हैं. इस प्रकार के संदर्भ
अधिक नहीं हैं तथा इनमें सदैव महेशुर देवता की जीत बताई गई है. दक्षिणायन
का त्यौहार जिसे (डकरेणी) कहा जाता है, किन्नरों का प्राचीनतम त्यौहार
है. यह श्रावण मास में आयोजित किया जाता है.
चंबा के पांगी क्षेत्र मे `(दक्षिणायन) तथा उतरैण (उत्तरायण) त्यौहारों
के प्रचलन, बलपूर्वक विवाह प्रथा, फल्याच (फूलों का त्यौहार) का
फुल्यात्तर हो जाना यह सिद्ध करता है कि प्रागैतिहासिक किन्नर क्षेत्र
बहुत विस्तृत रहा होगा. वर्तमान समय में चंबा के पांगी क्षेत्र के निवासी
आर्यभाषा का प्रयोग करते हैं जब कि किन्नर क्षेत्र के निवासियों की भाषा
तिब्बती-बर्मी है. पांगी के लोग गद्दी जनजाति से संबंधित हैं तथा गद्दी
औदुम्बरों के अधिक समीप माने जाते हैं. किन्नर शिकारी तो बहुत अच्छे
होतें हैं परंतु धनुषबाण के शिकार करना उनमें प्रचलित नहीं है. वे
विनम्र, अतिथि-सेवी, न्यायप्रिय और ईमानदार होते हैं. उनके स्वभाव से ऐसा
प्रतीत होता है कि वे लड़ाकू जाति नहीं रही. उनके आयुध जाति से संबंधित
होने के प्रमाण ग्रंथों में भी उपलब्ध नहीं होते.
यहां यह उल्लेखनीय है कि रामपुर बुशहर के समीप सतलुज के किनारे बसे एक
गांव का नाम `भद्राश' है. विष्णु पुराण (२/१) तथा भागवत पुराण (५/१/३३
तथा १/२२) के अनुसार जम्बूद्वीप के राजा आग्नीध्र ने अपने नौ पुत्रों
जिनके नाम क्रमश: नाभि, किंपुरुष, हरिवर्ष, इलावृत्त, रम्यक (रम्य),
हिरण्मय (हिरण्वान), कुरु, भद्राश्व तथा केतुमाल थे, में से किंपुरुष को
हेमकूटवर्ष तथा हरिवर्ष को नैषधवर्ष दिए थे. उन्होंने भद्राश्व को मेरु
के पूर्व में स्थित भद्राश्व-~वर्ष तथा केतुमाल को गंधमानवर्ष के
क्षेत्र दिए थे. यदि किन्नरों के पूर्वज किंपुरुष रहे हों तो उनका स्थान
हेमकुटवर्ष माना जाना चाहिए. हम अन्यत्र कह आए हैं कि कुल्लू क्षेत्र का
हामटा स्थान हेमकूट का अपभ्रंश हो सकता है. हामटा मलाणा के समीप स्थित है
और मलाणा निवासी जिस भाषा का प्रयोग करते हैं वह वर्तमान किन्नरी बोली
से मिलती है.
कुछ लोग जम्बूद्वीप की राजधानी वर्तमान जम्मू मानते हैं जबकि अन्य कुछ
विद्वानों का मत है कि जम्मू इतना अधिक प्राचीन नगर नहीं है कि उसे जम्बू
द्वीप की राजधानी होने का गौरव प्राप्त हो सके. उनका कथन है जम्बूद्वीप
का बहुत बड़ा क्षेत्र वर्तमान तिब्बत तक फैला हुआ था, अत: इसकी राजधानी
की खोज वर्तमान तिब्बत के क्षेत्र में की जानी चाहिए. काव मुमेल स्थान,
जो मंडी जिला में स्थित है, से प्राप्त एक प्राचीन पांडुलिपि `शइत
पुराण माहात्म्य टीका' में बताया गया है कि वैदिक काल में भृगु ऋषि उस
स्थान पर तपस्या करते थे. उनका अवैध संबंध ममलेशा नामक एक किन्नर-बाला,
जो उसी आश्रम में रहती थी, से हो गया जिससे विमल और अमल दो पुत्र
उत्पन्न हुए. इन दोनों ऋषियों का वर्णन परवर्ती साहित्य में उपलब्ध नहीं
है परंतु उक्त पांडुलिपि में लिखा गया है कि कालांतर में विमल मुनि की
संतान `बेडा' कहलाई.
बेडा जाति के लोगों के नष्ट करने के उद्देश्य से कुछ लोगों ने भूंडा-यज्ञ
के अवसर पर बलि के लिए उन्हें रस्से पर चढ़ाकर एक सिरे से दूसरे सिरे तक
धकेलने की युक्ति निकाली. उनका मंतव्य था कि इस प्रकार देवताओं को
प्रसन्न करने के लिए नरबलि का प्रयोग किया जा सकेगा.
