<औङ्ङिचिअल् अन्ड् मेडिअ लन्गुअगेस्><आड्मिनिस्ट्रटिवे><आनोन्><ऐद्पोर्ट् ईम्पोर्ट् फोलिच्य् ८४-८५><१९८५><ंइन्. ओङ् चोम्मेर्चे><णेत् ढेल्हि><८५ टो ८७><२१००><आनोन्-ऐद्पोर्ट् ईम्पोर्ट् पोलिच्य् ८४-८५><ढ्हनन्जय् खुमर्>

(३) केद्रीय सरकार या मुख्य नियन्त्रक, आयात-निर्यात लाइसेंसधारी या किसी अन्य
व्यक्ति को लाइसेंस प्राप्त करने या किसी माल का निर्यात करने से रोक सकते है .
और जो इस सम्बन्ध उनके विरुद्ध कोई भी कार्यवाई की जा सकती है उसको ध्यान मे
रखे बिना यह निर्देश दे सकते है . कि ऐसे व्यक्ति को इस आदेश के अन्तर्गत एक
विशिष्ट अवधि के लिए माल का निर्यात करने के लिएकोई लाइसेंस प्रदान नही
किया जाएगा . या अनुमति नही दी जाएगी, यदि केन्दीय सरकार या मुख्य नियंत्रक,
आयात-निर्यात के विचार मे :-
(क) ऐसा लाइसेंसधारी, निर्यातक या अन्य व्यक्ति ; या
(ख) जहां ऐसा लाइसेंसधारी, निर्यातक या अन्य व्यकित एक साझेदारी फर्म या
लिमिटेड कम्पनी मे कोई साझेदार या पूर्ण समय के लिए जैसा भी मामला हो,
संचालक हो ; या
(ग) जहां ऐसा लाइसेंसधारी, आयातक या अन्य व्यक्ति एक साझेदारी फर्म में साझेदार
या लिमिटेड कम्पनी का पूर्ण समय के लिए जैसा भी मामला हो, संचालक या प्रबन्घ
संचालक या प्रबन्ध संचालक हो, और
 (१) ऐसा लाइसेंसधारी निर्यातक या अन्य व्यक्ति या साझेदार जैसा भी मामला
 हो, ऐसी साझेदारी फर्म या लिमिटेड कम्पनी का पूर्ण समय के लिए संचालक या
 प्रबंध संचालक को प्रदान किए किसी निर्यात लाइसेंस या आंबटित कोटे का उपयोग करने या
 पूर्णतया उपयोग करने मे बिना यथेष्ट कारण के असफल रहा हो ; या
 (२) उसने आयात (नियंत्रण) आदेश, १९५५ के उप-अनुच्छेद (३) पैरा (१) मे
 उल्लिखित कोई गलत कार्य हो .
८. लाइसेंसो की मंजूरी या माल निर्यात करने की अनुमति को निलम्बित करने के लिए
 अधिकार :-- यदि धारा-७ मे उल्लिखित एक या अधिक अभियोगो की जांच चल
 रही हो तो केन्दीय सरकार या मुख्य नियंत्रक, आयात-निर्यात इस संबंध मे की
 जाने वाली अन्य कार्रवाई को ध्यान में रखे बिना उस लाइसेंसधारी या निर्यातक
 या किसी अन्य व्यक्ति को लाइसेंस देने की मंजूरी या माल निर्यात करने से
 निलम्बित कर सकते है .
 बशर्ते कि लाइसेंस मंजूर या माल के निर्यात के लिए अनुमति देना साधरणत: १२
 महीनो की अवधि से अधिक के लिए इस धारा के अन्तर्गत नही किया गया जाएगा .
 आगे यह भी शर्त होगी कि निलम्बन हटाने पर उसकी ऐसी शर्तो और नियन्त्रण के
 प्रतिबन्धो के अधीन निलम्बन की अवधि के लिए लाइसेंस प्रदान किया जा सकता है .
 जो कि पूर्वोक्त प्राधिकारी द्वारा संबंधित आर्थिक तथ्यो को ध्यान मे रख कर तय
 की जाए .
९. निर्यात किए जाने वाले माल के लिए आवेदन-पत्रो को आस्थगन मे रखना :- उन
 मामलो मे जहां लाइसेंसधारी या निर्यातक या किसी व्यक्ति के विरुद्ध परिछेद ७
 में उल्लिखित आरोप के लिए जांच पड़ताल करना बाकी है . और जहां केन्द्रीय सरकार
 या मुख्य नियंत्रक, आयात-निर्यात इस प्रकार के आरोपो के सम्बन्ध मे विस्तृत
 जानकारी का पता लगाए बिना ही सतुंष्ट हो जाता है कि लाइसेंस प्रदान करना या
 माल का निर्यात करने के लिए स्वीकृति प्रदान करना सार्वजनिक हित मे नही है तो इस
 आदेश मे निहित किसी भी बात के होते हुए भी केन्द्रीय सरकार या मुख्य नियत्रंक,
 आयात निर्यात ऐसे व्यक्ति को लाइसेंस प्रदान करने के लिए या माल का निर्यात
 करने के लिए उसके किसी भी आवेदन-पत्र को, कोई भी कारण बतलाए बिना इस सम्बन्ध
 मे की जाने वाली किसी भी अन्य कार्यवाई को ध्यान मे रखे बिना ही, आस्थगन मे रख
 सकते है :
 बर्शते कि इस परिच्छेद के अन्तर्गत ऐसे लाइसेंस के लिए मंजूरी देने या माल के
 निर्यात के लिए अनुमति देने की निलम्बन अवधि साधरणत: ६ महीने से अधिक
 नही होगी .
१०.परिच्छेद ७ अथवा ८ के अन्तर्गत की गई कार्रवाई का प्रचार :-
 (१) यदि केन्दीय सरकार के विचार मे यह आवश्यक है या सार्वजनिक हित को
 ध्यान मे रखते हुए यह उचित है कि परिच्छेद ७ या ८ के अन्तर्गत किसी
 व्यक्ति या व्यक्तियों जिन के विरुद्व कार्रवाई की गई है, के नामो या अन्य
 ब्यौरो को प्रकाशित किया जाए तो जैसा भी वह उचित समझे ऐसे व्यक्ति या
 व्यक्तियो के समूह के नाम को और ऐसे ब्यौरो को प्रकाशित करा सकती
 है या प्रकाशित कराने का कारण बना सकती है .
 (२) उप-परिच्छेद (१) के अन्तर्गत ऐसी किसी कार्रवाई के सम्बन्ध मे कोई भी
 प्रकाशन तब तक नहीं किया जाएगा जब तक कि अपील सुनने वाले प्राधिकारी को अपील
 प्रस्तुत किए बिना, अपील प्रस्तुत करने का समय बीत न गया हो या अपील निपटान
 दी गई हो .
 व्याख्या :- फर्म,कंपनी या व्यक्तियो की अन्य संस्था के मामले मे, फर्म के
 साझेदारो, संचालको, प्रबंध एजेन्टो, सचिवो और कोषाध्यक्षो या कंपनी के
 प्रबंको या संस्था के सदस्यो जैसा भी मामला हो, केन्द्रीय सरकार के विचार
 मे मामले की परिस्थितयां इसे न्याय संगत ठहराएं .
 ११. लाइसेंसो को रद्द करना -- (१) केन्द्रीय सरकार या मुख्य नियंत्रक,
 आयात-निर्यात या उस की ओर से प्राधिकृत कोई अन्य अधिकारी इस आदेश
 के अन्तर्गत प्रदान गए किसी भी लाइसेंस को रद्द कर सकता है . या अन्यथा रूप
 से उसे अप्रभावी कर सकता है :-
 (क) यदि लाइसेंस भूल या गलती से प्रदान किया गया है . या जालसाजी
 या मिथ्या निरूपण से प्राप्त किया जा सकता है .
 (ख) यदि लाइसेंस, नियमो या इस आदेश की शर्तो के प्रतिकूल प्रदान किया
 गया है .
 (ग) यदि लाइसेंसधारी ने लाइसेंस की शर्तो मे से किसी भी शर्त का उल्लंघन
 किया है .
 (घ) यदि केन्द्रीय सरकार या ऐसा अधिकारी इस बात से संतुष्ट हो कि लाइसेंस
 उस उद्देश्य की पूर्ति नही करेगा जिस के लिए वह प्रदान प्रदान किया गया
 है .
 (ड़) यदि लाइसेंसधारी ने सीमाशुल्क से संबंघित किसी कानून या माल के
 आयात-निर्यात से संबंधित किन्ही नियमो या विदेशी मुद्रा के विनियमनो
 से संबंधित किसी कानून का उल्लंघन किया हो .
 इसकी शर्त यह भी है कि इस आदेश मे कोई बात निहित होते हुए भी केन्द्रीय
 सरकार या मुख्य नियंत्रक, आयात-निर्यात या उसकी ओर से प्राधिकृत कोई
 अन्य अधिकारी यदि इस बात से संतुष्ट है . कि लाइसेंस को रद्द करना या
 उसे अप्रभावी करना सार्वजनिक हित मे है तो वह कोई भी कारण बताए बिना
 ही ऐसा कर सकता है .
 (२) केन्द्रीय सरकार या मुख्य नियंत्रक, आयात-निर्यात या उसकी ओर से
 प्राधिकृत कोई अन्य अधिकारी इस आदेश के अंतर्गत निम्नलिखित व्यक्तियो को
 प्रदान किए गए किसी भी लाइसेंस को लिखित रूप मे विशेष आदेश द्वारा अप्रभावी
 कर सकता है .
 (क) ऐसा व्यक्ति जिस के संबंध मे अधिनियम, १९७४ के अंतर्गत कारावास
 का आदेश दिया हो; या
 (ख) एक साझेदारी की फर्म या प्राइवेट लि. कम्पनी जिसका ऐसा व्यक्ति
 साझेदार या पूर्ण समय के लिए निदेशक या प्रबंध निदेशक हो :
 शर्त यह है कि ऐसे व्यक्ति के लिए संबंध मे या साझेदारी फर्म या कंपनी
 जो भी हो,जिसका ऐसा व्यक्ति साझेदार या संचालक हो, के संबंध मे ऐसा
 विशेष आदेश, उस समय अपना कोई प्रभाव नही रखेगा जब कि ऐसे व्यक्ति के
 विरूद्व दिया गया कारावास का आदेश --
 (१) कारावास का ऐसा आदेश हो जो उस अधिनियम के अनुच्छेद ८ के अंतर्गत
 सलाहकार बोर्ड की रिर्पोट के खंड ९ या खंड १२क की व्यवस्थाओं के अनुसार
 हो या सलाहाकार बोर्ड की रिपोर्ट प्राप्ति के पहले का हो या सलाहकार
 बोर्ड को संदर्भ भेजने से पहले का हो; या
 (२) कारावास का ऐसा आदेश हो जिस के लिए अधिनियम १९७४ की धारा ९
 की शर्त लागू होती हो, और वह धारा ९ की उपधारा (३) के अंतर्गत प्रथम
 पुन:विचार के आधार पर या इस अघिनियम की धारा ९ की उपधारा (२) के
 साथ पढ़ी जाने वाली धारा ८ के अंतर्गत सलाहकार बोर्ड की रिर्पोट के आधार
 पर रद्द कर दिया हो; या
 (३) कारावास का ऐसा आदेश हो जिस के लिए अधिनियम १९७४, की धारा १२क की
 शर्ते लागू होती हों और वह इस धारा की उपधारा (३) के अंतर्गत
 प्रथम पुनर्विचार के लिए दिए गए समय की समाप्ति से पहले या
 प्रथम पुनर्विचार के आधार पर या इस अधिनियम की धारा १२क की उपधारा
 (६) के साथ पढ़ी जाने वाली धारा ८ के अंतर्गत सलाहकार बोर्ड की रिपोर्ट
 के आधार पर रद्द कर दिया गया हो; या
 (४) कारावास का ऐसा आदेश हो जो सक्षम न्याय अदिकारी के न्यायलय द्वारा
 रद्द कर दिया गया हो .
 १२. लाइसेंसधारी, आदि को सुनवाई के लिए सुअवसर प्रदान करना :-
 (१) अनुच्छेद ६ या उपधारा (१) अनुच्छेद ७ की उपधारा ३ या अनुच्छेद ८ या
 अनुच्छेद ११ की उपधारा (१) के अंतर्गत लाइसेंसधारी या निर्यातक या
 किसी अन्य व्यक्ति के विरुद्ध तब तक कोई कार्रवाई नही की जाएगी जब
 तक कि उसे सुनवाई का उचित सुअवसर प्रदान न कर दिया हो; या
 (२) यदि किसी मामले मे अनुच्छेद ७ या ८ या अनुच्छेद ११ की उपधारा
 (१) (उस मामले को छोड़कर जिस मे उस के परन्तुक के अंतर्गत रद्द
 करने का आदेश दिया गया हो ) के अन्तर्गत की गई कार्रवाई से कोई
 व्यक्ति संतुष्ट नही है तो वह कार्रवाई के पत्र की तिथि से ३० दिनो के
 भीतर ऐसी कार्रवाई के विरुद्व ऐसे प्राधिकारी से अपील कर सकता है
 जिसे केन्द्रीय सरकार, सरकारी राजपत्र मे अधिसूचना द्वारा अपील सुनने
 के लिए नियुक्त करे .
 १३. निर्यात किए गए माल के मूल्य, किस्म, गुण आदि की घोषणा:-
 किसी सीमाशुल्क पतन से किसी भी माल का निर्यात करने पर चाहे
 वह माल सीमाशुल्क के अधीन हो या नही उस माल का मालिक निर्यातक
 अपने ज्ञान विश्वास के अनुसार पोत लदान बिल मे या अन्य संगत दस्तावेज
 मे उस माल के मूल्य, किस्म, विशिष्टीकरण गुण विवरण का उल्लेख करेगा
 और यह प्रमाणित करेगा कि इन दस्तावेजो मे उल्लिखित माल की किस्म और
 विशिष्टिकरण उसी निर्यात संविदा के अनुसार है जो क्रेता और माल के परेषक
 के बीच की गई है और जिस के अनुसरण मे माल का निर्यात किया जा रहा
 है और ऐसे उल्लेख की घोषणा की सच्चाई मे से पोत परिवहन बिल या अन्य
 दस्तावेजो पर सब से नीचे हस्ताक्षर करेगा .
 १४. किसी घोषणा, विवरण पत्र या दस्तावेजों को तैयार करने, उन पर
 हस्ताक्षर आदि करने के संबंध मे निषेध :-
 (१) लाइसेंस प्राप्त करने मे या किसी माल का निर्यात करने मे कोई भी
 व्यक्ति किसी घोषणा पत्र, विवरण पत्र या दस्तावेजो पर यह जानते हुए
 न तो हस्ताक्षर करेगा और न हस्ताक्षर करने का कारण उत्पन्न करेगा
 कि ऐसै घोषणा पत्र, विवरणपत्र या दस्तावेजो मे कोई विशेष बात झूठी
 है .
 (२) कोई भी व्यक्ति किसी भी लाइसेंस को प्राप्त करने या किसी भी माल का
 निर्यात करने मे भ्रष्ट या कपटपूर्ण तरीको का प्रयोग नहीं करेगा .
 १४-क. मुख्य नियंत्रक या अपर मुख्य नियंत्रक को संशोधन करने का अधिकार
 मुख्य नियंत्रक अपर मुख्य नियंत्रक अपनी मर्जी से या किसी अन्य प्रकार से
 किसी ऐसी कार्रवाई का रिकार्ड मंगा कर जिसमे अधीनस्थ अधिकारी द्वारा ७ की उपधारा (१)
 के अंतर्गत विवर्जित करने की कार्रवाई की गई हो और जिस के खिलाफ
 कोई भी अपील नही की गई हो वे ऐसी कार्रवाई के सहीपन, कानूनी वैधता
 या औचित्य का अपनी संतुष्टि के लिए परीक्षण कर सकते है . और उस पर
 जैसा भी उचित समझे, आदेश दे सकते है .
 बशर्ते कि इस उप-धारा के अंतर्गत की कार्रवाई मे ऐसी विविधता नही
 होगी जिससे किसी व्यक्ति पर उसका प्रतिकूल असर पड़े जब तक कि ऐसे
 व्यक्ति को :-
 (क) ऐसी कार्रवाई करने की तिथि से दो वर्षो के भीतर यह पूछते हुए कारण
 बताओ नोटिस प्राप्त हुआ हो कि ऐसी कार्रवाई मे परिर्वतन क्यो न कर दिया
 जाए ; और
 (ख) यदि उसने अपने बचाव की इच्छा व्यक्त की है और बचाव के लिए समय
 चाहता है तो उसे अभ्यावेदन करने का और व्यक्तिगत सुनवाई के लिए सुअवसर
 प्रदान किया गया हो .
 १५. अपवाद :- निम्नलिखित के लिए आदेश मे से कुछ भी लागू नही होगा
 (क) केन्द्रीय सरकार द्वारा या उस के प्राधिकार के अधीन निर्यात किया गया
 कोई भी माल;
 (ख) मुख्य नियंत्रक, आयात-निर्यात द्वारा जारी किए गए निष्पादन अनुदेशो
 मे शामिल कोई भी माल;
 (ग) बाहर जाने वाले किसी जलयान या अन्य वाहन के भंडार या उपस्कर
 के रूप मे कोई भी माल, किन्तु भोजन सामग्री से भिन्न;
 (घ) भारत से बाहर जाने वाले किसी भी व्यक्ति (बाहर जाने वाले किसी
 जलयान या वाहन मे यात्री या दल के सदस्य को छोड़कर) के वास्तविक
 निजी नाविक असबाब मे शामिल कोई भी माल;
 शर्त यह है कि अनुसूची १ के भाग "क" मे विशिष्टिकृत जंगली जीव (मृत या
 जीवित या उनके अंग या उनके उत्पाद ) ऐसे निजी असबाब मे शामिल नही किए
 जाएगे:-
 (ड) डाक प्राधिकारियो द्वारा जारी किए गए पोस्टल नोटिस मे विशिष्टिकृत शर्तो
 के अंतर्गत डाक द्वारा या वायुयान द्वारा निर्यात किया गया कोई भी
 माल;
 (च) भारत के पतन पर वाहनान्तरित कोई भी माल जब कि वह भारत से बाहर
 के पतन से प्रेक्षण के समय ऐसे वाहानान्तरण के लिए माल सूची में लिख
 दिया गया हो;
 (ज) यात्रा मे डाक द्वारा भारत से कोई भी माल या नेपाल और भूटान को
 छोड़कर भारत से बाहर किसी भी गन्तव्य स्थान को डाक द्वारा भेजा गया
 कोई भी माल बशर्ते कि भारत मे रहते समय ऐसा माल सदैव डाक
 प्राधिकारियो के संरक्षण मे रहा हो ;
 (झ) वैध आयात लाइसेंस के बिना आयात किया गया और प्राधिकृत सीमा-शुल्क
 अधिकारी द्वारा निर्यात के लिए दिए गए आदेश के अनुसार निर्यात किया गया
 कोई भी माल:-
 (ञ) संबंधित मुक्त व्यापार क्षेत्र में विनिर्मित और वहां से निर्यात किए
 गए उत्पाद;
 (ट) निदेशक, राष्टीय रक्त ग्रुप संदर्भ प्रयोगशाला बम्बई द्वारा वैज्ञानिक
 अनुंसधान या आपात् कालीन रोगो के उपचार के लिए मानवता के
 आधार पर जीवन रक्षा के उपायो के रूप में रक्त ग्रुप औ.एच.(बम्बई
 फोनोटाइप) का निर्यात उन के द्वारा इस विषय मे प्रत्येक मामले मे
 जारी किए गए विशिष्ट प्रमाणपत्र के आधार पर .
