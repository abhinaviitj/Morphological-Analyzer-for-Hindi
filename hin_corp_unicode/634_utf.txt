<ळिटेरटुरे><ऐस्सय्स्><खुमर् झइनेन्ड्र><आल्पसन्क्ह्यक्><१९८५><फुर्वोडय् फ्रकस्हन् (आकल् फुरुस><णेत् ढेल्हि><१११-११५><१९७०><खुमर् झ्., आल्पसन्क्ह्यक्, ऐश्>

अल्पसंख्यकों का प्रश्न सहसा मन में असमंजस और उलझन पैदा कर सकता है. शइत की
राजनीति उस समस्या से कभी छुटकारा नहीं पा सकती. उसके पास दमन और निर्दलन का ही
उपाय रह जाता है, या अपीजमेंट, खुशामद आदि का. इक्यावन और उनचास के मंत्र से जैसे
डिमोक्रेसी में यह सन्तोष भी मिल जाता है कि बहुजन-हित की सिद्धि ही है, जिसके अर्थ
अल्प-~संख्यकों का दमन होता है. यह दबाव और हिंसा की पद्धति इतिहास में इस समस्या
से निबटने के काम आती रही है. लेकिन इतिहास उस राह उलझन से निबटा नहीं है. अब उसको
क्रमशः हिंसा के सहारे से उबरना और अहिंसक विधियों का अपने बीच विकास करना है.
थोड़ी देर के लिए समूह का विचार छोड़िये, व्यइत को लीजिये. वह तो अकेला और
अत्यल्पसंख्यक है. वह कैसे जीता और अपने लिए सुविधा और विस्तार जुटाता है. हम देखते
हैं कि अनेक व्यइत बढ़ते और फैलते जाते हैं. दूसरे अनेक कुण्ठित और अकृतार्थ
दीखते हैं. व्यइत के प्रति शेष का क्या कर्तव्य है, इसीपर सब कुछ निर्भर नहीं
रहता, बहुत कुछ स्वयं उस व्यइत पर भी निर्भर रहता है. अर्थात् यह प्रश्न
परस्परता का है. किसी सिद्धान्त का नहीं है.
यही अल्पसंख्यक समूहों के बारे में सच मानना चाहिए. आज भी अमुक अल्पसंख्यक वर्ग
सन्तुष्ट है और उन्नति कर रहा है. दूसरा उसी प्रकार का वर्ग अपने को रुका हुआ
पाता है. ये परिणाम उस सम्बन्ध में से फलित होते हैं, जो एक का शेष के साथ बनता है.
राजकीय तल पर उत्तम यह है कि सब की नागरिक भूमिका हो और सब वहाँ समान हों. सबके
एक-एक मत हों और बीच में समुदायों के अलग विचार करने की आवश्यकता न हो. उस देश या
परिस्थिति में जहाँ आर्थिक श्रेणियाँ विशेष नहीं है, रहन-सहन का स्तर सब का समान
है, नागरिकता का सूत्र आसानी से व्यवहार्य बन जाता है. अल्पसंख्यकों का प्रश्न उठता
वहाँ है, जहाँ समाज में स्तरों की विषमता है और इसलिए किसी वर्ग के लिए विशेष विचार
उचित जान पड़ता है.
भारत में एक वर्ग है अनुसूचित वर्ग और दूसरा है पिछड़ी जातियों का वर्ग. इन दोनों
वर्गों का विशेष ध्यान इसलिए आवश्यक होता रहा है कि वे अपेक्षाकृत हीन और दलित हैं.
बहुसंख्यक लोगों की मानवीय भावना का भी यह सूचक है कि अपने पिछड़े भाइयों को
अतिरिक्त सहारा दिया गया. इनके अतिरिक्त दूसरे वर्ग हैं जिनका आधार धर्म है.
मुस्लिम और पारसी उस प्रकार भिन्न और हीन स्तर के वर्ग नहीं हैं. पारसी तो अधिक
सम्पन्न हैं. अन्तर धर्म का है. पूजा-विधि और धर्म-विधि की हर प्रकार की
स्वतन्त्रता और सुविधा देने के बाद राज्य के लिए यदि यह आवश्यक होता है कि उनको
संसद्, धारा-सभा या सेवाओं में अलग प्रतिनिधित्व भी दे, तो उस अवस्था को अस्वस्थ,
अनुन्नत और गठीली मानना चाहिए. समुदाय दूसरे आधारों पर भी बन सकते हैं. जातिवाद तो
नात्सी-दर्शन की बुनियाद ही बन गया था! लेकिन इन सब आधारों पर विशेषाधिकार का दावा
हो, तो नागरिकता खंडित हो जाती है. पारिस्परिक व्यवहार का क्रम सहज नहीं रहता और
वैधानिक दखल समाज में एक दुराव और तनाव पैदा किये रहता है. अर्थात् अल्प-बहु-~मत का
प्रश्न अस्वस्थ और कृत्रिम हुआ करता है.
स्वस्थ समाज में बहुसंख्यक वर्ग अनायास ही अल्पसंख्यकों का ध्यान रखेगा. अर्थात्
अल्पसंख्यक बन्धुओं की ओर से विशेषाधिकार माँगने के बजाय त्यागने का प्रयत्न होते
रहना चाहिए. अगर इस माँग में आग्रह-विग्रह की ध्वनि आती है, तो बहुसंख्यक में उसके
प्रति अविश्वास और परायापन पैदा होने लगता है. इसमें उसी के स्वार्थ-हित की हानि
है. आखिर तो बहुसंख्यकों के साथ रहना है. हिल-मिलकर जितना रहा जायगा, उतनी ही
अल्पसंख्यकों की बेहतरी और स्वार्थरक्षा है. एक व्यइत असंख्य के बीच में जिस
नीति से जीता और बढ़ता है, वही नीति अल्पसंख्यक समुदाय के लिए समीचीन है. व्यइत
के विशेषाधिकार पर कोई नहीं सोचता. सोचने की आवश्यकता भी नहीं. स्पष्ट है कि
अस्वस्थ को, अपंग को, रुग्ण को, विशेष सेवा प्राप्त होती है. इसको किसी विशेषाधिकार
से नियुक्त करने की आवश्यकता नहीं होती. समाज का अन्तरंग स्वास्थ्य अपने आप
उपयुक्त व्यवस्था कर देता है. ऐसे ही किसी अल्पसंख्यक वर्ग के हितों की कानून
द्वारा सुरक्षा की अवश्यकता नहीं होनी चाहिए. सामान्य कानून नागरिक को जो सुरक्षा
देता है, वह पर्याप्त होनी चाहिए. ऐसा जब और यदि हो सकेगा, तो अल्पसंख्यक का प्रश्न
उसी भाँति नहीं रहेगा, जैसे समुद्र में बूंद का प्रश्न नहीं रहता है.
राजनीति जब तक दबावों द्वारा चलती है, तब तक मानो अल्पमत के प्रश्न को पैदा करने
में निहित स्वार्थ बना रहता है. आज यह स्वीकार करना चाहिए कि राजनीति में राज का
जोर है, नीति का बिलकुल भी जोर नहीं है. राज का जोर उत्तरोत्तर कम होगा. कारण, जीवन
के विकास के साथ प्रकट होता जा रहा है कि राज्य अधिकार कम और कर्तव्य अधिक है. अब
ठाटबाट का परिमण्डल शास्क के आस-पास से घट रहा है और दायित्व का आरोप बढ़ता जा रहा
है. इस तरह राजनीति क्रमशः राजकीय कम होती जायगी और उसे अधिकाधिक नैतिक बनते जाना
होगा. यदि नैतिक मूल्य समाज और राज्य के काम-काज में चलन में आ निकलेंगे, तो उसी के
साथ अल्पसंख्यक का प्रश्न विलीन होता जायगा. अन्तर हर दो आदमियों में है. लेकिन उस
अन्तर के कारण हमेशा परस्पर के डर से उन्हें कानून की शरण ही नहीं खोजनी पड़ती,
बल्कि वह अन्तर मैत्री को सरस और सार्थक करता है. सामाजिक सम्बन्ध जितने
स्पर्धात्मक होंगे, उतना ही मनुष्य मनुष्य का आखेट बनेगा और पारस्परिक क्षेत्र
अविश्वास और संकट से छाया रहेगा. लेकिन जब स्पर्धा की जगह सहयोग और सहजीवन का भाव
उदय होगा, तो विभिन्नता और विविधता आनन्द और विनोद की वस्तु होगी और एक व्यइत
जैसे दूसरे व्यइत के लिए, उसी तरह एक समुदाय दूसरे समुदाय के लिए, पूरक होगा.
उसमें खतरे का नहीं, बल्कि सहायता और सान्त्वना का कारण दीखेगा. मानना होगा कि आज
भारत की परिस्थति अनेक कृत्रिमताओं से घिरी और घुटी है. इसलिए नैतिक मान चलते दिखाई
नहीं देते. मनों में फटाव और तनाव है. इसका उत्तर राजनीति के पास इसलिए नहीं है कि
वहाँ राज्य की प्रधानता है. उपचार मानव-नीति के पास है, क्योंकि वहाँ प्रधान मानव
है. मानव को लक्ष्य में रखें और दूसरे विशेषणों को उतनी प्रधानता न दें तो हमें
अनायास नागरिक भूमिका प्राप्त हो जाती है और वर्गीय और जातीय या साम्प्रदायिक
अहंकार बिखरे हुए नजर आने लगते हैं. मुझे हल वहीं दीखता है.
भारतीय परम्परा में अनेकानेक विभेद सह-अस्तित्व में समाते और मिटते रहे हैं. भारत
राजनीतिक दृष्टि से कभी एक और संगठित नहीं रहा. अनेकानेक राजा और नवाब एक ही साथ
यहां राज करते और आपस में लड़ते-झगड़ते रहे, लेकिन उससे गहरे तल पर सामाजिक जीवन कभी
बहुत अधिक उद्विग्न नही हुआ. उस तल पर सांस्कृतिक समन्वय की प्रक्रिया निरन्तर
क्रियाशील रही.
उस इतिहास और परम्परा पर अंग्रेजी कम्पनी का राज्य आया. यह एक नयी चीज थी. राज्य के
केन्द्र में राजा का व्यइतत्व इस नए ढंग में उतना नहीं था, जितना कि तन्त्र था.
राज्य उस पश्चिम से आयी व्यवस्था में एक बड़ा संगठन था. कहना चाहिए कि अंग्रेज के
आगमन से भारत को एक पृथक राजनीतिक राष्ट्रवाद की चेतना मिली. अब तक भारत एक
साँस्कृतिक भाव-खण्ड था. भौगोलिक सीमाओं के सैकड़ों योजन इधर-उधर हटने से उस भारतीय
अखण्डता पर कोई क्षति नहीं आती थी. किसी राज-~नीतिक संविधान या शासन में उस अखण्डता
को स्वरूप पाने की आवश्यकता न थी. भारतीयत्व लोक-निर्भर था, राज्य-निर्भर था ही
नहीं. अंग्रेज के आने के साथ राष्ट्र और राज्य की एक नयी कल्पना भारत को प्राप्त
हुई. नयी राजनीति का उदय हुआ. उस राजनीति में बाँटो और राज्य करो कि नीति फलित हुई.
यह यों राजाओं की भी नीति रही होगी, लेकिन समाज-~नीति के तौर पर उसका व्यापक प्रयोग
और उपयोग न था. वहां धाराएं और वर्ग अनजाने आपस में घुल-मिल जाते रहे थे. राजकारण
में भले ही पहले वे मुठभेड़ में आमने-सामने आये हों, लेकिन शनैः शनै उनमें हेल-मेल
बढ़ता और एक सामाजिकता पनपती जाती थी. अंग्रेज के द्वारा जो राज-~नीति का नया
स्वरूप आया, उसने इस एकीकरण में बाधा डाली. तब राज्य में व्यइतयों या परिवारों
का नहीं, बल्कि जातियों या सम्प्रदायों का उपयोग होने लगा. पृथक् प्रतिनिधित्व और
चुनाव की धारणा पैदा हुई. मूल हिन्दु-~त्व में सब प्रकार के मतवादों को समाने की
क्षमता थी. कारण, हिन्दू एक संस्कृति थी, मतवाद न था. अंग्रेज न आता तो हिन्दुत्व
और इस्लाम का क्या संश्लेष घटित होता, कहना मुश्किल है. लेकिन इतना निश्चित है, कि
दो राष्ट्र वाली बात न पैदा हुई होती. वहाँ से हमने इस अल्पसंख्या वाले प्रश्न को
विरासत में पाया है.
कांग्रेस और गांधी को जिस परिस्थिति से मोर्चा लेना पड़ा, उसमें यह प्रश्न मौजूद
था. नज़र अन्दाज उसे नहीं किया जा सकता था. लेकिन इस प्रश्न की ओर गांधी का रुख जब
कि धार्मिक और मानवीय था, तब कांग्रेस का राजनीतिक और सांख्यिक था. कांग्रेस गांधी
के साथ थी, पर आधी दूर तक. राजनीतिक लाभ जहाँ तक गांधी जी की नीति और शइत से
मिलता था, कांग्रेस को मान्य था. आगे चलने की वृत्ति कांग्रेस के पास न थी.
साम्प्रदायिकता का इलाज गांधी के पास धार्मिकता था. गांधी का आग्रह था कि हिन्दू
सच्चा हिन्दू बने, मुसलमान सच्चा मुसलमान बने. स्पष्ट था कि अपनी-अपनी जगह सच्चा
बनने की कोशिश में हिन्दू और मुसलमान सच्चा इन्सान बन निकलेगा और फिर समस्या आसान
हो जायगी. लेकिन स्वराज्य से पहले भी नेहरू और कांग्रेस के मन में धार्मिकता के लिए
जगह न थी और उसे धर्म-निरपेक्षता (सेक्युलरिज्म) में से साम्प्रदायिकता
(कम्यु-~नलिज़्म) का त्राण आता मालूम होता था. खैर, बंटवारा हुआ. कांग्रेस ने
बंटवारे को और भारत के राज्य को स्वीकार किया. गांधी जी ने दोनों ओर से मुँह फेर कर
नोआखली की तरफ रुख किया, जहां साम्प्रदायिकता की ज्वाला भयंकर नर-बलि ले चुकी थी. यह
सब इतिहास की और जानी-~बूझी बात है. लेकिन वह सेक्युलरिज्म अब भी शस्त्र के तौर पर
हाथ में है और आशा की जाती है कि वह कम्युनलिज्म को नेस्त-नाबूद कर देगा. कांग्रेस
की मुहिम का पहला नारा है "सम्प्रदायवाद का नाश हो." शायद उसमें कानून की भी मदद की
राहें खोजी जा रही हैं. स्वीकार करना चाहिए कि मुझे उसमें से साम्प्रदायिकता के शमन
की कोई सम्भावना नहीं दीखती है. धर्म-निरपेक्षता नागरिक-भूमि पर अच्छी चीज है, वहां
सब धर्म समान हो जाते हैं. लेकिन ह्रदय की भूमि पर समान आदर और समान उपेक्षा में
बहुत बड़ा अन्तर पड़ जाता है. धार्मिक वृति में सर्व-धर्म समादर हैं. लौकिक वृति
में उसे सर्व-धर्म अनादर कहेंगे. यह सर्व-धर्म अनादर वाली लौकिक वृति सम्प्रदायवाद
को घुला नहीं सकेगी, बल्कि उसे तीखा और तेज कर डालेगी. सम्प्रदाय और धर्म के अनादर
से सम्प्रदाय और धर्म से होने वाले अनिष्ट को काटा जा सकता है, यह निरी दुराशा और
कल्पना है. यह थोथा अहंकार है. उस प्रकार के नारे या घोप को हाथ में लेकर चलने से
होगा केवल यह कि भारत की धर्मप्राणता के बल से कांग्रेस विहीन बनेगी. भारत की काया
में सबसे प्रबल प्रेरणा-शइत जो सनातन काल से पड़ी हुई है, वह है यही धर्म-भावना.
इससे अलग और विच्छिन्न होकर जो राजनीति चलेगी, उसका कोई भविष्य यहाँ नहीं है. राज्य
शइत उसके हाथ में आ भी सकती है, लेकिन लोक-शइत का अन्तरंग बल उसे न होगा और
एक दिन उसे गिरना होगा. कारण, वह नीति से हीन राजनीति होगी और उस वोट-संगठन के आधार
पर वह अपनी विजय चाहेगी जिसे नैतिकता का सम-~र्थन नहीं है. उस प्रकार की दुहाई और
वैसे प्रयत्न से सम्प्रदाय उलटे पनपेंगे, इधर मुस्लिम लीग उपजेगी और पनपेगी, उधर
जनसंघ और अकाली-दल ताकत पायेंगी. अवज्ञा और उपेक्षा से कोई अस्मिता कभी टूटी नहीं
है, बल्कि उसे समर्थन मिला हैँ.
