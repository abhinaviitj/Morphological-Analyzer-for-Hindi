<शोचिअल् श्चिएन्चे><ःओमे श्चिएन्चे><फ्रकस्ह् छ्हन्ड्र श्हर्म.><फडर्ट्ह फ्रबन्ड्ह्><१९८४><खिटब् ंअहल्><आल्लहबड्.><७६ टो ८७><२८००><फ्रकस्ह् - फडर्ट्ह फ्रबन्ड्ह्.>

क्रय आदेश सामान्यत: क्रेता का प्रस्ताव होता है तथा यह एक वैधानिक
प्रसं-~विदा हो जाता है जब इसे विक्रेता द्वारा स्वीकार कर लिया जाता है.
लिखित समझौता मूल्य, किस्म, सुपुर्दगी समय एवं भुगतान के बारे में स्पष्ट
एवं निश्चित होना चाहिये. क्रय आदेश पर छपी शर्ते, कितनी विस्तृत होनी
चाहिए, इन पर सामान्य रूप से सहमति नहीं है. कुछ कम्पनियाँ ऐसे प्रपत्र
का प्रयोग करती हैं जिनके पिछले पृष्ठ पर सभी दशायें एवं शर्तें, जो सौदे
के संबन्ध में लागू होती है, छपी रहती हैं. क्रय अधिकारी को व्यावसायिक
वैधानिक सलाह पर निर्भर करना चाहिये जबकि वह कम्पनी से संबंधित नीति के
वैधानिक कार्यान्वयन हेतु कोई कार्य करता है. एक प्रस्ताव भी समान रूप से
वैध होगा, यदि वह विक्रेता के द्वारा किया जाये--चाहे लिखित अथवा मोखिक.
इस प्रकार का प्रस्ताव एक वैधानिक प्रसंविदा हो जाता हैं. जब उसे क्रेता
द्वारा स्वीकार कर लिया जाये. चाहे एक प्रस्ताव क्रेता अथवा विक्रेता
द्वारा किया गया हो, स्वीकार करने के पूर्व, इसमें संशोधन हो सकता है या
इसे निरस्त भी किया जा सकता है. विज्ञा-~पन एवं मूल्य-सूचियां वैधानिक
प्रस्ताव नहीं हैं जब तक कि क रेता को विशेष रूप से निर्देशित न कर दिया
गया हो, अथवा उसके अनुकूल आदेश प्रेषित न कर दिया गया हो तथा विक्रेता ने
उसे स्वीकार न कर लिया हो.
क्रेता को कानून का यह नियम ध्यान में रखना चाहिये कि एक लिखित
प्रसंविदा, जो एक बार हो चुका है, विवाद की स्थिति में बदला नहीं जा सकता
है अथवा दोनों पक्षों के बीच किसी मौखिक सहमति द्वारा परिवर्तित नहीं
किया जा सकता. दूसरे शब्दों में, कानून यह मानता है कि प्रसंविदे की
शर्तें वह हैं जो लिखी गई हैं तथा इस प्रकार का कोई साक्ष्य कि इसके
उपरान्त लिखित शर्तों में परिवर्तन मौखिक रूप से किया गया है, कानून की
अनुमति प्राप्त नहीं करा सकता. अत: एक प्रसंविदा करने के उपरांत जिसे
लिखित रूप दे दिया गया है, कोई मोखिक परिवर्तन प्रभावकारी नहीं होगा जब
तक कि लिखित रूप में परिवर्तन को प्रभावी बनाने के लिए कानून के अनुकूल
व्यवस्था न की गई हो.
प्रसंविदात्मक त्रुटियां दो प्रकार की होती हैं--कानून एवं तथ्य.
सामान्यत: कानून की त्रुटि, एक प्रसंविदे की वैधता को प्रभावित नहीं
करेगी तथा दोनों पक्षों को अपने दायित्व से विमुक्त नहीं करेगी. तथ्य की
त्रुटि, शिकायत करने वाले पक्ष को मुक्त करती है यदि वह त्रुटि (१) विषय
सामग्री की पहचान, अथवा (२) विषय सामग्री के अस्तित्व अथवा उत्पादन की
क्षमता, अथवा (३) भूल ऐसी हो जिसमें एक पक्ष, दूसरे से, महत्त्वपूर्ण
तथ्य को स्पष्ट करने में तथा यह तथ्य दूसरे पक्ष द्वारा निर्धारित करने
योग्य नहीं था, स्पष्ट कर पाने में असफल रहता है. कानून प्रसंविदे के
प्रत्यक्ष पक्ष का यह कर्तव्य मानता है कि वह जिस प्रलेख की हस्ताक्षरित
करे, उसमें उल्लिखित बातों को भली-भाँति जान भी ले. यह तथ्य कि आदेश
हस्ताक्षरित कर दिया गया है तथा विक्रयकर्त्ता को दे दिया गया है अथवा
विक्रेता को डाक भेज दिया गया है, आवश्यक रूप से एक प्रसंविदा नहीं होगा,
वरन् एक प्रस्ताव होगा एक प्रसंविदा होने के लिए उसकी स्वीकृति आवश्यक
है. स्वीकृति कई प्रकार से वर्णित हो सकती है. जब यह क्रय आदेश में
निर्धारित रूप में लौटा दी गई हो (प्रस्ताव), एक प्र संविदा होता है. यदि
आदेश अप्रतिबंधित (ऋउअलिङिएड्) स्वीकृति है, विक्रेता द्वारा किये गये
प्रस्ताव की, तो क्रय आदेश की दशा में एक आवश्यक पद है तथा प्रसंविदा
समझौता पूर्ण हो जायेगा. क्योंकि क्रय आदेश प्रारूप अथवा विक्रय
प्रसंविदा समझौते से संबन्धित प्रत्येक आवश्यक बात को सम्मिलित करता है.
यह प्रथागत है कि समझौते में एक विवरण ऐसा हो जैसे "इस आदेश की स्वीकृति
का अभिप्राय यह है कि उसमें निर्दिष्ट शर्तों को स्वीकार कर दिया गया
है."
प्रसंविदों में किस्म और मात्रा--अब यदि यह मान लिया जाय कि क्रेता एवं
विक्रेता उस बिन्दु पर पहुँच गये हैं जहां वे व्यापार करना चाहते हैं तथा
प्रसंविदा करने के लिए प्रस्ताव एवं स्वीकृति द्वारा तैयार हैं,
प्रसंविदे की ऐसी वे आवश्यक शर्तें क्या है जिन्हें क्रेता को ध्यान में
रखना चाहिये तथा यह देखना चाहिये कि वे प्रसंविदे में सम्मिलित कर ली
जायें.
क्रेता के लिये सबसे महत्त्वपूर्ण शर्त वस्तु स्वयं ही है; अर्थात् क्रय
की जाने वाली वस्तु की मात्रा किस्म एवं विवरण क्या हो.
मात्रा के संबन्ध में. यह तुलनात्मक रूप से आसान है क्योंकि संख्या अथवा
शब्दों में, क्रय की जाने वाली मात्रा निश्चित रूप से वर्णित की जा सकती
है. सावधानी की आवश्यकता उस मामले में होती है जबकि वस्तुओं की प्रकृति
ऐसी हो कि उसका मापन किसी ईकाई द्वारा हो सकता हो, तो उस प्रमापित माप का
स्पष्ट विवरण जिसमें इसका मापन किया जाना है उल्लिखित किया जाना हो.
किस्म के सम्बन्ध में अथवा वर्ग के संबंध एवं वस्तुओं के गंतव्य स्थान के
संबन्ध में. संभवत: प्रसंविदे की सबसे महत्त्वपूर्ण शर्त जिस पर विचार
किया जाना चाहिये, यह है जो उसे वस्तुओं की वास्तविक सुपुर्दगी से
आश्वस्त कराने में जो अपेक्षित हों तथा ये वे वस्तु हों जिनके लिये वह
भुगतान कर रहा है अथवा इस प्रकार की वस्तुओं की सुपुर्दगी न होने पर यह
शर्त उसे विक्रेता से क्षतिपूर्ति कराने में सहायक होगी. प्रंसविदे के
अन्तर्गत इस परिणाम को पूरा कराने के लिये क्रेता बहुत स्पष्ट (ऐद्प्लिचिट्)
नहीं हो सकता तथा वह न ही वस्तुओं का विवरण पूरण रूप से दे पाने में
समर्थ हो सकता है तथा यह भी चाहता है कि प्रसविदे के अन्तर्गत विक्रेता
द्वारा एक निश्चित प्रतिज्ञा हो कि निर्धारित प्रकार की वस्तुओं की
सुपुर्दगी वास्तव में की जायेगी. विक्रेता द्वारा दिया गया यह आश्वासन एक
दबावपूर्ण एवं प्रभावकारी शर्तं होती है तथा विक्रेता के ऐसा करने में
असफल रहने पर क्रेता उसे क्षतिपूर्ति का भुगतान करने के लिए उत्तरदायी
वाली वस्तुओं की सुपुर्दगी करायेगा जिसके लिए प्रसंविदा किया गया है अथवा
क्रेता उन्हें अस्वीकार कर सकता है एवं प्र तिज्ञा शर्त जिसमें दूसरा
पक्ष निश्चित रूप से वर्णित वस्तुओं की सुपुर्दगी करायेगा, में स्पष्ट
भेद करना चाहिये. पहली स्थिति में जबकि सही वस्तुओं की सुपुर्दगी
विक्रेता द्वारा न किये जाने पर, क्रेता के पास कोई उपचार नहीं है जिसके
अन्तर्गत वह क्षतिपूर्ति प्राप्त कर सके जो कि उसे सही वस्तुओं की
सुपुर्दगी न मिलने के कारण हुई है. बस केवल इतना कर सकता है कि वस्तुओं
को स्वीकार करने से मना कर दे. दूसरी स्थिति में, क्रेता के पास एक
दबावपूर्ण उपचार है जो प्रसंविदे के अन्तर्गत क्षतिपूर्ति की वसूली करा
सकता है.
परन्तु एक सावधान क्रेता एक पग और भी आगे जायेगा तथा इस बात का आश्वासन
चाहेगा जिससे कि उसे उचित वस्तुओं की प्राप्ति हो, अन्यथा उसे विक्रेता
के विरुद्ध कोई उपचार उपलब्ध हो. यह इस बात पर जोर देने से संभव है कि
विक्रेता क्रय की गयी वस्तुओं के लिए वारन्ट जारी करे तथा ऐसी किस्म की
वस्तुओं की सुपुर्दगी कराये जिनकी निर्धारित प्रयोग के लिए आवश्यकता है.
इस प्रकार की शर्त से लाभ उठाने के लिए, क्रेता को विक्रेता को विस्तृत
रूप से यह सूचित करना चाहिये कि वह वास्तव में किस प्रकार की वस्तु चाहता
है तथा यह एक विशेष प्रकार का पद है जिसे कि वह अपेक्षित प्रयोग में लाना
चाहता है. विक्रेता, ऐसी स्थिति में यह प्रसंविदा कर सकता है कि वस्तुएँ
अपेक्षित कार्य के लिए प्रयुक्त हो सकेंगी, चाहे यह शर्त स्पष्ट हो अथवा
निहित. हालांकि एक उचित योजना यह होगी कि विक्रेता की इस शर्त का स्पष्ट
उल्लेख हो.
कुछ अन्य विधियाँ भी ऐसी हैं जिसके द्वारा क्रेता इस बात की व्यवस्था कर
सकता है कि उसे वे वस्तुएँ प्राप्त हो जायें जो वह चाहता है अथवा ऐसा न
होने पर उसे विक्रेता के विरुद्ध कार्यवाही करने का अधिकार प्राप्त हो
ताकि वह क्षतिपूर्ति करा सके. उदाहरण के लिये, क्रेता इस बात के लिये जोर
दे सकता है कि सुपुर्दगी दिये जाने वाली वस्तुयें एक न्यादर्श (शम्प्ले)
के अनुकूल रहेंगी जिन्हें विक्रेता ने प्रस्तुत किया है, अथवा वह
प्रसंविदे में इस बात की भी व्यवस्था करा सकता है कि वस्तुओं की
सुपुर्दगी अथवा प्रतिस्थापन, एक निश्चित अवधि में जाँच हेतु होना है
जिससे कि क्रेता उनमे संतुष्ट हो सके अथवा किसी जाँच से उस बात का मापन
कर सके अथवा जिसके लिए प्रसंविदे में सहमति प्रदान की गई है.
प्रसंविदे में समय वाक्यांश--सामान्यत: सुपुर्दगी के बारे में, प्रसंविदे
में इस बात का स्पष्ट उल्लेख रहना चाहिये कि सुपुर्दगी का स्थान एवं समय
क्या होगा. यदि कोई समय निर्धारित नहीं किया गया है तो कानून यह मानता है
कि सुपुर्दगी आदेश प्राप्ति के एक उचित समय के भीतर की जायेगी. उचित समय
से क्या अभिप्राय है, प्रत्येक मामले की प्रकृति एवं स्थिति पर निर्भर
करता है. अत: यह स्पष्ट है कि यदि समय महत्त्वपूर्ण है तथा समय की
अनिश्चितता को समाप्त करना है तो एक निश्चित समय को निर्धारित करना
आवश्यक है. यह भी स्पष्ट किया जाना चाहिये कि क्या कुल सुपुर्दगी एक समय
पर ही होनी है अथवा इसका किश्तों में होना वांछित है. एक निश्चित तारीख
पर, शीघ्र सुपुर्दगी होना क्रेता के लिए हितकर होता है. उसे वस्तुओं की
आवश्यकता एक निश्चित समय पर होती है अथवा उनकी आवश्यकता बिल्कुल ही नहीं
होती अथवा यदि वह उन्हें शीघ्रता-~पूर्वक प्राप्त नहीं करता तो उसे गंभीर
क्षति की संभावना होगी. यदि इनमें से कोई भी स्थिति आने की संभावना
रहेगी, तो एक सावधान विक्रेता से प्रसंविदा करते समय उन्हें ध्यान में
रखना चाहिये जिससे कि वह यह देख स के कि (इ) एक निश्चित समय निर्धारित कर
दिया गया है वस्तुओं की सुपुर्दगी के लिये; (इइ) प्रसविदें में इस शर्त
का उल्लेख है कि वस्तुओं की सुपुर्दगी का समय `आवश्यक' है अथवा यह
अत्यावश्यक है कि विक्रेता सुपुर्दगी प्रंसविदे की तिथि पर निश्चित रूप
से करा दे; (इइइ) प्रसंविदे की तिथि पर सुपुर्दगी देने से असफल रहने की
अवस्था में, क्रेता प्रसंविदे को रद्द कर सकता है तथा अन्य किसी स्थान से
क्रय कर सकता है. सामान्यत: यह उपयोगी रहता है कि प्रसंविदा वाक्यांश में
इस बात को सम्मिलित कर लिया जाये कि यदि निश्चित समय में वस्तुओं की
सुपुर्दगी नहीं दी जाती तो विक्रेता एक निश्चित राशि के भुगतान के लिये
दायी होगा जिसे "परिसमापन क्षति" (ळिर्‍उइडटेड् डमगे) कहा जा सकता है. इस
राशि के निर्धारण हेतु यह आवश्यक है कि यह राशि दण्ड के रूप में न होकर,
सुपुर्दगी न मिलने की अवस्था में वास्तविक हानि के समान है जो क्रेता को
वहन करनी होगी.
निक्षेप (भइल्मेन्ट्)--कभी-कभी क्रेता को विक्रेता को कुछ पदार्थ या औजार
ऐसे देने पड़ते हैं जिससे कि वह अन्य भागों को गढ़ (ञब्रिचटे) सके अथवा
वह माल को मालगोदाम में रख सके. सम्पत्ति के इस हस्तांतरण की प्रकृति
प्रसंविदे की अवस्था में न्यास (ठ्रुस्ट्) जैसी होती है, शीर्षक के
हस्तांतरण की नहीं. एक व्यक्ति जो सुपुर्दगी करता है, निक्षेपक, (भइलोर्)
कहलाता है तथा जो वस्तुयें प्राप्त करता है निक्षेपी (भइलेए) कहलाता है.
निक्षेपी की ओर से सामान्य स्वीकृत ध्यान की आव-~श्यकता होती है जो वह उस
अवस्था में रखता जबकि वस्तुयें स्वयं उसकी होती तथा यह ध्यान वस्तुओं के
मूल्य के अनुकूल भी रहना चाहिये.
सशर्त विक्रय (छोन्डिटिओनल् शलेस्)--सशर्त विक्रय प्रसंविदे वह हैं जिसमें
क्रेता अथवा विक्रेता माल को प्राप्त कर लेता है, परन्तु विक्रेता
स्वामित्व का हस्तांतरण नहीं करता. सशर्त विक्रय को सबसे अधिक प्रचलित
रीति `किश्त प्रसविदे' की रीति है जिसमें विक्रेता स्वामित्व उस समय तक
अपने हाथ में रखता है जब तक कि अन्तिम किश्त का भुगतान नहीं हो जाता.
सशर्त विक्रय के प्रसंविदे विक्रेता के हित को सुरक्षित रखने के लिये
किये जाते हैं. क्रेता को भी उस सीमा तक संरक्षण प्राप्त होता है कि वह
निरस्त नहीं किया जा सकता तथा माल की पुन: प्राप्ति नहीं की जा
सकती--केवल इसलिये कि विक्रेता व्यवस्था से सन्तुष्ट नहीं हैं, परन्तु
केवल प्रसंविदे की शर्तों को भंग करने की स्थिति में जो क्रेता की ओर से
हो सकता है जिसमें वह निर्धारित भुगतान कर पाने में असमर्थ रहता है.
समाश्वासन (थर्रन्टिएस्)--समाश्वासन, स्पष्ट एवं निहित दोनों ही हो सकता
है. निहित समाश्वासन का सृजन कानून के संचालन के कारण होता है. यह दोनों
पक्षों के बीच प्रसंविदात्मक समझौते के कारण नही होता. विक्रेता की ओर से
यह एक निहित समाश्वासन होता है कि उसे वस्तुओं के विक्रय का अधिकार है.
इस प्रकार क्रेता को यह जोखिम नहीं उठाना पड़ता कि विक्रेता का स्वामित्व
दोषपूर्ण है. हालांकि यदि क्रेता यह जानता है कि विक्रेता का स्वामित्व
दोषपूर्ण है तब निहित समाश्वासन नहीं होगा. खोई हुई अथवा चुराई गयी
वस्तुओं के लिये विक्रेता को वह स्वामित्व प्राप्त नहीं होगा. विक्रय के
प्रसंविदे में अथवा विवरण के अनुकूल विक्रय की स्थिति में, यह एक निहित
शर्त रहती है कि वस्तुयें उक्त विवरण के अनुकूल रहेंगी. अधिकांश वस्तुएँ
उक्त विवरण या न्यादर्श के अनुकूल होंगी. यदि कोई क्रेता-~विक्रेता को
उद्देश्य बता देता है जिसके लिये वस्तुओं की आवश्यकता है तथा विक्रेता यह
जानता है कि क्रेता उसकी कुशलता एवं निर्णय पर निर्भर करता है तो यह
निहित शर्त होती है कि विक्रेता में उतनी योग्यता है तथा उत्पादित
वस्तुयें उस उद्देश्य के समुचित अनुकू ल होंगी.
स्पष्ट समाश्वासन विक्रय में अथवा विक्रय के प्रसंविदे में हो सकता है.
एक स्पष्ट समाश्वासन प्रसंविदे के पक्षों द्वारा लगाया जाता है. यह एक
समाश्वासन रहता है कि अधिकांश वस्तुयें न्यादर्श के अनुकूल होंगी जबकि
विक्रय अनिश्चित अथवा भविष्य में होनेवाली वस्तुओं के सन्दर्भ में हो. एक
समाश्वासन इस बात की व्यवस्था करता है कि यदि वस्तुओं में कोई दोष रहा तो
क्रेता की क्षति का भुगतान किया जायेगा. दोनों पक्षों के बीच, स्पष्ट
अथवा निहित समझौते के अभाव में, क्रेता द्वारा वस्तुओं की स्वीकृति,
विक्रेता के क्षतिपूर्ति के दायित्व को समाप्त नहीं करती, अथवा अन्य
वैधानिक उपचारों को प्रतिभा भंग अथवा समाश्वासन भंग होने पर, समाप्त नही
करतीं. जब कभी इस बात का पता चले कि समाश्वासन भंग हुआ है, सक्षम सलाह
प्राप्त करना आवश्यक है.
पेटेन्ट कानून--पेटेन्ट कानून के अन्तर्गत, पेटेन्ट-धारक को निश्चित एक
मात्र अधिकार--उत्पादन, विक्रय एवं प्रयोग के संबन्ध में कुछ निर्धारित
वर्षों के लिए प्राप्त होता है: वैधानिक रूप से, एक पेटेन्ट-प्राप्ति यह
अधिकार प्रदान नहीं करती कि किसी खोज का प्रयोग अथवा विक्रय किया जाये,
परन्तु यह दूसरे को ऐसा करने से रोकती है. एक व्यक्ति अथवा कम्पनी
पेटेन्ट भंग के लिये दोषी होंगे यदि वे इसका प्रयोग करते हैं, यदि वह इसे
अपने प्रयोग हेतु चिन्हित करता है; यदि वह एक भाग क्रय करता है तथा दूसरे
में मिश्रित कर लेता है जिससे यह भंग होती है; यदि वह इस प्रकार से किसी
दूसरे से साठ-गाँठ करता है जानबूझकर अथवा अनजाने में तथा इसको भंग करता
है यद्यपि यह इस विश्वास पर क्रय की गयी थी कि विक्रेता के पास
पेटेन्ट-धारक की ओर से लाइसेन्स प्राप्त होता है जिसके अन्तर्गत वह उसका
विक्रय अथवा प्रयोग कर सकता है.
ट्रेडमार्क--ट्रेडमार्क एक ऐसा शब्द, चिन्ह, युक्ति अथवा इनका मिश्रण हैं
जो किसी उत्पादक अथवा विक्रेता द्वारा धारण किये गये हैं तथा प्रयोग में
लाये जा रहे हैं तथा जिनसे वह अपनी वस्तुओं की पहचान तथा दूसरों द्वारा
उत्पादित अथवा विक्रीत वस्तुओं से अपनी वस्तु की भिन्नता का निर्धारण
करता है. ट्रेडमार्क सीमित अर्थों में एक सम्पति है तथा यह
आनन्द-प्राप्ति, ख्याति, अथवा लाभ हेतु व्यक्तिगत अधिकार प्रदान करती है.
इसके अन्तर्गत दूसरों को इसके प्रयोग अथवा लाभ से अलग रक्खा जाता है.
क्रय वस्तुओं का स्वामित्व--वस्तुओं के स्वामित्व के हस्तांतरण की अवस्था
में, यह मान्यता रहती है, या यह सुनिश्चित कर लिया जाता है कि विक्रेता
को वस्तुओं का स्वामित्व प्राप्त है. स्वामित्व के वास्तविक हस्तांतरण का
समय अथवा स्थान महत्त्वपूर्ण होते है. यदि वस्तुओं का विक्रय किया जाये
तथा उन्हें जहाज द्वारा प्रेषित एप.ओ.वी. विक्रेता के स्थान के आधार पर
किया जाये, तो क्रेता का स्वामित्व तत्काल उसी समय हो जाता है जबकि
वस्तुयें मालवाहक को सुपुर्दगी हेतु दे दी गई हों. ऐसी स्थिति में उसका
दायित्व, दुर्घटना, संभाव्यता (छोन्टिन्गेन्च्य्), क्षति, हानि, विलम्ब आदि के
संबन्ध में हो जाता है. जबकि वस्तुयें मार्ग में हों, वहाँ वह उनके
समुचित बीमें के लिए उत्तरदायी होता है. विक्रेता इन वस्तुओं के मार्ग
में रहते हुए उन पर पुन: स्वामित्व प्राप्त नहीं कर सकता. भले ही उसे
वस्तुओं के गंतव्य स्थान पर पहुँचने के पूर्व इस बात की विश्वस्त सूचना
क्यों न प्राप्त हो जाये कि क्रेता दिवालिया हो गया है. यदि वस्तुयें
विक्रय की गई हैं तथा उनका प्रेषण, एप. ओ. बी. क्रेता का स्थान, के आधार
पर किया गया है, स्वामित्व का हस्तांतरण क्रेता को उस समय होगा जबकि उसे
वाहक द्वारा वस्तुओं की सुपुर्दगी दी जाती है.
सी.आई. एफ. प्रसंविदे में, क्रेता को स्वामित्व उस समय प्राप्त होता है
जबकि विक्रेता वाहक को वस्तुओं की सुपुर्दगी इस आदेश के सहित देता है कि
वह उसकी सुपुर्दगी क्रेता को निर्धारित स्थान पर करा दे. जिसके लिए दोनों
पक्ष सहमत हैं. इसके अतिरिक्त गन्तव्य स्थान का भाड़ा विक्रेता को देना
होगा. क्रेता के लिये माल पर बीमा पालिसी सहिता भेजना होगा. ऐसी स्थिति
में यदि वस्तुयें मार्ग में क्षतिग्रस्त हो जाती हैं तो क्रेता, बीमा
कम्पनी से क्षतिपूर्ति का भुगतान प्राप्त करेगा.
कपट--यदि क्रेता अथवा विक्रेता कोई कार्य, कर्म अथवा क्रय प्रसंविदे के
हस्ताक्षर होने के पूर्व, अथवा समापन के पूर्व कोई ऐसा विवरण देता है
जिससे दूसरा पक्ष धोखा खा सकता है तो इसे कपट कहा जाता है. यदि साक्ष्य
इस बात को स्पष्ट कर देता है कि विक्रेता अथवा उसका विक्रयकर्त्ता, यह
नहीं जानता था कि माल की किस्म क्रय-प्रसंविदें में किये गये दावे के
अनुसार नहीं है, परन्तु उसने केवल यह मत प्रकट किया कि वह यह विश्वास
रखता था कि बताई गयी किस्म अथवा क्रेता ने यह नहीं माना था कि विक्रेता
द्वारा अथवा उसके एजेन्ट द्वारा दिये गये विवरण के अनुकूल हैं तो इन
परिस्थितियों में विक्रेता, कपट के लिये दायी नहीं होगा. यदि प्रसंविदा
करने के पूर्व, क्रेता वस्तुओं का निरीक्षण कर लेता है तो उसने कानून की
दृष्टि में अपने स्वयं के निर्णय को प्रयुक्त करता है. परन्तु किसी
क्रेता को माल की किस्म का पता लगाने का पर्याप्त अनुभव नहीं है जिसका
उसने निरीक्षण कर लिया है तथा वह विक्रेता के कपटपूर्ण विवरण को स्वीकार
कर लेता है तथा दूसरा वाला पक्ष दायी होगा.
कपटपूर्ण कार्य एवं विवरण के आधार पर किये गये प्रसंविदे वैध नहीं होते.
क्रेता न तो वस्तुओं को स्वीकार करने के लियें बाध्य है तथा न ही उनका
भुगतान करने के लिये. यदि बाद में किसी भी समय उसे कपट का पता चलता है तो
वह प्रसंविदे को रद्द करा सकता है. परन्तु यदि वह शीघ्र कार्यवाही करने
में असमर्थ रहता है तो उसका यह अधिकार समाप्त हो जाता है. कपट के विरुद्ध
दावा करने में विलम्ब तथा कपट का पता चलने के बाद उसका भुगतान करना,
प्रंसविदे को भंग करने तथा क्षति का दावा करने के अधिकार को समाप्त कर
देता है.
विक्रेता के अधिकार एवं उपचार--यदि अदत्त विक्रेता के पास अभी भी,
प्रसंविदे की विषय-सामग्री विद्यमान हैं, तो उसे वस्तुओं पर ग्रहणाधिकार
(लिएन्) प्राप्त रहता है. परन्तु इसके लिये यह आवश्यक है कि भुगतान का
समय, जो प्रसंविदे में दिया गया है, बीत चुका हो तथा क्रेता भुगतान की
शर्तों को पूरा करने में असमर्थ हो. भुगतान न कर पाने में असमर्थता से
स्वयमेव, प्रसंविदा अपने आप रद्द नहीं हो सकता. समझोते को रद्द करने के
लिये कुछ कार्य करना आवश्यक होता है. इसके पूर्व, क्रेता सहमत मूल्य का
पूर्ण भुगतान करने का प्रस्ताव कर सकता है तथा वस्तुओं को प्राप्त कर
सकता है. कुछ विशेष दशाओं में विक्रेता का वस्तुओं पर ग्रहणाधिकार समाप्त
हो जाता है. वस्तुओं की सुपुर्दगी, मालवाहक को इस निर्देशसहित देने पर कि
वह इन्हें क्रेता को सुपुर्द कर दे, इस बात को स्पष्ट करती है कि
विक्रेता ने वस्तुओं के स्वामित्व को अपने पास से हटा दिया है, ऐसी
स्थिति में भी, विक्रेता का ग्रहणाधिकार समाप्त हो जाता है.
विक्रेता को माल को मार्ग में रोकने का भी अधिकार होता है. प्रेषण को
रोकना तथा उसे उन वस्तुओं का वापस करा देना, इन दोनों ही दशाओं में
विक्रेता वस्तुओं के ग्रहणाधिकार को पुन: वापस ले सकता है. यह उस अवस्था
में होता है जबकि क्रेता दिवालिया हो जाता है तथा उसे वस्तुओं का वैधानिक
स्वामित्व प्राप्त नहीं हुआ है.
