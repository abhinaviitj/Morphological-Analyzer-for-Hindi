<औङ्ङिचिअल् आन्ड् ंएडिअ ळन्गुअगेस्><ंअस्स् ंएडिअ><ईयेन्गर्, ंअस्टि  षजिन्डेर्><१९८५><शर्-ठिमे औङ् ईन्डिअ><णेत् ढेल्हि><१५-१६><१९७५><ईयेन्गर्, ंव्-छ्हिक्बिर् षजिन्डेर्>

शक संवत १७५५ की घटना है.
मडकेरी राजभवन के भीतरी भाग के एक कोनेवाले कमरेका दरवाजा बंद था और उस पर ताला लगा था.
दोपहर का वक्त था.
तभी रसोई से खाने की थाली लिये एक नौकर उस द्वार के पास आकर रुका.
ठीक उसी समय एक लंगड़ा भी चाबी का गुच्छा लिए वहां पहुंचा और उसने गुच्छेसे एक चाबी निकालकर ताला खोल दिया.
नौकर थाली लेकर भीतर गया.
लंगड़े ने तनिक कठोर स्वर में कहा, "खाना आया है मालकिन, लीजिए.
"कोने में बैठी हुई युवती बोली, "तू और तेरा खाना, दोनों जायें भाड़ में! दफा हो जा यहां से.
तू इधर मत आया कर.
"तभी करीब चौदह वर्ष की एक लड़की को दरवाजे के पास आता देख लंगड़ा आश्चयचकित रह गया.
यह लड़की राजा की बेटी थी.
उसने उस लड़की को राजा का भय दिखाकर वापस जाने को कहा.
लड़की डरी नहीं.
उसने लंगड़े की ओर घूरकर देखा.
लंगड़ा अनमने मन से बाहर की ओर बढ़ा ही था कि उसे एक ओर नारी-मूर्ति दिखाई पड़ी.
उसने सिर झुकाकर हाथ जोड़े और कहा, "मालिक का हुक्म है कि यहां किसी को न आने दिया जाये.
छोटी मालकिन आ गयीं, यही एक मुसीबत की बात थी और अब आप स्वयं भी अंदर आ गयीं तो न जाने क्या होगा!"उन्होनें सौभ्य मुख से मंभीर स्वर में "कहा, "क्यों बरवय्या, महल में हमें कहां जाना चाहिए और कहां नहीं, यह बतानेवाले तुम्हीं हो क्या?"वह कुर्ग की रानी गौरम्मा थी.
गौरम्मा कदम बढ़ाकर कमरे में चली गयी.
रानी के भीतर जाते ही कुमारी दौड़ी आयी और उनका हाथ पकड़कर बोली.
"अम्माजी, बुआजी कहती है, मुझे खाना नहीं खाना.
आप ही समझाइये न!"युवती सिसकते हुए बोली, "देखो भाभी, रात भैया ने कहनी-अनकहमी सब कह दी.
कहने लगे यह पेट किसका है? बता, नहीं तो तुझे लंगड़े की गोद में डाल दूंगा.
अब मेरे जीने की क्या जरूरत है?.
.
.
बेटी को खा जाना इस घर के लिए कोई नयी बात नहीं.
दस बेटियों का यही हाल हो चुका है.
मैं ग्यारहवीं हूं.
"युवती की सिसकियां तेज होती जा रही थीं.
इस बीच बसव दौड़कर राजा वीर राज को बुला लाया.
वीर राज अभी युवक ही था.
उसने अभी पैतीस वर्ष भी पूरे नहीं किये थे.
पर विलासपूर्ण जीवन के फलस्वरूप उसके मुख पर रुग्णता व कांतिहीनता थी.
वह वहां पहुंचा तो क्रोध से थरथरा रहा था.
पर रानी गौरम्मा और उसकी बेटी घबरायी नहीं.
रानी ने कहा, "ज्योतिषी ने कहा था ग्रह दशा ठीक नहीं, योग में देवकीवाली दशा है.
इसीलिए यहां आयी.
आप दोनों भाई-बहन हैं, मुझे क्या लेना-देना है?"राजा का क्रोध उसके तर्क से कम नहीं हुआ.
वह अपनी पत्नी को और अपनी बहन को बुरा-भला कह रहा था, इतने में कोने में उसकी बहन देवम्माजी रोती हुई उठकर खड़ी हो गयी और अंगारे बरसाती नजरों से भाई की ओर देखती हुई बोली, "मुझे बुरी कहने वाली जबान में कीड़े पड़ेंगे.
मैं तुम्हारी तरह नहीं हूं.
""ए छिनाल कुतिया, भाई का नाम न ले.
किसका गर्भ है बता, नहीं तो भंगियों के पास भिजवा दूंगा.
"रानी पति से बोली, "गंदी बातें मत कीजिए.
बेटी और बहन की इज्जत अपनी इज्जत होतीहै.
महीनों अकेली रोती रही तो एक दिन हमीं ने ननदोईजी को बुलवा भेजा तो क्या गलती की.
इसे बंदीगृह क्यों कहें, यह तो सुहाग का कमरा है.
अपनी बेटी जैसी बहन को उनके पति के घर भेज दीजिये.
"अपनी आज्ञा का इतनी दूर तक उल्लंघन हुआ देखकर वीर राज सिर से पैर तक क्रोध की मूर्ति बन गया और थरथराती आवाज में बोला, "ओह, हरामजादी! तूने मेरे बिना बताये ही उस उल्लू के पट्ठे को यहां आने दिया.
अब मैं तुम्हें ठीक करूंगा.
"और रानी की ओर हाथ उठा-कर मारने को बढ़ा, लेकिन भाग्य से कुमारी उसकी टांगों से लिपट गयी और गोद में मुंह छिपाकर चिल्लायी, "ना-ना, पिताजी, मैंने ही फूफाजी को भीतर आने दिया था.
"वीरराज को बड़ा गुस्सा आया पर उसने उसे कुछ न कहा.
यों वह बहुत कठोर, क्रूर,बेलिहाज आदमी था पर उसके जीवन का कोमल तंतु थी उसकी बेटी.
उसने बेटी को खड़ाकिया और बोला, "तू जाकर खेल.
इन बातों में क्यों पड़ी है!"राजकुमारी ने मनुहार भरे स्वर में कहा, "जब तक बुआजी को फूफाजी के पास नहींभेजोगे, मैं खाना नहीं खाऊंगी.
""बेटी, यह कैसी तेरी बुआ है और वह उल्लू कैसा तेरा फूफा! तेरी बुआ का बस चले तो मुझे मारकर स्वयं रानी बन जाये.
तू इस सांपिन को बचाना चाहती है.
"कोने में बैठी देवम्माजी बोली, "एक चमार का लड़का भी तुमसे अच्छा राजा बन सकता है.
मैं रानी बनूं, इसमें बुरा क्या है.
"सुनकर वीर राज बहन को मारने को दौड़ा, पर रानी और राज-कुमारी ने उसे पकड़लिया और हाथ पकड़कर उसे कमरे से बाहर ले गयी.
रानी ने देवम्माजी को समझा-बुझाकर दिलासा दी, पर देवम्मा ने एक लंबी निश्वास ली और कहा, "अब क्या ठीक होना है.
पिताजी के चले जाने के साथ ही अच्छे दिनों को भी बनवास मिल गया.
चौदह वर्ष में एक भी अच्छी बात सुनने को नहीं मिली. आप तो अच्छी हैं, भाभी जी. पर भैया का स्नेह तो सूख चुका है, वे हमें पनपने नहीं देंगे.
.
`लगंड़े की गोद में डाल दूंगा.
.
.
' कहें तो भी क्या उसे ठीक मान लेना चाहिए?""उठो बहन, भोजन करो.
कहीं फिर ठंडा न हो जाये.
मैं अभी देखती हूं.
" कहकर रानी ने लंगड़े को आवाज दी, "बसवय्या, जरा इधर आओ.
" और बाहर खड़ा लगंड़ा दरवाजे पर आकर खड़ा हो गया.
रानी ने उससे कहा, "गल रात तुम लोगों ने बहनजी को तकलीफ दी.
खबरदार, दुबारा ऐसी हरकत की तो "मालिक कल आपे में नहीं थे, तिस पर बहनजी का चाल-चलन ठीक नहीं समझते थे.
इसीसे.
.
.
" लंगड़े ने दबे स्वर में कहा.
"यह ठीक है तुमने पी रखी थी पर थे तो तुम होश में.
भैया की बात का बहाना लेकर तुम हद से आगे बढ़ रहे थे.
"देवम्माजी ने कहा और उसे घूरने लगी.
फिर रानी के कान में फुसफुसायी.
रानी का मुंह लाल हो गया.
उन्होंने कहा, "खबरदार, जो फिर ऐसा किया.
" और देवम्माजी से कहा, "बहन, आज आप अपने घर चली जायेंगी.
चिंता मत कीजिये.
" और अपने निवास की ओर चली गयी.
सिर झुकाकर खड़े लंगड़े ने रानी के जाते ही दरवाजा बंद करके एक आदमी को पहरे पर बिठाया और अपने काम पर चला गया.
जब राजमहल में ये घटनाएं घट रही थीं, तब सोमवार पेट से मडकोरी की ओर जानेवाले रास्ते पर दो यात्री धीरे-धीरे मडकेरी जा रहे थे.
उनमें से प्रोढ़ व्यक्ति की आयु लगभग साठ की थी और युवक बीस से कुछ अधिक होगा.
देखने में कोई भी उन्हें पिता-पुत्र मान सकता था.
युवक ने चढ़ाई चढ़ते हुए कहा, "मडकेरी पास आ गया रहा है.
मेरा मन कह रहा है कि आपका वहां जाना ठीक नहीं.
"प्रौढ़ ने समर्थन में सिर हिलाया और कहा, "परंतु हमें यह जानना है बेटा कि उस चेन्नवीर का क्या हुआ? यह सब इसलिए कि भऊमि हमारी रहे.
"इनकी बातों से यह स्पष्ट हो गया कि यह बाप-बेटे कोडग के राज-घराने से हैं.
इससे दो वर्ष पूर्व अंग्रेजों ने मैसूर के राजा मुम्मड़ी कृष्ण राज ओड्डेयर, से राज्याधिकारी छीन लिये थे.
प्रौढ़ को आशंका थी कि वे वीर राज के साथ भी ऐसा ही न करें.
कहीं यह हमें राजा के प्रतिद्धंद्धी न बनायें.
उन्होंने मुझे और छोटे भाई लिंगप्पाजी को हाथ पर हाथ रखकर शपथ दिलायी थी कि देवम्माजी रानी बनेंगी और हम दो प्रधान होंगे.
पर लिंगप्पा शपथ तोड़कर राजा बन गया.
यही नहीं, भैया का नाम लेकर मुझे मरवाने का प्रयास भी किया.
वंश नाश के डर से मैं देश छोड़कर रु० पूरी तरह से आतताया.
वश का दायित्व हम पर आ पड़ है.
प्रजा दुखी है गोरे चाल चल रहे हैं.
अब हमें चुप नहीं रहना चाहिए.
""हां, पिताजी," उनकी समझ में अब सारा घटनाचक् आ गया था.
मडकेरी के समीप पहुंचकर युवक ने जोगिया वस्त्र पहनकर शिवाचारी स्वामी का वेश धारण कर लिया.
उसी दिन और लगभग उसी समय मडकेरी में मंत्री लक्ष्मी नारायण के घर के सामने एक ब्राह्मण युवक खड़ा था.
पाणे गांव के पुरोहित का दूसरा पुत्र सूर्यनारायण,जिसकी पत्नी को राजा ने उठवा लिया था.
उधर एक बूढ़ा, जिसका नाम उत्तायातक्क था, दूसरे मंत्री बोपण्णा के घर फरियाद लेकर पहुंचा था.
उसेसारा कोडग देश जानता था.
जब टूपू सुल्तान की सेना ने भाग मंडल के प्रदेश पर आक्रमण किया तब यह प्रतिदिन एक ब्राह्मण बालक को कंधे पर बिठाकर ले जाता और बिला नागा भागमंडल के देवालय की पूजा कराता था.
यह घटना चालीस वर्ष पूर्व की थी, दोड्ड वीर राज के दिनों की.
शत्रु के चले जाने पर जब दोड्ड वीर राज को पता चला तब उसने इसको सम्मानित किया और वसीका बांध दिया.
लिंगराज ने उसकी पीठ थपथपाकर सम्मानित किया और उससे मित्रता जोड़ी.
उत्तय्या ने अपने दिनों में तीन शेर मारे थे.
कोडग में शेर मारने वाले एक खास ढंग से मूछें रखते थे.
यही प्रथा.
थी.
लिंगराज उसे शिकार पर भी ले गया.
इसीलिए लिंगराज के बेटे को स्नेह से पुट्टप्पा बुलाया था.
बोपण्णा उसका बहुत आदर करता था.
इसी उत्तय्या का वसीका वीर राज ने बंद कर दिया था.
उस पर यह आरोप था कि वह राज का विरोध करता था.
यही जानने वह आया था कि एक राजा ने दिया दूसरे ने रोका, इसका कारण क्या है?यह सब कुछ हो रहा था.
उसी दिन शाम को औंकारेश्वर देवालय के समीपवाले अग्रहार के बीच एक बहुत बड़े घर के बाहरी बरामदे में गृह स्वामी दिक्षित ताड़पत्रों पर लिखी पोथी को उलट-पलटकर देख रहा था.
वह राज-ज्योतिषी भी था.
इसी ने रानी को भाई-बहन के योग में विरोध की बात बतायी थी.
वह सोच-विचार में मग्न था कि मलयाली ढंग की सफेद साड़ी पहने एक स्त्री उसके सामने आ खड़ी हुई.
वह क्षण भर को ठिठका, फिर पहचान गया.
यह उसकी `पापा' थी, जो पूरे तीस वर्ष बाद दिखाई दी.
उसने साश्चर्य पूछा, "कब आयी?" "गांव में आये छह महीने हो गये.
गांव में लोग मुझे भगवती की उपासिका के रूप में जानते हैं.
" "ओह तब भगवती तुम्हीं हो? कई बार सुना, रानी साहिबा ने शांति पाठ कराया था.
क्या चाहिए बेटी.
""मेरे बेटे की रक्षा की बात है.
""तुम्हारा बेटा जीवित है क्या?""हां, मैं फिर आऊंगी.
"दीक्षित पापा को वापस जाते देखता रहा.
उसे पचास साल पहले की घटना याद आ गयी.
उसके भाई और गायिका के प्रेम का फूल थई यह भगवती, जिसे उसका भाई प्यार से पापा कहता था.
सर्वगुणरूप संपन्न इस रूपवती कन्या को लिंगराज ने अपने प्रेमपाश में बांधा पर पत्नी नहीं बनाया.
दबाव डाले जाने पर भी उप-पत्नी के रूप में भी नहीं स्वी-कार किया उसने.
दीक्षित का छोटा भाई भी चल बसा.
एक साल भीनहीं बीता, जाने क्या बात हुई, यह लड़की, उसकी मां राजभवन से एकाएक गायब हो गयी.
घटनाचक्र तेजी से परिवर्तित हुआ.
दोड्डराज चल बसा.
उसकी लड़की को गद्दी से हटा लिंगराज राजा बना.
वह भी चल बसा.
अब उसका यह लड़का राजा बना.
यों कोडग के इतिहास के चालीस वर्ष बीत गये.
आज वही प्रौढ़ा होकर अपने बेटे की रक्षा की बात को लेकर आयी है.
दीक्षित चिंता में डूब गया.
उसी दिन दोपहर में वीर राज को मंगलूर से सार्वभौम सत्तावाली ईस्ट इंडियाकंपनी के कलक्टर का पत्र मिला.
उसमें कोडग के महाराज श्री चिक्कवीर राजेंद्रको सादर प्रणाम के बाद पाणे सत्यासत्य की खोज करने का निवेदन किया गया था.
जिस प्रकार संध्या समय चारों ओर अंधकार घिरता जाता है, उसी प्रकार विपतियांचिक्कवीर राजेंद्र को घेरे थीं.
वीर राज जन्म से दुष्ट न था.
यह उसका दुर्भाग्य ही था कि वह छोटे भाई के घर पैदा हुआ.
एक तो पारिवारिक विद्धेष का वातावरण, दूसरा घुड़साल में रहने-वाले लड़के बसंत का साथ.
मां की अस्वस्थता के कारण धाय के हाथों लालन-पालन, पिता लिंगराज की उपेक्षा, दोड्डराज के स्वर्गवास के बाद रानी बनी देवम्माजी को हटाकर लिंगराज का गद्दी पर बैठना और वीर राज का युवराज बनना-सबने मिलकर उस पर अच्छा प्रभाव नहीं डाला.
अंततः परिणाम यही हुआ कि पिता के बाद जब वीर राज राजा बनने लगा, तब वह दुष्टों में से एक ही था.
