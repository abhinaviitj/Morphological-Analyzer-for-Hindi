<औङ्ङिचिअल् अन्ड् ंएडिअ लन्गुअगे><आड्मिनिस्ट्रटिवे><आनोन्><ऐम्प्लोयेए'स् उनिङोर्म् रेलटिन्ग् बोओक्><१९८१><ढेप्. ओङ् तोर्क्स् ' आड्म्. षेङोर्म्स्><णेत् ढेल्हि><७० टो ७७><२५००><आनोन्-ऐम्प्लोयेए'स् उनिङोर्म् रेलट्.ब्.><ढ्हनन्जय् खुमर्>

कार्यालय ज्ञापन
विषय:- केन्द्रीय सचिवालय तथा दिल्ली तथा अन्य स्थानों पर स्थित भारत सरकार के
कार्यालयों के तृतीय और चतुर्थ श्रेणी कर्मचारियों की वर्दी और
संरक्षण-वस्त्र-माल, डिजाइन, लागत आदि.
केन्द्रीय सरकार और उसके दिल्ली/नई दिल्ली और भारत में अन्य स्थानो पर स्थित
संबद्ध और अधीनस्थ कार्यालयों के तृतीय और चतुर्थ श्रेणी कर्मचारियों, जैसे
स्टाफ कार ड्राईवरों, सवार हरकारों (मोटर साइकिल चालक/दो पहिए का स्कूटर चालक)
जमादार, दफ्तरी, चपरासी, संदेशवाहक, रिकार्ड सार्टर, चौकीदार, फराश, सफाईवाला और
कनिष्ठ गेस्टेटनर आपरेटर की वर्दी के मान डिज़ाइन आदि उन्हें धुलाई भत्ता देने
तथा मालियों, भिइतयों और पानीवालों को संरक्षण-वस्त्र देने के संबंध में
समय-समय पर जारी किए गए विभिन्न अनुदेशों को संकलित करने के प्रश्न पर कुछ समय
से विचार किया जा रहा है. गृह मंत्रालय के तारीख २७-२-१९६२ के कार्यालय ज्ञापन
सं. ५/४/५८ सार्वजनिक-ईई (तृतीय और चतुर्थ श्रेणी कर्मचारियों की वर्दी संबंधी
पुस्तिका) तथा उपर्युक्त विषय पर जारी पिछले सभी आदेशों का अतिक्रमण करते हुए
अब निम्नलिखित अनुदेश जारी किए जा रहे है.
वर्दी का मान
१.१ संबंधित राज्य सरकार द्वारा अपनाई गई परिपाटी को ध्यान में रखते हुए और
वैधशालाओं के महानिदेशक के परामर्श से भारत के अलग-अलग- केन्द्रों के "वर्ष के
अधिकांश समय गर्मी वाले स्थान" "वर्ष के अधिकांश समय में सर्दी वाले स्थान" और
सर्दी व गर्मी वाले स्थान में वर्गीकृत किया जाना चाहिए. अब तक जिन महत्वपूर्ण
स्टेशनों को वर्गीकरण किया जा चुका है, उनकी सूची संलग्न है( अनुबंध-ई)'स्टेशन,
यदि, ऐसे हों, जिन्हें अनुबंध-ईमें वर्गीकृत न किया गया हो तो कार्मिक विभाग को
इस संबंध में लिखा जाए. जब तक यह विभाग उक्त वर्गीकरण न कर दे तब तक उन
केन्द्रों में जो परिपाटी अब तक चल रही हो, वह जारी रखी जाए और जहां आवश्यक हो,
संबंधित स्थानीय कार्यालयों के अध्यक्ष, या कार्यालयों के स्थानीय अध्यक्षों की
समिति (जिन स्थानें पर ऐसी समिति गठित हो चुकी हो) उस राज्य सरकार द्वारा अपनाई
गई परिपाटी को ध्यान में रखते हुए, स्टेशन को वर्गीकृत कर सकती है.
१.२ उक्त तीनों श्रेणियों के स्टेशनों में, प्रत्येक श्रेणी के कर्मचारी की
वर्दी के मान का उल्लेख अनुबंध-ईई में किया गया है. वर्ष १९६९ के गर्मी के मौसम
से, तृतीय और चतुर्थ श्रेणी कर्मचारियों को खादी की वर्दी के लिए जिस मान के
अनुसार वर्दियां दी जाती थी उसे कुछ उदार बना दिया गया है जैसा कि अनुबंध-ईई के
नीचे टिप्पणी (२) में दिया गया है.
विर्दी का डिजाइन और रंग
२. सभी श्रेणियों के कर्मचारियों की वर्दी के मानक डिजाइन में बंद गले का छोटा
कोट. एक पैंट, एक टोपी/पगड़ी और जूते/चप्पल होंगे. सामान्यत: पगड़ी केवल सिक्ख
कर्मचारियों को दी जाएगी, किन्तु मंत्रालय/कार्यालय अपने विवेक से उन गैर-सिक्ख
कर्मचारियों को भी पगड़ी दे सकते हैं जिन्हे टोपी के बजाय पगड़ी पहनने की आदत
है. सभी श्रेणियों के कर्मचारियों की वर्दी का पूरा विविरण,अनुबन्ध-ईई में दिया
गया है.
वर्दियों का कपड़ा
३.१ कपड़े की लम्बाई-चौड़ाई, अस्तर का कपड़ा, सिलाई-खर्च की दरें अनुबंध ईईई में
दी गई है, कपड़े की लम्बाई चौड़ाई, अलग-अलग आकारों के औसत अनुमान पर आधारित हैं.
किन्तु वस्त्र व्यक्ति की वास्तविक आवश्यकता को देख कर और अनुबंध-ईईई में दी गई
अधिकतम सीमा ध्यान में रख कर दिया जाना चाहिए.
३.२ गर्मी की वर्दी
दिल्ली में या अन्यत्र सभी कर्मचारियों की गर्मी की वर्दी सूती खादी-~ सूत की
होनी चाहिए. किन्तु इसके निम्नलिखित अपवाद हो सकते हैं:-
(इ) समस्त भारत में चतुर्थ श्रेणी महिला कर्मचारियों के मामले में तथा बाहर के
छोटे कार्यालयों में पुरुष कर्मचारियों के मामले में यदि वस्त्र संबंधी आवश्यकता
बहुत कम ही और स्थानीय रुप से खरीद करके पूरी की जा सकती हो वहां अपेक्षित
विनिर्देश का खादी का कपड़ा उपलब्ध न होने पर मिल का बना कपड़ा इस्तोमाल किया
जाता रहे.
(इइ) दिल्ली/नई दिल्ली और शिमला को छोड़कर अन्य स्थानों पर स्थित कार्यालयों के
कर्मचारियों को मिल की बनी मलमल की पगड़ियां दी जाती रहें.
३.३ सर्दी की वर्दियां
दिल्ली/नई दिल्ली और शिमला में स्थित कार्यालयों के सभी तृतीय और चतुर्थ श्रेणी
कर्मचारियों की, स्टाफ कार ड्राइवरों को छोड़ कर, सर्दी की वर्दी केवल ऊनी खादी
की होनी चाहिए. पूरे भारत में स्टफ कार ड्राइवरों और दिल्ली/नई दिल्ली तथा शिमला
को छोड़कर, अन्य स्थानों पर स्थित कार्यालयों के कर्मचारियों को फिलहाल सर्दी की
वर्दी के लिए मिल का बना सर्ज़ कपड़ा दिया जाता रहेगा.
३.४ ऊपर लिखी स्थितियों को छोड़कर सभी प्रकार की वर्दियों के लिए, खादी के अलावा
किसी अन्य वस्त्र के प्रयोग की अनुमति न दी जाए.
वर्दियों की कीमत
४.१ वर्दी की विभिन्न वस्तुओं और उनके कच्चे माल की कीमतों में परिवर्तन होते
रहते हैं, इसलिए इनके लिए कोई कीमत-सीमा निर्धारित नहीं की गई है. वर्दी के
कपड़े और वर्दी की अन्य वस्तुओं की कोटि ओर विशिष्टियां या पूर्ति और निपटान
महानिदेशालय के चालू दर ठेके में दिखाई गई उनकी कीमतें या इस विभाग द्वारा
निर्धारित कीमतें अनुबंध-ई में दी गई हैं. जब तक अन्यथा निर्दिष्ट न हों तब तक
इस कीमत को औसत कीमत माना जा सकता हैं, जिसमें बिक्रीकर, माल भाड़ा आदि शामिल
नहीं हैं, और इसे समय-समय पर पूर्ति और निपटान महा-~निदशालय द्वारा निर्धारित
दरों में हुए संशोधनों के अनुसार संशोधित किया जा सकता है, संशोधनों के संबंध
में सीधे इस निदेसालय से पूछा जा सकता हैं.
४.२ यदि किसी मंत्रालय/विभाग/कार्यालय की वस्त्र की आवश्यकताएं पूर्ति और निपटान
महानिदेशालय द्वारा निर्धारित न्यूनतम सीमाओं से अधिक न हों और वस्तुएं स्थानीय
तौर पर खरीदी जानी हैं, तो प्रतियागी चालू दरों पर ही सामान खरीद लेना चाहिए
वर्दी की किसी भी वस्तु की कीमत यदि बिक्री कर और उत्पाद शुल्क शामिल करके
पूर्ति और निपटान महानिदशालय द्वारा समय-समय पर निर्धारित कीमत से १५% से अधिक
हो तो कार्मिक विभाग (मंत्रिमंडल सचिवालय) और वित्त मंत्रालय की अनुमति ली जाए.
वर्दी के पात्र कर्मचारी और उन्हें वर्दी देना
५.१ किस श्रेणी के कर्मचारी वर्दी के पात्र है:-
तृतीय श्रेणी के स्टाफ कार ड्राइवरों, सवार हरकारों और चतुर्थ श्रेणी के जमादार,
दफ्तरी, चपरासी, संदेशवाहक, रिकार्ड सार्ट, चौकीदार, फराश, सफाईवाला और कनिष्ठ
गेस्टेटनर आपरेटर की श्रेणी के कर्मचारियों को जो नियमित स्थापनाओं के कर्मचारी
हैं, ओर जिन्होंने तीन महीने की सेवा पूरी कर ली है, वर्दी दी जा सकती है किन्तु
यह जरुरी है कि वे पूर्ण कालिक कर्मचारी हों. चतुर्थ श्रेणी के अन्य जिन
कर्मचारियों का काम इस प्रकार का है कि उन्हें कार्यालय में नहीं रहना पड़ता,
वर्दी के पात्र नहीं होंगे. जिन कर्मचारियों पर ये आदेश लागू नहीं होते उनके
मामले में और चतुर्थ श्रेणी के तकनीकी और विशेषज्ञता प्राप्त कर्मचारी, जैसे कि
पुस्तकालय या प्रयोगशाला परिचर, कम्पाउन्डर, पुरुष या महिला उपचारिका,उपचर्या,
अर्दली, वाहक आदि के मामले में प्रशासनिक दृष्टि से संबंधित मंत्रालयों को स्वयं
उपयुक्त वित्तीय प्राधिकरणों के परामर्श से, वर्दी देने तथा उसके मान के संबंध
में निर्णय लेना चाहिए.
५.२ संरक्षण वस्त्र-रेल मंत्रालय और डाक व तार विभाग में कार्य कर रहे
कर्मचारियों को छोड़कर-माली, भिश्ती और पानीवाले की श्रेणी के पूर्णकालिक
कर्मचारी जो भारत सरकार की नियमित स्थापनाओं में कार्य कर रहे हैं, अनुबंध-ईई की
क्रम संख्या  में निर्दिष्ट मान के संरक्षण वस्त्र लेने के पात्र हैं.
५.३ मौसन के अनुसार पूर्ति-मंत्रालयों और विभागों को हर संभव प्रयास करना चाहिए
कि वर्दी की विभिन्न वस्तुएं उस मौसम के प्रारंभ में ही दे दी जाए, जिस मौसम के
लिए वे दी जानी है. सामान्यत: गर्मी और सर्दी का आरम्भ क्रमश: १ अप्रैल और १
अक्तूबर से माना जाता है. किन्तु अलग-अलग मंत्रालय आदि अपने विवेक से दोनों
ऋतुओं के आरंभ मानने की तारीखें निइचत कर सकते है. किन्तु जब एक बार तारीखें
निइचत कर दी जाएं तो उन्हें हर साल बदलना नहीं चाहिए. किसी भी स्थिति में
वर्दियां वह मौसम बीत जाने के बाद नहीं दी जानी चाहिएं, जिसके लिए वे हैं. कोई
वर्दी कितने वर्ष तक चलेगी इसका निर्धारण ऋतुओं की गणना के आधार पर किया जाए.
५.४ कपड़े आदि के लिए मांग-पत्र
कमचारियों को सही समय पर वर्दियां मिल जाएं, यह सुनिइचत करने के लिए, मौसम
शुरु होने से काफी पहले पूर्ति और निपटान महा-~निदेशालय से या स्थानीय रुप से,
जैसा भी मामला हो, कपड़ा और अन्य सामग्री प्राप्त करने का प्रयत्न किया जाए.
दर्जियों को कपड़ा, मौसम शुरु होने से दो या तीन महीने पहले दे दिया जाए ताकि
वर्दिया समय पर तैयार हो सकें. यह तभी संभव होगा जब कि वर्दी देने की निइचत
तारीख से ९ से १२ महीने पहले पूर्ति और निपटान महानिदेशालय के पास मांग-पत्र
प्रस्तुत कर दिया जाए. यदि मांग-पत्र ९ से १२ महीने पहले न दिया गया तो समय से
वस्त्र सप्लाई करने के लिए पूर्ति और निपटान महानिदेशालय उत्तरदायी नहीं होगा.
इसलिए पूर्ति और निपटान महानिदेशालय से कपड़ा,जर्सी,मोजे आदि की पूर्ति के संबंध
में मांगकर्त्ता निम्नलिखित समय-सूची को धयान में रखे.
(क) गर्मी की वर्दियां:
किसी वर्ष विशेष की जनवरी (जिसम दो या तीन महीने सिलाई में लग जाएंगे) में
सप्लाई के लिए वर्दियों के मांग-पत्र(इण्डेंट) उससे पिछले वर्ष की पहली जुलाई तक
पूर्ति निदेशक टैक्सटाइल, केन्द्रीय सरकार का नया कार्यालय भवन, पांचवीं मंजिल,
धक्षिण पइचम ब्लाक, न्यू मरिन लाइन्स, बम्बई-ई के पास पहुंच जांए.
(ख) सर्दियों को वर्दियां:
सर्दी के मौसम से ९ या १० महीने पहले मांग-पत्र (इण्डेंट) भेज दिये जाएं अर्थात
किसी वर्ष विशेष के जाड़ों के लिए उससे पिछले वर्ष के ३१ दिसम्बर से पहले इण्डेंट
भेज दिये जाएं.
स्थानीय खरीद :
६. जिन मामलों में किन्हीं प्रशासनिक कारणों से या पूर्ति और निपटान महानिदेशालय
के द्वारा पूर्ति में विलम्ब आदि के कारण पूर्ति विभाग द्वारा निर्धारित सीमा से
अधिक वर्दियों के समान की स्थानीय खरीद आवश्यक हों, वहां उक्त स्थानीय खरीद के
लिए पूर्ति और निपटान महा-~निदेशालय या पूर्ति विभाग से विशेष अनुमति प्राप्त की
जाए. इस प्रकार के मामले उन कार्यालयों को सीधे ही भेज दिए जाएं, उन्हें कार्मिक
विभाग को या उसके जरिये भेजने की आवश्यकता नहीं है.
वर्दियों की सिलाई, कढ़ाई किए हुए बैज और फीते आदि बनाना:
७.१ नई दिल्ली और दिल्ली में वर्दियों की सिलाई और उन पर बैज तथा फीते लगाने का
काम समाज कल्याण और पुनर्वास निदेशालय या गृह कल्याण केन्द्र को दिया जाए. अन्य
स्थानों पर भी जहां गृह कल्याण केन्द्र की शाखाएं हों, वहां उक्त कार्य उसी
प्रकार गृह कल्याण केन्द्र को ही सौंपा जाए. प्रत्येक मौसम के आरम्भ होने के तीन
मास पूर्व अर्थात् सर्दियों की वर्दियों के लिए पहली जुलाई से पूर्व और गर्मी की
वर्दियों के लिए पहली जनवरी से पूर्व उन्हें कपड़ा दे दिया जाए. मंत्रालय/विभाग
ऐसे प्रत्येक कर्मचारी का माप कार्ड रखें जो वर्दी पाने का पात्र हैं. ये कार्ड
उपर्युक्त एजेंसियों के दर्जियों की सहायता से समय-समय पर अद्यतन माप के अनुसार ठीक
कर दिए जाएं. नमूना कार्ड अनुबन्ध- में दिया हुआ है. यदि सिलाई की खराबी या
विलम्ब सम्बन्धी कोई शिकायत हो, तो उसे यथा स्थिति सहायक निर्देशक (केन्द्र)
समाज कल्याण तथा पुनर्वास निदेशालय अथवा आयोजक, गृह कल्याण केन्द्र, जैसी भी
स्थिति हो, की व्यक्तिगत जानकारी में लाया जाए. वे इन दोषों को दूर करने की
व्यवस्था करेंगे और यह सुनिश्चित करने के लिए कि ये दोष भविष्य में दोबारा न
हों, अवश्यक उपाय करेंगे.
७.२ दिल्ली/नई दिल्ली को छोड़कर अन्य स्थानों पर, जहां गृह कल्याण केन्द्र की
शाखाएं नही हैं वहां विभागाध्यक्ष आदि वर्दियों की सिलाई का कार्य सहकारी
एजेंसियों या प्राइवेट दर्जियों को दे सकते हैं. जहां वर्दियों की सिलाई का कार्य
प्राइवेट दर्जियों को दिया दाए, वहां यह कार्य प्रतियोगी दरों पर करवाया जाए,
परन्तु ये दरें अनुबंध-ईईई में निर्धारित अधिकतम प्रभारों से ज्यादा न हो. यह भी
सुनिश्चित कर लिया जाए कि सिले हुए वस्त्र कार्यालय में प्राप्त किए जाएं और
वहां से कर्मचारियों को दिए जाए. दर्जी सीधे ही कर्मचारियों को कपड़े न दें.
८. वर्दियां जमा करवा लेना, वापस ले लेना, उनका मूल्य वसूल करना और उन्हें
दोबारा देना
८.१ वर्दियां इस शर्त पर दी जाती हैं कि उन्हें अधिकार के रुप में नहीं मांगा जा
सकता. वे कर्मचारी की वैयक्तिक सम्पति नहीं हो जाती. किसी कर्मचारी के सेवा
निवृत, पदोन्नत हो जाने या त्याग पत्र दे देने की दशा में उससे वर्दी की सभी
मदें ले ली जाएं या, उनकी आनुपातिक लागत वसूल की जाए. जिन कर्मचारियों को
अनुशासनिक कार्रवाई के परिणामस्वरुप अनिवार्य रुप से सेवा निवृत किया जाए उनके
मामले में भी इसी प्रकार की कार्रवाई की जाए. तृतीय और चतुर्थ श्रैणी के जो
कर्मचारी निलंबित कर दिए जाएं उनसे वर्दी की सभी मदें जमा करवा ली जाएं जब वे
नौकरी पर पुन: बहाल कर दिए जाएं, तब उन्हें फिर से वर्दी दे दी जाए और उन्हें
अगली वर्दी दिए जाने की तारीख की गणना करते समय उक्त अवधि में से निलम्बन की
अवधि निकाल दी जाए. जब किसी तृतीय या चतुर्थ कर्मचारी का किसी अन्य
मंत्रालय/विभाग/कार्यालय में स्थानान्तरण किया जाए, तब उसे जारी की गई वर्दी
वापस न ली जाए,परन्तु स्थानान्तरण करने वाला मंत्रालय/विभाग/कार्यालय सम्बन्धित
कर्म-~चारी को दी गई वर्दी की वस्तुओं का पूरा-पूरा ब्यौरा दिया जाए जिसमें यह
भी बताया जाए कि उसे ये वस्तुएं किस तारीख को दी गई और अगली बार किस-किस तारीख
को देय हैं.
८.२ पेंशन पर या सेवानिवृत्ति से पूर्व छुट्टी पर जाने वाले कर्मचारियों को
वर्दी की वे वस्तुएं रखने दी जाएं जिनकी निर्धारित अवधि का कम से कम आधा समय बीत
गया हो. अन्य मामलों पर कर्मचारी वर्दी केवल तभी रख सकते हैं जब उनसे वर्दियों
की आनुपातिक लागत वसूल कर ली जाए. जो कर्मचारी संसर्ग से होने वाले या संक्रामक
रोग से पीड़ित हों. या पीड़ित रहे हों या सेवा काल में ही मर जाएं उनसे वर्दी
वापस न ली जाए. यदि किसी तृतीय या चतुर्थ श्रेणी कर्मचारी को दी गई वर्दी की मदें
चोरी हो गई हों या आग में जलकर नष्ट हो गई हो, जो कि उसकी. लापरवाई के कारण न
हुई हों, तो प्रशासनिक प्राधिकारी पुलिस या अग्नि शमन प्राधिकारियों की प्रथम
सूचना रिपोर्ट की प्रति प्राप्त हो जाने पर वर्दी की नई मदें स्वविवेक से दे
सकते हैं. पुलिस से इस बात की पुष्टि हो जाने के बाद कि चोरी का सामान का पता
लगने की कोई संभावना नहीं हैं, उपयुक्त वित्तीय प्राधिकारी से परामर्श करके हानि
को "बट्टेखाते" डालने की कार्रवाई की जाए.
८.३ वापस की गई वर्दियों, विशेष रुप से ओवर कोट, चमड़े की जैकेट और कम्बल जैसी
मंहगी गदें उन की शेष अवधि के लिए कर्मचारियों को दोबारा देने के सभी संभव
प्रयत्न किए जाए. वर्दियों की जो मदें उक्त प्रकार से दोबारा जारी न की जा सकें,
उन्हे अप्रचलित सामान्य के निपटान सम्बन्धी मामलों में लागू होने वाले सामान्य
वित्तीय उपबन्धों के अनुसार सरकार का अधिकतम लाभ ध्यान में रखकर बेच दिया जाए.
बरसाती कोटों और छातों की पूर्ति
९.२ दिल्ली/नई दिल्ली या इसी प्रकार की अन्य जगहों तथा, सभी वर्ष के अधिकांश समय
में गर्मी वाले स्टेशनों पर मंत्रालय या कार्यालय में बाहर आने-जाने के काम पर
लगे हुए सभी तृतीय और चतुर्थ श्रेणी कर्मचारियों में प्रत्येक तीन चपरासियों,
संदेशवाहकों, और सवार हरकारों आदि के लिए एक बरसाती कोट और एक छाते के हिसाब से
बरसाती कोट और छातों का पूल बना दिया जाए. पूल में तीन या चार कार ड्राइवरों के
लिए १ या २ बरसाती कोटों की भी अलग से व्यवस्था की जाए. वर्ष में ७६ सें.मी. या
उससे अधिक वर्षा वाले स्थानों पर कार्यालयों के स्थानीय अध्ययन यदि वास्तविक
आवश्यकताओ के आधार पर आवश्यक मामलों में तो वे अपने पूल मे बरसाती कोट और छातों
की उपर्युक्त निर्धारित संख्या को दुगनी तब बढ़ा सकते हैं. जब भी आवश्यकता
पड़े,छाते और बरसाती कोट पूल से जारी किए जाएं और आवश्यकता समाप्त हो जाने पर
शीघ्र ही पूल में वापस ले लिए जाएं.
