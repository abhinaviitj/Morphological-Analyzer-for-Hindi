<ण्.श्.><ंआः><आच्ह्च्ह्हेड्लल्  फर्मपर अउर् आअयुर्वेड्><१९९०><खल फ्रकस्हन्><अरनसि><१४५ टो १४९><२५००><अडव्-ओग् फरम्पर अउर् आअयुर्वेड्>

प्राणायाम-
प्राणी का आयाम योग का चौथा अंग है. स्वेदहज प्राण वायु के निरोध करने को
प्राणायाम कहा जाता है. प्रणायाम के दो भेद बताये गये है. १-सगर्भ,
२-अगर्भ संगर्भ प्राणायाम में जप तथा ध्यान अवश्य होना चाहिए. अगर्भ
प्राणायाम में जप तथा ध्यान के बिना ही मात्रा के अनुसार प्राणायाम करना
चाहिए. विष्णु पुराण में अगर्भ को अजीब सगर्भ को सबीज प्राणायाम कहा गया
है. अपनी काया में उत्पन्न होने वाली वायु है उसके आयाम अर्थात् निरोध
करने को प्राणायाम कहते है.
प्रत्याहार-
मानव के शरीर को रथ कहा गया है. इस रथ का वहन करने वाली इन्द्रियाँ हैं,
मन सारथि हैं. ये सब प्राणायाम रूपी कशा (कोड़ा) से वश में किये जाते
हैं. इन्द्रिय प्रशक्त होती है और विषय के सागर में डुब-~कियाँ मारा करती
हैं जो इनका आहरण करके निगृहित कर लेता है वही प्रत्याहार कहा जाता है.
मन को विषय आदि से पृथक करने को भी प्रत्याहार कहा जाता है. पतज्जलि का
कथन है कि प्रत्याहार सिद्ध हो जाने पर इन्द्रियाँ वश में आ जाती है.
धारणा--
ध्यान के योग्य ईष्टदेव में जो मन की संस्थित है, वह धारणा कही जाती है.
वह धारणा दो प्रकार की होती है. जिस तरह ध्यान दो प्रकार का होता
है--मूर्त अर्मूत हरि का ध्यान जो कि मन के धारणा से हरि की धारणा होती
है बाहिर में अवस्थित जो लक्ष्य होता है उससे मन नहीं चलता, उतने समय तक
जो मन में स्थित होती है वह धारणा होती है.
ध्यान--
उत्तम प्रकार भगवान के उस आचरण कमल का ध्यान करें. जो चरण कमल अंकुश
ध्वजा कमल के चिन्हों से मुक्त है तथा जिसने अपने ऊँचे हुए लाल नखो की
ज्योत्स्ना से सपुरुषों के ह्रदय के अंधकार को दूर किया है. ब्रह्मा
के मूर्त एवं अमूर्त स्वरूप का चिन्तन करना ही ध्यान है.
समाधि--
ध्यान करते हुए साधक का मन ध्येय ईष्ट देव में सन्निवेशित करके जब अचल और
एक ही लक्ष्य में स्थिर हो जाता है तो नियति स्थान में अग्नि की भांति
योगी समाधि में स्थित कहलाता है.
इस प्रकार भागवत में अष्टांग योग का यथेष्ट विवरण प्राप्त होता है जिसके
द्वारा साधक को इस प्रकार से ऊपर उठने तथा अपने चित्त को एकाग्र करने का
उपदेश दिया गया है. जिससे कि उसे निर्माण की प्राप्ति में आसानी हो सके
यह भी उल्लेख मिलता है कि भगवान की उत्तम भक्ति से आप्लावित योगी के लिए
योग का उद्देश्य मात्र काया कल्प तथा शरीर को सुदृढ़ बनाना ही नहीं अपितु
उसका मुख्य उद्देश्य भगवान में चित्त को लगाना भी है. आत्म स्वरूप भगवान
में लगी हुई भक्ति के समान कल्याण प्रद मार्ग योगियों के लिए ब्रह्रा
प्राप्ति में और कोई दूसरा मार्ग नहीं है.
पुराणों में आयुर्वेद--
आयुर्वेद एक लोकोपयोगी जनजीवन से नित्य प्रति सम्बद्ध शास्त्र है. फलत:
लोक से सम्बन्ध रखने वाले पुराणों में इसकी चर्चा नितान्त स्वाभाविक है.
अग्नि तथा गुरुण दोनों पुराणों में चिकित्सा के विषयक उल्लेख मिलते हैं.
आयुर्वेद के अनेक विभागों में निदान तथा चिकित्सा प्रमुख है. इसके
अतिरिक्त औषधियों के स्वरूप तथा गुण का परिचय आवश्यक है. इन पुराणों में
ये विषय भरे पड़े है. धन्वतरि यहाँ वक्ता है जो सुश्रुत को उपदेश देते
हैं. सुश्रुत विश्वामित्र के पुत्र बतलाये गये हैं.
अग्नि पुराण में अपरा विद्या के अन्तर्गत वैद्यक शास्त्र (आयुर्वेद) की
गणना की गयी है. गरुण पुराण में आयुर्वेद सम्बन्धी विवरण विशद् रुप से
मिलते हैं. इसमें सर्व रोगनिदान अध्याय का आरम्भ सुश्रुत को सम्बोन्धित
करके धन्वन्तरि ने किया है. इसमें रोगों के सामान्य कारणओं की चर्चा
मिलती है कि निदान पूर्व रूप अर्थात् रोग का स्वरुप उपशम और सम्प्रति इन
पाँचो के द्वारा रोगों का विज्ञान अर्थात् विशेष रूप से भली भांति ज्ञान
प्राप्त करना होता है. इसे पांच प्रकार का निदान कहा जाता है क्योंकि
इन्ही से वास्तविक रोगो का ज्ञान प्राप्त होता है.
त्रिदोष
वात, पित्त, कफ में सबसे प्रबल वायु को माना गया है. इन त्रिदोष के
कारणों पर भी प्रकाश डाला गया है.
वात प्रकोप के कारण--
तिक्त, उष्ण, काषाय, अम्ल, रुक्ष, ओर अप्रमित्त भोजन से, दौड़ना, उदीहरण,
निद्रा जागरक, अधिक उच्च स्वर में भाषण, क्रिया का अभियोग, भय, शोक,
चिन्ता शक्ति से अधिक व्यायाम, मैथुन से, ग्रीष्म में तथा अधोरात में
भोजन से, अन्त में वायु प्रकुपित हो जाया करता है.
पित्त प्रकोप के कारण--
कटु अम्ल (खट्टा) तीक्ष्ण, उष्ण, क्रोध, और विशेष दाह करने वाले भोजन से
शरद ऋतु के मध्य में दिन रात के अर्द्ध विदाह के समय पित्त प्रकुपित होता
है.
कफ प्रकोप के कारण--
स्वादु अम्ल, लवण स्निग्ध गुरु (भारी) अभिस्पन्दन करने वाले, अस्वप्न,
सुख, अजीर्ण, दिन में सोना, वसन्त ऋतु में दिन के पूर्वाह्न और पूर्व
रात्रि में कफ प्रकुपित होता है.
ज्वर निदान--
ज्वर निदान अध्याय में ज्वर के प्रकार का वर्णन मिलता है. हाथियों में जो
ज्वर का अभिताप होता है उसका, नाम `पाकन' होता है. घोड़ों में होने वाले
ज्वर को `अलर्क' कूकरों में होने वाले ज्वार को `इन्द्रामद' तथा जलदों
में जल में इसका नाम `नीलिका' है. औषधियों में इसी को ज्योति कहते हैं.
भूमि में इसे `ऊषर' नाम से पुकारते हैं. साथ ही ज्वर के लक्षणों पर भी
प्रकाश डाला गया है.
पाप ज्वर के लक्षण--
मुख से लारों का गिरना, हल्लास क्षुधा का न रहना, मुख में पानी आना,
शरोरांगों में स्वच्छता उष्णता और भारीपन रहना पेशाब का अधिक आना, विशेष
रूप से जीर्णता का न होना, और ग्लानि का न होना, ये सब पाप ज्वर के लक्षण
हैं, जो खाये हुए पदार्थ का पूर्ण रस नहीं बन पाता और कच्चा ही रह जाता
है वह आँव कहा जाता है जो कि मल के साथ चिकना सा निकलता रहता है.
कफ और पित्त से मिश्रित ज्वर के लक्षण--
शीत स्तम्भा पसीने का आना, दाह हो होना, इनकी कोई व्यवस्था का न रहना,
अर्थात् कभी पसीना होता है कभी नहीं होता, दाह होता है. प्यास का अधिक
लगना तथा खांसी का आना इसके लक्षण हैं. इसमें तिक्त स्वाद भी रहता है.
रोग निदान--
अग्नि स्वेद से ज्वर नाश को प्राप्त करते हैं. वात ज्वर में गिलोय और
सुस्तक का कढ़ा देना चाहिए. पित्त दोष में होने वाले ज्वर में दुरालभ
शुष्टी (सोठ) पर्पत और मुस्त मोक्ष तथा बालकिशोर (नवीन खस) और चन्दन के
द्वारा क्वाथ कढ़ा देना चाहिए.
हरिद्रा निम्ब, त्रिफला, मुस्तक, देवदारु कटुरोहिणी का काषाय, जो कि पतोल
पत्र के सहित हो इसका कढ़ा बनाकर पिलाने पर त्रिदोष के कुपित होने पर जो
ज्वर होता है उसका नाश हो जाता है.
रोग निवारण में नाना प्रकार के द्रव्यों एवं औषधियों का वर्णन--
केशवर्द्धन, केश में जू लींक नाश, घने काले बाल, श्वेत केश को पुन: काला
करना, मस्तक के सम्पूर्ण रोगों का हरण, सिर एवं कान में दर्द का विनाशक,
कुष्ठ रोग निवारण नेत्र रोग, रतौधी हनन, चक्षुशूल विनाशक, नेत्ररोग का
अंजन, नेत्रों में वात रोग से समुत्पन्न रोग का नाश, मुख रोग एवं हिलते
दांतों की चिकित्सा, माथे एवं गले के रोग के लिए नस्य, दाँत के कृमियों
का नाश, शूल और अपस्मार मृगी चिकित्सा, अग्नि से जलने पर, व्रण एवं
शूलनाशक, शस्त्र के द्वारा होने वाला घाव भरना, प्रहार से उत्पन्न वेदना,
अजीर्ण का नाश, कान दर्द नाशक एवं कानों का बहना नष्ट कारक, अजीर्ण हरण
एवं हैजा अपहरण, स्त्री रोग चिकित्सा, क्षय रोग नाशक, विष हरण, विष नाशक,
विच्छु विष चिकित्सा, एवं सुख प्रसव चिकित्सा, आदि में उल्लेख मिलते हैं.
रक्त पित्त रोग निदान, कास रोग निदान, श्वास रोग निदान, हिक्का रोग
निदान, यक्ष्मा रोग निदान, अतिसार रोग निदान, मदादित्य रोग निदान, आदि के
उल्लेख मिलते हैं.
इस प्रकार चिकित्सा सम्बन्धी उल्लेख अध्याय ९७ से १०४ तक मिलते हैं.
इनमें रोगों का वर्णन, हिताहित सम्बन्धी, अनुपात सम्बन्धी, प्रसादन
सम्बन्धी, मुखलेप, वाल लेपन, वाणीकरण मन्त्र, रसायन, प्रेत रोग आदि विषय
वर्णित है.
अग्नि पुराण में आयुर्वैद--
अग्नि पुराण में आयुर्वेदिक सामग्री विस्तृत रूप से मिलती है.
सिद्धौषधानि में सिद्ध औषधियों का वर्णन मिलता है. सर्वरोगहराणि औषधानि
में समस्त रोगों का हरण करने वाली औषधियों का उल्लेख मिलता है. रसादि
लक्षणम् में धन्वन्तरि ने भेषज्यों (औषधियों) का लक्षण बताया है.
वृक्षायुर्वेद के भी उल्लेख मिलते हैं. नाना रोग हराणि औषधानि, में अनेक
रोगों के हरण करने के उल्लेख मिलते हैं.
मन्त्र रूप औषध, मृतसंजीवनी सिद्ध अध्याय में मृतकों की संजीवन देने वाले
सिद्धयोगों का वर्णन मिलता है. मृत्युज्जय कल्पा नामक अध्याय में मृत्यु
पर विजय प्राप्त करने वाले कल्पों का वर्णन मिलता है. गज चिकित्सा अश्व
चिकित्सा और गोनसादि चिकित्सा, बालाग्रह हर, बाल तन्त्र नामक चिकित्सा से
सम्बन्धित अध्यायों का वर्ण मिलता हैं.
पंच भूत सिद्धान्त एवं शरीर रचना--
आकाश, वायु, तेज, सलित, तथा पृथ्वी, इनको पंचमहाभूत के रूप में अग्नि
पुराण में गणना की गयी है और इसी से शरीर का निर्माण होता है. इसी को
अत्यन्त पंचव्यूह भी कहा गया है. चरक ने गर्भ का उत्पत्ति में महाभूत को
ही उत्तरदायी माना है. इसके बावजूद वह माता-पिता सात्म्य रस एवं तत्व इस
निमित्त अत्यावश्यक मानता है. चरक शरीर स्थान के तीसरे अध्याय में पाये
जाने वाले समस्त भावों का विश्लेषण इन्हीं के अन्तर्गत किया हैं. गरुण
पुराण ने प्रत्येक महाभूतों के ५-५ गुण मानते हुए शरीर के सभी भावों और
तत्व की निवृत्ति पाँचों महाभूतों से मानी हैं.
अग्निपुराणकार ने शरीर के विशिष्ट अवयवों की उत्पत्ति का उल्लेख किया है,
यथा-शरीरगत सभी क्षुद्र स्रोतस आकाश से' शरीरगत श्वासौवछ्वास वायु के
द्वारा, रूप, दर्शन, उपमा, धातुयों का परिपालक, बुद्धि, वर्ण, बल, छाया,
तेज, और शरीरगत शौर्य के द्वारा, शरीरगत स्वेद, रसना, क्लेद, वसा, रक्त,
शुक्र, मूत्र, कफ, आदि को जल के द्वारा तथा केश नख शरीर की गुरुता,
स्थिरता, एवं उसकी अवस्थिति को पृथ्वी तत्व के द्वारा सम्पन्न माना गया
है.
पंचभूत के गुण--
पंचभूत के गुणों का भी उल्लेख गरुण पुराण में हुआ है. जल भूत की चर्चा
करते हुए इन्होंने शरीरगत लालास्राव, मूत्र, शुक्र, मज्जा एवं रक्त इन
सबको जल की ही गुण माना है क्योंकि ये सब द्रव्य होते हैं इसलिए ये सभी
के द्वारा विशेष रूप से ज्ञेय है. क्षुधा, निद्रा, आलस्य, और शरीर की
कान्ति को तेजस या अग्नि का गुण माना गया है. धावन श्वसन, आकचन प्रसारण
एवं निरोध ये पांच गुण वायु के बताये गये हैं. राग, द्वेष, लज्जा, भय और
मोह इन पांच की गणना वायु के गुण के रूप में की गयी है. तथा शब्द, छिद,
गम्भीरता, श्रवण, श्रव्य (वक्ता) को आकाश के पांच गुण रुप बताये गये हैं.
आयुर्वेद के ग्रन्थ में प्राण, अपना, समय, उदान, और व्यान इस प्रकार के
केवल पांच ही वायु के भेद किये गये हैं, किन्तु गरुण पुराण में इन पांचों
के अतिरिक्त नाग, कूर्म, कृकल, देवदत्त, एवं धनज्जन की गणना भी की गयी
है. इसे दशवायु कह सकते हैं इनकी भी स्थिति शरीर में बतलायी गयी है.
सुश्रुत ने भी समस्त शरीर भावों की पाँच भौतिकता अतिविशद रूप में
प्रस्तुत की है. अग्नि पुराण में वर्णित पांच भौतिकता सुश्रुत से गृहीत
प्रतीत होता है.
पंचमहाभूत सिद्धान्त एक सार्वभौम तथा सर्वप्रस्तानगत सिद्धान्त है जो योग
एवं आयुर्वेद में प्रायश: एक ही रूप में वर्णित प्रतीत होता है. योग एवं
आयुर्वेद परम्परा में पंचभूत सिद्धान्त में समानता दीख पड़ती है.
महाभूतों की उत्पत्ति शब्द, स्पर्श, रूप, रस, एवं गन्ध तन्मात्राओं से
क्रमश: आकाशादि के रूप में होता हैं. पंचज्ञानोन्द्रिय में इन्हीं भूतों
का उत्कर्ष पाया जाता है जिसके आधार पर शब्द, स्पर्श रूप आदि विषयों का
ज्ञान प्राप्त होता है. महाभूत जब चेतना से अधिष्ठित होते हैं तब शरीर की
अभिनिवृत्ति होती है.
इसी पंचमहाभूत से आयुर्वेद के प्रतितन्त्र सिद्धान्त त्रिदोषवाद का
पल्लवन हुआ आकाश सर्व व्यापक हैं वायु से वात, अग्नि से पित्त, तथा जल
एवं पृथ्वी से कफ की उत्पत्ति मानी गयी है. आयुर्वेद के ग्रन्थों के समान
अग्नि पुराणकार ने भी वोट पित्त एवं कफ की दोष के नाम से गणना की है.
त्रिदोष का जो भी संक्षिप्त रूप अग्नि पुराण में उपलब्ध है उसका निर्देश
१८० वे अध्याय में हुआ है. वातपित्त एवं कफ के संक्षिप्त गुण वामभट्ट के
अनुसार ही अग्नि पुराण में निर्दिष्ट हैं. इस पुराण के अनुसार वायु को
सूक्ष्म शीत एवं चल गुण वाला बताया गया है. इसी प्रकार पित्त को उष्ण कटु
एवं अम्ल तथा कफ (बलास) को स्थिर स्निग्ध एवं मधुर माना गया है. अष्टांग
संग्रह एवं अष्टांग ह्रदय में बातादि गुणों का अग्नि पुराण की अपेक्षा
विस्तृत रूप से वर्णन किया गया है. जिनका संक्षिप्त रूप इस पुराण में
किया गया है.
दशनाड़ी--
इडा, पिंगला, सुषुम्ना, गान्धारी, हस्तिजिह्वा, पूषा, यशा, अल-बुसा,
हुहु, एवं शंखिनी की गणना दस प्रधान नाड़ियों के रूप में की गयी है.
इसमें से किसी भी नाड़ी का उल्लेख आयुर्वेद की संहिताओं में नहीं मिलता.
अग्नि पुराण ने इन दस नाड़ियों को प्राणवाह नाड़ी माना है. अग्नि पुराण
ने इन नाड़ियों को ह्रदय से निकलने वाली तथा दर्शन-नेन्द्रिय गोचर माना
है और इनमें से नासाग्र में स्थित दो नाड़ियों को अग्नि एवं सोमयुक्त
माना गया है. आयुर्वेदीय शरीरविदों का मत है कि इडा सोमात्मक तथा पिंगला
सूर्यात्मक हैं.
अब प्रश्न उठता है कि वायु का नाड़ीपरक सम्बन्ध क्या था? सर्व रोग हर औषध
(२८०/३५-३६) में अग्नि वायु को सर्वगत मानकर भी उसके विशिष्ट स्थान का
निरुपण किया है. उनका मत है कि देह के मध्य में ह्रदय है, और यही ह्रदय
मन का स्थान है. चरक के अनुसार इन्द्रियां मस्तिष्क में स्थित हैं.
उन्होंने मन की स्थित ह्रदय से भी मानी है. चरक ने वायु को मन का नियन्ता
एवं प्रणेता माना है. मन के संयोग से ही ज्ञानेन्द्रियां अपने-अपने
विषयों को ग्रहण करती हैं तथा कर्मेन्द्रियाँ अपना कार्य करती हैं. योग
वाशिष्ठ (उपशम् प्रकरण सर्ग:८) ने ह्रदय के दो प्रकार बतलाये हैं जिसमें
से एक प्रसिद्ध ह्रदय तथा दूसरा मस्तिष्क है. इसी मस्तिष्क को योग
ग्रन्थों में सहस्रार कमल पद आदि कहा गया है. इडा, सुषुम्ना और पिंगला का
उल्लेख आयुर्वेद के किसी भी ग्रन्थ में नहीं हुआ है, इन सभी का उल्लेख
अग्नि पुराण ने किया है जिसको उसने षड्रचक्र निरुपण एक शारदा तिलक जैसे
तान्त्रिक ग्रन्थों से लिया है. इस प्रकार त्रिदोष के अन्तर्गत आने वाले
वात तथा उससे सम्बन्धित विषयों की चर्चा अग्नि पुराण में की गयी है.
वृद्ध वाग्मट्ट ने शरीर के प्रविभागो के अन्तर्गत त्वचा, कला, दोष, धातु,
मल, ज्ञानेन्द्रिय, आशय, प्राणायतन, कण्डरा, जाल, कूर्च रज्जू सीवनी,
अस्थि, अस्थि सन्धि, स्नायु, पेशी शिरा धमनी, सोतस, उष्मा, सर्म, केश,
श्मश्रु, लोभ प्रकृति एवं विकृति का पररिसंख्यान किया है. अग्नि पुराण
में अध्याय २६९ से २७० तक उपर्युक्त सामग्री का वर्णन अष्टांग संग्रह के
क्रमानुसार ही प्रस्तुत किया गया है. चरक ने केश एवं लोम की संख्या २९९५६
बतायी है. किन्तु गरुण पुराण ने समस्त रोमों की संख्या साढ़े तीन करोड़
बतायी है. गरुण पुराण ने सिर के केशों की संख्या तीन लाख बतायी है.
किन्तु ऐसा उल्लेख चरक संहिता में नहीं मिलता.
शरीर में एक सहस्र पल मांस होता है और एक पल चार तोले के बराबर होता है.
चरक के सेर गत मांस की मात्रा का उल्लेख नहीं किया है. गरुण पुराण में
रक्त की मात्रा १०० पल बतायी गयी है. जबकि चरन ने रक्त की मात्रा ८ अंजलि
बतायी है. गरुण पुराण के अनुसार भेद और त्वचा की मात्रा १० पल की ही होती
है. चरक ने भेद को मात्रा दो अंजलि बतायी है. मज्जा की मात्रा गरुण पुराण
के द्वादश पल तथा चरक ने एक अंजलि बताया है. गरुण ने महारक्त की मात्रा ३
पल माना है. किन्तु यहाँ पर स्पष्ट नहीं हो पाता कि महारक्त से क्या
अभिप्राय है. गरुण पुराण की मात्रा दो कुड़वा (१ कुड़व=३/१/२ छटांक) कहा
है.
