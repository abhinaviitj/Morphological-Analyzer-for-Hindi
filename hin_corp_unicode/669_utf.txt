<ळिटेरटुरे><णोवेल्><अट्रि श्.ष्.><छ्हडर् खे भहर्><१९८३><णिड्हि फ्रटस्हन्><ढेल्हि><४२-४९><२३२०><अट्रि श्., छ्हडर् खे भहर्, णो>

+ अभी श्रीमती स्वामी की नौकरी कुछ ही दिनों चली थी कि कालेज मैनेजमेण्ट उनमे
कुछ इतना प्रसन्न हो गया कि उन्हें जूनियर सेक्शन से ट्रांसफर करके इण्टर
कालिज में पहली शिफ्ट का इन्चार्ज बना दिया गाया. कालिज की प्राचार्या पचास-पचपन
वर्ष की एक ऐसी बहुगुणी महिला थी जो न केवल शक्ल -सूरत से रौबदार और अहंकारी थी
बल्कि साथ ही इतनी व्यवहार-कुशल भी थी कि एक तरफ तो प्रबन्ध कमेटी को वश में
रखती थी तो दूसरी ओर अधिकारियों से भी अपनी मनमानी बात मनवा लेती थी. शरीर से
अत्यन्त पृथृल, बकवासी और खाऊ थी. अपने साथ सुन्दर-चुस्त और मधुरभाषी
अध्यापिकाओं को लगाये रहती थी. अधि-~कारियों से मिलने जाती थी तो एक-दो आकर्षक
अध्यापिकाओं को लेकर जाती थी और विभागीय अधिकारियों और लिपिकों से उनका परिचय
कराकर चुटकी बजते विद्यालय का काम करा लाती थी. अनके अनुदान, जो दूसरे
महाविद्यालयों को कभी भी नहीं मिल पाते थे और जिन पर तरह-तरह के आबजेक्शन लगाकर
कागज प्राचार्यों को वापस कर दिये जाते थे, इस कालिज को हमेशा मिलते रहते
थे.
शिफ्ट इंचार्ज बनाए जाने के बाद वर्षा स्वामी के सामने प्रस्ताव रखा गया कि वह
कालिज होस्टल की वार्डेन बनकर कालिज में ही आ जायें. उनके तथा परिवार के लिए
वार्डेन के लिए बने एक फ्लैट की भी व्यवस्था हो गई.
अब प्रश्न यह हुआ कि क्या स्वामी परिवार को मकान छोड़कर उधर होस्टल में ही चले
जाना चाहिए ? मैं पहली बार सुन रहा था कि किसी तरुण और विविहित महिला अध्यापिका
को होस्टल का वार्डेन बनाये जाने के बाद सपरिवार लड़कियों के होस्टल में रहने
की सुविधा प्रस्तुत की जा रही हो.
निदान स्वामी महोदय मेरे पास आये और मुझसे सलाह मांगने लगे कि क्या किया जाना
चाहिए. क्या यह उचित बात होगी कि वे लोग मकान छोड़कर होस्टल में ही जाकर रहने
लगे.
मैंने उनकी बात बहुत गौर से सुनी और बोला-"देखिए, जब उन्होंने आपकी श्रीमती के
सामने यह प्रस्ताव रखा है तो उन्होंने परिवार समेत ही उनको होस्टल में रहने की
सुविधा प्रदान करने की बात पर गौर किया होगा."
"हां, यह तो हुआ मगर हमारे पास दो लोग और भी तो हैं." स्वामी जी गम्भीर होकर
बोले.
"दो लोग आपके पास और कौन आ गये ?" मैंने आश्चर्य से पूछा.
"अरे भाई साहब-शीला जो हमारी नौकरानी है और रामदयाल रिक्शे वाला भी हमारे साथ
ही तो रहता है. इन्हें क्या बाहर ही छोड़कर चले जायेंगे ?"
"ओ हो ! मैं तो यह बात भूल ही गया था, ठीक है तो उनको भी साथ ही लेते जाइए. अब
तो ये दोनों भी आपके परिवार में ही शामिल हैं." मैनें उन्हें आश्वस्त करते हुए
कहा.
"मगर..." कहकर सावमी जी एकदम चुप साधकर रह गये. मैं कई क्षण तक सोचता रहा कि
वह अपनी 'मगर' से थोड़ा आगे बढ़ेगें तो उनकी दुविधा जान जाऊंगा पर वह कुछ बोले हीं
नहीं तो मैं भी सोच में पड़ गया कि अब उनसे क्या पूछूं.
इससे पहले कि मैं अपनी तरफ से कोई बात शुरु करता शीला उनको बुलाने आ पहुँची--
उनसे मिलने वाले कई आदमी आ गये थे. मैं लौट-~कर अपने कमरे में चला गया और
स्वामी जी की'मगर' पर विचार करने लगा. जैसे बादलों में कौंध उठती है, उसी प्रकार
मेरे मस्तिक में स्वामी की दुविधा का स्रोत स्पष्ट हो उठा. वह सम्भवत: होस्टल में
जाने से इसलिए कतरा रहे थे कि उनसे जो मिलने आने वालों का हर क्षण तांता लगा
रहता था उसे गर्ल्स कालिज में प्रवेश की अनुमति मिलने वाली नहीं थी. स्वामी जी
के शुभचिंतक विविध शुभेच्छाओं को अलग-~अलग ढंग से लेकर आते रहते थे और
उनमें होड़-सी मची रहती थि कि वे किस प्रकार स्वामी को अधिक से अधिक प्रभावित
करें. शायद उनमें से अनेक तो ऐसे भी थे जो अपनी दूकानों से सामान भेजकर
कभी बिलों का तकाजा ही नहीं करते थे. भले ही मिसेज स्वामी को इण्टर कालिज
में नौकरी मिल गई थी और परिवार की आमदनी कम से कम डेढ़ गुना अवश्य हो गई
थी पर जिस तरह के रख-रखाव में स्वामी परिवार जीने का अभ्यस्त होता जा रहा
था उसमें पति-पत्नी दोनों का वेतन कहीं नही ठहरता था. हां, मकान के किराये
से होस्टल में पहुंच जाने पर निजात जरूर मिल जाती पर उससे कितनी-सी बचत
होने वाली थी ?
मैंने इस सम्बन्ध में फिर कोई बातचित अपनी ओर से नहीं छेड़ी और हर रोज
प्रतीक्षा करता रहा कि स्वामी दी ने होस्टल में जाने के सम्बन्ध में क्या
निर्णय लिया है यह बात वह स्वयं ही किसी दिन मुझ पर प्रकट कर दें. लगता था
दम्पति ऊहापोह के झूले में झूल रहा था. श्रीमती स्वामी अपनी प्राचार्या द्वारा
प्रस्तुत किये गये प्रस्ताव को आसानी से टाल भी नहीं सकती थीं. शुरू में
उन्होनें खुशी-खुशी उस प्रस्ताव को स्वीकार कर लिया होगा. अब उस प्रस्ताव को
टालने का कोई वाजिव कारम तलाश किया जा रहा होगा.
होस्टल में जाने का मसला अभी हवा में ही लटक रहा था कि इस दौरान एक अजीब घटना
घट गई. एक रात हम लोग भड़भड़ाकर उठ बैठे. पीछे की तरफ से बेपनाह शोर उठ रहा था.
दूर से लगता था गोया कहीं एकाएक आग भड़क उठी हो और लोग उसके घिराव में आकर
त्रस्त भाव से चिल्ला रहे हों. मैनें मकान का पिछला दरवाजा खोलकर कुछ
देखने-~जानने की कोशिश की पर सिवाय तेज आवाजों के मेरे पल्ले कुछ नहीं पड़ा.
मैंने दरवाजा बन्द करके यह जानने की चेष्टा की कि यह शोर स्वामी लोगों ने भी
सुना है अथवा नहीं. परन्तु उनके कमरे से कोई ऐसी आवाज नहीं आती लगी जिससे मुझे
आभास मिल पाता कि उन्हें भी शोर का कुछ पता चला है.
अन्तत: मैं अपने शयन कक्ष में जाकर सो गया. सुबह उठा तो मैनें देखा कि स्कूल का
चपरासी बाहर गेट पर खड़ा था. मैने खिड़की के सामने जाकर पूछा कि क्या बात है तो
वह बोला, "स्कूल में स्वामी भैन जी को बुलाया है मनीजर साब ने."
मैनें उससे ठहरने को बोलकर शीला को आवाज दी. शीला और रामदयाल दोनों उठ चुके थे.
वह दोनों भी जल्दी तो नहीं उठते थे मगर साहब और मेमसाहब से कुछ देर पहले न उठ
पाने पर उन्हें बाथ-~रूम में घुसने का अवसर मिलना सम्भव नहीं था इसलिए उन दोनों
को विविशता के कारण जल्दी जागना पड़ता था.
शीला मेरी आवाज सुनकर आई और अपने स्वाभाविक अन्दाज में मुस्कराने लगी. मैनें
पूछा, "क्या तुम्हारी मेमसाहब उठ गई हैं ?"
"अब्भी कहां से जगेंगी, आठ बजे से पहिले नाहीं जागहिं."
"ठीक है, बाहर स्कूल का चपरासी खड़ा है उन्हें पूछ रहा है-तुम जाकर खुद ही बात
कर लो."
मेरी बात सुनकर भी वह खड़ी रही और पूछने लगी,"का काम हैगा ?"
"मैंने कहा तो, मेमसाब को बुलाने आया है, उनके बारे में ही पूछ रहा है ."
शीला असमंजस में दो-चार पल खड़ी रही और फिर मुझसे पूछ बैठी, "का जगा दूं
मेमसाहब को ?"
"पहले जाकर गेट खोल दो और चपरासी को बतला दो कि तुम्हारी बीबी जी अभी सो रही
हैं. अगर वह कहे कि जगा दो तो जगा देना." अन्तत: मैंने उसे बाहर भेजा.
शीला ने गैलरी का द्वार खोलकर गेट पर खड़े चपरासी से पूछा, "का काम है, मेमसहाब
तो अभी सोइ रही हैं."
"मनीजर साब ने हमका उनको बुलाइन खातिर भेजा है-जाओ तुरन्तई जगाय देव."
"तो ठहरौ, हम अब्बी आबत है." कहकर शीला साहब के बेड रूम में चली गई और असने
चपरासी का लाया हुआ सन्देशा उन्हें सुना दिया.
वर्षा स्वामी अनखनाती हुई बाहर गेट पर पहुंचकर पूछने लगीं, "रामखेलावन, इतनी
अर्ली क्या काम आ पड़ा ?"
"हमका जो मालूम हो वो बड़ा गड़बड़ है साब-उहां मनीजर और प्रिन्सिपल भैन जी बैठी
हैं और भी कई सारे मनही (आदमी) हैं, आप चलौ तो सारी बात का खुलासा हुई जाएगा."
चपरासी ने जो कुछ कहा उसे सुनकर मुझे यह आभास हुआ कि रात में जो शोर मच रहा था,
उसका सम्बन्ध लड़कियों के कालिज से ही है, अन्यथा कालिज के मालिक कालिज में
इतनी जल्दी कभी पहुंचने वाले नहीं थे.
"अच्छा, तुम चलो, हम पांच मिनट में आते हैं." कहकर वर्षा स्वामी लौटकर गैलरी
में पहुंच गई. उन्हें दस मिनट बाद तैयार होकर अफरा-~तफरी में भागते हुए देखकर
मुझे लगा कि मामला वास्तव में संगीन है. अगर हल्की-फुल्की बात हुई होती तो
कालिज के मैनेजर सारे स्टाफ को सुबह ही सुबह यों जोड़कर न बैठते.
वर्षा के कालिज जाने के थोड़ी देर बाद स्वामी जी ने शीला को भेजकर मुझे
बुलवाया. मेरी श्रीमती जी भी देर से उठने की अभ्यस्त थीं इसलिए उन्होंने शीला
की आवाज सुनकर ऊंघती हुई हालत में पूछा, "क्या बात है ?"
"कुछ नहीं, तुम अभी आराम से सोती रहो. में एक मिनट में स्वामी जी से बातें
करके लौटाता हूं." कहते हुए मैं स्वामी जी से मिलने चल दिया. स्वामी महोदय बेड
रूम से बाहर आकर भीतर के बराण्डे में मेज के सामने कुर्सी पर बैठे थे. अभी
उन्होंने शायद चाय भी नहीं पी थी. उनकी आंखों मे आलस्य का भाव था और जल्दी जग
जाने की खुमारी उनके चेहरे पर फैली हुई थी. अपनी जमुहाई उन्होनें चुटकी बजाते
हुए रोकने की कोशिश की और मुझसे बोले, "बैठिये नरेश साहब. आप तो शायद बहुत ही
जल्दी जग जाते हैं."
"यस, आयम ए अर्लि राइजर. (हां, मैं सुबह जल्दी उठने का आदी हूं.)" कहकर मैं
उनके सामने की कुर्सी पर बैठ गया. थोड़ी देर में शीला चाय के दो प्याले हम
लोगों के सामने रख गई तो स्वामी जी बोले, "चाय लीजिए. हां, एक बात तो बतालाइये.
क्या आपको कुछ मालूम है कि रात में कालिज में कोई किस्सा हो गया है-सुबह-सुबह
वर्षा को चपरासी बुलाने आया था, आई काण्ट इमेजिन ह्वाट मे हैप्पेन. (मैं कल्पना
नहीं कर सकता कि क्या घटना घट सकती है.)"
"सही अन्दाज तो कुछ मुझे भी नहीं है मगर आधी रात के बाद कुछ चीख-चिल्लाहट और
शोर तो मैने सुना था. एक मैनें आपको झगाने की सोची भी पर आप लोगों की नींद
डिस्टर्ब की हिम्मत नहीं पड़ी. अब तो वर्षा भाभी के लौटकर आने पर ही सही बात का
आन्दाज हो पायगा." मैने रात की जानकारी उन्हें दी तो वह चिन्तित स्वर में बोले,
"गर्ल्स कालिझ में हंगामा हो-यह बात कुछ दिमाग में यकायक घुस महीं पाती-पर फिर
भी कुछ हुआ तो जरूर ही है. ठीक है, वर्षा के लौटने पर ही पता चलेगा अब तो." फिर
कुछ देर तक आखवार की शुर्खियों पर दृष्टि डालकर बोले, "आपको एक खुशखबरी सुनाऊं.
अभी अगले महीने मेरे फादर आने वाले हैं."
"मैनें अपने स्वर में उल्लास लाने की चेष्टा करके कहा, "दैट इज वेल एंड गुड. (यह तो वहुत शुभ है.)"
"हां, मैने उनको कई दफा आने के लिए जोर दिया तब कहीं इस बार आने को तैयार हए
हैं."
"हाँ, मैने उन्हें इधर कभी आते हुए नहीं देखा."
स्वामी बोले, "देखने का तो सवाल ही नहीं उठता. पहले तो वह मेरी इस कोर्ट मैरेज
को लेकर ही बहुत नाराज थे क्योंकि मैंने अपनी शादी में घर के खिसी भी आदमी को
इन्फार्म नहीं किया था लेकिन अब धीरे-~धीरे सब लोग थोड़ा बदल रहे हैं. बड़े भाई
जो फौज में ब्रिगेडियर हैं बस उन्ही की बधाई का तार पहुंचा था. मैं दो-तीन
बार पहले तो अकेला ही घर गया था. मुझे देखकर सब कटे-कटे-से रहते थे फर मैनें उन
लोगों के एटीच्यूड (व्यहार) की परवाह ही नहीं की. बाद में सब लोग नार्मल हो
गये. पिछली बार जब मेरा यहां अप्वाइण्टमेण्ट हुआ था तो मैं वर्षा को साथ लेकर घर
वालों से मिलने देहरादून गया था. सबने उसे बहुत वारमली रिसीव (गर्म जोशी से
स्वागत) किया."
स्वामी महोदय अपने प्रेम विवाह का सारा प्रसंग और असके परिणाम मुझे देर तक
सुनाते चले गये. उनकी बात समाप्त हुई तो मैनें टिप्पणी की, "प्रेम विवाह एक
मुचुअल अण्डरस्टैडिंग और एडजस्टमेंट के तहत किया जाता है. पता नहीं क्यों इसे
परिवार वाले और बाहर के लोग पचा नहीं पाते ! खामख्वाह मुंह फुलाकर बैठ जाते हैं
जबकि ऐसा होना नहीं चाहिए."
"आप ठीक कहते हैं-मेरा भी यही तजुर्बा है. पर इसके पीछे जो मेंटलिटी (मानसिकता)
है-उसे मैं समझता हूं."
"वह क्या है?" मैनें दिलचस्पी से पूछा, स्वामी जी ने चाय का आखिरी घूंट भरकर
प्याला एक ओर सरकाते हुए कहा, "बात ऐसी होती है कि हम लोग जिस तरह से शादियां
करते चले आ रहे हैं और उसमें जो दोनों तरफ से धूम मचती है वह प्रेम विबाहों में
करीब-करीब नहीं के बराबर होती है. हर हुमा-शुमा को न बुलाया जाता है न उसकी राय
ली जाती है. सो एवरी बड़ी फील्स नेगलेक्टेड. (इसलिए हर कोई श्वयं को उपेक्षित
समझता है.)"
"लेकिन परिवार वालों को यानी खास तौर से माता-पिता को तो इससे खुश ही होना
चाहिए. लड़का या लड़की अपनी पसन्द की शादी करते हैं तो बाद में जो भी स्थिलियां
आती हैं, कंजुगल रिलेशंस (दाम्पत्य सम्बन्ध) को लेकर पति-पत्नी में जो भी तकरार
होती है उसको मियाँ-बीवी खुद ही तय करते हैं किसी किसी और को इसके लिए
जिम्मेदार नहीं ठहराया जाता." मैने कहा.
"यह तो मियां, सब बाद की बातें हैं पहले तो यही सोचा जाता है कि इसने हमारी
परवाह ने करके जो फैसला लिया है वही गलत है. घर में रहकर मुझे और आपको जो
सुविधायें मिलती रही हैं या हेल्प मिलती रही है उसे मद्देनजर रखते हुए हर आदमी
को लड़के-लड़की का गुपचुप शादी करना अखरता रहता है. हम दिस रवायत (परम्परा) में
जीने के आदी हैं वही कहीं भी और कभी भी टूटती है तो हमें तकलीफ होती है." यह
कहने के बाद उन्होंने शीला को आवाज देकर कहा, "जरा पाऊच तो लाना शीला."
शीला उनका छोटा-सा बैग उठा लाई जिसमें सिगरेट का तम्बाकू और उस पर लपेटने वाला
कागज रखा था. स्वामी जी ने बैग से सारा सामान निकालकर मेज पर रखा और सिगरेट
बनाने लगे. उन्हें इत्मीनान से सिगरेट बनाते देखकर मैं समझ गया कि यह अब मौज
में हैं और उन्हें कालिज भी देर से जाना है, इसलिए मुझे अब उनसे विदा लेकर अपना
काम-धाम निपटाना चाहिए अन्यथा मैं अपने विद्यालय समय से नहीं पहुंच पाऊंगा. अब
तक स्वामी जी अपनी पत्नी के जाने की बात और गर्ल्स कालेज में होने बाले हंगामे
का कारण पूरी तरह विश्मृत कर चुके थे.
मैनें उठते हुए कहा, "अच्छा स्वामी साहब, अब मुझे आज्ञा दीजिये-~जरा कालिज जाने
की तैयारियों में लगूं."
वह व्यस्तता दिखाते हुए बोले, "ओह ! श्योर-श्योर."
लेकिन मैं ज्यों ही घर से बाहर निकलकर सड़क पर थोड़ा-सा आगे बढ़ा एक पड़ोसी
सरगोशी में पूछने लगा. "कहिये परोफेसर साहब, आपको कुछ पता चला, पड़ोस मैं क्या
गुल खिल रहें हैं !"
मैनें अपनी अनभिज्ञता जाहिर की तो उसने फुसफुसाते हुए कहा, "अरे जनाब, रात
लड़कियों के कॉलिज में वो तूफान मचा है कि खुदा की पनाह. पता नहीं जाने कितने
शराबी-कबाबी कोलिज के होस्टिल में घुस आये और उन्होनें पहले तो खूब उद्यम काटा
और फिर एक खूबसूरत मास्टररनी के साथ सबने मुंह काला किया. "
"लेकिन बाहर गेट पर तो चौकीदार हर वक्त ख़ड़ा रहता है. चौकीदार की ड्यूटी बदलती
रहती है. रात के वक्त तो अन्दर से ताला बन्द रहता है. वे आखिर अन्दर घुसे
कैसे ?" मैने आश्चर्य व्यक्त करते हुए पूछा.
"भगवान जाने दरवज्जा खुला कैसे पर बताया तो यह जा रहा है कि बड़ी प्रिंसीपिलनी
भी उनके साथ आई थी और उसी ने चौकीदार से गेट खुलवाया. पहले वह उसी के
कमरे में जाकर बैठे-वहां खूब सराब-~कबाब उड़ाया और फिर लड़कियों के कमरे में
जाने को जो लपके तो एक मास्टरनी ने उन्हें रोका-बस, इसी पर बात बढ़ गई.
वो सब उसी पर पिल पड़े और उसे कमरे में लेकर धंस गये. लड़कियो में जगार पड़
गई और वे छतों पर खड़ी होकर हाय पीट मचाने लगीं पर उन बदमासों ने मास्टरनी को
तो...." अश्लील संकेत करके वह आदमी अपनी सूचना की प्रतिक्रिया मेरे चेहरे पर
खोजने लगा. मैनें महसूस किया कि बात चाहे कम हो या ज्यादा लेकिन पर लगाकर सारे
शहर में घूम रही है और थू-थू करने वाले लोग भी इस घटना के सारे अश्लील कृत्यों
का रस ले रहे होंगे.
