<औङ्ङिचिअल् अन्ड् ंएडिअ ळन्गुअगे><ळेगिस्लटिवे><आनोन्><ऊ.फ्. ळेगिस्. आस्स्. डेब्. २न्ड् शेस्स्. ८५><१९८५><ऊ.फ्. गोव्ट्.><ळुच्क्नोत्><१२० टो १२५><२६००><आनोन् - ऊ.फ्. ळेगिस्. आस्स्. डेब्. २न्ड् शेस्स्.८५>

श्री बद्री सिंह--
माननीय अधिष्ठाता महोदय, मैं आपका आभारी हूं कि आपने मुझे प्रस्तुत बजट
के समर्थन में बोलने का अवसर दिया. साथ ही कृषि मंत्री को जिन्होंने जन
कल्याण और विकासशील बजट पेश किया है उनके प्रति भी आभार प्रकट करता हूं
और कटौती के प्रस्ताव का विरोध करता हूं.
मान्यवर, १९८५-८६ में ३१७.८० लाख मैट्रिक टन खाद्य उत्पादन का लक्ष्य
रखा गया है जो इस बात का द्योतक है कि कृषि के क्षेत्र में हमने कितनी
तरक्की की है और कितने प्रयत्नशील है, यह सराहनीय है.
मान्यवर, कृषि उत्पादन की गति प्रदान करने के लिये एवं स्थायित्व लाने के
लिए कई नई योजनाओं का शुभा-~रम्भ किया गया है. सातवीं पंचवर्षीय योजना
में धान का उत्पादन बढ़ाने के लिए १०२ विकास खण्डों में योजनायें लागू
करने का निर्णय लिया गया है. १९८५-८६ में पूर्वी उत्तर प्रदेश में
प्रशिक्षण एवं भ्रमण की जो योजनायें बनायी गयी है वह भी सराहनीय है.
मान्यवर, कृषि उत्पादन और उचित वितरण की व्यवस्था के लिये १९८४-८५ में २०
प्रधान मंडियों का, १७ उप मंडियों का और १५ ग्रामीण गोदामों का निर्माण
किया गया है. १९८५-८६ में १६ प्रधान मंडियों, ८० उप मंडियों और ४०
ग्रामीण गोदामों का निर्माण प्रस्तावित है. हमारे बजट में सबसे
महत्वपूर्ण इस बात का प्राविधान किया गया है कि हमारे किसान जो मंडियों
में अपना गल्ला ले जाते थे और उसका उचित मूल्य नहीं मिलता था इसलिये बजट
में प्राविधान किया गया है कि यदि कोई किसान गल्ला नहीं बेचना चाहता है
तो वह गोदामों में अपना गल्ला रख दे और बाद में बेंचे किन्तु गल्ले की ७५
प्रतिशत कीमत का तुरन्त पेमेंट कर दिया जायेगा, यह योजना प्रदेश में ३०
मंडियों में लागू की गयी है और अगले वर्ष १३० मंडियों के में लागू करने
का प्रस्ताव है. इस प्रकार यह बजट जनकल्याणकारी है.
मान्यवर, उत्तर प्रदेश में फसल बीमा योजना लागू है जिसमें १९८३-८४ में
धान की फसल पर २४ जिलों की ५० तहसीलों में, गेहूं की फसल पर ५० जिलों की
१८१ तहसीलों में लागू की गयी हैं. वर्ष १९८४-८५ में धान की फसल में ३४
जिलों की ९३ तहसीलों में और गेहूं की फसल पर ५० जिलों की १२२ तहसीलों में
यह योजना लागू की गयी है. मान्यवर, यह गर्व की बात है कि खरीफ और रबी की
१९८४-८५ की फसल बीमा योजना में हमारे प्रदेश का देश में प्रथम स्थान आया
है. इसके लिये मैं माननीय मंत्री जी को और माननीय मुख्य मंत्री जी को
बधाई देता हूं.
मान्यवर, इस बजट में नये कृषि उपकरण खेती के लिये उपलब्ध कराये जाने का
प्राविधान किया गया है और विपणन की अच्छी व्यवस्था की गयी है.
मान्यवर, मैं जनपद जालौन के कालपी क्षेत्र से चुनकर आता हूं. इस बजट में
प्राविधान किया गया है कि हमारे जिले में बीहड़ क्षेत्र का सुधार किया
जायेगा. मान्यवर, कालपी क्षेत्र दस्यु प्रभावित क्षेत्र है जिसका बजट में
जिक्र किया गया है कि वहां हजारों एकड़ बीहड़ जमीन है. मेरा निवेदन है कि
जो बीहड़ जमीन है, जो जंगल है, उसको साफ करके कृषि योग्य बनाया जाय, इससे
दो समस्यओं का हल हो जायेगा. एक तो जो हमारी दस्यु समस्या है वह हल हो
जाएगी और दूसरे भूमिहीनों को जमीन मिल जाएगी. सिंचाई के सम्बन्ध में मेरा
यह निवेदन है कि विश्व बैंक से ट्यूब बेल लगाने की जो योजना है वह एक
अच्छी बात है, लेकिन इस बात का प्रयास होना चाहिए कि जहां पर टेल में
गांव पड़ता है, वहां पर यह कार्य लिया जाए. इसी प्रकार हमारे क्षेत्र में
भूमि परीक्षण केन्द्र की स्थापना की जाए, साथ ही हमारे क्षेत्र में एक
कृषि डिग्री कालेज भी खोला जाय. इसके साथ मैं माननीय कृषि मंत्री द्वारा
प्रस्तुत बजट का स्वागत और समर्थन करता हूं.
* श्री दिवाकर विक्रम सिंह--
मान्यवर, कृषि विभाग की मांगों पर बहिन वर्मा जी ने जो कटौती का प्रस्ताव
रखा है, उस पर बल देते हुए अब मैं कृषि के सम्बन्ध में एक नये विषय की ओर
माननीय सदन का ध्यान आकर्षित करना चाहता हूं. उस तथ्य की ओर मैं माननीय
कृषि मंत्री का ध्यान दिलाना चाहता हूं, जिस पर सदन में चर्चा अभी तक
नहीं हुई है. मान्यवर, यह बात सही है कि कृषि उत्पादन में खाद और कीटनाशक
दवाओं का बहुत महत्व और आवश्यकता है, लेकिन श्रीमन्, इसके साथ ही खाद और
कीटनाशक दवाओं का जो प्रभाव हमारे स्वासथ्य पर पड़ रहा है, उसकी भी
उपेक्षा नहीं की जानी चाहिए. आज तो उसका प्रभाव अपने प्रदेश में नहीं
मालूम हो रहा है, लेकिन आने वाले १० वर्षों में जो उसका कुप्रभाव पड़ने
वाला है, उसकी ओर हमारा ध्यान अभी से जाना चाहिए. रिसर्च कार्यक्रम में
इस ओर भी ध्यान जाना चाहिए और इस विषय में सभी ओर से सोचा जाना चाहिये कि
आज दिन कीटनाशक दवाओं का कृषि कार्य में प्रयोग किया जा रहा है, क्या
उनके स्थान पर अन्य दवाओं का इस्तेमाल किया जा सकता है जो मानव स्वास्थ्य
के लिए हानिकर न हों. सी. एफ. टी. आर. आई., बंगलौर और आई. ए. आर. में इस
बारे में जो रिसर्च किए गये हैं , उनसे पता चलता है कि दूध व अंडों में
तथा अन्य खाद्यान्न पदार्थों में डी. डी. टी. का बुरा प्रभाव बढ़ता जा
रहा है और आगे चलकर इसका और ज्यादा और बुरा असर पड़ेगा इसके कुप्रभाव से
बचने के लिये पाश्चात्य देशों में इन दवाओं का प्रयोग बन्द करके अपने देश
की पुरानी नीतियों को अपनाकर ऋषि खेती अपनाई जाने लगी है. इस-~लिए आवश्यक
है कि आज से ही हम इस पर विचार करना शुरू कर दे, जिससे आगे चलकर उसको हम
ऋषि खेती से बदल सकें. उदाहरण के लिए नीम के तेल को ले लिया जाए, उसका
प्रयोग धान की खेती और अन्य फसलों में वृहद रूप से अमेरिका आदि देशों में
किया जाने लगा है. धान की खेती के सम्बन्ध में आई. आर. आई. ने
व्लू-ग्रीन-एल्गी का अविष्कार किया है, जिसके प्रयोग से यूरिया का
इस्ते-~माल बहुत कम हो जाता है. इसका प्रचार व प्रसार अभी अपने प्रदेश
में बहुत कम हुआ है और हम तो कहेंगे वह बिलकुल नगण्य है. इस पर आप विशेष
ध्यान दें.
अपने यहां के ऋषियों ने कम्पेनियन-~खेती के बारे में भी लिखा है. इस पर
भी पाश्चात्य देशों में रिसर्च हुई है. और इसे अपनाया जा रहा है. इसका
मतलब है कि आप एक फसल के साथ साथ दूसरी फसल लगा लें तो दूसरे फसल के असर
से पहले फसल पर लगने पाते है अथवा नष्ट हो जाते है. उदाहरण के लिए आप
लहसुन को ले लीजिए, इससे बहुत से कीड़े दूर भागते है. लहसुन की तरह ही
अन्य कई फसले ऐसी है जिनके प्रभाव से बहुत से कीड़े दूर भागते है, आने
नही पाते है. कामन-~वेल्थ रिसर्च इंस्टीट्यूट फार बायोलोजि-~कल कन्ट्रोल,
बंगलौर और आई. ए. आर. आई. का सहयोग लेकर अपने यहां के विश्वविद्यालयों
में इस पर प्रयोग किया जाना चाहिए. यदि आज से आप यह कार्य प्रारम्भ कर
देगें तो आज से १० साल बाद उस पर आप कुछ कार्य कर सकेंगे, उस समय तक किसी
निष्कर्ष पर पहुंच सकेंगे.
आलू के भण्डारण की भी किसानों के सामने समस्या है और उसका कारण
कोल्डस्टोरेज की कमी है और कोल्ड-~स्टोरेज की समस्या और कमी का मूल कारण
यह है कि यू. पी. सी. कोल्डस्टोरेज बनाने के लिए मात्र ३० लाख रुपया ऋण
देता है, जबकि एक छोटे कोल्डस्टोरेज ४० हजार कुन्टल की क्षमता के भी
कोल्डस्टोरेज के बनाने में आजकल ६० लाख रुपया लग रहा है. तो ३० लाख रुपया
कोल्ड स्टोरेज बनाने में बनाने में बनाने वाले को अपने पास से लगाना पड़
रहा है.
इक्विटी लोन रेशियो एक और एक अनुपात (१:१) का हो गया है. किसी उद्योग
में ऐसा नहीं है इसलिये आप जो कोल्ड स्टोरेज की योजना बना रहे है वह
कामयाब नहीं होगी. या तो जो यू. पी. एफ. सी. की लोन सैक्शनिंग पावर है
उसका आए बढ़ाये या तो इक्विटी लोन रेशियों है उसको कम करें तभी इस दिशा
में सफलता मिलेगी. आपने फसल बीमा योजना की बात की. मैंने एक प्रश्न किया
था और एक सूची मांगी थी. जो सूची प्राप्त हुयी तो जब मै घर गया तो पता
लगाया. मेरे विकासखण्ड के ६ किसानों के नाम उसमें दिये गये थे. वह सब नाम
फर्जी है. किसी किसान को मालूम नहीं है कि उनकी फसल का बीमा हुआ था. यह
योजना जो चल रही है यह सहकारिता विभाग और आपके विभाग के माध्यम से चल रही
है. इसमें आपके विभाग का विशेष हस्तक्षेप नहीं है यदि आप इस योजना का
सचमुच क्रियान्वयन कराना चाहते है तो सहकारिता विभाग से हटाकर कृषि विभाग
द्वारा यह काम कराइये. इन शब्दों के साथ मैं कटौती का जो प्रस्ताव रखा
गया है उस पर बल देता हूं.
श्री पूरन सिंह--
मान्यवर, मैं आपका आभारी हूं कि आपने हमारे योग्य कृषि मंत्री माननीय
नरेन्द्र सिंह जी ने जो कृषि बजट प्रस्तुत किया है, उस पर बोलने का अवसर
दिया. मैं इस बजट का समर्थन करता हूं. इस सदन की योग्य सदस्या श्रीमती
वर्मा जी द्वारा रखे गये कटौती के प्रस्ताव का मैं विरोध करता हूं.
हमारे किसानों के मसीहा कहे जाने वाले आदरणीय चौधरी चरण सिंह की वह
पुत्री है. यह उत्तर प्रदेश ही नहीं देश की जनता अभी नहीं भी भूली है कि
खेतों में खड़ा गन्ना किसके शासनकाल में जलाया गया था. पंत नगर में
मजदूरों के ऊपर लाठीचार्ज किसके शासनकाल में हुआ था. इस सदन को गुमराह
करने की नीयत से जिस तरह से उन्होंने कटौती का प्रस्ताव रखा उसका मै
विरोध करता हूं. हमारे माननीय कृषि मंत्री जी ने किसानों की उन्नति के
लिये, किसानों की प्रगति के लिये जो बजट प्रस्तुत किया है उसके संबंध में
मैं कहना चाहता हूं कि उन्होंने आज जो प्रशिक्षण का कार्यक्रम चलाया है,
किसान मेलों का कार्यक्रम चलाया है और चावल का लक्ष्य बढ़ाने के लिये जो
तरीके अपनाये है, बीज वितरण के उत्तम साधन जुटाये है और उत्तम बीजों के
लिये जो राज्य बीज प्रमाणीकरण संस्था की स थापना करने का वचन दिया है
उसके लिये मैं उनको धन्यवाद और बधाई देना चाहता हूं.
इसके साथ ही पर्वतीय क्षेत्र में फलोप-~योग और उद्यान्न विभाग कृषि
विभाग के अन्तर्गत है इसलिये मैं सुझाव देना चाहता हूं कि इंस्टीट्यूट आफ
एग्री-~कल्चर की जो घोषणा शासन ने की उसको चौबटिया में स्थापित किया जाय
और पर्वतीय क्षेत्र में आल इंडिया हार्टी-~कल्चर बोर्ड की स्थापना की
जाय. पर्वतीय क्षेत्रों में जो फल और आलू आदि उत्पन्न होते है उनकी मंडी
की कोई व्यवस्था नहीं है. मैं आपके माध्यम से कहना चाहता हूं कि पर्वतीय
क्षेत्रों में मंडी की व्यवस्था की जाय. लोगों को आलू के लिये बीज आपके
विभाग द्वारा उपलब्ध कराया जाता है लेकिन कभी-कभी ऐसा होता है कि आपका
विभाग पूरा बीज उपलब्ध नहीं करा सकता है और किसान को बीज नहीं मिल पाता
है. मेरी मांग है कि इसकी पूरी व्यवस्था करे और यह छानबीन की जानी चाहिये
कि किस किस किसान को कितना बीज चाहिये और उस बीज को किसान को उपलब्ध
कराना चाहिये. दूसरी बात यह कहना चाहता हूं कि हमारे स्वनाम धन्य भारत
रत्न, पंडित गोविन्द वल्लभ पंत जो हमारी प्रेरणा के स्रोत है और जो इस
प्रदेश के प्रथम मुख्य मंत्री थे, उन्होंने पर्वतीय क्षेत्र के लिये एक
अलग निदेशा-~लय का प्रबंध किया था जो चौबटिया रानी खेत में था. आज
पर्वतीय क्षेत्र और मैदानी क्षेत्र का निदेशालय मिला दिया गया है.
मैं निवेदन करूंगा कि मैदानी क्षेत्र और पर्वतीय क्षेत्र, भगौलिक
दृष्टिकोण से अलग-अलग है. वहां के फल और सब्जी आदि मैदानी क्षेत्र से
भिन्न है. इसलिये मैं निवेदन करूंगा कि मैदानी क्षेत्र का और पर्वतीय
क्षेत्र के लिए अलग-अलग निदेशालय की व्यवस्था करें. पर्वतीय क्षेत्र का
जहां रानी खेत में निदेशालय है वहां पर उसके भवन की व्यवस्था करे और साथ
ही यह भी निवेदन करना चाहता हूं कि निदेशा-~लयों में जिन निदेशकों की
नियुइत की जाय, वह तकनीकी आधार पर कृषि व उद्यान से संबंधित विभाग के
लोगों की नियुइत की जाय प्रशासनिक सेवा के लोगों की नहीं तभी हमारे
प्रदेश की उन्नति हो सकती है. माननीय मंत्री जी ने जो प्रदेश की उन्नति
और बहजूदी व मजबूती के लिए कृषि विभाग का बजट रखा है, उसका मैं समर्थन
करता हूं. जय हिन्द, जय किसान.
*श्री गौरी शंकर भइया--
मान्यवर, मैं कटौती के प्रस्ताव के समर्थन में बोलने के लिए खड़ा हुआ
हूं. हमारी परेशानी यह है कि जो आंकड़े दिये गये, जो भाषण हुए है, तो इन
आंकड़ों से न तो खेतों को पानी चला जायेगा और न तो मंत्री जी के भाषण से
खेतों की फसल आगे बढ़ जायेगी. एक जमाना था जब अपने यहां कहा जाता था कि -
"उत्तम खेती, माध्यम बान निषिद्ध चाकरी, भीख निदान." तो आज खेती नीचे
चली गयी और नौकरी और भीख ऊपर चली गयी. आज तक भाषणों में बहुत सी बातें आ
गयी लेकिन कुछ बातों की तरफ मैं भी आपका ध्यान आकर्षित करना चाहता हूं.
जो कृषि में विज्ञान की पहुंच की गयी, उसका सारा का सारा लाभ चावल और
गेहूं को चला गया, तेलहन, दलहन और मोटे अनाज पर इसका कोई लाभ नहीं हुआ.
अभी २० सूत्री कार्यक्रम की बात आई उसमें तेलहन और दलहन के विकास की बात
कही गयी है. एक उदाहरण इसके संबंध में यह है कि कृषि विश्वविद्यालय,
फैजाबाद में भारत सरकार ने १६ लाख रुपये साढ़े चार वर्षों के लिए इस
प्रतिबन्ध के साथ दिया कि उसके बाद विभाग जो है खुद इसको चलायेगा.
विश्वविद्यालय ने इसका उपयोग नहीं किया और खा गये. यहां तक कि स्टाफ की
भी नियुइत नहीं किया. इसी से अन्दाजा लगाया जा सकता है कि उत्तर
प्रदेश सरकार दलहन और तिलहन के मामले में कितनी विकासोन्मुख है. इससे
बढ़िया कोई दूसरा उदाहरण इन फसलों के विकास के बारे में नहीं दे सकता
हूं. आजादी के इतने वर्षों के बाद अपनी प्रगति पर पीठ ठोकने के लिए चाहे
जितना ही विद्युत विभाग, कृषि विभाग, सिंचाई विभाग, पीठ ठोक लें, लेकिन
आज जो हमारे सिंचित क्षेत्र है और असिंचित क्षेत्र हैं, उनके आंकड़े आपस
में विरोधी है. इसको देखने से भी लगता है कि जितनी प्रगति आज हमको करनी
चाहिए थी, उतनी प्रगति हम नहीं कर पाये. राजीव गांधी और नारायण दत्त
तिवारी की सरकार ने एक किसान को मंत्री बना दिया और खेतिहर मजदूर को भी
मंत्री बना दिया. अब सोचते है कि कुछ करने की जरुरत ही नहीं है, खेती का
विकास अपने-आप हो रहा है.
श्रीमान, मैं इस संबंध में निवेदन करना चाहता हूं कि जो लाभ निश्चित रूप
से टैक्नालाजी का छोटे किसानों को मिलना चाहिए था, वह उनको न मिल कर बड़े
किसानों को मिल गया. जो टेक्नालोजी हमने डेवलप की, वह टेक्ना-~लाजी का
पूरा-पूरा लाभ बड़े किसान ले गये. जो छोटे-छोटे किसान थे, वह परम्परागत
खेती करते रहे. अगर पूरी भूमि का आंकड़ा निकालते है, तो बड़े किसान के
पास कम भूमि निकलती है और छोटे किसानों को कुल मिला कर ज्यादा भूमि
निकलती है. आपकी टैक्नालाजी का लाभ चन्द लोग ही उठायें. छोटे और मझोले
किसान इसका लाभ नहीं उठा पाये. जब हमारे देश की जनसंख्या दुगनी हुई तो
कृषि का उत्पादन उस हिसाब से तिगुना बढ़ा. इस मामले में सरकार चाहे अपनी
पीठ ठोक ले या इन्द्र देवता ने वारिश की उनकी सराहना की जाय. एक तरफ
जनसंख्या बढ़ी, दूसरी तरफ उत्पादन बढ़ा, तीसरी तरफ प्रति व्यइत अनाज
की खपत भारत में और उत्तर प्रदेश में तेजी से नीच चली गयी. जो किसान
मजदूर खेतों में लगा हुआ है, उसकी क्रय शइत गिरी है. जरता मरता किसान
जो खेतों पर काम करता है, वह अपने अनाज का उपयोग कम कर रहा है.
एयरकन्डीशन में बैठकर मंत्री-~गण और अधिकारी कृषि उत्पादन को बढ़ाने पर
विचार कर रहे हैं. हम यहां चर्चा कर रहे हैं, जो किसान खेत जोत रहा है,
बो रहा है, उसको जानकारी भी नहीं होगी कि हमारी किस्मत का फैसला करने
वाले एयर-~कन्डीशन में बैठकर लालबत्ती जलाकर भाषण कर रहे हैं.
आखिरी बात मैं यह निवेदन करना चाहता हूं कि आज जितनी पूंजी कृषि पर लगी
है और जितनी पूंजी उद्योग पर लगी है. पूंजी का बहुत बड़ा भाग उद्योग पर
लगा है, कृषि पर बहुत कम पूंजी है. लेकिन मजदूर का हिसाब आता है तो जितने
मजदूर खेती पर है, उससे कम मजदूर उद्योग पर है. दोनों की तुलना करते है
तो पाते हैं कि उद्योग में लगे हुए मजदूर की हालत कैसी है और खेती में
लगे हुये मजदूर की हालत कैसी है. हमने जितनी टैक्नोलोजी निकाली है उसका
७० प्रतिशत हिन्दुस्तान के बड़े लोगों पर जाती है और २ प्रतिशत
टेक्नोलोजी खेती पर लाती है. इससे पता चलता है कि हमारी किसान समर्थन
सरकार है या किसान विरोधी सरकार है. एक बात ऊसर सुधार के बारे में कही
गई. हमारे प्रदेश में जो नदियों के जिले है, नदियों के किनारे को बियार
या माझा कहते है. जो बीज आप देते हैं वह उस क्षेत्र में उग नहीं सकता है,
छोटा किसान प्रगति विरोधी नहीं है. एयरकन्डीशन में बैठ-~कर जिस बीज का
प्रयोग होता है वह बांगर, ऊसर और बियर में सफल नहीं हो सकता है. अगर
किसानों की उन्नति करनी है तो गांव में इनको ले जायं तब जाकर कुछ
तरक्की हो सकती है. इन शब्दों के साथ में कटौत की के प्रस्ताव का समर्थन
करता हूं.
श्री श्रीनाथ सिंह--
माननीय अधिष्ठाता महोदय, आपने कृषि जैसे महत्वपूर्ण विषय पर बोलने का
अव-~सर दिया मैं आपका आभारी हूं. माननीय मंत्री जी खेतिहर हैं और किसान
है. मंत्री जी की अभिरुचि किसानों के उत्थान पर है. प्रत्यक्षम् किम
प्रमाणम, उत्तर प्रदेश में जहां खाद्यान्न कम होता था वहां ८४-८५ में
लक्ष्य से अधिक खाद्यान्न पैदा हुआ है. जो प्रदेश से बाहर गेहूं नहीं जा
सकता था, आज बाहर जा रहा है. हमारे प्रदेश में न केवल गेहूं कि बल्कि धान
का भी उत्पादन बढ़ा है. समुन्नत खेती के लिये तीन चीज आवश्यक होती है,
प्रमा-~णिक बीज, पानी और खाद. जहां तक खाद का सवाल है अभी माननीय सदस्य
बस्ती कह रहे थे, कीटनाशक दवाओं का इतना प्रयोग हो रहा है कि उसका प्रभाव
जन स्वास्थ्य पर पड़ रहा है फर्टिलाइजर के प्रयोग से मनुष्य के सेहत पर
असर पड़ रहा है. कीटनाशक दवाओं का प्रयोग एक मात्रा तक करना चाहिये ताकि
उनका खाने वालों पर बुरा असर न पड़े. जहां तक खेती की समुन्नति के लिए
मेले, प्रर्दशनी भूमि की टेस्टिंग तमाम तरह के उपाय किये गये है. उनके
द्वारा भी खेती में उन्नति हो रही है.
अब मैं धान को बढ़ाने की जो बात की गई है उसके लिए भारत सरकार ने कुछ
जनपदों को लिया भी है और उसके लिए ग्रान्ट भी दे रही है. चकिया क्षेत्र
का हमारे बनारस जिले में धान के उत्पादन का सबसे अच्छा रिकार्ड रहा है
लेकिन वहां की नहर धीरे-धीरे पट रही है और पानी की कमी के कारण वहां धान
की फसल अच्छी नहीं हो पा रही है
