<शोचिअल् श्चिएन्चे><ऐचोनोमिचेस्><ढ्.ण्. ठितर्य्.><ठ्रिटिय  अउर् भ्हरट्><१९८९><श्हन्टि फ्रकस्हन्><आल्लहबड्><२ टो ९><२२००><ठितर्य्- ठ्रिटिय  अउर् भ्हरट्>

उप-निवेशवाद के प्रभाव
भारतवर्ष सभ्यताओं का एक महान क्रीड़ा-स्थल रहा है, यहाँ महान धर्मो ने
जन्म लिया. यह सत्य, अहिन्सा, प्रेम और भाईचारे के सन्देश का उद्गम-स्थल
है. इस देश को सदियों तक उप-निवेशवाद ने कुचला जिससे इसका प्राचीन गौरव
नष्ट हो गया, इसके ज्ञान केन्द्र, विज्ञान और टेक्नालॉजी और इसके सम्पन्न
उद्योग नष्ट हो गये. भारतीय अर्थ-व्यवस्था में लूट-खसोट मचाई गई. उसे
विपन्न कर आश्रित बनाया गया और अपना आवश्यकताओं को गौड़ बनाकर उपनिवेशी
स्वामियों की आवश्यकताओं को अनुकूल बताने पर मजबूर किया गया. उप-निवेशवाद
के फलीतार्थ बड़े व्यापक रहे. इसने हम सबको प्रभावित किया और हमारे दिल
और दिमाग बदल गये तथा हमारी अर्थ-व्यवस्था पश्चिमी सांचे में ढाल दी गई.
स्वतन्त्रता प्राप्ति के प्रयास
हम शहीदों और आधुनिक भारत के निर्माताओं, भारतीय क्रांति के जन्म-~दाताओं
को अपनी भाव-भीनी श्रद्धांजली अर्पित करते हैं. वे बुद्धिमता, साहस,
नैतिकता की बेमिसाल प्रतिमूर्ति थे, जैसे--महात्मा गांधी, जवाहरलाल
नेहरू, सरदार पटेल, मौलाना आजाद, डॉ. राजेन्द्र प्रसाद, राजगोपालाचारी,
सुभाष चन्द्र बोस, बी. आर. अम्बेडकर, मोरारजी देसाई, आदि-आदि.
राष्ट्रपिता महात्मा गांधी ने कमजोर व्यक्तियों में साहस का संचार किया.
डरे हुये को निडर बनाया और आत्मविश्वासहीनों में विश्वास की भावना
जागृत की. उन्होंने देश की नियति को, खेतों में खून-पसीना एक-कर रहे
किसानों, कल-कारखानों में काम कर रहे मजदूरों, श्रमिकों, गाँव के कुओं से
पानी भरती महिलाओं, स्कूलों और विश्विद्यालयों में शिक्षा पा रहे
विद्यार्थियों के साथ जोड़ा, गरीबों और मजदूरों के हितों का ध्यान
राजनैतिक जीवन का लक्ष्य बन गया. सत्य और अहिंसा के झण्डे तले खड़े
लाखों, करोड़ों लोगों की शक्ति के सामने संसार में व्याप्त उप-निवेशावाद
चरमराने लगा.
भारत के निर्माता जवाहर लाल नेहरू देश में लोकतन्त्र लाये और उन्होंने
राष्ट्र में धर्मनिर्पेक्षता को मजबूत किया. उन्होंने हमें समाजवाद और
योजनाबद्ध आर्थिक व्यवस्था दी. वे सम्पूर्ण मानवता के प्रति समर्पित थे.
एक सम्मेलन में उन्होंने कहा था कि --"हमारा किसी के विरुद्ध कोई इरादा
नहीं. हमारा संकल्प है तमाम विश्व में शाँति और प्रगति को बढ़ावा देना."
स्वतन्त्रता प्राप्ति पर जवाहरलाल नेहरू ने कहा था कि "हम एक युग की
समाप्ति के कगार पर खड़े है और अब इतिहास का एक नया अध्याय शुरू होता है.
हम ऐसी धरा पर खड़े हैं जो इतिहास को दो युगों में विभाजित करती है. हम
अपने लम्बे इतिहास को देखते हैं और उस भविष्य को देखते हैं जो हमारी
आँखों के सामने है." स्वतन्त्रता प्राप्ति के तत्काल पश्चात् एशि-~याई
सम्बद्ध सम्मेलन के कार्यक्रम में बोलते हुए नेहरू जी ने कहा था--"हम
संकीर्ण राष्ट्रवाद नहीं चाहते जैसी स्वाधीनता हमने प्राप्त की है, वह
सम्पूर्ण मानव जाति को प्राप्त हो. एक आम आदमी को हर जगह आजादी मिले और
उसे विकास के अवसर प्राप्त हो."
हमारा धर्मनिरपेक्ष आधार
क्योंकि हमारा राष्ट्रवाद का सिद्धान्त धर्मनिष्ठा पर आधारित था इसलिये
महात्मागांधी और जवाहरलाल नेहरू के नेतृत्व में हमारे राष्ट्रीय आन्दोलन
को आधुनिक स्वरूप दिया गया जिसमें धर्म, जाति और मत-मतान्तरों को परे रखा
गया. १९४७ में देश के विभाजन से हमें एक आघात लगा परंतु हमारा विश्वास
धर्म-निरपेक्षता से नहीं डिंगा क्योंकि हमारे लिए बुनियादी तौर पर धर्म
पर आधारित एक स्वतन्त्र राष्ट्र का जन्म ऐतिहासिकता की दृष्टि से
प्रतिगामी और राजनीति की दृष्टि से अनैतिक होता.
साम्प्रदायिक उन्माद के कारण हुए रक्तपात के बीच भारत के नेताओं ने
साम्प्रदायिकता के पथभ्रष्ट निर्माताओं और मूल-रूप से अमानवीय सिद्धान्त
को नकारते हुए ध्रर्मनिपेक्षता को भारत की एक-जुटता का आधार बनायो. यह एक
ऐसी उपलब्धि थी जिस पर हम गौरव कर सकते हैं. २०वीं शताब्दी के अंतिम
दशकों में हम देख सकते हैं कि धार्मिक कट्टरता पर आधारित राजनैतिक फैसले
किस प्रकार विभिन्न देशों में अनेक आँतरिक तथा अंतर-~राष्ट्रीय विरोध
फैला रहे हैं. यह बात नहीं है कि हम इन दूषित प्रवृतियों से मुक्त हैं.
परंतु हम कट्टरता को उच्च नैतिक मूल्यों के सामने कोई महत्व नहीं देते
है. हम धर्मनिरपेक्षता के मामले में अपने व्यवहार का मूल्यांकन करते हैं.
इसमें कोई त्रुटि रह सकती है किन्तु धर्मनिरपेक्षता के मूल तत्व और उसकी
दृढ़ता पर कोई प्रश्नचिन्ह नहीं लगाया जा सकता.
भारत में राष्ट्र निर्माण के लिये धर्मनिरपेक्षता एक सबसे महत्वपूर्ण
तत्व है. केवल संविधान में लिख देने भर से या ऐसे कानून बना देने से ही
जिसमें यह मूलभूत राजनैतिक मूल झलकतें हों या सुनिश्चित नहीं हो जाता कि
व्यक्ति की अथवा समाज का व्यवहार धर्मनिरपेक्षता पूर्ण हो गया है.
दर-~असल स्वतन्त्रता प्राप्ति के बाद देश को इस बात के लिये संघर्ष करना
पड़ा कि राष्ट्रीय जीवन के क्षेत्र मे धर्मनिरपेक्षता के अनुकूल प्रवृति
और मूल्यों को सुनिश्चित किया जा सके. ऐतिहासिक परिप्रेक्ष्य में हमें जो
सफलता प्राप्त हुई है, वह यह है कि हमने दृढता से उन मूल्यों को स्थापित
किया है जिसके द्वारा नागरिक यह समझ सकें कि शासन और समाज धर्मनिरपेक्षता
के सिद्धान्तों पर चल रहा है या नहीं.
साम्प्रदायिकता से टक्कर
देश में साम्प्रदायिक हिंसा कहीं न कहीं भड़क उठती है जिनसे अविश्वास
घृणा और वैमनस्य की भावना उत्पन्न होती है. कुछ ऐसे धार्मिक संगठन हैं
जो बराबर आशंका, असुरक्षा और अलगाववादी विचारों को हवा देते रहते हैं.
शिक्षा भी साम्प्रदायिकता की विषाणुओं से मुक्त नहीं है. यदि एक
सम्प्रदाय विशेष अपनी सामाजिक या आर्थिक स्थिति सुधारना चाहता है तो वह
दूसरे सम्प्रदाय की कीमत पर ही ऐसा कर सकता है. इसका मतलब है कि जब
संविधान, कानून और राजनैतिक व्यवस्था एक दिशा की ओर मुड़ती हैं तो
सामाजिक चेतना दूसरी दिशा में मुड़ जाती है. स्वाभाविक है कि इस रोग की
जड़े काफी गहरी हैं. हम इस प्रकार यह समझ सकते हैं कि इस स्थिति के लिये
उप-निवेशवाद का दुष्प्रभाव अभी तक जिम्मेदार है. इसके लिये ऐतिहासिक
संघर्ष चलता रहा है. हमें स्वतन्त्रता के बाद के अपने ही कार्यो की
समीक्षा करनी होगी. हमने उप-निवेशवाद की विकृत विरासत का मुकाबला करने के
लिये क्या किया है? यद्यपि अभी तक काफी कुछ किया गया है परंतु व्यवहार
में यह प्रमाणित होता है कि यह अप्रर्याप्त है. एक स्पष्ट और अधिक सार्थक
सामाजिक और राजनैतिक दायित्व की आवश्यकता है. साम्प्रदा यिकता का बार-बार
उभरना हमारी राष्ट्रीय एकता के लिये सबसे बड़ा खतरा है.
हम इस बात की अनदेखी नहीं कर सकते कि देश के हजारों स्कूलों में पढ़ रहे
बच्चों में साम्प्रदायिकता का मूल तत्व मौजूद है. बच्चे यह विचार लेकर
पढ़ रहे हैं कि वे या हिन्दू हैं या मुसलमान है अथवा और कुछ हैं परंतु एक
भारतीय नहीं हैं, जिसका कोई भी धर्म हो सकता है, आध्यात्मिक रूप से छात्र
का विकास नागरिक के रूप में एक सीमित विचारधारा के साथ हो रहा है. आज
शिक्षा के मूल्यों में सत्य, निष्पक्षता और स्वतन्त्रता की बुरी तरह
उपेक्षा की जा रही है जिससे लोगों के मन में ऐसे विचार पनप रहे हैं जो
भारत की राजनीतिक एकता के लिए खतरनाक हैं.
जहाँ मानव संसाधन विकास मंत्रालय के तहत राष्ट्रीय शिक्षा अनुसंधान और
प्रशिक्षण केन्द्र ने सराहनीय शुरूआत की है, जिसके माध्यम से छात्रों को
ऐसी पाठ्य-पुस्तकें दी गयी हैं जिसमें हमारे इतिहास और संस्कृति को
समन्वय और सौहार्द्र के सही परिप्रेक्ष्य में प्रस्तुत किया गया है, वहीं
एक आध्यात्मिक आन्दोलन की आवश्यकता है, जिसका सामाजिक महत्व भी हो.
धर्मनिरपेक्ष मूल्यों की रक्षा के लिये बिना सशक्त आध्यात्मिक आन्दो-~लन
के हम भविष्य में देश में संघर्ष और पृथकतावाद के द्वार खोल रहे हैं.
सामाजिक सुधार के लिये आन्दोलन
जो विचार किसी युद्ध विशेष भावना का प्रतिनिधित्व करते हैं, उन्हें
सक्रिय रूप दिया जाना चाहिए, विशेष रूप से जन-आन्दोलन के रूप में. १९वीं
शताब्दी में सामाजिक सुधारवादी, सशक्त आन्दोलन बिना किसी राज-~नैतिक
प्रयास के चलाये गये. स्त्री शिक्षा, सामाजिक कुरूतियों का निवारण,
जातिप्रथा की विषमता की निन्दा, आडम्बरों और अन्धविश्वासों पर प्रहार,
इन सभी का श्रेय सामाजिक आन्दोलनों का है. लेखकों, इतिहासकारों, कवियों,
साहित्यकारों, वैज्ञानिकों और जन-नेताओं ने इसमें योगदान किया. फिर
छुआछूत पर प्रहार का इतिहास में सबसे बड़ा सामाजिक आन्दोलन साम्राज्यवाद
के विरुद्ध छेड़े गये जन आन्दोलन के रूप में चला गया. महात्मागांधी में
दिव्यदृष्टि थी जिससे हिन्दू-मुस्लिम एकता, नारी-उत्थान,
अस्पृश्यता-निवारण भारत की आजादी के व्यापक आन्दोलन से जोड़े गये. यह एक
नये समाज का दर्शन था जिसने जनता में चमत्कार पैदा कर दिया. इस समय देश
में आदिवासी, हरिजन एवं पिछड़े वर्ग के लोगों की समस्याओं का हल निकालना
है. महिलाओं को विकास के अधिक अवसर देकर प्रोत्सा-~हित करना है तथा गरीबी
एवं बेकारी को दूर करना है. देश का पर्यावरण लगातार बिगड ़अ रहा है, जिसे
जन-आन्दोलन के द्वारा ही ठीक किया जा सकता है.
नियोजन के माध्यम से राष्ट्र निर्माण
विकास का मार्ग चुनते समय हमने एक ऐसी व्यवस्था को स्वीकार किया जिसमें
हमारे ऐतिहासिक अनुभवों का सार समाविष्ट है और समाजवादी विचारधारा भी
शामिल है. यह पश्चिमी लोकतांत्रिक सरकारों की नकल नहीं है जिनका ध्यान
कुल मिलाकर कल्याणकारी उपायों तक केन्द्रित है. यह समाजवादी देश के
सरकारों से भी भिन्न है क्योंकि बहुसंख्यावाद और अहिंसा भारतीय सरकार के
स्पष्ट उद्देश्य हैं. परन्तु हमारी कुछ बातें समान भी हैं और वे वही हैं
जिनकी ऐतिहासिक कारणों से आवश्यकता है ताकि सामाज के उत्पादक तत्वों को
तीबता प्रदान की जा सके. हम भिन्न मार्ग अपना सकते हैं परन्तु जो मूलभूत
समस्याएं सुलझानी हैं, वे हैं--यथा शीघ्र ऐसे उत्पादक तत्वों का निर्माण
करना है जिनके बिना समानता और न्याय की बात करना ही व्यर्थ है. जवाहरलाल
नेहरू ने जब संसद् में दूसरी पंचवर्षीय योजना प्रस्तुत की तो इस पक्ष की
ओर बार-बार ध्यान आकृष्ट किया था. नियोजित विकास की प्रक्रिया अपनाकर
भारत में सरकार न केवल एक प्रमुख सम्पति उपार्जक तत्व बनी बल्कि
राष्ट्रीय योजना में समाहित सामाजिक प्राथमिकताओं के संदर्भ में विकास का
सर्वोच्च संयोजक भी.
हम यह नहीं कह सकते कि उस समय तक समानता और न्याय प्राप्त नहीं हो सकते
जब तक कि उत्पादक तत्व एक निश्चित चरण तक नहीं पहुँच जाता. इसका सीधा सा
कारण है कि उत्पादक तत्वों का पहला लक्षण ही यह है कि वह समानता और न्याय
पर आधारित हों. इसलिये दोनों को साथ-साथ बढ़ाना होगा और एक दूसरे को
पुष्ट करना होगा. हमारी उपलब्धियों की ताजा स्थिति काफी अच्छी कही जा
सकती है. १९८० के बाद प्रति वर्ष ५% की दर से सुदृढ़ ढंग से बराबर विकास
जारी है. यह हमारी योजना लक्ष्यों के पूर्णत: अनुकूल है. इस अवधि में
हमारी वृद्धि दर अन्य सभी विकासशील देशों की अपेक्षा काफी आगे है. यहाँ
तक कि हमारी पूर्व उपलब्धियों के मुकाबले भी यह अधिक है जो ३.५ से ४% के
बीच थी.
गरीबी के विरुद्ध युद्ध
छठी योजना के आरम्भ में लगभग ४८% जनता गरीबी रेखा से नीचे थी. छठी योजना
के अन्त में यह संख्या ३७% रह गई. सातवीं योजना के अन्त तक इसमें और भी
कमी आकर २५%तक रह जाने की आशा है.
गरीबी रेखा के ऊपर आने वालों की संख्या में बढ़ोतरी की उपलब्धियों का
कारण अच्छी कृषि उपज और गरीबी निवारण कार्यक्रम का ठोस बहु-~मुखी प्रयास
है. २० सूत्रीय कार्यक्रम एवं दूसरे ग्रामीण विकास के कार्यक्रम के तहत
जिसमें राष्ट्रीय ग्रामीण रोजगार कार्यक्रम, समन्वित ग्रामीण विकास
कार्यक्रम, ग्रामीण रोजगार गारंटी कार्यक्रम, आदिवासी उप योजना, हरि-~जन
विशेषांश कार्यक्रम शामिल हैं, के द्वारा लोगों को गरीबी रेखा के ऊपर
लाने का प्रयास किया गया.
कृषि उत्पादन
कृषि एक ऐसा क्षेत्र है जिसमें हमारे समाज के अधिकांश व्यक्तियों का
जीवन-यापन होता है. इनमें दरिद्रतम वर्ग भी शामिल हैं और इसलिये इस
क्षेत्र को सर्वोच्च प्राथमिकता दी गई है. कृषि के मामले में हमारा
उद्देश्य रहा कि हम ग्रामीण क्षेत्रों के लोगों की आमदनी और रोजगार
बढ़ायें. किसान के लिये अधिक देने वाले किस्में तैयार की जाये. और कृषि
की परिष्कृत प्रणाली अपनाई जाये. सरकार का ये प्रयास रहा है कि किसानों
को उनकी आवश्यकता की हर वस्तु मिले जैसे कि फर्टीलाइजर (बोयो केमिकल)
आर्थिक और तकनीकि सहायता. ये भी जरूरी है कि किसानों को उनकी उ उपज के
लाभकारी मूल्य मिलें. खाद्यान्न के मामले में हम घाटे की स्थिति से उभरे
और आत्मनिर्भर हुए. आज कृषि का उत्पादन १५ करोड़ टन के आस-पास रुक गया
है. अगर इसे विस्तृत परिप्रेक्ष्य में देखें तो यह मानना पड़ेगा कि
पर्यावरण में तेजी से आ रहे असंतुलन के कारण हमारे लिये सूखा और बाढ़ का
खतरा अधिक बढ़ रहा है. वनों का कटाव एक गम्भीर समस्या है. अब इसने एक
व्यापक रूप धारण कर लिया है. इस समस्या की उपेक्षा कर हम अपने लिये
मुसीबतों और खतरों को निमन्त्रण दे रहें हैं. करीब ७० प्र तिशत हमारी
आबादी देहात में रहती है और उन ७० प्रतिशत में ही अधिकांश लोग गरीब हैं.
गरीबी हटाने के लिये हमें हरित क्रान्ति को फैलाना होगा. शुष्क खेती पर
अधिक ध्यान देना होगा तथा झूम कृषि प्रणाली के स्थान पर अन्य उत्पादक
व्यवस्था अपनानी होगी.
औद्योगिक वृद्धि में बढ़ोत्तरी
औद्योगिक क्षेत्र एक बहुत बड़ी चुनौती है. हम औद्योगीकरण के कगार पर हैं
जिसका उद्देश्य वास्तव में गतिशील और स्वतन्त्र राष्ट्रीय अर्थ-~व्यवस्था
तैयार करना है.
हमारे औद्योगिकरण का पहला चरण सफलतापूर्वक पूरा हो गया है. बहु-आयामी
औद्योगिक आधार तैयार हो चुके हैं. हमने सार्वजनिक क्षेत्र का सृजन किया
है, जिसकी स्थिति वास्तव में बहुत सुदृढ़ है. नए उद्यम भी व्यापक रूप से
बढ़ रहे हैं जो लघु और मध्यम दर्जे के उद्योगों के भारी विकास से प्रकट
है. श्रमिक और प्रबंध कुशलता में भी बढ़ोतरी हुई है. यह बड़ा उपयोगी है
लेकिन कुछ समस्याएँ ऐसी है जिनका तात्कालिक निदान आवश्यक है.
हमारा औद्योगिक विकास तेजी से नहीं हुआ. कई वर्षो तक औद्योगिक विकास की
दर लगभग ६% रही. छठी योजना अवधि में कुछ विशेष प्रयास किये गये (वह भी
खास तौर से पछले दो वर्षों के दौरान) ताकि औद्योगिक वृद्धि और गति पकड़
सके. पिछले तीन वर्षो के दौरान औद्योगिक वृद्धि ८% प्रति वर्ष के लगभग
रही. प्रयास यह होना चाहिये कि यह रफ्तार जारी रहे तथा यथा-संभव इस
रंफ्तार में तेजी आए. हमारा उद्देश्य यह होना चाहिए कि आठवीं योजना में
हमारी औद्योगिक वृद्धि ९ से १० प्रतिशत रहे तब ही हम एक सुदृढ़ और
स्वतंत्र राष्ट्रीय अर्थव्यवस्था तैयार कर सकते हैं. औद्योगिक क्षेत्र
में रोजगार के अवसर बढ़ाकर ही हम बेरोजगारों को काम दे सकते हैं.
तीब्र आर्थिक विकास के लिए अधिक निवेश की आवश्यकता है. चाहे वह सार्वजनिक
क्षेत्र हो या निजी क्षेत्र, इससे भी बढ़कर आवश्यक है अधिक उत्पादकता की.
हमने अब तक अपनी औद्योगिकरण नीति के अधीन उत्पादकता की तरफ खास महत्व
नहीं दिया. हमारी टेकनालॉजी लगभग पुरानी पड़ गई है और हमारी उत्पादन
क्षमता अलाभकारी हो गई है. यही बुनियादी कारण है कि हमारी उत्पादन
अर्थ-व्यवस्था महंगी पड़ती है. इसी ने हमारी निर्यात क्षमताओं को सीमित
कर रक्खा है.
इस स्थिति को बदलना होगा. सार्वजनिक क्षेत्र और निजी क्षेत्रों की
अर्थ-व्यवस्था में उत्पादकता बढ़ाने के लिए अपने आपको समर्पित करना होगा.
सरकारी नीति ऐसी होनी चाहिए कि अर्थ-व्यवस्था के उत्पादक तत्वों को
बढ़ावा मिले. गरीबी और बेरोजगारी की समस्याओं का स्थायी समा-~धान,
औद्योगिक उत्पादन बढ़ोतरी करने तथा निर्यात क्षमताओं में वृद्धि करने से
ही प्राप्त हो सकता है.
सार्वजनिक क्षेत्र की भूमिका
हमारे विकास में सर्वजनिक क्षेत्र को महत्वपूर्ण भूमिका निभानी है और
इसकी अब तक की उपलब्धयाँ कई अर्थो में आशाजनक रही है. देश में उच्च
टेक्नालॉजी को लाने में इस क्षेत्र में भी उद्योग लगे हैं. सरकार
सार्वजनिक क्षेत्र की दृढ़ता के लिए और इसकी उपलब्धता में सुधार के लिए
कृत संकल्प है, ताकि ये हमारी औद्योगीकरण का नेतृत्व करते रहें.
इसके लिए सार्वजनिक क्षेत्र में उत्पादकता बढ़ाने और संसाधनों के आंतरिक
वृद्धि बहुत जरूरी है. बजट साधन सीमित हैं और माँगें बराबर बढ़ रही है.
इसलिए सार्वजनिक क्षेत्रों में पूंजी निवेश अपने आंतरिक साधनों को बढ़ाने
पर निर्भर करना चाहिए. यह एक ऐसा क्षेत्र है जहाँ आशा के प्रतिकूल काम
हुआ है. वह स्थिति बदलनी चाहिए.
