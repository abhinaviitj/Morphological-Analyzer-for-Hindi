<शोचिअल् श्चिएन्चे><ःइस्टोर्य्><भ्हवन् शिन्ग्ह् षन><भ्हरट् खे आमर् शेननि><१९९०><भ्हर्टिय घ्रन्ट्ह् णिकेटन्><णेत् ढेल्हि><२४ टो ३१><२४७०><षन-भ्हरट् खे आमर् शेननि> 

संघर्ष का सूत्रपात अपने स्वार्थ के लिए भारतीय नरेशों से सन्धियां करो और
स्वार्थ सिद्ध हो जाने पर उन्हें भंग कर दो तथा अवसर प्राप्त होते ही उसके
सम्पूर्ण राज्य को हड़प जाओ, इसी सिद्धान्त पर चलकर अंग्रेजों ने धीरे-धीरे
समस्त भारतवर्ष को अपने अधिकार में ले लिया . डलहौजी की नीति अपनी इस नीति
से व्यापारी बनकर भारत आये अंग्रेज अल्प ही समय में भारत के भाग्यविधाता
बन गये . सन् १८४८ में लार्ड डलहौजी भारत का गवर्नर जनरल बनकर आया . भारत
आते ही उसके प्रथम शब्द थे--"मैं भारत की भूमि को समतल करने आया हूं ."
डलहौजी किसी भी ऐसे राज्य को अंग्रेजी राज्य में मिला लेने के पक्ष में
था, जिसके शासक का अपना कोई सगा पुत्र उत्तराधिकारी न हो . इस विषय में
उसने स्पष्ट शब्दों में घोषणा की-- "जो प्रदेश पहले से हमारे अधिकार में
हैं, उनके बीच में यदि कोई छोटी रियासत हो, तो उस पर अधिकार करके हमें अपने
राज्य का विस्तार करना चाहिए . इस पर किसी को भी आपत्ति करने का अधिकार नहीं
है . इन छोटी रियासतों से हमें कष्ट ही मिलता है . इन्हें अपने राज्य में
मिलाने से इनके कष्ट भी दूर हो जाएंगे और हमें भी आर्थिक लाभ होगा . वह मेरी
निश्चित विवेकपूर्ण राय है . इस नीति का पालन करना अंग्रेजी सरकार का आवश्यक
कर्तव्य है . रियासतों पर अधिकार करने के अवसर हाथ से नहीं जाने देने चाहिए
. इस प्रकार के अवसरों को पैदा किया जाता है . राज्य का कोई उत्तराधिकारी
न हो अथवा सरकार की अनुमति पर ही कोई उत्तराधिकारी क्यों न बनाया गया हो,
इन दोनों प्रकार के अवसरों को हाथ से निकल जाने देने की भूल कदापि नहीं
करनी चाहिए . " अंग्रेजी सरकार ने इस नीति का दृढ़ता से पालन किया . एक-एक
कर अनेक राज्य अंग्रेजी राज्य में मिला लिए गए . सतारा, नागपुर, पंजाब,
अवध आदि सभी हड़प लिए गए . सतारा और नागपुर पेशवाई को समाप्त करते समय
अंग्रेज सतारा के छत्रपति प्रतापसिंह के शुभचिन्तक बन गए थे . पेशवाई का
अन्त हो जाने पर वे छत्रपति को भी उखाड़ फेंकने का विचार करने लगे, क्योंकि
वे जानते थे कि जब तक शिवाजी के उत्तराधिकारी पद पर बने रहेंगे, अंग्रेजी
राज्य निष्कंटक नहीं हो सकता . शिवाजी का स्मृतिसूचक कोई भी अवशेष उनके
लिए किसी भी समय विपत्ति का कारण बन सकता था . बम्बई प्रान्त का अंग्रेज
गवर्नर भला छत्रपति प्रतापसिंह को स्वतन्त्र रुप में कहां कार्य करने
देता . वह बार-बार प्रतापसिंह के कार्यों में हस्तक्षेप करने लगा . अन्तत:
प्रतापसिंह पर अंग्रेजों के विरुद्ध कार्य करने का आरोप लगाया गया . इसकी
जांच के लिए एक आयोग बैठाया . कोई आरोप सिद्ध न होने पर गवर्नर स्वयं सतारा
पहुंचा . उसने प्रतापसिंह से कहा कि वह स्वयं लिखकर दे कि उसने अंग्रेजों
के विरुद्ध षड्यन्त्र किया है, अत: उसे क्षमा किया जाए . प्रतापसिंह ने
ऐसा करना अस्वीकार कर दिया . इस पर ५ सितम्बर १८३९ को प्रतापसिंह को सत्ता
से हटा दिया गया और उसके दुराचारी भाई अप्पा साहब को छत्रपति बनाया गया .
बालाजी पन्त नानू उसका दीवान नियुक्त किया गया . सत्ताच्युत होने के बाद भी
प्रतापसिंह अपने साथ हुए अन्याय को नहीं भूला . उसने इस अन्याय के विरुद्ध
अपील करने के लिए रंगोजी बापू के नेतृत्व में एक शिष्ट मण्डल इंग्लैंड
भेजने का निश्चय किया . इस प्रतिनिधि मंडल को इंग्लैंड जाने से रोकने
के लिए अंग्रेजों ने सभी प्रकार के हथकण्डें अपनाए . प्रतिनिधि मण्डल के
सदस्य बना लिए गए . वे जिस जहाज से इंग्लैंड जाने वाले थे, उसे बलपूर्वक
रवाना कर दिया गया . उसके किराये के लिए दिए गए सात हजार रुपये भी वापस
नहीं किए गए . फिर भी रंगोजी बापू इंग्लैंड गया . वहां उसने प्रतापसिंह के
साथ हुए अन्याय के विरुद्ध आन्दोलन किया . इससे प्रभावित होकर वहां के कई
समाचार पत्रों तथा संसद सदस्यों ने भी अंग्रेजों के इस कार्य की निन्दा की .
`बोर्ड आफ डायरेक्टर्स' ने इस बात को स्वीकार किया कि प्रतापसिंह के साथ
अन्याय हुआ है, फिर भी इस कार्य में हस्तक्षेप करना अस्वीकार कर दिया .
सत्ताच्युत प्रतापसिंह की १८४७ में वाराणसी में मृत्यु हो गई . इसके कुछ
ही महीनों बाद अप्रैल, १८४८ में अप्पा साहब का भी देहान्त हो गया . अपनी
मृत्यु के कुछ समय पूर्व उसने अंग्रेज सिविल सर्जन डा.  मरे के सामने एक
पुत्र गोद लिया था, जिसके लिए उसने अंग्रेज सरकार की पूर्वानुमति नहीं ली
थी, अत: अंग्रेजों ने उसे सतारा का उत्तराधिकारी मानना अस्वीकार कर दिया
. प्रतापसिंह को सत्ताच्युत किया जा चुका था, इसलिए उसके पुत्र को भी यह
अधिकार नहीं दिया गया और सतारा का राज्य अंग्रेजी में मिला लिया गया . जिस
समय रंगोजी बापू इंग्लैंड जाने की तैयारी कर रहा था, उसी समय डलहौजी का ध्यान
नागपुर राज्य की ओर गया . वहां का शासक रघुजी पुत्रहीन स्वर्ग सिधार गया .
वह अंग्रेजों का परम मित्र था . उसे पुत्र प्राप्ति की पूरी आशा थी . इसीलिए
किसी को गोद भी नहीं लिया था . उसके पुत्रहीन दिवंगत हो जाने पर उसकी रानी को
गोद लेने का अधिकार नहीं दिया गया . इसका यह अर्थ नहीं कि अभी तक अंग्रेजों
ने किसी भी विधवा रानी को पुत्र गोद लेने का अधिकार ही न दिया हो . सन् १८२६
में दौलतराव सिन्धिया की विधवा रानी ने पुत्र गोद लिया . इसके दस वर्ष बाद
जनकोजी सिन्धिया की विधवा ने भी पुत्र गोद लिया और सन् १८४१ में किशनगढ़ की
विधवा रानी ने दत्तक पुत्र लिया . इन सभी दत्तक पुत्रों को अंग्रेजी सरकार
ने मान्यता दी, किन्तु नागपुर के रघुजी भोसले की मृत्यु के बाद १८५३ में
उसका राज्य अंग्रेजी राज्य में मिला लिया गया . पंजाब पंजाब पर अंग्रेज
पहले ही दृष्टि लगाए बैठे थे, किन्तु महाराजा रणजीतसिंह के रहते उनमें साहस
नहीं था कि वह उनकी ओर वक्र दृष्टि से देख पाते, इसलिए वे उनके (रणजीतसिंह)
जीवित रहते सदा उनके मित्र बने रहे . महाराजा रणजीतसिंह की मृत्यु के साथ
ही पंजाब का दुर्भाग्य भी आरम्भ हो गया . उनके बाद पहले शेरसिंह सिंहासन
पर बैठा . उस समय पंजाब में आन्तरिक कलह उत्पन्न हो गया था . सन् १८४३ में
शेरसिंह की हत्या कर दी गई और महाराजा रणजीतसिंह के अल्पवयस्क पुत्र दिलीप
सिंह को गद्दी पर बैठाया गया . उसके अभिभावक बनने के प्रश्न पर सिख सरदारों
में मतभेद उत्पन्न हो गए . अंग्रेजों के लिए यह एक सुनहरा अवसर था . सिखों
में परस्पर फूट डालकर अंग्रेजों ने सतलज और रावी के बीच के एक बड़े भूभाग
पर अधिकार करने के साथ ही पंजाब राज्य पर एक करोड़ पचास लाख रुपये का दण्ड
भी लगा दिया . दण्ड के एक करोड़ रुपये कम पड़ जाने पर राज्य का कश्मीर
वाला भाग गुलाबसिंह डोगरा को बेच दिया गया . इसके बाद पंजाब के मन्त्री
को हटाकर अंग्रेजों ने दिलीपसिंह के लिए एक अभिभावक समिति बनाई, जिसका
अध्यक्ष लाहौर के अंग्रेज रेजीडेण्ट को बनाया गया . दिलीपसिंह अंग्रेज के
हाथ की कठपुतली बन गया . उसकी मां महारानी जिन्दाकौर द्वारा इसका विरोध किए
जाने पर अनेक प्रकार से अपमानित किए जाने के बाद अन्तत: उन्हें (जिन्दाकौर)
की वाराणसी में निर्वासित जीवन बिताने के लिए बाध्य किया गया . अंग्रेजों
को इतने से ही सन्तोष नहीं हुआ, इसके बाद दिलीपसिंह को गद्दी से उतार दिया
गया . पंजाब के समस्त कोष पर भी अंग्रेजों ने अधिकार कर लिया . महाराजा
रणजीतसिंह का विश्व प्रसिद्ध कोहनूर हीरा लन्दन भेज दिया गया . यही नहीं,
सन् १८५४ में अल्पवयस्क दिलीपसिंह को ईसाई बनाकर लन्दन भेज दिया गया और
इसके बाद उसे कभी भारत नहीं आने दिया गया . उसकी मां को उससे मिलने स्वयं
इंग्लैंड जाना पड़ा . झांसी नानासाहब की मुंहबोली बहिन मनूबाई का विवाह
केवल सात वर्ष की अवस्था में सन् १८४२ में झांसी के प्रौढ़, राजा गंगाधर
राव के साथ हुआ . विवाह के बाद वह महारानी लक्ष्मीबाई कही गयीं . अगहन
सुदी एकादशी सं.  १९०८ वि.  (सन् १८५१) को महारानी ने एक पुत्र को जन्म
दिया . पुत्र रत्न पाकर महाराज गंगाधर राव और रानी को अपार प्रसन्नता हुई
. दुर्भाग्य से उनकी यह प्रसन्नता अल्पकालिक सिद्ध हुई; केवल तीन मास बाद
ही उनके पुत्र की मृत्यु हो गई . महाराज गंगाधर राव इस दु:ख को सहन नहीं
कर सके . धीरे-धीरे उनका स्वास्थ्य गिरने लगा और अन्तत: २१ नवम्बर, १८५३ को
उनका स्वर्गवास हो गया . अपनी मृत्यु से पूर्व उन्होंने अपने ही वंश के एक
पांच वर्षीय बालक को गोद ले लिया था . पुत्र गोद लेने की कार्यवाही (दत्तक
विधान) पूरे नियमों के साथ हुई थी उस समय वहां पर झांसी दरबार के सभी सभासद,
कई गणमान्य व्यक्ति तथा बुन्देलखण्ड का उप राजनीतिक अभिकर्ता मेजर एलिस
और स्थानीय अंग्रेजी सेना का अधिकारी कैप्टन मार्टिन भी उपस्थित थे .
गंगाधर राव ने दत्तक विधान की सूचना का एक विस्तृत विवरण तैयार कराया था,
जिसे उन्होंने मेजर एलिस को दिया था और उससे आग्रह किया था कि वह उसे सरकार
के पास भेज दे . एलिस ने यथासमय यह सूचना सरकार को भेज दी थी . ६ फरवरी,
१८०४ को झांसी के पूर्व शासक शिवराव भाऊ और अंग्रेजों में एक सन्धि हुई
थी, जिसमें स्पष्ट उल्लेख किया गया था कि दोनों पक्ष किसी पर भी संकट
के समय एक-दूसरे की सहायता करेंगे . इसके बाद १८१७ में अंग्रेजों की एक
सन्धि झांसी के तत्कालीन शासक रामचन्द्र राव के साथ हुई थी . इस सन्धि के
अनुसार झांसी का राज्य शिवराव भाऊ की पूर्व सेवाओं के उपलक्ष्य में झांसी का
राज्य उसके वंशजों को वंश परम्परागत रुप में दे दिया गया था . इतना सब कुछ
होते हुए भी गंगाधर राव की मृत्यु के बाद उनके द्वारा लिए गए दत्तक पुत्र
को अंग्रेजी सरकार ने अमान्य घोषित कर दिया और ७ मार्च, १८५४ को झांसी को
अंग्रेजी राज्य में मिलाये जाने की घोषणा कर दी गई . महारानी लक्ष्मीबाई
द्वारा इस अन्याय के विरुद्ध उठाई गई आवाजों का कोई प्रतिफल नहीं निकला .
अवध सन् १७६४ में मीरकासिम ने बंगाल से अंग्रेजों को भगाने के लिए जो युद्ध
किया, उसमें मुगल सम्राट शाहआलम और अवध के तत्कालीन नवाब शुजाउद्दौला ने उसकी
सहायता की थी . इस युद्ध में अंग्रेजों की विजय हुई . इसके बाद शुजाउद्दौला
और अंग्रेजों में एक सन्धि हुई, जिसके अनुसार अंग्रेजों की सेना अवध में
भी रहने लगी . इस सेना का व्यय अवध राज्य को ही उठाना पड़ता था . इसी व्यय
के लिए नवाब को बाध्य होकर सन् १८१० में रुहेलखण्ड और दोआब के अत्यन्त उपजाऊ
प्रदेश अंग्रेजों को देने पड़े . सन् १८३७ में अंग्रेजों ने एक नई सन्धि से
अवध के नवाब को और भी दुर्बल कर दिया . सन् १८४७ में वाजिदअलीशाह अवध का नवाब
बना . वह अत्यन्त अनुशासनप्रिय और प्रजाप्रेमी शासक था . उसकी लोकप्रियता से
अंग्रेज आशंकित हो उठे . जब वह अपनी सैन्यशक्ति बढ़ाने लगा, तो अंग्रेज समझ
गये कि इसका परिणाम उनके लिए घातक होगा . अत: अंग्रेजों ने उसे चेतावनी दी
कि यदि उसने अपनी सैन्यशक्ति बढ़ाई, तो अंग्रेजों को भी ऐसा ही करने के लिए
बाध्य होना पड़ेगा . अंग्रेजों की इन चालों से नवाब विलासी बन गया . फलत:
१८५६ में उस पर अयोग्यता का आरोप लगाकर अवध अंग्रेजी राज्य में मिला लिया गया
. वस्तुत: अंग्रेज अवध जैसे उपजाऊ राज्य को किसी भी मूल्य पर अपने अधिकार में
लेना चाहते थे . इसके लिए उन्हें न तो यह बहाना मिला कि नवाब दत्तक पुत्र है
और न ही वह अंग्रेजों का शत्रु था . साथ ही उसकी विलासिता से भी उन्हें कुछ
लेना देना न था . उन्हें अवध पर अधिकार करने का बहाना चाहिए था, वह मिल गया
. असन्तोष के अन्य कारण अंग्रेजी विस्तारवाद के साथ ही अंग्रेजी राज्य के
प्रति भारतीय जनता में असन्तोष के धार्मिक, आर्थिक आदि कारण भी थे . यहां
इन कारणों का संक्षिप्त परिचय दे देना आवश्यक प्रतीत होता है . धार्मिक
सामान्य जनता में अंग्रेजी जनता के प्रति असन्तोष का सर्वाधिक महत्त्वपूर्ण
कारण धार्मिक था . भारत में राज्य विस्तार के साथ ही अंग्रेज ईसाई धर्म का
भी अपनी पूर्ण शक्ति से प्रचार कर रहे थे . सन् १८३६ में बंगाल अंग्रेजी
शिक्षा के विद्यालयों का समारम्भ हुआ . उस समय इसका उद्देश्य स्पष्ट करते
हुए मैकाले मे आशा व्यक्त की थी कि आगामी तीस वर्षों में बंगाल में कोई
भी मूर्तिपूजक शेष नहीं रहेगा . इस नीति को स्पष्ट करते हुए वीर विनायक
दामोदर सावरकर ने लिखा है-- "अंग्रेजों को पूर्ण विश्वास था कि यदि एक
बार भारतीय जनता को उनकी (अंग्रेजों की) पाश्चात्य संस्कृति की झलक दिखाई
पड़े, तो उसे अपने धर्म पर लज्जा आने लगेगी . वे उसका त्याग करेंगे तथा वेद
और कुरान की अपेक्षा बाइबिल को अधिक पवित्र मानेंगे . मन्दिर, मस्जिद में
जाना बन्द कर गिरजाघरों में जाना पसन्द करेंगे ." स्वयं मैकाले ने कहा था--
"हमें एक ऐसे वर्ग का निर्माण करना है, जो हमारे तथा करोड़ों भारतवासियों
के बीच, जिन पर हम शासन करते हैं, सम्बन्ध स्थापित करने का काम करे . यह वर्ग
अपने रुप-रंग से तो अवश्य भारतीय होगा, किन्तु रुचि, विचार, भाषा और बुद्धि
से अंग्रेज होगा ." इन विद्यालयों से शिक्षित युवक ईस्ट इण्डिया कम्पनी के
बाबू लोग बनते . अंग्रेजी पढ़े लिखे होने के कारण वे स्वयं को अन्य भारतीयों
से श्रेष्ठ मानते तथा उनसे घृणा करते . इसका परिणाम यह हुआ कि सामान्य जनता
अंग्रेजी शिक्षा के इन विद्यालयों को भारतीय युवकों के लिए हानि-कारक समझने
लगी . अंग्रेज इस तथ्य से परिचित थे कि भारतीय संस्कृति की जड़ें बहुत गहरी
हैं . बिना यहां कि संस्कृति को नष्ट किए वे यहां स्थायी रुप में राज्य कर
पाना सम्भव समझते थे . इस सबको दृष्टि में रखकर उन्होंने सर्वप्रथम यहां
के धर्मों को नष्ट करना आवश्यक समझा . अत: भारतीय धर्मों को हतोत्साहित कर
ईसाई धर्म का पूरे वेग से प्रचार एवं प्रसार अंग्रेजी शासन का मुख्य कार्य
बन गया . इस उद्देश्य को स्पष्ट करते हुए ईस्ट इण्डिया कम्पनी को `बोर्ड  फ
डायरेक्टर्स' के अध्यक्ष मैगिल्स ने इंग्लैंड की संसद के निम्न सदन (हाउस
 फ कामन्स) में कहा था-- "ईश्वर ने इंग्लैंड को भारत के विशाल साम्राज्य
का भार इसलिए सौंपा है कि वहां एक कोने से दूसरे कोने तक ईसाई धर्म की
ध्वजा फहरायी जा सके . समस्त भारत को ईसाई बनाने के प्रयत्नों में हमें
थोड़ा-सा भी विलम्ब नहीं करना चाहिए ." अत: ईसाई धर्म का जोरों से प्रचार
होने लगा . हिन्दू और मुसलमान धर्म को मानने वाले हतोत्साहित और अपमानित
किए जाने लगे . अपने धर्म का परित्याग कर ईसाई धर्म अपनाने वालों भारतीयों
को उत्साहित किया जाता, उन्हें ऊंचे-ऊंचे पद दिए जाते . इससे पूर्व मन्दिरों
और मस्जिदों की व्यवस्था के लिए राजाओं और नवाबों द्वारा भूमि दी जाती थी .
वे भूमियां जब्त कर ली गयीं . ईसाई धर्म प्रचारकों को सरकारी कोष चेतावनी दी
कि यदि उसने अपनी सैन्यशक्ति बढ़ाई, तो अंग्रेजों को भी ऐसा ही करने के लिए
बाध्य होना पड़ेगा . अंग्रेजों की इन चालों से नवाब विलासी बन गया . फलत:
१८५६ में उस पर अयोग्यता का आरोप लगाकर अवध अंग्रेजी राज्य में मिला लिया गया
. वस्तुत: अंग्रेज अवध जैसे उपजाऊ राज्य को किसी भी मूल्य पर अपने अधिकार में
लेना चाहते थे . इसके लिए उन्हें न तो यह बहाना मिला कि नवाब दत्तक पुत्र है
और न ही वह अंग्रेजों का शत्रु था . साथ ही उसकी विलासिता से भी उन्हें कुछ
लेना देना न था . उन्हें अवध पर अधिकार करने का बहाना चाहिए था, वह मिल गया
. असन्तोष के अन्य कारण अंग्रेजी विस्तारवाद के साथ ही अंग्रेजी राज्य के
प्रति भारतीय जनता में असन्तोष के धार्मिक, आर्थिक आदि कारण भी थे . यहां
इन कारणों का संक्षिप्त परिचय दे देना आवश्यक प्रतीत होता है . धार्मिक
सामान्य जनता के अंग्रेजी शासन के प्रति असन्तोष का सर्वाधिक महत्त्वपूर्ण
कारण धार्मिक था . भारत में राज्य विस्तार के साथ ही अंग्रेज ईसाई धर्म का
भी अपनी पूर्ण शक्ति से प्रचार कर रहे थे . सन् १८३६ में बंगाल में अंग्रेजी
शिक्षा के विद्यालयों का समारम्भ हुआ . उस समय इसका उद्देश्य स्पष्ट करते
हुए मैकाले ने आशा व्यक्त की थी कि आगामी तीस वर्षों में बंगाल में कोई
भी मूर्तिपूजक शेष नहीं रहेगा . इस नीति को स्पष्ट करते हुए वीर विनायक
दामोदर सावरकर ने लिखा है-- "अंग्रेजों को पूर्ण विश्वास था कि यदि एक
बार भारतीय जनता को उनकी (अंग्रेजों की) पाश्चात्य संस्कृति की झलक दिखाई
पड़े, तो उसे अपने धर्म पर लज्जा आने लगेगी . वे उसका त्याग करेंगे तथा वेद
और कुरान की अपेक्षा बाइबिल को अधिक पवित्र मानेंगे . मन्दिर, मस्जिद में
जाना बन्द कर गिरजाघरों में जाना पसन्द करेंगे ." स्वयं मैकाले ने कहा था--
"हमें एक ऐसे वर्ग का निर्माण करना है, जो हमारे तथा करोड़ों भारतवासियों
के बीच, जिन पर हम शासन करते हैं, सम्बन्ध स्थापित करने का काम करे . यह वर्ग
अपने रुप-रंग से तो अवश्य भारतीय होगा, किन्तु रुचि, विचार, भाषा और बुद्धि
से अंग्रेज होगा ." इन विद्यालयों से शिक्षित युवक ईस्ट इण्डिया कम्पनी के
बाबू लोग बनते . अंग्रेजी पढ़े लिखे होने के कारण वे स्वयं को अन्य भारतीयों
से श्रेष्ठ मानते तथा उनसे घृणा करते . इसका परिणाम यह हुआ कि सामान्य जनता
अंग्रेजी शिक्षा के इन विद्यालयों को भारतीय युवकों के लिए हानि-कारक समझने
लगी . अंग्रेज इस तथ्य से परिचित थे कि भारतीय संस्कृति की जड़े बहुत गहरी
हैं . बिना यहां कि संस्कृति को नष्ट किए वे यहां स्थायी रुप में राज्य कर
पाना असम्भव समझते थे . इस सबको दृष्टि में रखकर उन्होंने सर्वप्रथम यहां
के धर्मों को नष्ट करना आवश्यक समझा . अत: भारतीय धर्मों को हतोत्साहित
कर ईसाई धर्म का पूरे वेग से प्रचार एवं प्रसार अंग्रेजी शासन का मुख्य
कार्य बन गया . इस उद्देश्य को स्पष्ट करते हुए ईस्ट इण्डिया कम्पनी को
`बोर्ड  फ डायरेक्टर्स' के अध्यक्ष मैगिल्स ने इंग्लैंड की संसद के निम्न
सदन (हाउस  फ कामन्स) में कहा था-- "ईश्वर ने इंग्लैंड को भारत के विशाल
साम्राज्य का भार इसलिए सौंपा है कि वहां एक कोने से दूसरे कोने तक ईसाई
धर्म की ध्वजा फहरायी जा सके . समस्त भारत को ईसाई बनाने के प्रयत्नों में
हमें थोड़ा-सा भी विलम्ब नहीं करना चाहिए ."
