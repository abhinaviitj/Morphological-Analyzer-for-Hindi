<ळिटेरटुरे><ऐस्सय्स्><घुर्जर् ळेएल षम्><षज्य खि भ्हुमिक><१९८६><फन्च्ह्सिल् फुब् (भ्हर्टिय् शमज्वडि><झइपुर्><७८-८३><२०००><घुर्जर् ळ्., षज्य खि भ्हुमिक,एस्>

+ लोहिया चाहते थे कि निम्न स्तरीय शक्ति के द्वारा उच्च स्तरीय शक्ति का निर्माण
हो. शक्तियों को इस दिशा में बिखराव का उल्लेख करते हुए, लोहिया ने लिखा है : "ताकत
जनता से निकलकर ऊर्ध्वगामी बने, ऊपर की तरफ जाये. पानी फूटकर ऊपर की ओर निकलता है,
जनता की ताकत क्षेत्र, जिला, प्रदेश और सारे देश की तरफ जाने की बजाय, हमारे देश
में ठीक इसके उल्टा होता है." इस तरह लोहिया का मुख्य आग्रह राज्य सत्ता का नीचे
से ऊपर की ओर बटवारें पर था. अतः उन्होंने शक्ति वितरण में प्रमुख तथा प्रथम
केन्द्र गांव को बनाना चाहा. लोहिया ने कहा है "जनता का राज अगर कायम करना है तो
वह गाँव........से करना होगा. गाँवों के मामले का बहुत काम गाँव-पंचायत के जरिये
होना चाहिए." किन्तु लोहिया की चौखम्भा राज्य योजना गाँधी के आत्म-निर्भर गांव या
ग्राम गणराज्य की नहीं है. चौखम्भा व्यवस्था तो असंख्य गाँवों को, उनके आर्थिक तथा
सांस्कृतिक संयुक्त सम्बन्धों के आधार पर, एक राष्ट्र के रूप में मान्यता देता
है. अतः चौखम्भा राज्य की धारणा आत्मनिर्भर और ग्राम-सरकार की नहीं वरन् प्रबुद्ध,
जीवन्त और विस्तृत गांव (राष्ट्र) की है. लोहिया के शब्दों में, "चौखम्भा व्यवस्था
को आत्म निर्भर गांव के साथ भ्रमित नहीं करना चाहिए. अगर ऐसा होता तो चौखम्भा राज्य
कहने की क्या आवश्यकता थी. जैसाकि भारत में है, उस समय सात लाख विभिन्न राज्य
होते. चौखम्भा राज्य के अन्तर्गत, सात लाख गांव और सैकड़ों जिले असंख्य आर्थिक और
सांस्कृतिक शर्तों को रखते हुए एक राष्ट्र के रूप में सूत्रबद्ध होते हैं. चौखम्भा
राज्य आत्म-निर्भर गांव के समान नहीं अपितु प्रबुद्ध और विस्तृत गांव के समान है."
यहां लोहिया सी. आर. दास के थोड़े नजदीक चले जाते हैं, क्योंकि लोहिया की भांति दास
पहले ही कह चुके हैं कि "मैं नहीं समझता कि ग्राम-~समुदाय असम्बद्ध इकाई के रूप में
अस्तित्व में रह सकैंगे. उन्हें सहयोग तथा एकीकरण की व्यवस्था द्वारा साथ-साथ रहना
चाहिए.......केन्द्रीय सत्ता को कुछ ऐसे नियन्त्रण के अधिकार होने चाहिये, जिन्हें
वह उपयुक्त प्रावधानों के अन्तर्गत प्रयोग कर सके." अतः हालाँकि लोहिया ने
विकेन्द्रीकरण की मूलदिशा गाँधी से स्वीकार की है, किन्तु उनकी योजना गांधी की
अपेक्षा सी. आर. दास से कुछ नजदीक है, किन्तु लोहिया की मान्यता सी. आर. दास की
भांति राष्ट्र तक ही नहीं रुकती, वे पांचवें खम्भे के रूप में विश्व सरकार की
योजना बनाते हैं जिसका हम आगे चलकर, छठे अध्याय में, विस्तृत रूप से विवेचन करेंगे.
लोहिया का मुख्य आग्रह लघु-समुदाय के रूप में ग्रामीण जन-समुदाय की
राजनीतिक-गत्यात्मकता पर जोर देने पर रहा. लोहिया ने उन लोगों की जोरदार भाषा में
आलोचना की, जिन्होंने ग्रामीणों की मानसिक संकीर्णता-~अशिक्षित, रूढ़ियों तथा
जातीय मान्यताओं से ग्रसित-के कारण उन्हें अधि-~कार तथा शक्ति देने से झिझकते हैं.
लोहिया ने कहा कि हो सकता है कि ग्रामीण प्रतिनिधि स्वार्थी, अनभिज्ञ तथा न्याय की
अपेक्षा जाति को अधिक महत्व दें, किन्तु उनमें जो जड़ता ग्रसित है, उसमें गति लाने
का एकमात्र तरीका यही है कि उन्हें अधिकार तथा शक्ति दी जाये. लोहिया ने माना कि
सच्चे अर्थों में जनतन्त्र की प्राप्ति केवल तभी हो सकती है, जब सामान्य नागरिक
को शासन-प्रक्रिया में भागेदारी का मौका मिले. इसके लिए आवश्यक है कि शइत का
प्राथमिक केन्द्र गाँव को माना जाये. "लघु-समुदायों के लोगों को शक्ति देने से ही
प्रथम श्रेणी का लोकतन्त्र संभव हो सकता है. चौखम्भा-~राज्य में ही सामान्य
व्यक्तियों को प्रभावशाली और बौद्धिक जनतन्त्र देना सम्भव दिख सकता है."
इस सन्दर्भ में अन्य भारतीय समाजवादियों में विशेषकर जयप्रकाश नारायण (१९५९) को ले
सकते हैं, जिन्होंने विकेन्द्रीकरण योजना पर जोर दिया है. उनके अनुसार शक्तिशाली
केन्द्र हमें धीरे-धीरे लोकतन्त्र से दूर कर देता है तथा एक सर्वाधिकारवादी
व्यवस्था को जन्म देता है. वास्तविक सहभागी लोकतन्त्र के लिए आवश्यक है कि राजनीतिक
विकेन्द्रीकरण-~पंचायत राज-व्यवस्था-को स्वीकार किया जाये. इस व्यवस्था का आधार
ग्राम-पंचायत हो तथा इसकी प्रभावशालीता के लिए अनिवार्य है कि स्थानीय स्तर के सभी
अधिकार उसे प्रदान किये जाये. उसके अपने स्वयं के न्यूनतम आर्थिक स्रोत हों,
नौकरशाही को जनप्रतिनिधियों के नियन्त्रण में रखा जाये आदि. किन्तु जयप्रकाश ने
राजनीतिक विकेन्द्रीकरण की योजना के साथ सहमति के आधार पर निर्णय निर्धारण तथा दल-
विहीन लोकतंत्र की मान्यता रखी, जो कि उन्हें लोहिया की योजना से दूर ले जाती है.
लोहिया के चिन्तन में सहमति के आधार पर निर्णय-निर्धारण को कोई स्थान नहीं मिलता.
हालांकि लोहिया की व्यवस्था में सम्पूर्ण सामाजिक पूर्णता की कल्पना की गयी है,
किन्तु उन्होंने कुछ विशिष्ट क्षेत्रों में, विशेषकर अभिव्यक्ति, विश्व भ्रमण,
बसने आदि, व्यक्ति की स्वतन्त्रता के साथ सामाजिक निर्णयों का आधार बहुमतता को ही
माना. इसी प्रकार लोहिया ने कभी भी दलविहीन स्थिति को स्वीकार नहीं किया. जैसा कि
एम. एन. राय की पुस्तक ह्यु निस्ट पोलिटिक्स पर टिप्पणीं करते हुए उन्होंने कहा कि
लोकतन्त्र की सफलता के लिए जनता में आलोचनात्मक दृष्टिकोंण होना जरूरी है, ताकि वे
जन-प्रतिनिधियों के कार्यों तथा गतिविधियों का मूल्यांकन कर सकें. किन्तु इस
आलोचनात्मक दृष्टिकोंण के जन्म में गैर-दलीय व्यक्ति या दल-विहीन स्थिति विशेष
योगदान नहीं दे सकती. इसके लिए एक ईमानदार राजनीतिक दल ही सार्थक हो सकता है. "यहां
तक कि समाजवादी पार्टी भी इसमें असफल होती है तो अन्य पार्टी को इस उद्देश्य को
सामने रखकर आगे आना चाहिये."
अब हम लोहिया की राज्य-योजना पर आते हैं, जो उसकी चौखम्भा-~राज्य की अवधारणा के रूप
में प्रकट हुयी. चौखम्भा राज्य की मान्यता यह है कि सत्ता को, गाँव, जिला, प्रान्त
तथा केन्द्र, इन चार समान शक्ति वाले खम्भों में वितरित कर देना चाहिये. हिन्द
किसान पंचायत के प्रथम वार्षिक अधिवेशन (रीवां, २६ फरवरी, १९५०) के अध्यक्ष पद से
बोलते हुए लोहिया ने कहा : "सर्वोच्च अधिकार केवल केन्द्र तथा संघबद्ध इकाइयों में
न रहने चाहियें, इन्हें तोड़कर छोटे-छोटे क्षेत्रों में, जहां नर-नारियों के समूह
रहते हैं, बखेर देना चाहिए. संविधान बनाने की कला में अगला कदम चौखम्भा दिशा की ओर
होना चाहिये." चौखम्भा योजना केवल मात्र शासन प्रबन्ध नहीं है, अर्थात् ऐसा नहीं
होगा कि संसद अथवा प्रान्तों की विधान सभाओं में कानून बनाये जायें और ग्राम तथा
मण्डल की संस्थायें इन कानूनों का केवल पालन करें. यह जीवन का एक ऐसा ढंग होगा, जो
मानव के सभी क्षेत्रों में सम्बन्ध रखेगा-~जैसे उत्पादन, स्वामित्व व्यवस्था,
योजना, शिक्षा आदि. इस व्यवस्था में राज्य की सर्वोच्च सत्ता इस प्रकार बिखरी रहेगी
कि उसके अंदर रहने वाले प्रत्येक उस तरह अपना जीवन निभा सकेंगे, जिस तरह वे
चाहेंगे. किन्तु एक केन्द्रीय बन्धन अवश्य रहेगा, जो इन इकाइयों को एक सूत्र में
बांधे रख सके.
लोहिया ने शइत-वितरण योजना को इस रूप में प्रस्तुत किया है कि चौखम्भा राज्य
की प्रत्येक इकाइयां एक दूसरे से निकट-सम्बन्ध से जुड़ी रह सकेंगी. जैसे राज्य की
सशस्त्र सेना तथा परराष्ट्र नीति केन्द्र के अधीन, सशस्त्र पुलिस प्रान्त के आधीन
और पुलिस मण्डल तथा ग्राम के अधीन रहेगी. लोहा और इस्पात के उद्योग केन्द्र के
नियन्त्रण में, छोटी-मशीनों वाले भावे कपड़े के उद्योग ग्राम तथा मण्डल के अधिकार
में रहेंगे. चौखम्भा-राज्य में मूल्यों पर नियन्त्रण केन्द्रीय शासन रखेगा, जबकि
कृषि ढांचा और उसमें पूंजी तथा श्रम का अनुपात ग्राम और मण्डल की इच्छा पर करेगा.
सहकारी समितियां ग्राम तथा कृषि सुधार, सिंचाई का अधिकांश भाग, बीज, भू-राजस्व
वसूली आदि राज्य नियन्त्रित विषय चौखम्भा राज्य में ग्राम और मण्डल के अधीन किये
जायेंगे, लोहिया का आग्रह था कि कर के रूप में केन्द्र के पास जो राजस्व इकट्ठा
होता है, उसका एक भाग ग्राम को, दूसरा भाग मण्डल को, तीसरा भाग प्रान्त को और
चौथा भाग केन्द्र को प्राप्त होना चाहिए, ताकि प्रत्येक इकाई अपने-अपने कार्यों का
सही ढंग से सम्पादन कर सके.
लोहिया के अनुसार चौखम्भा राज्य क्षेत्रवाद और गुटबंदी के मुद्दों से परे होगा. यह
एक ऐसी संरचना है, जिसमें सरकार या समाज के किसी गुट को संकीर्ण स्वार्थ पूर्ति का
मौका नहीं मिलेगा, क्योंकि यह ऐसा प्रारूप प्रस्तुत करता है, जिसमें प्रत्येक
व्यइत, किसी भी स्तर पर गुटबन्दी द्वारा की जाने वाली शक्ति दुरुपयोग को अच्छी
तरह समझ सकता है. गुटबंदी स्थिति के लिए आवश्यक है कि उसकी शक्ति उच्च नेतृत्व के
हाथ में हो. लोहिया ने कहा कि आज के भारत में सरकार और राजनीतिक दल दोनों में
करोड़ों का एक नेता हो जाता है और अन्य छोटे-छोटे नेताओं का निर्माण भी वह अपने
प्रभाव द्वारा करता है. जनता द्वारा अर्जित की हुयी शक्ति को वह एक नेता इस ढंग से
प्रयोग करता है कि प्रदेश तथा क्षेत्र के संगठन क्रमशः अपने से उच्चतर संगठन और
अन्त में केवल उस एक नेता के मुख की ओर ताकते हैं. ऐसी स्थिति में निहित स्वार्थों
की पूर्ति प्रमुख हो जाती है, फलतः गुटबंदी का होना स्वाभाविक है. जबकि चौखम्भा
व्यवस्था में राज्य शइत जन-~संगठनों में बिखरी हुयी होती है, जहां प्रत्येक
व्यक्ति की अपनी प्रमुख भूमिका होती है. अतः गुटबंदी का प्रश्न ही नहीं उठता. साथ
ही, लोहिया ने चौखम्भा व्यवस्था को क्षेत्रवाद जैसी उपराष्ट्रवादी प्रवृत्तियों का
विकल्प भी माना है. इस संदर्भ में लोहिया के कहा कि अगर दो वृहद् शक्ति सम्पन्न
केन्द्रों-केन्द्र तथा राज्य-को बदलकर चार समान शक्ति वाले केन्द्रों में सत्ता
वितरित कर दी जाये तो हर समस्या का समाधान अपने स्तर तथा परि-~स्थितियों के अनुसार
खोज लिया जायेगा. फलस्वरूप भारत में क्षेत्रीय संकीर्णता का विद्रोही स्वर दब
जायेगा.
लोहिया द्वारा शइतयों के बिखराव की जो योजना प्रस्तुत की है, उसे लेकर कुछ लोग
आजकतावाद से सम्बन्ध जोड़ने की कोशिश करते हैं तथा जो चार संगठनों की मान्यता है,
उसमें बहुलवाद की जड़ें खोजने का प्रयास किया है. किन्तु लोहिया की राज्य सम्बन्धी
धारणा निरपेक्षवाद, हीगेलियन आदर्शवादी स्कूल तथा मार्क्सवाद से तो पूर्णतः भिन्न
है ही, किन्तु अराजकतावादी, बहुलवादी तथा गिल्ड सोशलिस्ट जैसे राज्य-सिद्धान्तों से
भी दूर है. लोहिया की राज्य संरचना की मान्यता अपना निजी अस्तित्व लिये हुए है.
चौखम्भा राज्य-योजना को न तो किसी क्लासिकल राजनीतिक सिद्धान्तों पर लागू कर सकते
हैं और न ही उसमें उनके तत्त्व ढूढ सकते हैं. परन्तु फिर भी यह वांछनीय होगा कि इन
पर एक तुलनात्मक दृष्टि डालकर यह देखने का प्रयास करें कि यह चौखम्भा राज्य योजना
उनसे कितनी दूर जाती है.
अराजकतावादियों की भांति लोहिया ने राज्य सत्ता में वृद्धि तथा केन्द्रीकरण को
आशंका की दृष्टि से देखा. इसी कारण उन्होंने शक्तियों के विघटन तथा वितरण पर जोर
दिया. लगभग अराजकतावादियों की भाषा में, प्रथम युक्त प्रान्तीय सोशलिस्ट पंच
सम्मेलन (लखनऊ. २८-२९ मई, १९४९) के अध्यक्ष पद से, बोलते हुए लोहिया ने कहा :
"राज्य को खत्म करने की बात कई लोगों ने की है. राज्य की जरूरत सम्पत्ति वालों को
चोर-डाकुओं से बचाने के लिए ही खासतौर से समझी गयी थी, लेकिन जितने भी भले लोग हुये
हैं, उनका यही कहना है कि जिस दिन राज्य टूट जायेगा, उसी दिन असली शान्ति होगी ....
परन्तु अनुभव ने यह बताया है कि जिस रास्ते पर दुनियां चली है, उस पर चल कर तो
राज्य खत्म नहीं हो सकता. बड़े-~बड़े युद्ध हुए, बड़ी-बड़ी क्रान्तियां हुयीं.
लोगों ने समझा कि अब राज्य सत्ता का अन्त हो जायेगा. लेकिन हुआ उल्टा ही, राज्य और
मजबूत हो गया.............राज्य को खत्म करने का एक और रास्ता है और वह है
राज्य-~शक्ति का बंटवारा कर दिया जाये..........राज्य शइत का विकेन्द्रीकरण बहुत
आवश्यक है. राज्य-लक्ष्मी को दिल्ली और लखनऊ में ही कैद करके नहीं रखना चाहिए, उसे
गाँव-गांॅव में पहुँचाना है." किन्तु लोहिया एवं अराजकतावादियों में मूलभूत अन्तर
है. अराजकतावादियों का अन्तिम उद्देश्य राज्य को खत्म करना रहा. अराजकतावादियों की
मान्यता थी कि राज्य का अन्त कर दिया गया तो स्वाभाविक है कि व्यइत के लक्ष्यों
एवं उद्देश्यों में कोई तनाव या द्वेष नहीं होगा. सभी राजनीतिक तथा आर्थिक मुद्दे
स्वतः सुलझ जायेंगे. अतः यहां राज्य या अन्य किसी संगठित शइत की कोई जरूरत नहीं
है. दूसरे शव्दों में, मानव जीवन के संचालन के लिए राज्य आवश्यक नहीं है. दूसरी तरफ
न केवल लोहिया बल्कि अन्य भारतीय समाजवादियों में किसी ने भी राज्य के अन्त का कभी
समर्थन नहीं किया. लोहिया की चौखम्भा-राज्य-व्यवस्था में राजनीतिक शक्ति का
विकेन्द्रीकरण तो सम्भव होगा, किन्तु इस व्यवस्था में केन्द्र हमेशा एक ऐसी संस्था
के रूप में कार्य करेगा जो इसकी इकाइयों में सहयोग तथा सामंजस्य बनाये रखे.
अराजकता-~वादियों से भिन्न लोहिया ने माना कि एक केन्द्रीय सत्ता आवश्यक है.
