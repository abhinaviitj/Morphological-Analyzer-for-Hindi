<णटुरल् श्चिएन्चे><आग्रिचुल्टुरे><षटन् लल् आग्रतल्><भेएज् ऊट्पडन् एबुम् फ्रमनिकरन्.><१९७९><घ्.. फन्ट् ख्रिस्हि एबुम् फ्रउड्होगिक्.  णगर्><३८८ टो ३९३><२६००><षटन्लल् - भेएज् ऊट्पडन् एबुम् फ्रकस्हन्>

(८) किस्म या संकर किस्म अथवा कोड का नाम--बीज-फसल के खेत का निरीक्षण
करते समय निरीक्षण रिपोर्ट में फसल के जनक वंशक्रम का कोडनाम या
किस्म/संकर किस्म का नाम दिया जाना चाहिए. सामान्य रूप से संकर किस्मों
में आधार बीज वर्ग के जनकवंशक्रमों के नाम प्रमाणित बीज वर्ग के संकर
किस्मों के नामों से भिन्न होते है. गैर संकर किस्मों के साथ सभी वर्गो
के लिए किस्म का नाम एक ही होता है.
(९) बीज वर्ग--मादा जनक और नर जनक: निरीक्षण करते समय ऐसे बीज फसल के
खेतों में, जिनमें दो जनकों को सम्मिलित किया गया होता है, मादा जनक या
नर जनक का स्पष्ट रूप से उल्लेख करना आवश्यक होता है. मादा जनक (बीज जनक)
ऐसा होता है जिससे बीज प्राप्त किया जाएगा. इसके विपरीत नर जनक (पराग
उत्पन्न करने वाला पौधा या परागक) ऐसा जनक होता है जो मादा जनक के लिए
पराग स्रोत का काम करता है. बाजरा, मक्का और ज्वार की संकर किस्म वाली
फसलों में बीजोंत्पादन हेतु दो भिन्न-भिन्न जनकों का इस समय प्रयोग किया
जाता है.
(१०) बीज का वर्ग--बीजफसल के निरीक्षण में बीज के वर्ग को आधार बीज अथवा
प्रमाणित बीज के रूप में सूचित करना चाहिए. यदि किस्म अधिसूचित नहीं होती
है तो स्टाक या वंशावली की सूचना अंकित की जानी चाहिए.
(११) बीज का स्रोत--बीज-फसल को उगाने वाले किसान के पास खरीदे गए बीज
थैला में लगे प्रमाण पत्र (टैग) लेबल और क्रम रिकार्ड को देखकर बीज के
स्रोत को अंकित करना चाहिए.
(१२) बीज उत्पादन के लिए बोई गई सम्बन्धित किस्मों का कुल क्षेत्रफल--जब
किसी फसल विशेष की किस्म विशेष का बीजोत्पादन कार्यक्रम चलाया जा रहा है,
उसमें एक किसान कितना क्षेत्रफल प्रयोग कर रहा है, उसकी कुल क्षेत्र की
मात्रा का उल्लेख उपयुक्त शीर्षक में किया जाना चाहिए. यह क्षेत्रफल सदा
एक खेत का ही क्षेत्रफल नहीं हो सकता है, वरन् निरीक्षण-हेतु कुल क्षेत्र
को अलग-अलग परन्तु निश्चित खेत संख्या वाले छोटे-छोटे खेतों में विभाजित
किया जा सकता है.
(१३) निरीक्षण किए गए खेत का क्षेत्रफल--इस शीर्षक में उस खेत या
क्षेत्र-~खण्ड के क्षेत्रफल को लिखना होता है जिसका निरीक्षण हो रहा है,
तथा जिसमें गणनाएं ली जा रही हैं. ऐसे प्रत्येक खेत के लिए क्षेत्र
संख्या अलग एवं स्पष्ट चाहिए जिससे निरीक्षित क्षेत्रफल को आसानी से
पहचाना जा सके.
(१४) बोआई अनुपात--संकर बीज-फसल के खेत में उस बोआई के अनुपात का उल्लेख
करना आवश्यक होता है, जिसके अनुसार बीज-फसल के खेत में मादा और नर जनक
पौधों की कतारों में बोआई की गई है. सुझाए गए या अनुशासित बोआई अनुपात की
सूची सारणी २१.१ दी गई है. यदि बीज-फसल के खेत में अपनाया गया बोआई
अनुपात अनुशासित बोआई अनुपात से भिन्न पाया जाता है, तो निरीक्षण को
रिपोर्ट में इसका उल्लेख करना चाहिए. इसके साथ ही यदि बोआई अनुपात पूरे
बीज-खेत में एक समान नहीं प्रतीत होता है, तो इस भिन्नता को एक मानचित्र
बनाकर साफ-साफ प्रदर्शित करना चाहिए (चित्र २१.९) इस मानचित्र से बाद में
किए जाने वाले निरीक्षणों द्वारा यह पता चलता है कि बीज-फसल उगाने वाले
किसान ने अवंछित पौधों को उचित दूरी के हिसाब से निकाल दिया है. कभी-कभी
ऐसा होता है कि बीज-फसल उगाने वाला किसान कुछ भिन्न बोआई अनुपात को
अपनाता है और बाद में अनुशंसित बोआई अनुपात के अनुसार नर मंजरियों को
निकालता हैं या अवांछित पौधों को निष्कासन करता है. इससे ऐसा हो जाता है
कि कुछ मादा जनक पौधों की पंक्तियों में नर मंजरियाँ निकालने से रह जाती
हैं और कुछ नर जनक पौधों की पंक्तियों में नर मंजरियाँ निकाल दी जाती है.
(१५) नर जनक पौधों की पंक्तियों को चिन्हित करना--इस शीर्षक के अन्तर्गत
बीज फसल के खेत के निरीक्षक को यह अंकित करना होता है कि बीज-फसल उगाने
वाले किसान ने खेत में सभी नर जनक पौधों को पंइतयों के दोनों सिरों को
चिन्हित कर दिया है, या नहीं, और यदि चिन्हित किया है तो कौन सी विधि
अपनाई है. इस प्रकार के चिन्हित करने का कार्य नर जनक पंइतयों के
दोनों सिरों पर खूंटे लगाकर, टैग बाँध कर, या सूचक पौधें जैसे ढ़ैचा या
सनई लगाकर, रंगीन कागज अथवा कपड़े का टुकड़ा लगाकर किया जा सकता है. अतएव
खेत में जो भी विधि अपनाई गई हो उसका उल्लेख इस शीर्षक में किया जाता है.
इसके साथ यह भी अंकित करना होता है बीज-फसल में नर जनक पौधे की
पंइतयों के दोनों सिरे चिन्हित किए गए हैं या नहीं. यदि खेत में नर
जनक पौधों की सभी पंक्तियों के दोनों सिरों को स्पष्ट रूप से चिन्हित
किया गया है तो हाँ लिख दीजिए यदि इस प्रकार चिन्हित नहीं किया गया है तो
ठीक-ठीक कमी का भी उल्लेख कर दीजिए.
(१६) पृथक्करण दूरी (मीटरों में)--बीज फसल में पृथक्करण दूरी का व्यापक
महत्त्व है. इसलिए निरीक्षण रिपोर्ट में इसका स्पष्ट उल्लेख करना चाहिए.
बीज फसल के पौधों से संदुषण उत्पन्न करने वाले पौधों या कारकों की सबसे
निकटतम सीधी दूरी को मीटरों में स्पष्ट रूप से अंकित किया जाना चाहिए.
जहाँ निर्धारित पृथक्करण दूरी के भीतर कोई भी संदुषण उत्पन्न करने वाला
पौधा या कारक मौजूद नहीं होता है या जहाँ बीज फसलों (परपरांगित जातियों
वाली) और संदुषण उत्पन्न करने वाले पौधों में पुष्पण अवस्था तथा संदुषण
उत्पन्न करने वाले पौधों और बीज फसल (स्वपरागित जातियां वालों) के पौधों
में परिपक्वस्था एक ही साथ नहीं पड़ती, ऐसी अवस्था में निरीक्षण रिपोर्ट
पर संतोषजनक लिख दिया जाना चाहिए. इसके अलावा जहाँ संदुषण उत्पन्न करने
वाले पौधें निर्धारित पृथक्करण दूरी के भीतर ही मौजूद होते हैं वहाँ वैसी
अवस्था में निरीक्षण रिपोर्ट में निरी-~क्षक को असंतोषजनक लिखना चाहिए
तथा निरीक्षक रिपोर्ट में ऐसी स्थिति के लिए दिए गए मानचित्र प्रपत्र
(चित्र २१.९) में पूर्ण और विस्तृत मानचित्र भी बनाना चाहिए अथवा
मानचित्र बना देना चाहिए. ऐसे बीज फस ल वाले खेतों में जिनमें पृथक्करण
असंतोषजनक होता है, जब पहले निरीक्षण के दौरान संदुषण उत्पन्न करने वाले
पौधों को देखा जाता है तभी एक क्षेत्र मानचित्र बनाकर स्थिति को स्पष्ट
रूप से चित्रित किया जाता है. इसके अलावा जब खेत में संदुषण की अवस्था
बहुत महत्वपूर्ण होती है तो भी निरीक्षण के दौरान मान-~चित्र में उसका
चित्रण करना चाहिए. इस प्रकार के मानचित्र में बीज फसल के उत्पादक किसान
के लिए पृथक्करण से संबंधित समस्याओं को सुलझाने के लिए निर्देश भी
सम्मिलित किए जा सकते हैं. यदि मानचित्र क्षेत्र प्रपत्र तैयार किया जाता
है तो उसकी एक-एक प्रति निरीक्षक रिपोर्ट की सभी प्रतियों के साथ लगा
देनी चाहिए. क्षेत्र मानचित्र में पृथक्करण सम्बन्धी सभी समस्याओं को
विस्तार से दिखाया गया है.
(१७) निरीक्षण के समय बीज-फसल की अवस्था--निरीक्षण के समय बीज फसल की जो
वृद्धि अवस्था पाई जाए जैसे वानस्पतिक (वर्धी), बूट लीफ, फ्लैग लीफ, वाली
निकलने के पूर्व की अवस्था, पुष्पन अवस्था, बीज पड़ना (दानें पड़ना),
गुम्फावस्था (डफ-~स्टेज), परिपक्वास्था आदि को निरीक्षण रिपोर्ट में
स्पष्ट लिखा जाना चाहिए. इसके साथ ही यदि संभव हो तो उस संबंधित अवस्था
में पौधों की संख्या का प्रतिशत भी निरीक्षण रिपोर्ट में दीजिए.
(१८) क्षेत्र गणनाएंॅ--क्षेत्र गणनाएँ एक प्रकार से क्षेत्र निरीक्षणों का
सार होती है. क्षेत्र गणनाओं के अंकों का निर्धारण निरीक्षण के दौरान किए
गए प्रेक्षणों और ली गई गणनाओं के आधार पर किया जाता है. इस बात को देख
लेना चाहिए कि निरीक्षण रिपोर्ट में दर्ज किए गए तथ्य या गणनाएँ निरीक्षण
के दौरान किए गए प्रेक्षणों पर आधारित हैं, और यह भी कि जो कुछ प्रेक्षण
किए गए हैं उनको रिकार्ड किया गया है तथा इन प्रेक्षणों और रिकार्डो को
बीज फसल उगाने वाले किसान या उसके प्रतिनिधि को दिखाया गया है. जब
निरीक्षण के दौरान प्रेक्षणांक शून्य हो तो केवल शून्य ही दर्ज किया जाना
चाहिये उसमें द् या अन्य निशान बढ़ाना ठीक नहीं होता है. जब दोहरों गणनाओं
की जाती हैं तो उन्हें पहले की गई गणना के नीचे लिखा जाना चाहिये तथा इन
दोनों गणनाओं के बीच अंतर करने के लिए रेखा खींच देनी चाहिए. क्षेत्र
गणनाओं को दर्ज करने के बाद इनका औसत प्रतिशत निकाल लेना चाहिये और उसे
निरीक्षण रिपोर्ट में लिखिए.
(१९) बीज उत्पादन कार्य की गुणता--बीज उत्पादन कार्य की गुणता पर
निरीक्षक नियमानुसार अपनी टिप्पणी देगा.
(२०) बीज-फसल के खेत की दिशा जहाँ से निरीक्षण कार्य प्रारम्भ किया
गया--किसी बीज-फसल के खेत में जब स्वेच्छा से चुनकर निरीक्षण कार्य किसी
दिशा में प्रारम्भ किया जाता है तो उस दिशा का उल्लेख निरीक्षण कार्य
किसी दिशा में प्रारम्भ किया जाता है तो उस दिशा का उल्लेख निरीक्षण
रिपोर्ट में किया जाना आवश्यक होता है. यह उल्लेख उत्तर, उत्तर-पूर्व,
दक्षिण आदि लिखकर किया जाना चाहिए. प्राय: प्रत्येक निरीक्षण को खेत की
भिन्न दिशा से प्रारम्भ करना अच्छा होता है.
(२१) बीज-फसल की दशा--निरीक्षण करते समय निरीक्षक को बीज फसल की दशा अथवा
फसल की रोग मुक्ता का विवरण निरीक्षण रिपोर्ट में अंकित करना आवश्यक होता
है. फसल की यह दशा कई प्रकार की हो सकती है, जैसे फसल की दशा बहुत अच्छी
है, रोग मुक्त है, उत्तम है, औसत दर्जे की है, निर्बल (खराब) है, अवरुद्ध
वृद्धि वाली है, कहीं-कहीं कुछ क्षेत्र खराब है तथा नाशक जीवों और रोगों
आदि से मुक्त है आदि. अतएव निरी-~क्षण के समय बीज फसल जिस दिशा में पाई
जाए उसका उल्लेख किया जाना चाहिए.
(२२) बीज-फसल से नर मंजरियों व अवांछित पौधों को कितने बार निकाला
गया--निरीक्षण के पूर्व बीज-फसल के खेत से नर मंजरियों और अवांछित पौधों
को कितनी बार निकाल दिया है, इसकी जानकारी बीज-फसल उगाने वाले किसान से
करके निरीक्षण रिपोर्ट में दर्ज कर लेनी चाहिए.
(२३) बीज-फसल से नर मंजरियों तथा अवांछित पौधों को निकालने की
आवृति--बीज-फसल उगाने वाले किसान से निरीक्षक द्वारा यह जानकारी भी
एकत्रित की जानी चाहिए कि बीज फसल से उसने नर मंजरियों अवांछित पौधों को
निकालने की आवृति क्या रखी है यानी नर मंजरियों अवांछित पौधों को उसने
प्रतिदिन, दिन में दो बार, दो दिनों में एक बार के हिसाब से निकाला है.
इस जानकारी को किसान से प्राप्त करके उसे निरीक्षण रिपोर्ट पर दर्ज कर
लेना चाहिए.
(२४) निरीक्षण के समय नर मंजरियों/अवांछित पौधों का निष्कासन--यदि बीज
फसल में नर मंजरियों अवांछित पौधों को निरीक्षण के समय निकाला गया है तो
निरीक्षण रिपोर्टच में निरीक्षक को हाँ यहां नहीं दर्ज कर देना चाहिए.
(२५) बीज-फसल की निर्धारित मानकों की दृष्टि से अनुरूपता--बीज-फसल का
निरीक्षण करते समय निरीक्षक संदुषण उत्पन्न करने वाले अनेक कारकों और फसल
सम्बन्धी आवश्यक लक्षणों का प्रेक्षण करता है, जिसके आधार पर यह तय करता
है कि उक्त बीज-~फसल निर्धारित मानकों के अनुरूप है, या नहीं अथवा कुछ
शर्तो के साथ है अर्थात कुछ निर्देश मानने पर अगले निरीक्षण के बाद
निर्धारित मानकों के अनुरूप आ जायगी आदि बातों का उल्लेख निरीक्षण
रिपोर्ट में यथास्थान कर देना चाहिए. यदि आंशिक रूप से फसल अभी संदूषण
उत्पन्न करने वाले कारकों से ग्रस्त है और निरीक्षक द्वारा दिए गए
निर्देशो को मानने से निकट भविष्य में फसल निर्धारित मानकों के अनुरूप हो
जायगी तो ऐसी दशाओं शर्तो/ निर्देशों का विस्तृत और स्पष्ट रूप से
निरीक्षण रिपोर्ट में उल्लेख कर देना चाहिए.
(२६) बीजों की अनुमानित उपज--बीज-फसल की बाद की वृद्धि अवस्थाओं को बीज
की अनुमानति उपज को प्रति हैक्टर क्विंटल में दिया जाना चाहिए.
(२७) क्या बीज-फसल का उत्पादक निरीक्षण के दौरान उपस्थित था या उक्त
किसान अथवा उत्पादक का कोई प्रतिनिधि उपस्थित था इसकी जानकारी निरीक्षण
रिपोर्ट में `हां' या `नहीं' में दर्ज की जानी चाहिए.
(२८) टिप्पणी--सभी आवश्यक तथ्यों और संदुषण उत्पन्न करने वाले कारकों के
बारे में रिपोर्ट करने के बाद बीज-फसल उगाने वाले किसान को फसल उगाने के
वैज्ञानिक पक्ष या बीज उत्पादन करने की विधियों, बीज संसाधन के लिए, अथवा
विशेष गौर करने के लिए क्षेत्र प्रेक्षणों पर जो विशेष निर्देश दिए गए है
उनका उल्लेख निरीक्षण रिपोर्ट में कर दिया जाना चाहिए.
(२९) बीज-फसल उगाने वाले किसान उत्पादक अथवा उसके प्रतिनिधि के
हस्ताक्षर:--बीज फसल का निरीक्षण करने के बाद निरीक्षक बीज प्रमाणीकरण
एजेन्सी संस्था के अधि-~कारी को चाहिए कि वह क्षेत्र निरीक्षण रिपोर्ट की
सभी चारों प्रतियों पर बीज-फसल उगाने वाले किसान/उत्पादक उसके प्रतिनिधि
के हस्ताक्षर करवा ले. निरीक्षण रिपोर्ट की सभी प्रतियों पर हस्ताक्षर
करवाने के साथ-साथ उसे निरीक्षण संबंधी या निरीक्षण रिपोर्ट के साथ दिए
गए क्षेत्र मानचित्र को भी बनाकर उस पर हस्ताक्षर ले लेना चाहिए. यदि
बीज-फसल उगाने वाला किसान/उत्पादक अथवा उसका प्रतिनिधि निरीक्षण रिपोर्ट
और क्षेत्र मानचित्र पर हस्ताक्षर करना मना कर देता है तो निरीक्षक को
चाहिए कि वह निरीक्षण रिपोर्ट पर `हस्ताक्षर करने से इन्कार' लिख दे. यदि
बीज-फसल उगाने वाला किसान उत्पादक अथवा निरीक्षण के समय मौजूद उसका
प्रतिनिधि अनपढ़ है तो उसका अंगूठा निशान लगवा लेना चाहिए. अंगूठा जिस
व्यक्ति का लगा हो उसका नाम निरीक्षण रिपोर्ट पर अंगूठे के निशान के नीचे
स्पष्ट रूप से लिख देना चाहिए. सामान्यतया बाएँ अंगूठे की निशानी ली जाती
है.
इस तरह निरीक्षक को उपर्युक्त निर्देशों के अनुसार निरीक्षण के समय
सावधानी वरतनी चाहिए. निरीक्षण के दौरान किए गए प्रेक्षणों को वह
निरीक्षण रिपोर्ट पर सीधे भी दर्ज कर सकता है या इनको प्रारंभ में किसी
स्लिप बुक डायरी आदि में भी नोट किया जा सकता है (यह कार्य निरीक्षण के
दौरान किए जाने वाले गणना कार्य को करते समय किया जाता है) इसको बाद में
निरीक्षण रिपोर्ट पर दर्ज कर लिया जाता है. अथवा उस स्लिप बुक/डायरी के
आधार पर निरीक्षण रिपोर्ट को भर लिया जाता है.
जब बीज-फसल का खेत निरीक्षण के दौरान की गई बार गणनाओं के आधार पर
निर्धारित मानकों के अनुरूप नहीं साबित होता है तो निरीक्षक को चाहिए कि
वह निरीक्षण रिपोर्ट की सभी प्रतियों पर `रद्द करने योग्य' टिप्पणी लिख
दे. इसी तरह जब बीज-खेत का पूरा भाग या आंशिक भाग निर्धारित मानकों के
अनुरूप नहीं होता या निर्धारित पृथक्करण अपेक्षाओं के अनुरूप नहीं होता
तो जैसी स्थिति होती है, उसी के अनुसार खेत को पूरी तरह या आंशिक रूप से
रद्द करने योग्य लिख दिया जाता हैं, आंशिक भाग को जब रद्द करने योग्य
लिखा जाता है तो क्षेत्र मानचित्र प्रपत्र में भी उसका स्पष्ट मानचित्र
बना दिया जाता है. खेत का निरीक्षण करने के बाद जब निरीक्षक के द्वारा
रिपोर्ट भर दी जाती है और सभी प्रतियों पर बीज फसल के किसान के हस्ताक्षर
करवा लिए जाते हैं, तब निरीक्षण रिपोर्ट की एक प्रति जो
किसान/उत्पादन/उसके प्रतिनिधि को देने के लिए ही होती है, निकाल कर उसे
दे दी जाती है, अथवा यदि आवश्यक समझा जाता है तो उसे डाक से भेज दिया
जाता है मुख्यालय की प्रति मैनेजर मुख्यालय को निरीक्षण करने के ७२ घंटे
के भीतर सामान्य डाक से भेज दी जाती है और जिसमें निर्धारित मानकों को
आधार पर बीज-खेत को अनुरूप सिद्ध किया गया होता है और जब रद्द करने की
अनुशंसा की गई होती है तब वैसी स्थिति में निरीक्षण करने के बाद २४ घंटे
के भीतर ही भेज दिया जाना आवश्यक होता है. इसी प्रकार क्षेत्रीय
कार्यालयों को भी मुख्यालय की ही भाँति निरीक्षण रिपोर्ट की प्रतियां
भेजनी चाहिए. यदि पुन: निरीक्षण की अनुमति दी जाती है तो इसका उल्लेख ऊपर
बताए गए तौर तरीकों के अनुसार किया जाना चाहिए.
निरीक्षण रिपोर्ट की ऐसी प्रतियों को छोड़कर जिन पर किसी भी स्तर पर
कार्यवाही जारी है, सभी को संबंधित कार्यालय या निरीक्षण द्वारा सारणी
में दिए गए समय के बाद नष्ट किया जा सकता है.
निरीक्षक की विशेषताएँ
बीज प्रमाणीकरण निरीक्षण--बीज प्रमाणीकरण में `निरीक्षक' की भूमिका
अत्यन्त महत्त्वपूर्ण है, क्योंकि बीज की गुणता का सारा दारोमदार
निरीक्षक की कर्त्तव्य निष्ठा, वैज्ञानिक दृष्टिकोण, कार्य दक्षता,
व्यवहार कुशलता आदि वैयक्तिक गुणों पर निर्भर है. अतएव निरीक्षक में
निम्नलिखित गुणों का विशेष रूप से होना आवश्यक माना जाता है.
१. बीज फसल के निरीक्षक को बीज उत्पादन, बीज प्रमाणीकरण, बीज संसाधन, बीज
भण्डारण और बीज संबंधी सभी पहलुओं की नवीनतम और वैज्ञानिक जानकारी होनी
आवश्यक है.
२. निरीक्षक को सुरुचि सम्पन्न, ईमानदार, नेतृत्व कर सकने वाला होना
चाहिए और इस सबके अलावा उसमें तुरन्त निर्णय कर सकने की क्षमता भी होनी
चाहिए, तभी वह भरपूर कुशलता से अपने कार्य निभा सकता है.
३. निरीक्षक को महत्त्वकांक्षा और दूरदर्शी होना चाहिए. दूरदर्शिता इस
बात की हो कि वह उन्नत बीज के उत्पादन में अपने क्षेत्र की बीज-फसल उगाने
वाले किसानों उत्पादकों का समुचित नेतृत्व और मार्गदर्शन कर सके तथा
महत्वाकांक्षा इस बात की कि वह अपनी दूरदर्शिता को प्रमाणित कर सके.
४. निरीक्षक को व्यवहार कुशल, नम्र होना चाहिए तथा बीज उत्पादकों तथा
अन्य लोगों के साथ व्यवहार करने में विवेकशील भी होना चाहिए तथा आवश्यकता
पड़ने पर उसे दृढ़ता का भी परिचय देना चाहिए.
५. निरीक्षक को सेवामूलक भावना से भी कम करना चाहिए तथा बीज उत्पादन
कार्यक्रमों के विकास और वृद्धि के प्रति पूर्णतया समर्पित भी होना
चाहिए.
६. उसे हर समय कार्य करने के लिए तैयार रहना चाहिए तथा निम्नतम सुविधाओं
से ही अपने को समायोजित करना चाहिए.
७. बीज-फसलों में निरीक्षणों को बहुलता की आवश्यकता होती है लंबे काल तक
लगातार कार्य कर सकने की इच्छा निरीक्षक में होनी चाहिए. ऐसी स्थिति
बरसात में और कड़ी धूप में भी आ सकती है, इसलिए सभी विपरीत परिस्थितियों
में भी निरीक्षक को कार्य कर सकने में क्षमा होना चाहिए तथा कार्य रखने
वाला भी होना चाहिए.
८. निरीक्षक को हर समय कूटनीतिज्ञ की भांति व्यवहार कुशल रहना चाहिए तथा
किसी एक बीज-फसल के उत्पादक को किसी दूसरे उत्पादक के बारे में उसके हित
के विरुद्ध बातों या सूचनाओं को नहीं देना चाहिए और न इस प्रकार की खबरें
फैलानी ही चाहिए.
९. निरीक्षक को इतना सक्ष्म होना चाहिए कि वह बीज-सफल के उत्पादकों को
आवश्यक शिक्षा और निर्देश दे सके तथा उन्हें अपने दायित्वों के प्रति
लगाएं रखे और आश्वस्त भी रखे तथा अनुशासित और मान्य तकनीकों का भी प्रयोग
करवाए.
१०. निरीक्षक को बीज-फसल उगाने वाले किसान का सम्मान करना चाहिए और
आवश्यकता के अनुसार उसके बीज खेत को रद्द भी करना चाहिए. लेकिन उत्पादक
या किसान के खिलाफ कार्यवाही करते समय उसे अपना संतुलन नहीं खोना चाहिए
और कार्य करते समय किसान के साथ हिलमिल कर रहना और मुस्कराते रहना चाहिए.
११. निरीक्षक को फार्म संबंधी बैठकों और क्षेत्र दिवसों आदि में अधिक
रुचि रखनी चाहिए.
१२. जब आवश्यक हो तो निरीक्षक को अपने लेखा-जोखा को गुप्त (गोपनीय) भी
रखना चाहिए तथा सभी रिकार्ड नियमित रूप से पूरा रखना चाहिए जिससे कि
रिकार्ड साहित्य अद्यतन रह सके.
