<चोम्मेर्चे><ःअन्डिच्रङ्ट्स् ' इन्डुस्ट्र्य्><आनोन्><ंअनक्डोओट् - इइ><१९८३><भ्हरटिय मनक् बुरेअउ><णेत् डेल्हि><९ ठो ११><२६००><आनोन् - मनक्डोओट् - इइ><ढ्हनन्जय् क्र्.>

मानकों के दायरे
एकहरी ईंट के निर्माण की तकनीक
राष्ट्रीय भवन संगठन ने ४ मंजिले भवनों के निर्माण के लिए इकहरी की मोटाई (२३
सेंमी) वाले भारवाही दीवारों की संधारणा का विकास किया है. इस तकनीक के द्वारा
प्रबलित कंक्रीट के ढाँचे वाली परम्परागत निर्माण और भराव वाली दीवारों की
आवश्यकता नहीं रह जाती है. इस तकनीक से बनी हुई दीवारें न केवल सस्ती होती हैं
बल्कि ऐसी बनी होती हैं कि भूकम्प के झटकों को भी झेल सकें. इस तकनीक का उपयोग
दिल्ली और हिमाचल प्रदेश, पश्चिम बंगाल और उत्तर प्रदेश के कुछ स्थानों में
सफलतापूर्वक किया गया है और एकहरी ईंट की भारवाही दीवारों की पद्धति से चार
मंजिले रिहायशी मकान बनाए हैं दिल्ली और कलकत्ता में एकहरी ईंट से ५ मंजिले भवन
भी बनाए गए हैं. इस तकनीक के बढ़ते हुए उपयोग के परिप्रेक्ष्य में राष्ट्रीय
भवन संगठन ने रुड़की विश्वविद्यालय के भूकम्प इंजीनियरी विभाग के सहयोग से
दिल्ली, कलकत्ता, रुड़की, लखनऊ और परवानों (हि. प्र.) में चल रही प्रायोजनाओं
के भूकम्प रोधी डिजाइन और उनकी कार्यकारिता के मूल्यांकन सम्बन्धी एक अध्ययन
प्रारम्भ किया गया था.
इस मूल्यांकन में नक्शों और भवनों की विशिष्टियों के अधीन कार्यकारिता सम्बन्धी
लक्षण निश्चित करने के लिए प्रायोजनाओं के दौरान और कम्प्यूटरों की सहायता से
भवन की भूकम्पीय विश्लेषण इत्यादि कारगर किया गया. इसके अध्ययन के पश्चात् यह
निष्कर्ष निकला कि भूकम्प प्रदेश ३ और ४ में एक ईंट मोटी भारवाही दीवार वाली
तकनीक से ४ मंजिलों के भवन बिना किसी खतरे के बनाए जा सकते हैं. बर्शते कि
भवनों के भूकम्प प्रतिरोधी की भारतीय मानक रीतिसंहिता (ईश्: ४३२६-१९७६) में दिए
हुए प्रावधानों का पालन किया जाए और चिनाई के लिए निर्दिष्ट मसाले का उपयोग
किया जाए. भारवाही दीवारों के लिए डिजाइन, विधि, भारत की राष्ट्रीय भवन
संहिताओं के अनुसार अपनाई जा सकती है.
अधिक ईंधन बचत के लिए मानकीकृत बर्नर
उद्योग में दहन के लिए प्रयुक्त उपकरणों की क्षमता अनेक तत्वों के आधार पर
निश्चित की जाती है. उनमें से प्रमुख हैं तेल के बर्नर और ईंधन तेल के कणों में
तड़न की दक्षता और तेल के बिखरे हुए कणों के साथ जलते हुए कार्बन को सम्पर्क
में लाना और कम से कम अनजले कार्बन की सहायता से तेल को पूरे का पूरा जला लेने
की क्षमता. इसलिए बर्नर की कार्यकारिता मुख्य रूप से उनकी डिजाइन, उसके प्रबलन
और उसके अनुरक्षण के लिए अपनाई गई रीतियों के आधार पर नापी जाती है.
पेट्रोलियम संरक्षण संस्थान संघ ने इस दिशा में १००० से भी अधिक औद्योगिक
इकाइयों का अध्ययन किया जिसके दौरान यह पाया गया कि बहुत सी छोटी और मध्यम
इकाइयाँ ऐसे बर्नरों का उपयोग कर रही हैं जो वायु के अल्प दाब पर कण तोड़ते हैं
और इनकी परिचालन क्षमता काफी कम होती है. इसी संदर्भ में यह आवश्यकता महसूस की
गई कि तेल के बर्नरों का इस्तेमाल करने वाले के हितों को दृष्टि में रखते हुए
तथा मानक विशिष्ट के अनुरूप अच्छी गुणवता वाले बर्नरों के उत्पादन के लिए
मानकों का विकास किया जाए. देश में ८० प्रतिशत बर्नर अल्प वायु दाब पर काम करने
वाले प्रकार के हैं जो उद्योग में प्रयुक्त तेल का लगभग ३० प्रतिशत भाग खर्च
करते हैं. इस प्रकार एक वर्ष में लगभग १० लाख टन तेल खर्च होता है. इस प्रकार
यह अधिकाँश बर्नर, गलत चुनाव और विभिन्न सांद्रताओं वाले तेल पर काम न करने
वाले होने के कारण ६० से लेकर १०० प्रतिशत अधिक वायु स्तर पर काम करते हैं. यह
संभव है कि ऐसे बर्नर बनाए जा सकें जो ५ प्रतिशत अधिक वायु पर काम करें जिनके
बुझने का अनुपात १:१० हो २०० से ४०० सेकेन्ड प्रारम्भिक सांद्रता वाले तेल पर
काम करें. वास्तव में इस प्रकार के बर्नर भारतीय पेट्रोलियम संस्थान देहरादून
द्वारा बनाए जा चुके हैं और इनका उत्पादन व्यापारिक स्तर पर शीघ्र ही प्रारम्भ
हो जाएगा. इन बर्नरों से ६ से लेकर ३० प्रतिशत तक ईंधन की बचत होगी.
इस संदर्भ में बर्नरों की डिजाइन सम्बन्धी ऐसे मानकों का निर्धारण भी आवश्यक
होगा जो निम्नलिखित बातों के सम्बन्ध में कार्यकारिता की गारंटी प्रदान करें:
(१) विभिन्न भारों के लिए निकले हुए ताप की दरें निश्चित हैं; (२) प्रमाणित
बुझने का अनुपात काफी व्यापक होना चाहिए उदाहरण के तौर पर अल्प वायु दाब
बर्नरों में १:१०; (३) बर्नर लगभग ५ प्रतिशत अधिक वायु स्तरों पर काम करने
योग्य हों; (४) बर्नरों से धुम्र मान पर हल्का धुआं निकले; (५) बर्नरों में
विभिन्न सांद्रता वाले तेल जल सकें.
फलों और सब्जियों में सीसे की मात्रा
हाल ही में एक अंतरराष्ट्रीय मानक मसौदा (आईएसओ/डीआईएस ६६३३) फलों और सब्जियों
के उत्पादनों में सीसे की मात्रा ज्ञात करने की पद्धति पर जारी हुआ है.
आजकल सीसा स्वास्थ्य और विशेष रूप से बढ़ने वाले बच्चों के मानसिक विकास के लिए
एक खतरे के रूप में स्वीकार माना जाने लगा है. लोगों में सीसे की छोटी-छोटी
मात्रा अनेक स्रोतों से पहुँचती रहती हैं जैसे ऐसी मिट्टियों में उगाई हुई
सब्जियाँ जिनमें विभिन्न मात्राओं में सीसा पाया जाता हो और कुछ में यह सीसा
प्राकृतिक तौर पर होता है और कुछ में मानवीय क्रियाकलापों के संदूषण के रूप में
पहुँच जाता है. सीसा शरीर के ऊतकों और खून में एकत्रित होता रहता है. और इस
प्रकार विष का रूप ले लेता है वैसे तो इस विष का इलाज है परन्तु सामुदायिक स्तर
पर निवारण उपाय अपनाए जाने आवश्यक हैं. फलों और सब्जियों के उत्पादों में सीसे
की मात्रा ज्ञात करने की पद्धति से सम्बन्धित इस प्रस्तावित मसौदै आईएसऔ/डीआईएस
६६३३) में दी गई पद्धति लौ रहति परमाण्वीय अवशेषण एस्पेक्ट्रो मापी पद्धति है.
इस पद्धति के अनेक लाभ हैं जैसे उच्च परिशुद्धता लगा परिक्षण अंग और कम ताप .
प्रेशर कुकरों के लिए रबड़ के गैसकेट
रसोईघरों में प्रेशर कुकरों का इन दिनों विशेष स्थान हो गया है क्योंकि वे समय
और ईंधन दोनों की बचत करते हैं और साथ ही खाना बनाने में आराम भी मिलता है.
इसके अतिरिक्त प्रेशर कुकर में उच्च ताप और खाद्य पदार्थ में पहुँचने वाली भाप
के कारण जल्दी भी पकता है.
प्रेशर कुकर के भीतर भाप को बन्द करने में एक महत्वपूर्ण अंग रबड़ के गैसकेट
हैं. वास्तव में प्रेशर कुकर में इस गैसकेट का काम इतना महत्वपूर्ण है कि गैसकेट के खराब होने के होने के कारण रसोई में प्रेशर कुकर का होना न होना बराबर हो
जाता है. क्योंकि कुकर से भाप निकलती रहेगी और इस प्रकार पकने वाला खाना अधपका
रह जाएगा. अच्छा गैसकेट वही होता है जिससे एक तो भाप निकले और जिसमें कुछ ऐसा
नुकसानदायक संघटक भी न हो जो पकाए जाने वाले खाने में मिल जाए. क्योंकि यह
गैसकेट हमेशा ताप और नमी से प्रभावित रहती है इसलिए यह आवश्यक है कि इसके
निर्माण में पर्युक्त रबड़ मिश्रण अच्छी गुणता वाला हो. इन सभी बातों को ध्यान
में रखते हुए भारतीय मानक संस्था ने एक भारतीय मानक ईश् : ७४६६-१९७४ प्रेशर
कुकरों के रबड़ गैसकेट की विशिष्टि प्रकाशित की है. यह मानक समय-समय पर
संशोधनों सहित अध्यतन बनाए रखा गया है. गैसकेट को सख्त और इतना मजबूत होना
चाहिए कि वे रोजाना काम में आ सके इसलिए मानक में आवश्यक सामर्थ्य गुणता रखी गई
है. साथ ही इसमें प्रयुक्त रबड़ सामग्री संदर्भ में लचकीलेपन और प्रलम्भनता
सम्बन्धी अपेक्षाएंॅ भी रखी गई हैं. रबड़ में मिलाई जाने वाली सामग्रियों के लिए
भी यह अपेक्षित है कि उनमें ऐसे नुकसान-~दायक पदार्थ न हों जो खाद्य पदार्थ को
भाप के सम्पर्क में आने पर किसी प्रकार की विषालुता, गंध, कुस्वाद अथवा विरजंन
पैदा कर सकें. यही बात रबड़ मिश्रण में पड़ने वाले अकार्ब-~निक वर्णाकों और
कार्बनिक रंजक पदार्थों के लिए भी लागू होती है.
मानक में प्रेशर कुकर के गैसकेटों की कार्यकारिता जाँचने के लिए परीक्षण भी दिए
गए हैं. उसके लिए यह अपेक्षित माना गया है कि अगर प्रेशर कुकर को आधा पानी से
भर कर गैस बर्नर या हाट प्लेट पर १२० घंटे तक लगातार रखा जाए तो उसमें से भाप न
निकले. इस परीक्षण में हर चार घंटे के बाद काम रोककर पानी की मात्रा अगर कम हो
तो पूरी कर दी जाती है.
आईएसआई मुहर लगे रबड़ के गैसकेट बाजार में उपलब्ध हैं और उपभोक्ता भरोसे के साथ
उन्हें खरीद सकते हैं. उन गैसकेटों की माँग अपने देश में ही नहीं बल्कि विदेशी
बाजारों में भी बढ़ रही है.
नहाने का साबुन
नहाने का साबुन एक ऐसी अनिवार्य उपभोक्ता वस्तु है जिसकी आवश्यकता छोटे और बड़े
सभी को होती है. बाजार में बहुत से प्रकार के साबुन मिलते हैं और उनका चुनाव हम
प्राय: उनके देखने की सुन्दरता, महक या साबुन की बट्टी की खूबसूरती, या उसके
लपेटने वाले कागज और साथ ही इस्ते-~माल में इसके गुण और सुरक्षा आदि के आधार पर
करते हैं. साबुन चूंकि हमारी त्वचा के संसर्ग में आती है इसलिए यह आवश्यक है कि
उनके संघटकों में कोई नुकसानदायक तत्व न हों. यह बात छोटे बच्चों के लिए साबुन
का चुनाव करते समय बहुत अधिक ध्यान में रखी जाती है. क्योंकि उनकी त्वचा एक तो
बहुत अधिक मुलायम होती है और दूसरे उस पर बैक्टीरिया का असर तथा खुजली आदि बड़ी
आसानी से हो सकती है.
निर्माताओं को अच्छी गुणता वाला साबुन तैयार करने के लिए मार्गदर्शन प्रदान
करने के उद्देश्य से भारतीय मानक संस्था १९५१ से ही इस विषय पर काम करती रही
है. उस समय एक भारतीय मानक प्रकाशित भी किया गया था और उसका नवीनतम
प्रौद्योगिकी विकासों और उनके निर्माण में लगने वाले पदार्थों, वसाओं आदि की
उपलब्धता के आधार पर उसका पुनरीक्षण समय-समय पर किया जाता रहा है. नहाने के
साबुन की भारतीय मानक विशिष्टि (ईश् : २८८८) का अभी हाल ही में पुनरीक्षण किया
गया है और शिशुओं के लिए साबुन सम्बन्धी भारतीय मानक (ईश् : १०५२३) पहली बार
प्रकाशित हुआ है. उनमें क्रमश: प्रौढ़ों और शिशुओं के लिए आवश्यक साबुन
सम्बन्धी अपेक्षाएंॅ दी गई और उनकी जाँच के लिए बानगी लेने तथा परीक्षण की
पद्धतियाँ बताई गई हैं.
साबुनों को उनमें उपस्थित वसा पदार्थ की मात्रा के आधार पर ३ ग्रेडों में बाँटा
गया है. जिसमें ग्रेड १ में अधिकतम वसा पदार्थ होता है. इसके अतिरिक्त रोजिन
अम्ल, मुक्त कास्टिक क्षार, मुक्त कारबोनेटेड क्षार, अल्कोहल में अघुलनशील
पदार्थ और क्लोराइड के विषय में भी अपेक्षाएंॅ दी गई हैं. शिशुओं के नहाने के
साबुन से सम्बन्धित मानक में वसा पदार्थ की मात्रा अधिक रखी गई है और कास्टिक
क्षार तथा मुक्त कारबोनेटेड क्षार की मात्रा कम रखी गई है. इसके अतिरिक्त भार
धातुओं जैसे निकल, ताम्बा, लोहे की उपस्थिति भी बहुत कम निर्धारित की गई है.
शिशुओं के साबुन में रोजिन का उपयोग जो कि वयस्कों के लिए अनुमत है, नहीं रखी
गई. क्योंकि इससे उनकी त्वचा में खुजली हो सकती है. इसके अतिरिक्त मानक में
शिशुओं के साबुनों के निर्माताओं से यह भी अपेक्षा की गई है कि वे ईश् :
४००१-१९६७ श्रृंगार प्रसाधनों के लिए त्वचा परीक्षण पद्धतियों में निर्धारित
पद्धतियों से परीक्षण किए जाने पर त्वचा की सुरक्षा सुनिश्चित करें.
मुर्गीघरों को चूहों से बचाने की रीति
मुर्गीपालन उद्योग में चूहों की समस्या बड़ा ही विकट रूप धारण कर रही है. इस
समस्या को सुलझाने के लिए केन्द्रीय मरुक्षेत्र अनुसंधान संस्थान, जोधपुर तथा
वैज्ञानिकों ने कुछ निम्नलिखित उपाय सुझाए हैं:
*सबसे पहले यह जरूरी है कि जहाँ मुर्गियों के लिए दाना रखा जाता है, वहाँ सफाई
हो. मुर्गीदाने की बोरियाँ तरतीब से लकड़ी या लोहे की पट्टियों पर जमीन से १५
से.मी. की ऊँचाई पर रखें, ताकि सफाई आदि भली-भांति की जा सके. मुर्गीघरों का
दरवाजा पूरी तरह चौखट में कस कर लगाना चाहिए. कहीं से भी इतनी जगह नहीं छोड़नी
चाहिए, जिससे चूहा अन्दर न आ सके.
*दरवाजे कटे हों या दरवाजे में बन्द करने के बाद झिरी हो कि चूहा आराम से आ-जा
सके तो वहां धातु की बनी चद्दर लगवा देनी चाहिए. चूहों के बिल दिखाई देने पर
उसे काँच के टुकड़ों और सीमेंट से भर देना चाहिए. डी.डी.टी. या बी.एच.सी. भी
साथ में डाला जाए तो अच्छा रहेगा.
*मुर्गियों को रखने के स्थान पर ऐसे पिंजरों का लगाना ठीक रहेगा, जिससे चूहे
जिन्दा ही पकड़े जा सकें. इन जिंदा चूहों सहित पिंजरे दो-तीन मिनट तक पानी में
डुबो देना चाहिए. ऐसा करने से चूहे मर जाएँगे. पिंजरों का स्थान परिवर्तन भी
होना चाहिए तथा सफाई का ध्यान रखना भी बहुत जरूरी है.
*चूहों को मारने के लिए हल्के विष का प्रयोग करना चाहिए जिससे मुर्गियों को कोई
हानि न हो. जिंक फास्फाइड (काला पाउडर) का प्रयोग कदापि नहीं करना चाहिए,
क्योंकि ये विष चूहों की अपेक्षा मुर्गियों के लिए अधिक खतरनाक है.
*बारफरिन या फ्यूमेरिन नामक हल्के विषों का प्रयोग करना चाहिए. विष को दाने
में मिलाकर या पानी में घोलकर दोनों प्रकार से दिया जा सकता है. एक भाग विष को
१९ भाग पानी में घोलना चाहिए. इसी प्रकार एक भाग विष को १९ भाग दाने में मिलाकर
विष-चुग्गा बनाया जा सकता है.
*ये विष-घोल अधिक प्रभावकारी होते हैं. विष घोल या विष-चुग्गे को अलग-अलग
मिट्टी की प्लेटों में रखा जा सकता है. इन्हें उसी स्थान पर रखना ठीक रहेगा
जहाँ चूहों का आना-जाना अधिक होता हो. इन बर्तनों को लकड़ी के खोखे से ढक देना
चाहिए, ताकि मुर्गियाँ इसे न खा सकें. मरे चूहों को जमीन में दबा देना चाहिए.
यदि मुर्गीघर शहर से दूर है और उसमें मुर्गियाँ नहीं हैं तो उस समय एल्यूमिनियम
का धुँआ दे सकते हैं. ध्यान रहे, मुर्गियाँ उस समय वहाँ न हों. इन सभी उपायों
के इस्तेमाल से मुर्गीघरों में चूहों से छुटकारा पाया जा सकता है.
विपुल दुग्ध भंडारण टंकियों के लिए नया अंतरराष्ट्रीय मानक
विपुल मात्रा में प्रशीतित दूध के भंजारण के लिए अभी हाल ही में अंतरराष्ट्रीय
मानकीकरण संस्था (आईएसओ) ने एक नया मानक आईएसओ ५७०८ प्रकाशित किया है.
इस अंतरराष्ट्रीय मानक में प्रशीतित विपुल दुग्ध भंडारण की टंकियों की डिजाइन
निर्माण और कार्यकारिता सम्बन्धी अपेक्षाएंॅ और इनसे सम्बन्धित परीक्षण
पद्धतियों का विवरण दिया गया है.
ये विपुल दुग्ध भंडारण टंकियाँ स्थिर या चलती-फिरती दोनों ही प्रकार की हो सकती
हैं और इन्हें डेरी में या दूध एकत्र करने के स्थान पर लगाया जाता है. विपुल
दुग्ध भंडारण टंकी में दूध को सीधा दूध दुहने वाली मशीनों में से भरा जाता है
और इस भराई की आवृत्ति गाय-भैसों के दूध देने के समय पर निर्भर करती है. आमतौर
पर इस कार्य के लिए दो नाप की टंकियों से काम चल सकता है. पहली २ टंकी दो
दुहाइयों का दूध इकट्टा करने के लिए है जिसे दोबारा दूध भरने के लिए प्रतिदिन
खाली किया जाता है और जिसकी डिजाइन इस प्रकार की है कि इसमें इस टंकी की
निर्धारित मात्रा के दूध को २४ घंटों के लिए ठंडा और भंडारण करके रखा जा सके.
दूसरी ४ टंकी चार दुहाइयों के दूध को एकत्र करने के लिए बनाई गई है जिसे एक दिन
छोड़कर खाली किया जाता है. आईएसओ ५७०८ इन दोनों प्रकार की टंकियों पर लागू होता
है.
इस नए मानक की तकनीकी अपेक्षाओं के मुख्य भाग में इन टंकियों के निर्माण और
कार्यकारिता का विवरण दिया गया है. इन टंकियों के निर्माण और कार्यकारिता का
विवरण दिया गया है. इन टंकियों की बनावट इस प्रकार की होनी चाहिए कि न तो दूध
में संदूषण हो और न ही टंकी में जंग लगे इसके साथ-साथ टंकी की सफाई, रोगाणुनाशन
और मुआयना करने में भी आसानी हो. मौजुदा आईएसओ मानक में इन सभी अपेक्षाओं का
पूरा वर्णन है.
इस मानक में भीतर की टंकी की और बाहर के खोल, ऊष्मा रोधन, अवलंबों, ढक्कनों,
विलोड़कों, दूध निकालने और भरने की टोंटी और बर्फ रखने की टंकी की अपेक्षाएंॅ
निधारित की गई हैं. विपुल दुग्ध भंडारण टकियाँ सदा अपने अन्दर औसतन ४ अंश
सेंटीग्रेड या ५ अंश सेंटीग्रेड या ५ अंश सेंटीग्रेड का तापमान बनाए रखने में
सक्षम होनी चाहिए. यह तापमान इस ढंग से स्वत: नियंत्रित किया जाता है कि यह
औसतन तापमान पूरे दूध में बना रहे और दूध के किसी भी भाग का तापमान इस ताप से न
तो बहुत अधिक हो और न ही बहुत कम. टंकी में लगे विलोड़क दूध को हिलाने में
सहायता देते हैं.
