<ळिटेरटुरे><ऐस्सय्स्><षइ खुबेर् णट्ह्><खेसर् घट्ह><१९८३><इस्तविड्यलय् पुब् (खिरट् णडि ंएन्)><अरनसि><१२४-१२९><२०१०><षइ ख्.,केसर् घट्ह, ऐस्>

+ एक दिन केसर अपनी दोनों रानियों के बीच सुख-शय्या में निद्रालीन था. आधी रात
ढल चुकी थी कि उस निझूम-निचाट बेला में उसकी नींद उचट गयी. भयानक तुषाराच्छन्न
रात्रि में काल-प्रवाह ही जमकर ठोस होता जा रहा था कि उसी बेला में उसे जान
पड़ा कोई जगा रहा है. उनींदी आँखों से देखी शयन-~कक्ष के वायव्य कोने में लक-लक
करती एक पतली अग्निशिखा. नीलाभद्युति से कमरा भर गया था. वह आँखें मलता हुआ उठ
खड़ा हुआ और उसके सम्मुख भय और विस्मय से खड़ा हो गया. देखते-देखते ज्योति के
तीन फेरे बन गये और वे पुन: आपस में मिलकर योनिमण्डल का आकार लेकर ज्योति के
उलटे त्रिकोण में स्थित हो गये. उस त्रिकोण में एक सुन्दर नासिका और एक दीर्घ
स्वर्ण नथ जिसमें तीव्र प्रकाश
वाला नीलम जड़ा था, तथा नासिका के नीचे दो लाल-लाल सुन्दर होंठ झलकने लगे. होंठ
हिले. आवाज आई "दोन ग्रुब: दोनग्रुब, मैं तेरी माँ हूँ मैं आकाश मण्डल की तृतीय
सम्राज्ञी अग्नि हूँ. मैं ही तेरी माँ हूँ बेटे. तू केसर नाम से अवतरित हुआ है
मानव बन कर. तू असल में स्वर्ग-पूत्र 'दोन ग्रुब' है. पुत्र, मैं बहुत प्यासी
हूँ. परन्तु एक वर्ष हुए मेरा पान-पात्र दक्षिण दिशा का मुण्ड असुर हरण करके ले
गया है. वत्स, इस समय धरती के नायक तुम्हीं हो. तुम मेरे पान-पात्र का उद्धार
करो."
तत्पश्चात् योनिमण्डल ने पुन: अग्निशिखा का रूप ले लिया और वह धीरे-धीरे सिमटता
हुआ बुझ गया. कमरे में रहगया घी के दीपक का हल्का-हल्का प्रकाश. परन्तु कमरे
में धूप-काठ और जलती 'करायल' की तीक्ष्ण गन्ध फैल गयी. इतनी
तीक्ष्ण कि केसर बेहोश हो गया.
होश आने पर उसने देखा कि सुबह का पक्षी बॉग दे रहा है. दोनों पत्नियाँ बेखवर
सोयी हैं. बिग्रुमा के अंक में उसका शिशु है जो अपने एक नन्हें हाथ से उसका एक
स्तन दखल किये है और दूसरे को मुहँ से. इस मोहक दृश्य को देख कर वह विभोर हो
गया. परन्तु दूसरे ही क्षण उसे अर्ध-~रात्रि का दृश्य स्मरण हो आया. उस दमकती
हुई 'नथ' का विम्ब रह-रह कर माथे में उभर आता था. तबीयत हुई कि खूँटी पर टँगा
हुआ अपना 'मंगोल-~धनुष' और शय्या के सिरहाने रखी तलवार उठा कर तुरन्त चल दे.
परन्तु ऐसा करना उसने उचित नहीं समझा. प्रात: की प्रतीक्षा करने लगा. सुबह होते
ही सारे परिजन-पुरजन को एकत्र करके अपना स्वप्न सुना दिया, और अपनी पत्नियों
तथा शिशु की देख-भाल करने के लिए अनुरोध करके मित्रों से विदा ली. सब ने उसके
कल्याण के लिए देवताओं का जय बोल कर 'छा '-मदिरा धरती पर अर्पित दी. पुरोहितों
ने तुरही फूँककर पथ से अपदेवताओं को अपसरित किया. गृह-~देवताओं को कच्चा गुथाँ
हुआ आटा और मक्खन अर्पित किया गया. फिर दोनों पत्नियों से, अंक से अंक लगाकर
जीभ से जीभ मिलाकर उसने साश्रुकण्ड विदा ली. चलते समय शिशु के सिर पर प्यार से
हाथ फेरना भी नहीं भूला. सब ने उसके जय की कामना व्यक्त की और वह अपने
तीब्रगामी अश्वतर पर सवार होकर दक्षिण दिशा की ओर चल पड़ा. हिममण्डित अनेक
पहाड़ियों, शैल-~स्त्रोतों को पार करता हुआ दक्षिण-राज की सीमा पर आ गया.
सीमा के प्रारम्भ में ही एक तीक्ष्णधारा नदी मिली. उसके तट पर एक ही नाव थी. उस
नाव पर अंग-अंग में पुष्प-श्रृगांर किये कि एक श्यामली रमणी बैठी थी. उसका एक
हाथ लीलापूर्वक नाव की डॉड़ पर था, दूसरा कटि पर. उसकी मधुमय आँखों के आकर्षण
से वह खिंचता हुआ पास में आ गया और अपने अश्वतर को वहीं पर छोड़ दिया. तरूणी ने
इशारे से उसे नाव पर बैठने को कहा. बैठते ही तरूणी ने कहा, "हे मन-पवन की नाव
अपने घाट से जा लगो." नाव बिना-खेये ही एक दिशा विशेष की ओर चल पड़ी. केसर और
तरूणी दोनों एक दूसरे के प्रति स्थिर दृष्टि से अपलक देखते रहे और यह
दृष्टि-युद्ध तब समाप्त हुआ, जब नाव कूल से जा टकरायी. केसर को ख्याल हो आया
किधर से किधर को वह पहुचाँ है. तरूणी ने हाथ पकड़ कर नाव से उतारा
और कगार पर लगे फूलों के घने जगंल मे ले गयी. वहीं पर उसका प्रमोद कुटीर बना
था. तरूणी ने फल-मूल और पान से उसका स्वागत किया. फिर अंक से अंक, बाहु से
बाहु, मुँह से मुँह और अंग से अंग को युक्त किया. केसर सुख से विभोर हो उठा.
उसने अपने मन की सारी बात धीरे-धीरे बता दी. अपने उद्देश्य को वह गोपन नहीं रख
सका. वह तरूणी उसी असुर की पत्नी जीमो थी. यह प्रणय-पर्व केसर के उद्देश्य की
सफलता के लिए सहायक ही सिद्ध हुआ.
जीमो जादु विद्या में माहिर थी. उसने बताया कि उसके असुर पति के केश की एक
विशेष लट में वह दिव्य बल निहित है जिसके कारण वह अजेय है और अपने नये प्रेमी
केसर को उसे काट कर ला देने का वचन दिया. कुछ दिन पश्चात जब जीमो ने अपने वचन
का पालन कर दिया, ते उसकी लट को आग में जला कर केसर असुर के सम्मुख गया और
उसे भगवती का पान-पात्र लौटाने अथवा द्वन्द्व युद्ध में उतरने के लिए उसने
आमन्त्रण दे दिया. असुर को अपनी पत्नी से विश्वासघात का पता नहीं था. वह क्रोध
में आकर मैदान में उतरा. तरह-तरह की मायामय लड़ाई हुई . अन्त में भगवती 'मन्नो'
की कृपा से केसर असुर का मुण्डताप करने के समर्थ हुआ और उस पान-पात्र को आकाश
की ओर लक्ष्य करके ऊपर फेंक दिया. देवी के अदृश्य हाथों ने उसे ऊपर ही ऊपर
ग्रहण कर लिया.
तत्पश्चात् असुर के शय्यागृह में जीमों और केसर दोनों विजय-उत्सव मनाने बैठे.
जीमो ने विस्मृति मंत्र के द्वारा अभिषिक्त फूलों का एक आसव पहले से ही तैयार
कर के रखा था. उसने नये प्रेमी के होंठों से उसे लगा दिया. उसे पीते ही केसर
अपने पूर्व जीवन की सारी स्मृती को भूल गया. उसके स्मृती-~पटल पर मंत्र का आवेश
इतना घनीभूत था कि एक-दो नहीं पूरे बारह वर्षों तक वह 'ब्रिगुमा' और अपने प्रिय
पुत्र को भूला रहा. पक्षी वर्ष में उसका ब्रिगुमा से विवाह हुआ था. श्वान वर्ष
में पुत्र जन्म. शूकर वर्ष में चीन की यात्रा ओर 'सनोवर की पत्ती' का
पाणिग्रहण. फुर दे वर्ष बाद सिंह वर्ष में असुर वध के लिए यात्रा. शशक वर्ष में
असुर-वध तथा मायाविनी जोमों द्वारा प्रदत माया-~जल का पान. तब से १२ वर्ष बाद,
अगले शशक वर्ष तक वह उस मायाविनी का क्रिड़ा-शशक बना रहा, अथवा वीर-धर्म भूल
गया और भूल गयीं दोनों प्रिय प्तनियाँ एवं सुन्दर शिशुपुत्र. उसके अश्वतर,
चक्र, धनुष और खड्ग को जमीनी तहखाने के भीतर सात ताले में बन्द उसकी दृष्टि से
सर्वदा ओझल करके रखा. बारह वर्षों तक वह वीर उस नारी की कटि मेखला बन कर
प्रारब्ध भोगता रहा.
ग्लि  के उत्तर में 'होरों' का राज्य था. होर देश का स्वामी था प्रतापी
'गुरदकार' नामक वीर पुरूष. उसे अपने चरों द्वारा ग्लि  देश की अरक्षित स्थिति
का पता चला और उसकी भेजी गयी कुट्टनियों ने केसर की रानी ब्रिगुमा के रुप की
प्रशंसा की. फलत: लोभ से प्रेरित होकर होर-राज ने केसर के देश पर चढ़ाई की.
नायक के अभाव में ग्लि  की जनता बुरी तरह पराजित हुई. होर राज ने सारे देश को
तहस-नहस कर डाला. प्रजा को बुरी तरह से लूटा. फिर बेरोकटोक राजभवन में अपने
अनुचरों के साथ प्रविष्ट हुआ. 'सनोवर की पत्ती' ने तिमंजले भवन की छत से कूदकर
आत्मघात कर लिया. परन्तु ब्रिगुमा अपनी संतान के मोह से ऐसा करने में द्विधा का
अनुभव कर रही थी कि इस बीच वह होर राज उसके सामने आ गया. उसने उस
शिशु को छीन कर तत्काल वहीं पर उसका वध कर दिया तथा ब्रिगुमा को बन्दी बनाकर
अपने अश्वतर जुते रथ में अचेतन अवस्था में डाल दिया. तत्पश्चात ग्लि  देश की
अनेक युवती कन्याओं का अपंहरण करते हुए सुन्दरी ब्रिग्रुमा और अपार
धन-~सम्पति को लेकर वह होर देश लौट गया. होर देश में केवल बूढ़े और वृद्ध
नारियाँ अथवा बालक-बालिका ही इधर-उधर छिपकर बचे रहे. मारे दु:ख के धरती में
जगह-जगह दरारें फट गयीं. झीलों और नदियों का जल सूख गया. चहचहाने वाले पक्षी
भूमी पर लोट-लोट कर विलाप करने लगे और चँवरी गयों की सुन्दर पूछों में आग लग
गयी. सारी प्रकृति ही शोकमग्न हो गयी.
होर राज बिग्रुमा के सौन्दर्य पर विभुग्ध था. उसकी रुप-ख्याति को सुनकर ही उसने
ग्लि  देश पर आक्रमण किया था. वह चाहता तो ब्रिगुमा को बलात्कार-~पूर्वक भोग
सकता था. परन्तु उसकी हार्दिक इच्छा थी ब्रिगुमा को अपनी प्रिय पत्नी बनाने
की. अत:उसने उसे सम्मानपूर्वक रखा तथा उसकी प्रणय-स्वीकृति की धीरतापूर्वक
प्रतीक्षा करने लगा. ब्रिगुमा होरराज के प्रमोद उद्यान में अन्त:पुर के बाहर
ही रखी गयी और उसकी सेवा में ५०० दासियाँ नियुक्त कर दी गयीं.
उस 'नजर बाग' के भीतर एक निराला प्रमोद गृह था. इसे चीन नरेश के कुशल कारीगरों
ने अपनी सर्वोच्च शिल्प-प्रतिभा लगाकर बनाया था. वह प्रमोद वन कई मील विस्तृत
विहारभूमि रचता था. बारहमासी फूलों के वन और हर तरह के मौसमी फलों के वृक्ष
लगाये गये थे. रंग-बिरंगी मछलियों और स्पटिक निर्मल जल के करीब ५०० सोते थे जो
मीठी कुल-कुल ध्वनि से अविराम बहते रहते थे. किसी भी वृक्ष के निचे बैठ कर वह
ध्वनि कुछ देर तक सुनते ही निद्रा आ जाती थी. सारा वातावरण ही थपकी देकर सुलाता
हुआ सा था. पालतू चित्रमृग थे, श्वेत और हरितनील मयूरों और हंसों के झुण्ड थे
एवं रति कौशल-~निपुण नवेलों के जोड़े प्राय: इधर उधर दृश्यमान होते रहते थे
जिनके भय से प्रमोद वन में घातक विषैले सर्पों का प्रवेश नहीं हो पाता था.
खरगोश के बच्चे यत्र तत्र निर्भय विचरण करते थे. वृक्षों की शाखाएँ पक्षियों के
कलरव से सदैव गुंजरित रहती थीं. इस वन से बीच में राजा-रानी का प्रमोद कक्ष बना
था. उसकी दीवारें श्वेत हिमखण्डों सी धवल थीं और वैसी ही ठण्डी. सारा दिवस
सूर्य किरणें उस पर उतर कर सात रंगों में फूट जाती थीं और उस प्रमोद गृह के
सतरंगी रूप दे देती थीं. प्रात: और संध्या को उसका रूप एक दिव्य सिन्दूर-~सम्पुट
जैसा अरूणाभ हो उठता था, गोया सारा गृह एक ही बृहदाकार महामाणिक्य को तराश कर
बनाया गया हो. चाँदनी रातों में वह दूध से नहाये हुए बड़े मोती का आकार ले लेता
था जिसके झरोखों से घी के दीपकों का नीलाभ प्रकाश फुटता रहता था. भीतरी कक्षों
में पश्मीने के स्वर्णाभ कम्वलों और स्वर्णमृगों के चर्मों की इतनी मोटी तह जमी
हुई थी कि चलते समय पैर धँस जाता था. कक्ष के विभीन्न अक्षों और ताकों पर
कस्तूरी के बड़े-बड़े नाफ़े तोड़ कर रख दिये गये थे जिनकी मादक सुगन्ध से वह
कक्ष सर्वदा मँह-मंॅह करता रहता था. इसी प्रमोद-~गृह से एक विलास कक्ष से पान-शयन
संगीत और नृत्य की पूरी सुविधाओं के साथ होर राज ने ब्रिगुमा को लाकर रखा.
ब्रिगुमा ने शोक के मारे एक वर्ष किसी शब्द का उच्चारण ही नहीं किया. दूसरे
वर्ष वह केसर के विरह में गीतों की कड़ियों को गुनगुनाती रही, परन्तु होरराज से
दृष्टि-विनिमय ही हुआ, शब्द-विनिमय की नौबत नहीं आयी. परन्तु तीसरे वर्ष उसका
मन पसीजने लगा. आखिर ५-६ वर्ष हो गये, केसर का कोई समाचार उसे लब्ध नहीं हो
पाया था. उधर यौवन अपना दाम रह-रह कर माँग रहा था. होरराज के प्रथम अपराध के
बाबजूद उसका उत्तरकालीन व्यवहार ऐसा था कि अपने शून्य जीवन की पूर्ति करने के
लिए ब्रिगुमा ने उसका वरण तीसरे वर्ष के अन्त में कर ही लिया. उसने होरराज को
तन मन से अगींकार कर लिया. उसके अंत:पुर में प्रवेश करके वह उसकी पट्टमहिषी बनी
और उसके प्रणय की धारा में निरन्तर स्नान करते हुए दो पुत्रों की जननी भी बनी.
जीवन के साथ नया समझौता करके उसने सुख को पुन: लब्ध करने की चेष्ठा की. आखिर
विधाता ने नारी को आत्माभिव्यक्ति का एक ही क्षेत्र दिया है और वह है प्रेम
