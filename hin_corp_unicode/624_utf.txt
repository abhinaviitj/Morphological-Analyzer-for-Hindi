<ळिटेरटुरे><ऐस्सय्स्><खुमर् झइनेन्ड्र><ढ्हर्म णिर्पेच्ह्च्हट आउर् घन्ड्हि><१९८५><फुर्वोडय् फ्रकस्हन् (आकल् फुरुस)><णेत् ढेल्हि><८८-९२><१८००><खुमर् झ्., ढ्हर्म णिर्पेच्ह्च्हट ऐस्>

+ धर्म-निरपेक्षता के दो स्वरूप हो सकते हैं. एक तो वह जो सर्व-धर्म-~समादर में से
आती है. दूसरी, जो धर्म की उपेक्ष में से फलित होती है. मुझे प्रतीत होता है कि
धर्म के बिना व्यक्ति लौकिक से घिर जाचा है, उसका विभु नहीं बन पाता. यह धर्म
प्रत्येक की आन्तरिकता से सम्बनध रखता है, लेकिन रहन-सहन के इकट्ठे होने
के कारण तत्व-दर्शन और प्रार्थना-पूजा की विधियों को लेकर सामुदायिक भी हो
जाता है. विश्व का सारा मानव समाज इस तरह पाँच-सात धर्मो में बंटा हुआ है.
वे बुद्धिशाली लोग भी, जो घर्म-~निर्भर अपने को नहीं मानते उससे उत्तीर्ण मानते हैं,
जाने-अनजाने अमुक मात्र में अमुक धर्म-समुदाय में रचे-पचे होते हैं. मैं जैन हूँ,
आप सनातनी हैं, वे मुस्लिम हैं, चौथे ईसाई हैं. इत्यादि घटना सदा मन के निर्णय
से नहीं बनती, मानो जन्म की और आस-पास की स्थिति से सहज बनी हुई होती है.
जो धर्म-निरपेक्षता इस यथार्थता और वास्तविकता से विमुख और असावधान होकर
लोक--कल्याण करना चाहती है, वह उतनी सफल नहीं हो सकती. कारण, वह ऊपरी
सतह के काम-काजी आदमी को लेती है, उसकी अभ्यन्त-~रता को हिसाब से बाहर छोड़
देती है. अथर्त् वह पूरे व्यक्तित्व का लाभ नहीं उठा पातो.
लोकवादी दर्शन और कोरमकोर कर्मवादी कार्यक्रम मेरे विचार में सांस्कृतिक विकास
में बहुत मदद नहीं कर पाएंगे. इसमें से जो फलित होगा, वह भौतिक प्राचुर्य तो हो
सकता है और उत्कट राजकारण भी हो सकता है, लेकिन नैतिक और सांस्कृतिक
उन्नति दूसरी चीज़ है.
वस्तु और कर्म पर जब एकांगी जोर पड़ता है, तो मानवीय गुणों के प्रति अपेक्षा
वातावरण में कम हो जाती है. कुछ उपेक्ष-सी होने लगती है. इस कारण कुल मिलाकर
मनुष्यता का ह्रास होता है. धर्म कई हैं और सम्प्रदायों में बंटे हैं. इसलिए उन
सबसे एक-साथ किनारा लेकर जो लोकवाद (सैक्युलरिज्म) उनकी विभिन्नता से अपने
लिए सुरक्षा बनाकर चलना चाहता है, उसके गहरे में उन धर्मों के प्रति समान नहीं
होती है, बल्कि एक प्रकार का समान निरादर होता है. जिसमें समानता आदर की है,
उपेक्षा की नहीं है, वह धर्म-भाव-सम्पन्न लोकवाद अधिक कार्य-~कारी हो सकता है.
इन दोनों दृष्टिकोणों को स्पष्ट करने के लिए दो नाम समक्ष हैं : गांधी और नेहरु.
गांधी भी व्यावहारिक और राजनीतिक थे, लेकिन मूलत: धर्म-~भावापन्न थे. चोटी
रखते थे, अपने को वैष्णव कहते थे. लेकिन धर्मों और सम्प्रदायों की परस्पर पास लाने
में उनसे अधिक काम कौन कर पाया है!
मध्ययुगीन भारत में अकबर ने धर्मों को निकट लाने का प्रयत्न किया, पर गांधी और
अकबर के प्रयत्ननों की भूमिका मैं एक नहीं मानता हूँ.
...पौराणिक प्रथा ठीक है. वहाँ समन्वय सहज होता चला गया. लेकिन वह कैसे हुआ
और किसने किया? मुझे नहीं प्रतीत होता कि यह काम शासक या लोकनायक द्वारा हुआ
होगा. भावनाशील पुरुपों के द्वारा यह अनायास संपन्न होता चला गया. लम्बा-चौड़ा
आयोजन और जुटाव उसके पीछे नहीं था. ऐसे प्रयत्न हो सकते हैं जो गहरी आत्म-श्रद्धा
में से न आएं, लोक-प्रयोजन के तल प्रेरणा से ही हों. मेरा इस जगह मंतव्य यह है कि
हृदय में से निकले हुए प्रयत्न ही इस क्षेत्र में फलदायक होगे. केवल प्रयोजन के
हेतु से किया गया यत्न सफल नहीं होगा. अर्थात्, स्वयं जिसका रूप धार्मिक है, केवल
लौकिक नहीं है, उस कार्य की सिद्धि में वह लोक-कर्म या संध-कर्म उपयोगी होगा,
जिसके मूल में स्नेह की विवशता होगी.
...केवल परिचय से काम नहीं चलता है. बल्कि उल्टे घुणा का काम भी उससे लिया
जा सकता है. एक बन्धु ने बड़े परिश्रम से अरबी भाषा पढ़ी और कुरान का गहरा
अध्ययन किया. अच्छे-अच्छे मौलवी उनके इस्लामी ज्ञान पर दंग रह जाते थे.
लेकिन यह सब विद्या इस काम आयी कि वे इस्लाम के प्रति अवज्ञ और द्वेष ही
जीवन भर फैलाते रहे! संस्कृतज्ञ मौलवी भी ऐसे मिल जाते हैं कि जिनकी विद्या उन्हें
हिन्दू के निकट नहीं लाती है, बल्कि विमुख बनाती है. केवल एक-दूसरे के विषय
का बोध काफी नहीं है. स्वयं में यह उलटा फल भी ला सकता है. जो आवश्यक
और मूलभूत है, वह यह कि पहले इतर के लिए हम में स्नेह और आदर हो.
स्वयं के प्रति राग कम होगा ठीक उतनी ही मात्रा में पर के प्रति द्वेष भी कम होता
जायगा. पर को पररूप में देखकर जितना भी जानेंगे, वह सब जानकारी गौरियत
को मिटाने वाली नहीं, बढ़ाने वाली होगी.
छुटपन में एक कहानी एंड्रोक्लोज की पढी थी. कभी शेर के पाँव से उसने काँटा
निकाला था. कई रोज भूखे रखे गये शेर के सामने जब सजा के तौर पर एंड्रोक्लोज को
डाला गया, तो शेर ने उसको पहचान लिया. लोग तब सारे अचम्भे में रह गये
देखकर कि, दोनों तो परस्पर लाड़ कर रहे हैं ! मैं अपने मन से पूछता हूं कि
एंड्रोक्लोज से पूछा जाता कि शेर लम्बा कितना था. पूछ कितनी बड़ी थी. बदन पर
उसके चित्तियां थीं तो कितनी थीं इत्यादि तो क्या वह बात भी सकता था? लेकिन
शिकारी के ज्ञान को दैखें. वह जब वैझानिक अध्ययन करता है, शेर की एक-एक
बात को पहचानता और परखता है, तो वह ज्ञान आखिर उसको शिकारी ही तो
बनाता है; शेर के लिए उसमें कोई अपने मन का भाव तो नहीं पैदा करता!
शेर और शिकारी का सम्बन्ध अपनेपन का नहीं है, गैरियत का है. अर्थात्
परस्पर-परिचय आदि स्वयं में उस इष्ट में सहायत नहीं होता है. होता है
तो तब, जब पहले भावना उस प्रकार की जाग चुकी होती.
भारत के वैलफेयर राज्य की ओर से इस प्रकार के प्यत्न हो रहे हैं. वे शुभ
हैं, उपयोगी हैं. लेकिन शुभता और उपयोगिता वह फलवती तब होगी, जब
वातावरण में गम्भीर धर्मभाव भी होगा. सेक्युलरिजम, जो केवल लोकवादी है,
अगर हवा उससे भरी होगी, तो निकट लाने के प्रयत्न होते रहेंगे और दूरी भी
बढ़ती रहेगी. कारण, बुद्धि-व्यापार हृदय से समानान्तर चलता है. धर्म हृदय
की वस्तु है.
अकबर स्वयं जबकि शासक थे तब गांधी का सम्बन्ध शासन से या भारत की
राजनीति से था तो परामर्शक के रूप में कांग्रेस के द्वारा ही था. अकबर ने
दीने-इलाही का निर्माण किया, जिसमें उन्हें आशा थी कि हिन्दू-~मुस्लिम संगम
हो जायगा. गांधी में उस प्रकार का कोई प्रयत्न नहीं दीखता. उनके आश्रम
में जैसे जिस-जिस प्रकार के लोग आते चले गये, प्रार्थना में उसी विधि के
भजन-स्तवन शामिल होते चले गये. यह नियोजनपूर्वक नहीं हुआ, परिस्थिति
की और हृदय की आवश्यकता के अनुसार हुआ.
गांधी के एकता सम्बन्धी प्रयत्न मानो तपस्या और तितिक्षा को प्रगाढ़ से प्रगाढ़तर
बनाने की ओर चलते गये. साथ ही कर्म-क्षेत्र में कांग्रेस को वे उस प्रकार की
प्रेरणा देते गये. ऐसा कोई प्रयत्न उनके द्वारा नहीं हुआ जहाँ वेद और कुरान
का मिला-जुला संस्करण निकालने का चेष्टा की गयी हो. न मस्जिद-मन्दिर
के समन्वय की बात उनमें देखी जाती है. गांधी जी का प्रयत्न महात्मा का
है. अकबर का शहंशाह का है.
विफल दोनों हुए, तो सच यह कि सम्पूर्ण रूप से सफल कभी कोई होग ही
नहीं. आदमी में द्वेष शेष रहे ही चला जायेगा, जिससे पुरुषार्थ के लिए
अवकास रहे. लेकिन दीने-इलाही की विफलता जैसी चीज गांधी जी के लिए
कहीं न थी; क्योंकि वैसा प्रयत्न न था. हिन्दू-मुस्लिम विद्वेष की जो ज्वालाएं
फैली, तो कांगेस के हिन्दू-मुस्लिम एकता कार्यक्रम में से कांग्रेस-लीग की फूट
ही निकलती चली गयी . वह इतिहास दूसरा है और उसके कारण दूसरे हैं .
यह तो निस्सन्देह माना जाएगा कि वह विफलता गाधी की भी हैं,लेकिन उसका
निधान में गांधी- कांग्रेस सम्बन्ध मैं अधिक देखता हूं. गांधी का धर्म-भाव कांग्रेस
के पास आकर अगर केवल कर्मवाद बना रह गया,तो अवश्य त्रृटि गांधी में भी रही
होगी . कांग्रेस ने एकता को प्लेटफार्म बनाया . गांधी साधना में से एकता सिद्ध किया
चाहते थे . कांग्रेस राजनीतिक जमात थी और साधना की बात उसे अंसगत थी .
कांग्रेस की विफलता गांधी नहीं है, यह मैं नहीं कहता हूँ .लेकिन गांधी का प्रश्न के
प्रति दृष्टिकोण अकबर से और कांग्रेस से भिन्न था .
जिस पर धर्म एक है और जहाँ से उस एकता का अनुभव कर सकते हैं वह भूमि
ईश्वर के सिवा दूसरी नहीं है . आज भी लगभग सभी अनुभव करते हैं कि ईश्वर
,गाड, अल्लाह एक हैं . कुछ पहले ऐसा अनुभव नहीं था और ये सचमुच तीन थे .
लेकिन उत्तरोत्तर जान पड़ता रहा है कि तीन नहीं,सहस्त्र-सहस्त्र नाम और अरब-खरब
अन्तर ईश्वर में विलीन हो जाते हैं . परम एकता वही है .
धर्म वह है जहाँ व्यक्ति स्मरण-प्रतिस्मरण, पूजा-प्रार्थना आदि के द्वारा अपना
सम्बन्ध उसी एक से बनता है . अत: धर्म से बाहर ऐक्य कहीं मिलने वाला नही है .
धर्म स्वंम अनेक है, लेकिन पहचान गये हैं कि वे आपस में जुड़े सब उस एक से ही
हैं . अनेकता सम्प्रदायों की रहती भी चली जाय, तो हानि नहीं है, बशर्ते कि वहाँ
धर्म-भाव हो पर एकता की अनुभूति के द्वारा अनेकता स्वंम सुन्दर और आदरास्पद बनती
है .
जीवन -व्यवहार की लोकभूमिका पर हर एक को व्यक्ति और नागरिक बनकर बरतना
पड़ता है . इस तरह प्रकटत: वहाँ सब समान हो जाते हैं . लेकिन हम देखते हैं कि
काफी नहीं होगा . कारण, संघबध्द स्वार्थ सम्प्रदाय की आड़ लेते हैं और उस साम्प्रदायिकता
का पूरा-पूरा लाभ उठाया करते हैं . अभी हाल के अपने अनुभव की बात करता हूं .
जैनों के दो सम्प्रदाय बैमनस्य में मानों आपस में उलझ पड़े थे, बड़ी गरमागरमी थी .
लेकिन दोनों पक्षों के सर्वमान्य स्थानीय नेता एक जगह टिके थे, एक थाली में खाते थे,
एक कम्पनी में साझेदार थे . दोनों के लिए साम्प्रदायिक फटाव साधन-रूप होता था,
दोनों ही इस तरह करोड़पति बनकर आपस में बराबरी के मित्र बन पाते थे !
