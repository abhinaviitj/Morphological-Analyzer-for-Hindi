<शोचिअल् श्चिएन्चे><झोउर्नडिस्म्><आर्जुन् ठितरि><श्तटन्ट्रट आन्डोलन् अउर् हिन्डि फट्रक.><१९८२><इस्ह्व  फ्रकस्हन्><अरनसि><१४ टो १९><२२००><आर्जुन् - श्तटन्ट्रट आन्डोलन् अउर् हिन्डि>

स्वतंत्रता-संग्राम-सेनानियों के चिन्तन-मनन एवं
स्वराज्य-प्राप्ति की दिशा में उठाये गये सक्रिय कदमों के इतिहास का
विवेचन पूर्वी उत्तरप्रदेश की पत्रकारिता के संदर्भ में प्रस्तुत करना इस
कृति का उद्देश्य है. इसमें गोरखपुर, बस्ती, आजमगढ़, देवरिया, बलिया,
गाजीपुर और जौनपुर की हिन्दी पत्र-~कारिता के उद्भव और विकास के क्रमबद्ध
अध्ययन द्वारा स्वतंत्रता आंदोलन की उज्ज्वल गाथा प्रस्तुत की गयी है.
पुस्तक के प्रथम अध्याय में सन् १९०० ई. के पूर्व के कुछ ऐतिहासिक पत्रों
की झाँकी प्रस्तुत है. उस समय मुद्रण-कला के विकास के अभाव में पत्रों को
मुद्रित कराने के लिए महानगरों तक दौड़ना पड़ता था. मझौली (देवरिया) के
राजा लाल खड्गबहादुर मल्ल ने भारतेन्दु हरिश्चन्द्र की रचनाओं को
प्रकाशित कर हिन्दी भाषा और साहित्य के उन्नयन हेतु बाँकीपुर (पटना) में
`खड्गविलास छापाखाना' की स्थापना की. वहीं से `क्षत्रिय पत्रिका' (मासिक)
का प्रकाशन हुआ जिसने आत्माभिमान तथा स्वदेशानुराग का शुभ संदेश प्रसारित
किया. `हिन्दी भूषण' (बलिया), `महिला-मनोरमा' तथा `कन्या-कौमुदी'
(गाजीपुर) पत्र समस्यापूर्ति से सम्बद्ध थे.
द्वितीय अध्याय (उद्भव काल) में सन् १९०० से १९२० ई. तक के बंग-भंग,
कांग्रेस और जन-जागरण, दिल्ली दरबार, प्रथम महायुद्ध, जलियाँवाला बाग
हत्याकाण्ड की चर्चा की गयी है जिनके कारण भारतीयों में चतुर्दिक्
उग्र-~क्रान्ति की भावना का संचार हुआ. इस अवधि में प्रकाशित `जासूस' मा.
(गाजीपुर १९०० ई.), `क्षत्रिय' मा. (गोरखपुर १९०७ ई.), `ज्ञानशक्ति' मा.
(गोरखपुर १९१५ ई.), `प्रभाकर' मा. (गोरखपुर १९१५ ई.) तथा `स्वदेश' सा.
(गोरखपुर, १९१९ ई.) प्रमुख पत्र थे जिनका विशद विवेचन किया गया है.
`जासूस' और `ज्ञानशक्ति' यद्यपि साहित्यिक पत्र थे तथापि तत्कालीन
राजनीति से अछूते न थे. `कितने भारतवासी कहाँ संकट में पड़े कराहते हैं,
कितने अन्न बिना सूखकर सोंठ हुए जाते हैं, कितने पेट का दु:ख न सहकर
परलोक पधार रहे हैं उसका लेखा इन लोगों को कौन सुनावेगा?' सन् १९०६ ई.
में अंग्रेज शासकों से `जासूस' मासिक पत्र ने उपर्युक्त प्रश्नों का
उत्तर प्राप्त करना चाहा तो `ज्ञानशक्ति' ने `जग में भारत विजय-पताका
लहराना हैं, का उद्घोष किया. `क्षत्रिय' ने `अनाचार' अविचार भगा दें
घूम-घूम प्रतिद्वार' का नारा बुलंद किया तथा देशोद्वार हेतु स् वजाति में
जागरण-संदेश प्रसारित किया. `स्वदेश' साप्ताहिक तो स्वतंत्रता-~आंदोलन
में सक्रिय भूमिका निभाने के लिए पाठकों से अपील करता था एवं `वह ह्रदय
नहीं है पत्थर है जिसमें स्वदेश का प्यार नहीं' द्वारा भारतवासियों को
कर्तव्य कर्म के लिए प्रेरित करता था.
उद्भव काल की पत्रकारिता ने भारतीयों में नवचेतना का संचार किया, साथ ही
राष्ट्रभाषा हिन्दी का स्वरूप निर्धारित कर उसका संबर्द्धन भी किया.
संस्कृत-निष्ठ प्रवाहपूर्ण भाषा के साथ ही चटपटी, चंचल, प्रगल्भ एवं
मनोहारी भाषा का प्रयोग पत्र-पत्रिकाओं द्वारा प्रारम्भ हुआ. `दाई से पेट
नहीं छिप सकता', बाई चढ़ गयी', `सटक सीताराम' और `नाक सिकोड़ना' जैसे
मुहावरों द्वारा जीवंत हिन्दी भाषा के प्रचलन में पत्रों का योगदान
महत्त्व-~पूर्ण है.
तृतीय अध्याय में १९२० से १९४७ ई. तक की राजनीतिक, सामाजिक एवं आर्थिक
परिस्थितियों पर संक्षेप में प्रकाश डाला गया है. इस अवधि को कान्तिकाल
के नाम से पुकारा गया है क्योंकि स्वतंत्रता आंदोलन के प्रखर होने पर
ब्रिटिश साम्राज्यवादियों का दमन-चक्र प्रबल होता गया जिससे पत्र तथा
पत्रकारों में तेजस्विता एवं ओजस्विता दृष्टिगत हुई. असहयोग आंदोलन,
चौरीचौरी काण्ड, साइमन कमीशन, नेहरू रिपोर्ट, सविनय अवज्ञा आंदोलन, और
भारत छोड़ो आन्दोलन जैसी क्रान्तिकारी प्रवृत्तियों के मूल में गाँधीजी
थे जिनको भारतवासियों ने राष्ट्रोद्धार का अग्रदूत माना. पूर्वी
उत्तरप्रदेश ने उन्हें स्वतंत्रता का देवदूत घोषित किया. यहाँ की हिन्दी
पत्रकारिता में उत्कट राष्ट्रभक्ति का स्वर मुखरित हुआ. `समय' सा.
(जौनपुर), `जीवन' सा. (गोरखपुर), `संदेश' मा. (आजमगढ़) `विजय' सा.
(बस्ती), `वसुन्धरा' मा. (गोरखपुर), `कवि' मा. (गोरखपुर) और `विभूति' मा.
(आजमगढ़) पत्रों ने स्वतंत्रता आंदोलन को गत्वरता प्रदान की. एक तरफ
`शीघ्र दासता-~बद्ध देश को `समय' स्वतंत्र बनायेगा' की आवाज गूँजी तो
दूसरी तरफ `होवे दुख अन्त यों वसन्त के समागम में, बाञ्छा `विज य' के साथ
विजय हमारी हो' पाठकों को सुखद भविष्य के प्रति आश्वस्त रखता था. इसी
अध्याय में महर्षि अरविंद के समान क्रान्तिकारी हनुमानप्रसाद पोद्दार
`भाईजी' द्वारा सम्पादित `कल्याण' का विश्लेषण प्रस्तुत है. प्रेम,
सदाचार, अहिंसा, सहिष्णुता, शांति, ज्ञान, वैराग्य, भक्ति तथा मुक्ति का
संदेशवाहक, आध्यात्मिक क्रान्ति का अग्रदूत `कल्याण' और इसके वार्षिकांक
अपने विषय के विश्वकोश सिद्ध हुए हैं और इसी पत्र के चलते अहिन्दीभाषी
जनों को हिन्दी सीखनी पड़ी. वास्तव में क्रान्ति काल की हिन्दी
पत्रकारिता का मूल स्वर उग्र राष्ट्रीयता का था जो स्वतंत्रता संग्राम के
प्रति समर्पित था.
चतुर्थ अध्याय में १९४८ से १९६२ ई. तक की हिन्दी पत्रकारिता का विवरण है
जिसे `वैविध्य काल' कहा गया है. विषय-सामग्री, आकार-प्रकार, शैली तथा
पत्र-सम्पादन और प्रकाशन के लक्ष्यों में विविधता आ जाने से ही वैविध्य
नाम दिया गया है. पंचायती राज, सहकारिता, कृषि, वाणिज्य, धर्म-~संस्कृति,
साधना, साहित्य, समाजवाद एवं साम्यवाद आदि अनेक विषयों को समाहित करने
वाले `सबेरा' अर्द्ध साप्ताहिक (आजमगढ़), `मानव सेवक' सा. (आजमगढ़), `लोक
सेवक' सा. (गाजीपुर), `पंचमुख' सा. (बस्ती), `प्रकाश' सा. (जौनपुर),
`बिहान' सा. (बलिया), `ग्राम स्वराज्य' सा. (देवरिया), `समाजवादी भारत'
पा. (बस्ती), जिला पंचायत पत्रिका' मा. (आजमगढ़), `सहकार' मा. (जौनपुर),
`रौनियार सेवक' मा. (देवरिया) आदि पत्रों का प्रकाशन वैविध्यकाल की
विशेषता है.
विदेशी सत्ता के बंधन से मुक्ति के पश्चात् अपने देश में नये युग का
पदार्पण हुआ. अब राजनीतिक स्वतंत्रता के बाद सामाजिक, आर्थिक और
सांस्कृतिक क्षेत्रों में स्वतंत्रता स्थापित करना अवशिष्ट था. फलत:
सामाज्य-~वादी, व्यक्तिवादी और शोषणपरक मूल्यों तथा मान्यताओं के विरुद्ध
सभी को पुन: संघर्ष करना पड़ा, जिसमें पत्रों की विशिष्ट भूमिका देखी
गयी. सामाजिक-~आर्थिक विषमता को मिटाने के लिए पं. नेहरू ने पंचवर्षीय
योजनाएँ बनायीं. समाजवादी क्रिया-कलाप प्रारम्भ हुए. निरन्तर बढ़ती हुई
महँगाई, बेशुमार आबादी, मुद्रास्फीति तथा राष्ट्रव्यापी भ्रष्टाचार से
मुक्ति दिलाने का पावन संकल्प पत्रों ने लिया. सांस्कृतिक, सामाजिक,
आर्थिक और शैक्षणिक दृष्टि से यह संक्रमण काल था जिसमें पत्रकारों का
रचनात्मक अवदान अविस्मरणीय है. `स्वराज्य' को `सुराज्य' में परिणत करने
के निमित्त बापू ने धर्मोन्माद तथा दुराग्रह से मुक्ति पाने के लिए नारा
लगाया और सामाजिक-सांस्कृतिक स्वतंत्रता को भारत के विकास के लिए
अपरिहार्य बतलाया. उनके शब्दों में `.......हिन्दू तब तक न स्वराज्य का
दावा कर सकते हैं और न स्वराज्य ले ही सकते हैं, जब तक वे द लित जातियों
को स्वतंत्रता नहीं देते. मैं भी हिन्दू धर्म को कुछ जानने का दावा करता
हूँ. मेरा दृढ़ निश्चय है कि पंडे-~पुरोहित भूलते हैं. ईश्वर ने ही
मनुष्य समाज के एक अंग को अछूत बनाया है, यह कहना ईश्वर की निन्दा करना
है.' `हरिजन सेवा संघ' की स्थापना, हरिजन उद्धार-सम्बन्धी यात्राएंॅ एवं
`नवजीवन' के नाम को `हरिजन कर देना कुछ ऐसे पवित्र कार्य थे जिनके द्वारा
बापू ने हरिजनोद्धार एवं समाजो-~त्थान हेतु सभी का आह्वान किया.
महात्मा गाँधी ने उद्योग-धन्धों-सम्बन्धी आंग्ल नीति से स्वतंत्रता पाने
के लिए संघर्ष छेड़ने की बात कही. उन्होंने पारम्परिक प्राचीन औजार, हल,
चरखा को कल्याण का प्रतीक बतलाया. प्राचीन सादगी की ओर लौटने को ही
उन्होंने श्रेयस्कर कहा. गाँधीजी ने स्वतंत्रता प्राप्ति के पश्चात् भारत
के मंत्रियों से अनुरोध किया कि सभी खादी पहनें, सूत कातें, पराश्रयी न
हों. बापू की पुकार के अनुरूप सामाजिक, सांस्कृतिक, शैक्षिक और धार्मिक
संस्थाओं ने अंग्रेजो द्वारा स्थापित विकृत मूल्यों को चुनौती दी तथा
भारत भूमि के उपयुक्त शाश्वत मूल्य वाले तथ्यों को अपनाने की आवश्यकता
पर बल दिया. फलत: भ्रष्टाचार के उन्मूलन, नारी-मुक्ति आंदोलन, जमींदारी
प्रथा की समाप्ति के लिए समाचार-पत्रों ने आवाज बुलंद की. पूर्वी
उत्तरप्रदेश को आर्थिक पिछड़ेपन से स्वतंत्रता दिलाने के लिए पटेल-आयोग
सम्बन्धी कार्र-~वाइयाँ हुई. बुनियादी शिक्षा तथा लघु कुटीर
उद्योग-धन्धों की स्थापना द्वारा शैक्षिक एवं आर्थिक मुक्ति का अभियान
स्वातन्त्र्योत्तर पत्रों ने चलाया.
पंचम अध्याय (अद्यतन काल) में १९६२ से १९७७ ई. तक को हिन्दी पत्रकारिता
का राजनीतिक, सामाजिक और शैक्षणिक संदर्भ में विवरण है. १९६२ ई. में चीनी
आक्रमण के समय हमारा मोह भंग हुआ था और हमने यथार्थवादी दृष्टिकोण
अपनाया. सन् १९६५ तथा १९७१ में पाकिस्तान द्वारा जब भारत पर आक्रमण हुए
तब पत्रों ने पाठकों में पुन: राष्ट्रप्रेम की भावना जगायी तथा राष्ट्रीय
नेताओं को सजग किया. '७३ से '७४ तक सत्याग्रह, घेराव, बंद और हड़ताल का
सिलसिला था. २४ जून १९७५ ई. को आपात काल और प्रेस सेंसर लागू हुआ.
प्रत्यक्ष तथा परोक्ष रूप में हिन्दी पत्रकारिता ने नागरिक स्वतंत्रता
हेतु पुन: संघर्ष किया. मुद्रण कला के व्यापक प्रचार-प्रसार के फलस्वरूप
इस अवधि में स्थान-स्थान पर प्रिंटिग प्रेस खुल गये तथा दैनिक एवं
साप्ताहिक पत्रों के प्रकाशन की बाढ़ आ गयी. सम्प्रति पूर्वी उत्तरप्रदेश
के प्रत्येक जनपद से दैनिक पत्र `देवल' (आजमगढ़), `भृगुक्षेत्र' एवं
दैनिक `क' (बलिया), `जौनपुर समाचार' (जौनपुर), `ग्राम स्वराज्य'
(देवरिया), `आज', `दैनिक जागरण' तथा `हिन्दी दैनिक' (गोरखपुर) प्रकाशित
हो रहे हैं जिनके द्वारा क्षेत्र की समस्याएँ मुखरित हो रही हैं.
गोरखपुर विश्वविद्यालय के हिन्दी विभागाध्यक्ष डॉ. रामचन्द्र तिवारी के
निर्देशन में सम्पन्न शोध-कार्य `पूर्वी उत्तरप्रदेश में हिन्दी
पत्रकारिता का उद्भव और विकास' पर प्रस्तुत पुस्तक आधारित है. पूर्वी
उत्तरप्रदेश के विस्मृत और दुर्लभ हिन्दी पात्रों का संकलन एवं उनके
सर्वग् ईण विवेचन द्वारा अंचल की तेजस्विता तथा हिन्दी भाषा और साहित्य
की निर्माण भूमि का अनुशीलन करना ही शोध का लक्ष्य था. देखा गया कि इस
क्षेत्र की पत्रकारिता स्वतंत्रता-आंदोलन की गौरवपूर्ण गाथा से
महिमामंडित है. गोरे प्रभुओं के दुर्दान्त पशु-बल के विरुद्ध संघर्षरत
होने के लिए प्रथित पत्रकारों ने `जब तोप मुकांबिल हो तो अखबार निकालो'
के अनुरूप कार्य किया. उन लोगों ने `पयामे आजादी' में प्रकाशित अप्रतिम
राष्ट्रभक्त समाट् बहादुरशाह `जफर' के ऐतिहासिक संदेश को आत्मसात् किया :
"हिन्दुस्तान के हिन्दुओं और मुसलमानों! उठो, भाइयो उठो, खुदा ने इन्सान
को जितनी बरकतें अता की हैं, उनमें सबसे कीमती बरकत आजादी है."
यहाँ के पत्र आजादी के धधकते शोले सिद्ध हुए, उनके द्वारा आजादी के यज्ञ
में जो आहुतियाँ दी गयीं, वे पत्रकारिता के इतिहास में स्वर्णिम पृष्ठ
है. इसलिए शोध-प्रबंध को `स्वतंत्रता आंदोलन और हिन्दी पत्रकारिता' के
रूप में प्रकाशित किया जा रहा है.
काशी पूर्वी उत्तरप्रदेश की सांस्कृतिक राजधानी रही है. यहीं से
मानव-जीवन का उत्कृष्ट रूप चतुर्दिक् प्रसरित हुआ. पूर्वी क्षेत्र के
पत्रकारों की आदर्श स्थली काशी ही है. यहाँ की पत्रकारिता अत्यन्त
तेजोदीप्त है, सर्वाशत: अविस्मरणीय है, अत: एक पृथक् अध्याय में उसे
संकलित कर हिन्दी पत्रकारिता का प्रकृष्ट स्वरूप प्रदर्शित है जिसके
द्वारा स्वतंत्रता आंदोलन की दुंदुभी बजायी गयी.
पत्रकारों ने राष्ट्र की महिमा के समक्ष वैयक्तिक स्वार्थों को ठोकर मार
दी. मातृभूमि पर मरने-मिटने वाले पत्रकारों ने अपनी सजग लेखनी द्वारा
राष्ट्रीय चेतना तथा स्वतंत्रता प्राप्ति की तीव्र उत्कण्ठा व्यक्त की.
पूर्वी क्षेत्र के उत्साही पत्रकारों के तप, त्याग और श्रम के बल पर
हिन्दी पत्रकारिता विकसित हुई. इसलिए उनकी कीर्ति-गाथा के स्तवन का लघु
प्रयास अन्तिम अध्याय में किया गया है. इसी के साथ उपसंहार भी प्रस्तुत
है.
स्वतंत्रता आंदोलन और हिन्दी पत्रकारिता के अब तक के लेखकों ने पूर्वी
उत्तरप्रदेश की कुछ घटनाओं पर प्रकाश डाला था तथा `स्वदेश',
`ज्ञान-~शक्ति', `कल्याण' एवं `प्रभाकर' आदि कुछ पत्रों का नामोल्लेख ही
किया था. उपर्युक्त सात अध्यायों में लेखक द्वारा विगत एक शतक की विविध
गति-~विधियों एवं समय-समय पर प्रकाशित लगभग ११४ पत्रों का विवेचन
साहि-~त्यिक तथा राजनीतिक परिप्रेक्ष्य में किया गया है. यह अनुशीलता
पत्रकारिता के गौरवशाली इतिहास को आगे बढ़ाने वाला एक मौलिक प्रयास है.
निश्चय ही इस क्षेत्र में कार्य करने वाले भावी अनुसंधित्सुओं के लिए
ग्रन्थ आधार-~भूमि बन सकेगा.
विभिन्न पत्र-पत्रिकाओं के संकलन में स्व. आचार्य परशुराम चतुर्वेदी,
रायकृष्णदास, रामसिंहासन सहाय `मधुर', डॉ. विवेकी राय, पं. सत्यनारायण
मिश्र, श्रीकृष्णराय `ह्रदयेश', गुरुभक्त सिंह `भक्त', प्राचार्य
श्यामनारायण चतुर्वेदी, ठाकुरप्रसाद सिंह, गिरिजेश बहादुर सिंह `राठौर',
पं. विजयनाथ त्रिपाठी, राम नाथवर्मा डॉ. देवेन्द्र उपाध्याय और लालधर
त्रिपाठी `प्रवासी' का महत्त्वपूर्ण सहयोग उल्लेख्य है. डॉ. कल्याण मल
लोढ़ा, डॉ. अमृतलाल नागर, मुरारी लाल केडिया कृष्णबिहारी मिश्र,
कालिकाप्रसाद दीक्षित `कसुमाकर', बंकटलाल ओझा, विद्याभास्कर, लक्ष्मीशंकर
व्यास, राममोहन पाठक, ईश्वरदेव मिश्र, डॉ. भगवानदास अरोड़ा, स्व.
अशोकजी, डॉ. गोपीनाथ तिवारी तथा आचार्य केशवचन्द्र मिश्रने समय-समय पर
अमूल्य सूचनाएँ देकर सदैव मेरा उत्साहवर्द्धन किया, जिसके लिए मैं उन सभी
महानुभावों का आभारी हूँ. नेशनल लाईब्रेरी कलकत्ता, काशी नागरी प्रचारिणी
सभा, केन्द्रीय और प्रान्तीय अभिलेखा-~गार, भारतीय कला भवन, हिन्दी
साहित्य सम्मेलन प्रयाग तथा पूर्वी जनापदों की अनेक साहित्यिक संस्थाओं
का आभारी हूँ जिनसे बहुमूल्य तथ्य प्राप्त हुए हैं. लेखन कार्य की
श्रमसाध्यता, व्यवसाध्यता एवं समयसाध्यता को समझ कर मेरे पूज्य अग्रज
श्री दिनेश्वर तिवारी, गणित विभागाध्यक्ष, म. मो. मा. स्नातकोत्तर
महाविद्यालय ने मुझे विविध दायित्वों से मुक्त रखा, मेरा मनोबल सदैव
बढ़ाया, अत: वे मेरी प्रथम प्रणति के अधिकारी हैं.
