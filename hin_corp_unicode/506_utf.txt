<शोचिअल् श्चिएन्चे><छुल्टुरे><श्हम्ब्हुरट्न ठ्रिपट्हि><शिड्ड्ह शन्ट् अउर्  - फ्रकस्हन्.><ढेल्हि><३२ टो ३९><ठ्रिपट्हि - शिड्ड्ह शन्ट् अउर् 

अन्यायी के अन्त की अलौकिक घटना
योगिराज श्रीचन्द्र जी भ्रमण करते हुए सिन्ध प्रांत के नगर ठट्ठा शहर में
पहुंचे. वहां का मुसलमान शासक मिर्जा बाकी हिन्दुओं पर बड़ा अत्याचार कर
रहा आ. वह अधिकाधिक हिन्दुओं को मुसलमान बनाना सबसे पुण्य कार्य समझता
था. जो लोग मुसलमान धर्म स्वीकार नहीं करते थे, उनको मौत के घाट उतार
देता था. योगिराज जी के वहां पहुंचने से हिन्दुओं में नये आत्मविश्वास का
जन्म हुआ. वे मुसलमानों के अन्याय का विरोध करने लगे. इससे शासक और
धर्मान्ध मुसलमान विशेष उत्तेजित हुए. अब मिर्जा बाकी ने आदेश निकाल दिया
कि उसके राज्य में प्रत्येक हिन्दू को मुसलमान धर्म स्वीकार करना होगा.
जो हिन्दू इस आदेश को नहीं मानेगा, उसे मृत्युदंड दिया जायेगा. हिन्दुओं
में हाहाकार मच गया. सब श्रीचन्द्र जी की शरण में गए. उन्होंने कहा, "डरो
मत, प्रभु तुम्हारी रक्षा करेंगे." जब मिर्जा बाकी को यह बात मालूम हुई
तो उसने हिन्दुओं को बुलाकर कहा, "तुम उस पागल फकीर के कहने पर क्यों
व्यर्थ में अपने प्राणों से हाथ धो रहे हो. मुसलमान बन जाओ." जब हिन्दुओं
ने योगिराज जी को मिर्जा का कथन सुनाया, तो उन्होंने कहा, "कोई बात नहीं.
शीघ्र ही पता चल जायेगा कि प आगल कौन है." इसके दूसरे ही दिन मिर्जा बाकी
पागल हो गया और उसने अपनी ही कटार से अपना अन्त कर लिया. इस प्रकार
हिन्दुओं के कष्टों का अन्त हुआ.
कश्मीर के श्रीचन्द: चिनार की कथा
कश्मीर राज्य में मुसलमान शासक यकूब का शासन था. वह भी बहुत अधिक
धर्मान्ध था. वह वहां के हिन्दुओं, विशेष रूप से ब्राह्मणों पर घोर
अत्याचार कर रहा था. श्रीचन्द्र जी को जब यह ज्ञात हुआ तो वे कश्मीर
पहुंचे. वहां की हिन्दू जनता ने योगिराज जी को अपनी करूण कथा सुनायी.
योगिराज जी ने कहा, "मत डरो. प्रभु तुम्हारी परीक्षा कर रहे हैं. याद
रखो, वह भी समय आने को है, जब यहां शुद्ध हिन्दू राज्य स्थापित होगा.
जाओ, शासकों से कह दो कि हमारे गुरु महाराज यहां पधारे हुए हैं. यदि आप
उनको मुसलमान बना ले, तो हम सब मुसलमान बन जायेंगे." ब्राह्मणों ने ऐसा
ही कह दिया. उसने अपने मंत्री को योगिराज जी के पास भेजा. योगिराज जी के
दर्शन करते ही मंत्री का ह्रदय-परिवर्तन हो गया. वह उनको असीम श्रद्धा की
दृष्टि से देखने लगा. योगिराज जी ने उसी के सामने अपने अग्नि-कुण्ड से एक
जलती हुई लकड़ी निकाली और उसे जमीन में गाड़ दिया. वह लकड़ी उसी क्षण
चिनार के हरे-भरे वृक्ष में रूपांतरित हो गयी. वह वृक्ष आज भी वहां
श्रद्धा से पूजा जाता है. वह दरबार में आया और उसने यकूब को सारा हाल
बताया. यकूब स्वयं योगिराज के पास आया. और अपने अपराधों के लिए क्षमा
मांगने लगा. योगिराज जी ने कहा, "अब पश्चात्ताप करने से क्या लाभ है? अत:
यहां का शासन अब अधिक दिन तुम्हारे हाथ में नहीं रह सकता है." योगिराज का
कथन पूर्ण सत्य सिद्ध हुआ. उसी वर्ष अकबर ने कश्मीर पर आक्रमण कर दिया और
उसे जीतकर अपने राज्य में मिला लिया.
पत्थर से नदी पार
एक बार योगिराज श्रीचन्द्र जी रावी के तट पर खड़े थे. उन्होंने अपने एक
शिष्य से नाव लाने को कहा. वहां उपस्थित एक व्यक्ति ने कहा, "महाराज,
आपके धर्मग्रंथों में लिखा है कि रामजी ने पानी में पत्थर तैरा दिए थे.
आप बहुत बड़े संत हैं. आपको नाव की क्या आवश्यकता है? पत्थर पर बैठकर नदी
पार कर जाइए." योगिराज जी ने अपने धर्मग्रंथों की बातों को सिद्ध करने के
लिए एक बड़ा-पत्थर उठाकर नदी में फेंक दिया. पत्थर तैरने लगा और वे उसी
पर बैठकर नदी पार कर गए.
डेढ़ सौ वर्ष की अवस्था में भी तरुण
श्रीचन्द्र महाराज ने उदासीन सम्प्रदाय की स्थापना करके हिन्दू संस्कृति
का अभूतपूर्व कल्याण किया है. हिंदू धर्म के प्रसार-प्रचार के अनेक संगठन
हैं, लेकिन इनमें उदासीन संगठन अद्वितीय है. सैकड़ों वर्ष पूर्व स्थापित
यह विशाल संस्था मानवता के कल्याण के लिए तथा आध्यत्मिक विकास के लिए
अबाध रूप से स्तुत्य कार्य कर रही है. देश के विभिन्न भागों में उदासीन
मठ और अखाड़े हैं. इसमें सहस्रों त्यागी-तपस्वी साधु-संत सेवा कार्यों
में संलग्न हैं. उदासीन संप्रदाय में सिद्ध संतों और योगियों की महान्
परंपरा है. यह सब श्रीचन्द्र जी के अलौकिक दिव्य तेज का प्रभाव है.
योगिराज जी आज भी लाखों व्यक्तियों के आराध्यदेव, धर्मगुरु और इष्ट हैं.
श्रीचन्द्र जी लगभग डेढ़ सौ वर्ष की आयु तक मानवता का कल्याण करते रहे,
लेकिन अंतिम समय तक उनका शरीर तरुणों जैसा सतेज बना रहा. उन्होंने
स्वेच्छा से महानिर्वाण प्राप्त किया था. निस्संदेह, योगिराज श्रीचन्द्र
जी महाराज अदृश्य रूप से भक्तों, संतों तथा जिज्ञासुओं का कल्याण करते
रहेंगे.
सन्त ज्ञानेश्वर
(१२७५-१२९६)
महाराष्ट्र प्रदेश में सिद्ध और समर्थ योगियों की एक सुदीर्घ परम्परा है.
अनेक महापुरुषों ने अपनी साधना और वाणी से इस क्षेत्र को पवित्र किया है.
इनमें संत ज्ञानेश्वर जी महाराज का नाम सर्वोपरि है. यद्यपि उनका जन्म कई
सौ वर्ष पूर्व हुआ था; लेकिन उनके अलौकिक तेज का प्रभाव आज भी महाराष्ट्र
ही नहीं, सम्पूर्ण भारत में परिव्याप्त है, उनकी दिव्य शक्तियां इस समय
भी अनुभव की जाती हैं तथा उनके ग्रंथ वर्तमान युग में भी अगणित लोगों को
प्रेरणा प्रदान करते हैं.
एक परिवार में चार महान् योगी
लगभग आठ सौ वर्ष पूर्व महाराष्ट्र के पैठण नामक स्थान में एक ब्राह्मण
परिवार रहता था. इस परिवार में बिट्ठल पंत नाम का एक बालक था, जो बहुत
धर्मनिष्ठ और सच्चरित्र था. छोटी अवस्था में ही इस बालक को तीर्थाटन करने
की इच्छा हुई, अत: वह तीर्थयात्रा के लिए अकेले ही निकल गया. इस यात्रा
में उसे पूना के पास आलन्दी नामक गांव में ठहरना पड़ा. यहां सिद्धोपन्त
नामक एक ब्राह्मण से परिचय हुआ. ये सज्जन बिट्ठल पंत के ज्ञान,आचरण और
स्वभाव से विशेष प्रभावित हुए. इनके एक कन्या थी. एक रात में सिद्धोपन्त
को स्वपन हुआ कि अपनी कन्या का विवाह बिट्ठलपन्त तीर्थयात्री बालक से कर
दो. प्रात: काल उन्होंने बिट्ठल से विवाह का प्रस्ताव किया; लेकिन
उन्होंने यह प्रस्ताव अस्वीकार कर दिया. दो-तीन दिन में बिट्ठल को भी
स्वप्न में भगवान का आदेश प्राप्त हुआ कि तुम कन्या से विवाह कर लो. इससे
एक ऐसा पुत्र उत्पन्न होगा, जिसे लोग इश्वर का अवतार मानेंगे.
तीर्थयात्री बिट्ठल ने विवाह का प्रस्ताव स्वीकार कर लिया. यथा समय विवाह
हो गया. लेकिन इस विवाह से बिट्ठल की भक्ति और साधना में कोई कमी नहीं
आई. उनकी वैराग्य वृत्ति दिन-प्रतिदिन बढ़ती ही गई. एक दिन वह पत्नी को
छोड़कर काशी चले गए. काशी में उस समय स्वामी रामानन्द जी का बड़ा प्रभाव
था. रामानन्द जी से उन्होंने कहा कि मैं अकेला हूं, मेरे स्त्री-बच्चे
नहीं हैं; अत: संन्यास दे दीजिए. स्वामी जी ने इनके कथन को सच मानकर
संन्यास दे दिया. कुछ वर्षों बाद स्वामी रामानन्द तीर्थयात्रा के लिए
निकले. रास्ते में वह आलन्दी गांव के एक मन्दिर में रुके. वहाँ बिट्ठल
पंत की पत्नी रुक्मणी नित्य पूजन के लिए आती थी. स्वामी रामानन्द जी को
देखकर प्रणाम निवेदित किया. स्वामी जी ने `पुत्रवती भव' का आशीर्वाद दे
दिया. इस पर रुक्मणी ने कहा कि मेरे पति तो काशी में संन्यासी हो गए हैं,
मुझे पुत्र कहाँ प्राप्त हो सकता है? स्वामी रामानन्द जी ने
विस्तारपूर्वक बात करने के बाद जान लिया कि रुक्मिणी का पति तो उन्हीं का
शिष्य है. शास्त्रों के अनुसार यदि विवाहित व्यक्ति बिना पुत्रों के
उत्पन्न हुए संन्यास लेता है तो गुरु और शिष्य दोनों दोषी होते हैं. अत:
स्वामी रामानन्द जी ने अपनी आगे की तीर्थयात्रा स्थगित कर दी और रुक्मिणी
तथा उसके माता-पिता को लेकर काशी के लिए चल पड़े. यहां पहुंचकर बिट्ठल
पंत को पुन: गृहस्थ आश रम में जाने का आदेश दिया. फलस्वरूप बिट्ठल पंत
अपनी पत्नी के साथ अपने गांव वापस आ गए. छह-सात वर्ष की अल्प अवधि में ही
चार संतानों का जन्म हुआ. इन चारों संतानों ने भारतीय आध्या-~त्मिकता के
विकास में अमित योगदान किया. प्रथम संतान का नाम निवृत्तिनाथ, दूसरी का
ज्ञानदेव, तीसरी का सोपानदेव और चौथी का मुक्ताबाई (कन्या) हुआ. ऐसा माना
जाता है कि महादेव ने निवृत्तिनाथ, विष्णु ने ज्ञानदेव, ब्रह्मा ने
सोपानदेव तथा आदिमाया ने मुक्ताबाई के रूप में जन्म लिया था. ज्ञानदेव का
जन्म सन् १८७५ में हुआ था. यह ज्ञानदेव ही आगे चलकर संत ज्ञानेश्वर के
नाम से प्रसिद्ध हुए.
माता-पिता द्वारा जीवित जल-समाधि
बिट्ठल पंत संन्यास आश्रम से गृहस्थ बने तो जाति और समाज ने इसका बहुत
विरोध किया. इससे उनको तथा उनकी पत्नी को बहुत क्लेश हुआ. उन्होंने
पंडितों से इस दोष के परिमार्जन का उपाय पूछा, तो उन्होंने शरीर-त्याग का
ही विधान बताया. अत: शास्त्र-मर्यादा की रक्षा के लिए बिट्ठल पंत और
रुक्मिणी देवी ने प्रयाग जाकर गंगा-यमुना के संगम में जलसमाधि ले ली.
उनके चारों बच्चे अनाथ हो गए.
बिट्ठल पंत को जाति और समाज से बहिष्कृत कर दिया गया था. उनको अपने
पुत्रों का उपनयन संस्कार करने की अनुमति नहीं दी गई थी. उन्होंने समाज
की आज्ञा से अपना शरीर-त्याग किया था. समाज इन अनाथ बच्चों के प्रति भी
अत्यन्त कठोर था. विषेश रूप से ब्राह्मण वर्ण उनको जाति में सम्मिलित
नहीं करना चाहता था. इन बालकों ने पंडितों से अपने सम्बन्ध में निर्णय
मांगा, तो उन्होंने कहा, "प्राचीनकाल से श्रेष्ठ लोग कहते आए हैं कि
दोनों कुल भ्रष्ट होने पर उसका कोई प्रायश्चित नहीं है; लेकिन
शास्त्र-मतानुसार इसका एक उपाय बताया गया है. वह यह है कि इस समय अनन्य
भक्ति का अनुसरण करें, अत्यन्त अनुतप्त होकर ईश्वर का भजन करें और गाय,
गधा, कुत्ता आदि प्राणियों को समत्व बुद्धि से, सभी प्राणियों में
आत्मतत्त्व भरा हुआ है, ऐसा मानकर भक्ति करें." चारों भाई-~बहिन पण्डितों
का यह उपदेश पाकर बहुत प्रसन्न हुए. वास्तव में वे जन्म से ही भक्त थे.
उनके माता-पिता ने भी भक्ति और साधना की ओर उन्हें अग्रसर किया था.
भैंसे द्वारा वेद-मन्त्रों का पाठ
इसी समय पण्डितों को कुछ मजाक सूझा. एक पण्डित ने इन बालकों से उनके
नामों का अर्थ पूछना प्रारम्भ किया. निवृत्तिनाथ ने कहा कि मैं निवृत
होकर अखंड आनन्द का उपभोग करता हूं. ज्ञानेश्वर ने उत्तर दिया कि मुझे
सत्य ज्ञान का बोध है. सोपानदेव ने अपने नाम की व्याख्या करते हुए कहा कि
मैं परमात्मा के भजन का सच्चा उपाय बताकर बैकुण्ठ की प्राप्ति करा सकता
हूं. मुक्ताबाई ने कहा कि भगवान् की लीला का ज्ञान कराने तथा मुक्ति
प्रदान करने के लिए मेरा जन्म हुआ है. पंडित लोग ऐसे उत्तर सुनकर खूब
हंसे. इसी समय एक भिश्ती अपने भैसे को लिये जा रहा था. भैंसे का नाम
ज्ञाना था. एक पण्डित ने कहा कि नाम से कुछ नहीं होता. इस भैंसे का नाम
भी ज्ञाना है, तो यह ज्ञानी थोड़े ही हो जाएगा. ज्ञानेश्वर ने बड़े शांत
भाव से उत्तर दिया कि इस भैंसे की और मेरी आत्मा एक है. पंडित ने कहा कि
अभी मालूम हो जाएगा. उसने भिश्ती से भैंसे के कोड़े मारने को कहा. जैसे
ही भिश्ती ने भैंसे के कोड़े मारे, वैसे ही ज्ञानेश्वर की पीठ पर कोड़े
के निशान बन गए. यह देखकर पण्डित लोग कुछ आश्चर्यचकित हुए. एक पण्डित
बोला कि जब तुम्हारी और भैंसे की आत्मा एक है, तो भैंसे को भी वेदमन्त्र
पढ़ना चाहिए, क्योंकि तुम वेदमन्त्र पढ़ लेते हो. ज्ञानेश्वर आगे बढ़े और
भैंसे के मस्तक पर हाथ रखकर बोले कि बाबा, औंकार सहित वेदमन्त्र पढ़ो.
भैंसा वेदमंत्र बोलने लगा. पण्डितों को असीम आश्चर्य हुआ. अब पण्डितों को
बोध हुआ कि वे साधारण बालक नहीं, सिद्ध महापुरुष हैं. सब पण्डित उनके
चरणों में गिर पड़े. यह घटना महाराष्ट्र के पैठण गांव की है. इसके बाद तो
इस बस्ती में इन अनाथ और उपेक्षित बालकों के प्रति विशेष आदर हो गया.
वहां के लोगों ने श्रद्धापूर्वक अपने गांव में इनको बसाया तथा भरण-पोषण
की सुविधाओं का प्रबन्ध किया.
श्राद्ध में पितरों का प्रकट होना
ज्ञानेश्वर विलक्षण बुद्धि के बालक थे. अल्प अवस्था में ही उन्होंने उच्च
कोटि के योग और अध्यात्म सम्बन्धी ग्रंथों का अध्ययन कर लिया था.
बड़े-बड़े विद्वानों के समक्ष वेदान्त पर प्रवचन करने लगे थे. उनकी वाणी
में बड़ा औज और तेज था. दूर-दूर तक उनके असाधारण व्यक्तित्व की कीर्ती
फैलने लगी. अनेक लोग इनके शिष्य बनने लगे. भक्तों की भीड़ लगने लगी. पैठण
में गोदावरी तट पर इनका आश्रम था. वहां दिन मे प्रवचन होता था और रात में
कीर्तन होता था.
पैठण में एक और चमत्कार हुआ. एक दिन एक गृहस्थ ने अपने पितरों के श्राद्ध
के अवसर पर ज्ञानेश्वर को भोजन के लिए आमन्त्रित किया. भोजन के प्रारम्भ
करने के पूर्व उन्होंने पितरों को आमन्त्रित किया. जैसे ही उन्होंने
कहा--पितृगण आएं, वैसे ही उस गृहस्थ के दिवंगत माता, पिता आदि प्रकट हो
गए. इतना ही नहीं, सबने भोजन किया, फिर लुप्त हो गए.
स्पर्श मात्र से मृत व्यक्ति जीवित
पैठण में कुछ समय रहकर वे नेवास गांव चले गये. अपने साथ वेदमंत्र उच्चारण
करने वाला भैंसा भी ले गए. नेवास में सच्चिदानन्द नामक एक व्यक्ति की
मृत्यु हो चुकी थी. लोग उसके शव को दाह-संस्कार करने के लिए ले जाने की
तैयारी कर रहे थे. संत ज्ञानेश्वर को जब मालूम हुआ, तो उन्होंने कहा,
"क्या सत्, चित्, आनन्द की मृत्यु हो सकती है? उसे तो मृत्यु स्पर्श तक
नहीं कर सकती." यह कहकर मृत व्यक्ति के पास गए और उसके मस्तक पर हाथ रखा.
इस स्पर्श मात्र से वह व्यक्ति उठकर बैठ गया. वह व्यक्ति आगे चलकर संत
ज्ञानेश्वर का लिपिक बना. ज्ञानेश्वर जी बोलते जाते थे और यह लिखता जाता
था. इसी व्यक्ति ने ज्ञानेश्वर जी की विश्वविख्यात पुस्तक ज्ञानेश्वरी को
लिपिबद्ध किया था.
पन्द्रह वर्ष की अवस्था में गीता पर भाष्य
नेवास गांव अहमदनगर जिले में प्रबरा नदी के तट पर बसा है. जिस स्थान पर
चारों भाई-बहन रहे थे, वहां एक स्तम्भ है. एक मन्दिर का भी निर्माण हो
गया है. अपने बड़े भाई निवृत्तिनाथ के आदेश पर ज्ञानेश्वर जी ने इसी
स्तम्भ के पास बैठकर गीता पर मराठी भाषा में ज्ञानेश्वरी टीका लिखी थी.
यह भी एक चमत्कार है. इस समय ज्ञानेश्वर जी की अवस्था केवल पन्द्रह वर्ष
की थी. इतनी कम अवस्था में इतना गम्भीर ग्रंथ लिखना मानव बुद्धि के लिए
सम्भव नहीं है. सैंकड़ों वर्ष हो गए हैं; लेकिन ज्ञानेश्वरी ग्रंथ का
महत्व कम नहीं हुआ है.
नेवास में कुछ समय निवास करने के बाद ज्ञानेश्वर जी अपने भाइयों और बहन
के साथ अपने गांव आलंदी आए. यद्यपि इस समय तक उनकी कीर्ती पूरे
महाराष्ट्र प्रदेश में फैल चुकी थी और जनता उन्हें बड़े भक्ति-भाव से
देखने लगी थी; लेकिन उनके अपने गांव आलंदी में इस समय भी कुछ लोग विरोध
कर रहे थे. इन विरोधियों में बसोवा नाम का एक कर्मकांडी ब्राह्मण प्रमुख
था. एक दिन मुक्ताबाई को विशेष प्रकार का भोजन बनाने के लिए मिट्टी के
बर्तन की आवश्यकता हुई. वह बर्तन लेने कुम्हार के यहां गई. बिसोवा के
विरोध के कारण बर्तन नहीं मिला. वह दुखी होकर घर वापस लौट आई. ज्ञानेश्वर
जी जब अपनी बहन के दु:ख का कारण ज्ञात हुआ, तो उन्होंने योगबल से अपनी
पीठ पर आग उत्पन्न कर दी. उसी उसी पर मुक्ताबाई ने भोजन पकाना प्रारम्भ
कर दिया. दुष्ट बिसोवा छिपकर सब देख रहा था. यह चमत्कार देखकर वह
ज्ञानेश्वर जी के चरणों में गिर पड़ा. ज्ञानेश्वर जी ने उसे क्षमा कर
दिया तथा अपना शिष्य बना लिया.
और दीवार चल पड़ी
ज्ञानेश्वर जी के समय में ताप्ती नदी के तट पर चांगदेव नाम के एक
प्रसिद्ध योगी रहते थे. उनको अनेक सिद्धियां प्राप्त थीं. बहुत लोग उनको
मानते थे. एक बार उनको ज्ञानेश्वर आदि योगियों के बारे में सुनने को
मिला. उनके अहंकार को चोट पहुंची. अत: वह अपने शिष्यों सहित चल पड़े.
चांगदेव को अपनी सिद्धियों का गर्व था, इसलिए एक भंयकर बाघ पर सवार हुए,
हाथ में जीवित सांप चाबुक के रूप में लिया. जब वह आलंदी के पास पहुंचे तो
इस विचित्र योगी की सूचना ज्ञानेश्वर जी को मिली. उस समय ज्ञानेश्वर और
उनके भाई-बहन टूटी दीवार के चबूतरे पर बैठे थे. निवृत्तिनाथ ने कहा कि
हमारे यहां एक योगी आ रहा है हम सब को आगे बढ़कर उसका स्वागत करना चाहिए.
ज्ञानेश्वर जी ने दीवार को ही चलने का आदेश दिया. समूची दीवार चलने लगी.
दीवार को चलते देखकर चांगदेव का गर्व चूर हो गया. उनको अपनी योग-साधना
हीन होती प्रतीत होने लगी. उन्होंने बाघ छोड़ दिया, सांप फेंक दिया और
ज्ञानेश्वर के चरणों में लोट गए. कुछ दिन वह ज्ञानेश्वर जी के पास रहे.
उन्होंने चांगदेव की भक्ति मार्ग की ओर आकृष्ट किया.
गुरु-परम्परा
ज्ञानेश्वर जी के आध्यात्मिक गुरु उनके बड़े भाई निवृत्तिनाथ थे.
निवृत्तिनाथ जी ने नाथ सम्प्रदाय के महान् योगी गहिनीनाथ जी से दीक्षा ली
थी. गहिनीनाथ गुरु गोरखनाथ के शिष्य थे. नाथ सम्प्रदाय योग-साधना पर
विशेष जोर देता है; परन्तु निवृत्तिनाथ को श्रीकृष्ण की सगुण उपासना
प्रिय थी. उन्होंने अपने गुरु गहिनीनाथ की आज्ञा से भक्ति मार्ग का
प्रसार किया. इसीलिए संत ज्ञानेश्वर योगी, होते हुए भी भक्ति को ही
प्रधानता देते रहे. ज्ञानेश्वर जी निवृत्तिनाथ को सदा गुरु का रूप ही
मानते रहे. उन्होंने ज्ञानेश्वरी के प्रत्येक अध्याय में अपने गुरु की
श्रद्धापूर्वक स्तुति की है. वह अपने गुरु को पूर्ण रूप से ईश्वर मानते
थे.
जाति-भेद का उन्मूलन
ज्ञानेश्वर जी के पूर्व वर्ण-भेद और जाति-भेद बहुत कठोर रूप से प्रचलित
था. छोटी जाति के लोगों को भक्ति और साधना की अनुमति नहीं थी. ज्ञानेश्वर
जी ने क्रान्तिकारी कदम उठाया. उन्होंने कहा कि भक्ति मार्ग में जाति और
वर्ण-भेद का कोई स्थान नहीं है. उन्होंने गीता के एक श्लोक की व्याख्या
करते हुए लिखा, "जब तक कोई मेरे स्वरूप के साथ मिलकर समरस नहीं हो जाता,
तभी तक वह क्षत्रिय, वैश्य, स्त्री, शूद्र, अन्त्यज आदि के रूप मे भासमान
होता है. परन्तु जिस प्रकार समुद्र में डाला हुआ नमक का डला लीन हो जाता
है, उसी प्रकार मेरे साथ समरस होते ही जाति-भेद वाले भाव का पूर्ण रूप से
लोप हो जाता है." ज्ञानेश्वर महाराज का मत था कि ईश्वर की सच्ची भक्ति
वास्तव में शुद्ध ज्ञान ही है जिसे ईश्वर का शुद्ध ज्ञान हो जाए, वही
ईश्वर का सच्चा भक्त हैं. गीता के सम्बन्ध में उनका कथन है कि यह सबके
लिए है, मनुष्य मात्र के मोक्ष का द्वार खोलने वाली है. संत ज्ञानेश्वर
के प्रयास से सभी जातियों में समानता के आधार पर धार्मिक चेतना का सम्यक्
विकास हुआ. जनसाधारण में इस भावना का प्रसार हुआ कि व्यक्ति की श्रेष्ठता
उसके सदाचरण पर निर्भर ह ऐ कि कुल-जाति पर. स्वयं ज्ञानेश्वर जी ब्राह्मण
होते हुए भी एकनाथ जैसे अब्राह्मण संतों के श्रद्धा के साथ पैर छूते थे.
यह जातीय एकता का आंदोलन संत ज्ञानेश्वर जी की बहुत बड़ी देन है.
ज्ञानेश्वरी की महिमा
संत ज्ञानेश्वर जी ने समाज का सबसे बड़े उपकार गीता की टीका ज्ञानेश्वरी
द्वारा किया है. वस्तुत: यह गीता की टीका न होकर अध्यात्म विद्या पर
स्वतन्त्र ग्रंथ है. इसे उन्होंने मराठी भाषा में लिखा था, जिससे
जनसाधारण को गीता का अमृत सुलभ हो सके. इसे मराठी का वेद कहते हैं.
