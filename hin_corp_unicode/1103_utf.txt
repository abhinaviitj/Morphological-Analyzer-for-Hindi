<औङ्ङिचिअल् आन्ड् ंएडिअ ळन्गुअगेस्><ंअस्स् ंएडिअ><ःअर्ड्यल्><ढिन् ऐक् णडि भन् घ्य><१९८६><फ्क्र्-शुच्ह्न ऐव्म् फ्रच्हर् णिडेस्हल्य><ढेल्हि><९-१२><२०१६><ःअर्ड्यल्-ढिन् ऐक् णडि भन् घ्य> 

डॉ.  रामदरश मिश्र स्वातन्त्र्योत्तर कालके उन गिने चुने रचनाकारोंमें से
एक हैं जो समकालीन साहित्यिक आन्दोलनों या फैशनोंसे प्रभावित न होकर अपनी
प्रकृत भूमिपर निष्ठापूर्वक जमे रहेहैं और क्रमश: परिपक्वता प्राप्त करते
रहेहैं. इसका एक परिणाम यह हुआहै कि उनकी रचनाओंमें, चाहे वह कविता हो,
कहानी हो, उपन्यास हो या ललित निबन्ध हो--सबमें, एक केन्द्रीय अनुभूति एवं
केन्द्रीय जीवनदृष्टि अनुस्यूत है. मिश्रजी को अपने कथ्यकी शक्तिपर अधिक
विश्वास है. फलत: वे शिल्पगत चमत्कारके चक्करमें नहीं पड़ेहैं. वे जो कुछ
कहना चाहतेहैं, वह उनकी रचनाओंमें साफ होता है. उसे पकड़नेके लिए पाठकोंको
विशेष माथापच्ची नहीं करनी पड़तीहै. ईमानदारी, निष्ठा, स्पष्टता और सहजता
उनकी साहित्य-सृष्टिके प्रमुख गुण हैं. उनका नया कविता-संग्रह `दिन एक नदी बन
गया' इसका अप-वाद नही है. `दिन एक नदी बन गया' में मिश्रजीकी सत्तावन कविताएँ
संगृहीत हैं. इस संग्रहके पहले फ्लैपपर एक कविता छपी है, जो इस प्रकार है--
हमारे हाथमें/सोनेकी नहीं/ सरकण्डेकी कलम है/ सरकण्डेकी कलम/खूबसूरत नहीं,
सही लिखतीहै/ विरोधके मंच लिखतीहै/ प्रशस्तिपत्र नहीं लिखतीहै/ हम कटघरेमें
खड़े हैं, खड़े रहेंगे/ और कटघरेमें खड़े हर उठे हुए हाथको/ अपने हाथमें ले
लेंगे/ राजा कौरव हों या पाण्डव/ हम तो सदा बनवास झेलेंगे. यदि इस कविताका
विश्लेषण करें तो कुछ बातें साफ-साफ सामने आजातीहैं. सबसे पहली बात है कवि
का अपनी सामान्य जनताका बोध. इस बोधमें हीनता का बोध नहीं है. दूसरी बात है
उसका सौन्दर्यकी तुलना में सत्यपर अधिक आग्रह. सत्यपर अधिक आग्रहका अर्थ
यह नहीं है कि सौन्दर्यकी तुलनासे उसे चिढ़ है. वह कोरी सौन्दर्योपासनाका
विरोधी है. वैसे, उसे सौन्दर्यकी शक्तिका पूरा बोध है. जिस कविताके आधारपर
संग्रह का शीर्षक रखा गयाहै, उस `दिन' शीर्षक कवितामें कवि ने सौन्दर्यकी
शक्तिको रेखांकित कियाहै-- हवाएं चिल्लाती रहीं सूरज अपने घोड़ोंपर चाबुक
बरसाता रहा कुत्ते भूँकते रहे मशीनें रह-रहकर धक्का मारता रहीं लेकिन नहीं
हिला चट्टान-सा यह दिन तभी एक फूल कहीं खिलकर मुसकरा पड़ा और न जाने क्या हुआ
कि दिन थरथराकर भीतरसे पिघलने लगा. और धीरे-धीरे एक नदी बन गया. फ्लैपपर
छपी कवितासे तीसरी बात यह स्पष्ट होती है कि कवि प्रशस्तिलेखनके पक्षमें
न होकर विरोधके लेखनमें आस्था रखता है. इस कारण वह अपनेको उन लोगोंके साथ
पाताहै जो कटघरेमें खड़े हैं. इस कविता से यह बातभी स्पष्ट होतीहै कि वह
अपनेको कहीं उपे-क्षितभी अनुभव करताहै. समकालीन साहित्यिक आन्दो-लनों या
धड़ोंमें सम्मिलित न होनेके कारण किसी कवि का ऐसा अनुभव करना अस्वाभाविक
नहीं है. फ्लैपपर छपी कविता कविकी मूल प्रवृत्तिका पता देतीहै. उसकी इस मुल
प्रवृत्तिसे ही उसके कविता-संग्रहकी प्रमुख प्रवृत्तियाँ जुड़ी हुईहैं. इस
संग्रहकी अनेक कविताओंमें कविने गांव बनाम शहर, गरीब बनाम अमीरकी तुलना
बारबार कीहै. इस तुलनाके लिए उसने विभिन्न प्रतीकोंका उपयोग कियाहै.
उदाहरणके लिए, `रात-भर बारिश' कविता में उसने गरीबी और अमीरीकी तुलना इस
प्रकार की है-- रात-भर होती रही बारिश गरम शोर मेरे कमरेमें बजता रहा,
और ठण्डी हवाएँ कहीं और बहती रहीं पत्थरकी दीवारें मल-मलकर नहाती रहीं
और मिट्टीकी दीवारें/टूट-टूटकर उनके मलमें ढहती रहीं. इस तुलनामें कविकी
सहानुभूति गाँव तथा गरीबके साथ है. `दिन एक नदी बन गया' की कविताओंसे स्पष्ट
है कि कविको शहर रास नहीं आयाहै. गाँवके प्रति उसके मनमें गहरा लगाव है--
मैंने देखा-- वह शरद्में निथरी हुई मेरे गांवकी नदी है वह रातभर झरते हुए
हरसिंगारके फूलोंकी लय है वह अलगनीपर फैली मक्केकी बालियोंका रंग लेकर
गुनगुनाती धूप है वह कीचड़ और रेत फसलों और घासोंके बीचसे अल्हड़ किशोरीकी
तरह चली जाती हुई गाँवकी पगडंडी है गाँवके साथ उसका लगाव न तो नॉटस्टैल्जिया
है और न ही गांवको आदर्श मानकर चलनेकी प्रवृत्ति. वह गांव की सीमाओंसे
अच्छी तरह परिचित है. गाँवके साथ उसका लगाव अपनी जमीनसे जुडनेके आग्रह और
अपने संस्कारोंके कारण है. `जमीन' शीर्षककी पहली कविता में उसने कहाहै कि
उसके पिताने उसे जमीनका एक टुकड़ा दिया और कहा कि `इसे कभीभी मत बेचना'. वह
गांवसे शहरमें आया. आधुनिक धनी महानगर ने उसे खुला हुआ विश्व-आकाश दिया,
लेकिन उस खुले हुए विश्व-आकाशमें वह जब-जब उड़ा तब-तब उसने पाया कि उसमें
अनेक छोटी-छोटी अदृश्य जालियाँ हैं, जो फंसतातीहैं, बांटतीहै, और औंधा
करके ऊपरही टाँग देतीहै. अनेक लोग इन जालियोंमें टंगे पड़ेहैं. लेकिन कवि
उन जालियोंमें नहीं टंगाहै. लेकिन मैं टंगा नहीं हर बार जालियाँ तोड़कर
उतर आया जमीनके उस टुकड़ेपर और सीधा खड़ा होकर फिर देखने लगा आकाशकी ओर
! अपनी जमीनसे गहरे जुड़े होनेके कारण कवि राम-दरश मिश्र हर उस चीज़को
पसंद नहीं करते, जो बना-वटी है, जिसमें से स्वार्थ-सिद्धिकी बू आतीहै.
ऐसा चीज़ उनके व्यंग्यका लक्ष्य बनतीहै. `तमाशा' कविता इसका उदाहरण है.
शिल्पके स्तरपर `दिन एक नदी बन गया' की कवि-ताओंमें आये कुछ उपमान और कुछ
विशेषण हमारा ध्यान विशेष रुपसे आकर्षित करतेहैं. दो उदाहरण प्रस्तुत हैं--
(१) बजबजाती हवाओंके बीच कच्ची दीवारकी टूटी छाया (२) तटसे रेत लेकर
बिखेरती छोटी बहनकी तरह छोटी-छोटी हवाएं.  .  .  छोटे-छोटे बाजारोंका
आत्मीय कोलाहल खेतोंमें से ताकतीं खुरदरे प्यारसे भरी परिवार-सी आँखें
इस प्रकारके विशेषण और उपमान ताजे, संवेदना-पूर्ण एवं बिम्बात्मक हैं.
इनके कारण कवितामें जो दीप्ति आतीहै, वह पाठकका ध्यान आकर्षित किये बिना
नहीं रह सकती. संग्रहकी छोटी कविताओंमें कविका वाग्वैदग्ध्यभी रेखाँकित
करने योग्य है. नीचे उद्धृत कवितामें कविने अपनी बात चमत्कारपूर्ण ढंगसे
कही है. दो कार्य-व्यापारोंको आमने-सामने रखकर उनमें से एकको व्यंजनासे
हीन और दूसरेको श्रेष्ठ बता दिया है. जिसे श्रेष्ठ व्यंजित किया गयाहै
वह प्रकृत कर्म है; और जिसे हीन व्यंजित किया गयाहै वह मानव-सभ्यताकी
देन है. एक व्यंजना यहभी है कि सभ्यता बन्ध्यात्वका ओर ले जातीहै, जबकि
प्रकृति सृजनकी ओर ले जाती है. छोटी-सी कविताकी इस प्रकारकी व्यंजनाएं
कविके वाग्वैदग्ध्यका परिणाम है. कविता इस प्रकार है-- चिड़िया फिर टांग
गयीहै तिनके घोंसला बनानेके लिए और मैं फिर उजाड़ दूंगा मैं कितना असहाय
हो गयाहूँ इस लड़ाईमें उसके आगे मुझे अपने कमरेकी बाँझ सफाईकी चिन्ता है
और उसे आनेवाले अपने बच्चोंकी. निष्कर्ष यह हे कि `दिन एक नदी बन गया'
की कविताएं सहज, सरल, सुपरिपक्व कविताएँ हैं. उनमें जमीनकी प्रकृत गन्ध
है. उनमें कृत्रिम जटिलताका अभाव है. वे पाठकको आतंकित नहीं करतीहैं, अपितु
उसके साथ अपनी प्रांजलता और प्रासादिकताके कारण आत्मीय सम्बन्ध जोड़तीहैं.
`कल्पान्तर' कविवर गिरिजाकुमार माथुरकी रचना-शीलताको नया विस्तार प्रदान
करनेवाली विशिष्ट काव्य नाटिका है. द्वितीय विश्व-युद्धकी भयावहता और नाजीवाद
और उसके अमानवीय कुकृत्योंको कविने अपने विदेश प्रवास के दौरान बहुत निकटसे
देखाथा. बर्बर राजनेताओं और अधिनायकवादी तत्त्वोंने अविचरित किन्तु समुन्नत
कहे जानेवाले हथियारोंसे मानव-मूल्य, उत्कर्ष और आकांक्षाको खण्डहरमें
परिणतकर दिया. मनुष्यही नहीं, उसके साथ मानवताभी दम तोड़ती रही. मनुष्य के
उद्भव और विकासका इतिहास उपहास बनकर रह गया, विज्ञान समस्त अर्जित ज्ञान
और मनीषाको कुंठित करता चला गया. इसी भावभूमिपर कविने १९६० में ही `पृथ्वी
कल्प' का प्रणयन कियाथा जो `कल्पना' में में प्रकाशित हुआथा. इसका एक अंश
`पृथ्वीगीत' के रुप में आकाशवानीसे प्रसारितभी हुआ. लगभग पचीस-तीस वर्षोंके
दौरान वह बीज-प्रश्न आज एक यक्ष-प्रश्नके रुपमें सारी मानव-सभ्यता, सृष्टि
और संस्कृतिके सामने अपना बीभत्स चेहरा और आक्रमक-मुद्रा लिये खड़ाहै. आज
सभी इस तथ्यसे परिचित हैं कि स्वेच्छा-चारी, इतिहासहंता और विश्वनियंता
समय-समयपर अपनी अवसरवादी राजनीति और रणनीतिका इस्तेमाल अपनी सुविधा और
वर्चस्वको बनाये रखनेके लिए करते रहेहैं. उन्होंने पृथ्वी ब्रह्माण्डके
सारे तालमेलको दोनोंकी प्रश्नांकित नियति को संगणकोंमें कैदकर रखाहै. लेकिन
कविका दृष्टि-कोण किसी राजनेता, पत्रकार या वैज्ञानिकका नहीं होता, इसलिए
श्री माथुरने इस सारे समीकरणको एक द्रष्टा का जो भाव-न्यास प्रदाम कियाहै,
वह अप्रतिम है और इस कृतिमें व्यक्त कवि-संकल्प समस्त भारतीय भाषाओं के लिए
गौरवकी वस्तु है. कविने इस खण्ड नाट्य रुपकमें यह बतायाहै कि `कल्पान्तर'
आधुमिक वैज्ञानिक प्रगतिके परिपेक्ष्यमें पद्धतियोंके विचारधारात्मक संघर्षपर
आधारित प्रतीक-काव्य है. युद्ध और शान्तिकी विश्व समस्याको मानवीय संदर्भमें
प्रस्तुत करनेके साथ-साथ इसकी कथावस्तु मानव इतिहासके परिवर्तनकी गाथा है.
कविने आगामी शताब्दीको मानवीय `अस्मिता और उसकी सही एव परिपूर्ण पहचान' की
संभावनाके रुपमें देखाहै. वह एक ऐसी समाज व्यवस्थाका पक्षपाती है, जिसमें
आर्थिक साम्यके मूलाधारपर लोकतांॅत्रिक सांस्कृतिक युक्तियां संभव हैं. अपनी
कल्पना और छंद न्यास द्वारा इस परिकल्पनाका रुयायन चार सर्गों--यथा गाथा,
स्वर्ण देश, लौह देश तथा शाँति देशमें विभाजित इस प्रस्तुत प्रबन्ध-नाटिकामें
लगभग इक्कीस पात्रोंकी मानसिकता से सम्बन्धित और संभावित परिस्थितियोंकी
एक-दूसरेके विरुद्ध समायोजित कियाहै. कहना न होगा, विश्वके कुछ देशोंकी
राजनीतिक संकल्पना और महत्त्वाकांॅक्षाओं को इस क्रम विभाजन द्वारा सकेतित
किया गयाहै. काव्य मंगलाचरण पृथ्वी गीतसे आरम्भ होताहै और इसमें नक्षत्र,
इतिहासके साक्षी-गीतिका और गाथ-कार श्रेष्ठतर मानवके विभिन्न कल्पान्तरको
अतीत और अनादि अनंत काल-चक्रके आवर्तमें प्रस्तुत करतेहैं और वर्तमान कालकी
विडम्बनाओंपर दृष्टिपात करतेहैं. इनके परस्पर संवाद द्वारा अंतर्राष्ट्र
क्षितिजपर मान-वीय संस्कृतिपर पड़ रहे अभिशप्त सुर्यग्रहण तथा व्याव-सायिक
शोषणके प्यासे सामूहिक हत्यारोंके साथ-साथ पतित अधोमुख, पूँजीवादी पद्धतियाँ,
जनमतपर पहरा देती सामुहिक हिप्नोसिसकी अंधिका आदिकी भयावह पृष्ठभूमिमें
इतिहास और मनुष्यकी नियतिको बार-बार परिरेखित कियाहै:--कहां बन सके हो मानव
तुम अब तक तुममें वही पुराना आदमखोर जनतु जिंदा है; वही सभी अन्याय, वही सारे
अभाव हैं. वही स्वार्थ, अंधी श्रद्धा प्रभाव हैं, स्वयं तुम्हारे आर्थिक
सैद्धांतिक साम्राज्योंकी दीवारें तड़क रहीहैं. स्वर्ण देश, यंत्र दैत्य,
अणुपति, पराविधुता, डिक्टा-ट्रोन, काम कन्या, लोहदेशके अतिनायक, मनदोहक,
रणवादी, गुप्तवधिक तथा शान्ति देशके कृषि कुमार, वन्या तथा जगमोहन आदिकी
भूमिका और क्रियाकलापों द्वारा सामूहिक नरमेघ, अनुछत्रोंको लिसाके मूलमें
अत्यायक समस्याओंको सशक्त शब्दावली और संकेतोंमें दोहराया गयाहै, जिसे
मानव-सन्तति युगयुगान्तरसे सुल-झानेमें लगीहै. कविने नये साम्य मूल्योंके
सूरजका अभिषेक किया हैं और प्रस्तुत कृति द्वारा अपनी नव्य-प्रगतिशीलताका
अखिल उद्घोष इन शब्दोंमें कियाहै :-- `आज मनुजकी इकहरी चेतना परिधिमें समावेश
होरहा निखिलका एकांतिकी भावनाओंपर सर्व समन्वित जन संस्कृतिका इतिहासोंका
अंधकार जो पिघल रहाहै नये साम्य मूल्योंका सूरज निकल रहाहै अंतमें कविके
धरा-स्तव द्वारा कविकी आस्थाके प्रति आभार व्यक्त कियाजा सकताहै क्योंकि
यही कवि दृष्टि मानव-स्वस्त्ययनका मूलाधार है. `कल्पान्तर' को पढ़ते हुए
कवि सुमित्रानंदन पंतके रेडियो नाट्य रुप-- विशेषकर `रजतशिखर' में संकलित
ध्वंसशेषमें वर्णित इतिहासका प्रभाव देखाजा सकताहै. वहाँभी प्रस्तर-युग से
पूँजीवाद युगतक के भौतिक एवं आध्यात्मिक विप्लव एव उत्कर्षकी गाँधी मार्क्स
तथा अरविन्दकी दृष्टिसे देखनेकी कोशिश कीगयीथी. `कल्पान्तर' (कविके शब्दों
में `विज्ञान काव्य') अपनी वैचारिक ऊर्जा और मान-वीय संस्पर्शके कारण
हिन्दी पाठकोंमें उत्तरोत्तर समादृत होगा, ऐसा विश्वास है. `अमलतास'
अनेक दृष्टियोंसे हिन्दीकी साकालिक कविताके तख्तपर मसनदके पास बैठनेका
निमंत्रण पाने की हकदार है. कवि वय, उसके अपेक्षया न्यून संख्या के प्रकाशन,
चर्चा-चोंचनसे करीब-करीब बिलग रहनेकी प्रवृत्ति, पुरस्कार-अलंकरण-आभरणोंकी
भागदौड़में तट-स्थता, प्रचारके सरंजामों और आत्म-प्रकाशनमें नि:संग रहनेकी
दिशामें उस द्वारा स्थापित हुए मूल्यकी दृष्टिसे भी और `अमलतास' की कविताओंकी
गुणवत्ता की दृष्टियोंसे भी. यह संग्रह प्रमाणित करताहै कि हमारे महानगरोंमें
दृश्य-श्रव्यके साधनों, मंचों, संस्था-संस्थानों और व्यासपीठोंकी आसन्दियोंके
परेभी कविताकी सत्ता जीवित है. वह अपने व्यक्तित्वके विकासके लिए सतत जागरुक
होकर जी रहीहै जैसेकि हिमालयके दुर्गम `कॉठों' में विकसित होता `ब्रह्मकमल'.
