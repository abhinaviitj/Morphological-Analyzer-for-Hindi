<ळिटेरटुरे><णोवेल्><षज्वन्स्हि ंअड्हु><आटिट्><१९८४><णिलेस्ह् फ्रकस्हन्><ढेल्हि><५८-६५><२३००><षज्वन्स्हि ं., आटिट्, णो>

+ राधा ने बिना कुछ कहे एक पीस उठा लिया. फिर तीनों के बीच खामोशी बन गई. चाय कब
खत्म हुई यह एहसास ही न हो पाया. कभी-~कभी चाह कर भी कोई बोल नहीं पा रहा था.
अशोक की हालत तो और भी खराब थी. उसकी तो हिम्मत हीं नहीं हो पा रही थी. एक अजीब-सी
उलझन तीनों के बीच बनी थी. 'कौन क्या कहे, क्या पूछे' समझ नहीं आ रहा था. छाया
और अशोक को रात की बीती घटना तथा सुबह को राधा का इस प्रकार चले जाना अजीब ही नहीं
वरन् नितान्त अस्वाभाविक लग रहा था. दोनों ही उलझन में पड़े थे किन्तु कुछ भी
सोच पाने में असमर्थ थे. इससे पहले कभी भी तो राधा को उन्होंने इस प्रकार
व्यव-~हार करते नहीं देखा था. राधा भी समझ रही थी कि छाया और अशोक उसके विषय
में कुछ सोच रहे हैं. लेकिन वह क्या कहे, कैसे समझाये. फिर उसकी उसे कोई
आवश्यकता भी तो नहीं दिखाई पड़ रही थी.
कोई कुछ पूछे तो कहे भी. स्वयं क्या कहे ? छाया और अशोक यदि पूछें भी तो क्या
पूछें, एक अजीब सी समस्या उलझी थी, जिसका सुलझना कठिन था.
समय ऐसे ही गुजरने लगा. सच यह है कि दोनों का ध्यान राधा में ही उलझा रहा. राधा
खामोश, कभी ड्रांईंग-रूम में तो कभी लॉन में. राधा सोच रही थी कि अशोक और छाया
उसके विषय में कुछ गलत धारणा बना चुके हैं. उसे अफसोस था जिनके लिये उसने सारा
जीवन शैलेन्द्र भवन की चार-दिवारी में काट दिया, वही आज उसके विषय में इस
प्रकार सोच रहे हैं. यदि नहीं, तो फिर उसका श्रृंगार किसने उतारा ? छाया ने ?
अशोक ने ? वह स्वयं से प्रश्नोत्तर करने लगी. दोनों ने ? लेकिन क्यों? इसलिये
शायद... जैसे कि मैं ... किसी पुरुष के साथ... . छी..... कितना मलिन और छोटा
दृष्टि कोण है इनका . 'उसे आश्चर्य था. वह सोच नहीं पा रही थी कि जो कुछ भी हुआ
वह क्या गलत था. उसने आखिर ऐसा कौन सा गुनाह कर दिया जिसके कारण उसके
अपने बच्चे भी उससे घृणा करने लगे. मेरे बच्चे कितने नासमझ हैं. हम विचारों में
कितने भी प्रगतिचेता क्यों न बनें फिर भी जब घटना स्वयं पर होती है तो अवश्य
कुछ जागरुक हो रुढ़ियों में मान्यता न दिखाते हुए भी अपने को उनमें जकड़ा पाते
हैं. रात को कुछ भी हुआ, पहली बात--कुछ हुआ ही नहीं और यदि जैसा कि यह बच्चे
सोच रहे हैं यदि वह सत्य भी हो या हो जाए तो क्या बुरा है? एक प्राकृतिक
अनुभूति या आवश्यकता भी तो होती है. प्रकृति भी तो कोई चीज है. क्या हम समाज
के लिए अपने को ही मिटा डालें. अपनी प्राकृतिक आवश्यकताओं को दबायें जायें. यदि
पुरुष साथ न दे सके तो नारी दूसरा पुरुष क्यों नहीं ढूँढ सकती. यद्यपि मैंने
ऐसा कभी नहीं चाहा, इच्छा भी नहीं हुई लेकिन फिर भी.... समाज क्यों दोषी ठहराता
है? चरित्र-~वान और चरित्र-हीनता क्या बस यहीं खत्म हो जाती है? मनुष्य का
दायरा सिर्फ सैक्स ही है. जो समाज के बनाए नियमों पर चले वह चरित्रवान और जो
तनिक भी भिन्न हो या अलग चले वह पतित या पतिता. समाज आखिर है क्या? कमजोर
व्यक्तियों का समुदाय. हम इससे क्यों डरते हैं. शायद इसीलिए कि हम स्वयं भी
कमजोर होते हैं. वैसे तो मैंने कुछ किया ही नहीं और यदि करती भी हूँ तो क्या
बुरा है. यह बच्चे, इनकी भावना,सोचने की शक्ति कितनी छोटी है, लेकिन क्यो ?
कारण है बनी हुई परिधियाँ, जिनमें हम बंधे हैं, रहते हैं. मैने इनको
पढ़ाया-लिखाया और बड़ा किया. इसलिये तो नहीं कि यह उन्हीं बनी हुई छोटी
परिधियों में रहे. उससे आगे कुछ भी न सोच पायें. क्या वासना ही मनुष्य की
उच्चता या किसी पुरुष या स्त्री के प्रति प्रेम और प्रेम की उज्जवलता का मापदण्ड हैं.
वासना से दूर, तो उच्च और यदि वासना में लिप्त तो नीच-चरित्रहीन और न मालूम
क्या-क्या! कुछ सीमा तक ठीक सा जान पड़ता है किन्तु यह सत्य ही हैं, ऐसा वास्तव
में नहीं. वासना मानसिक आधार पर शरीर की एक आवश्यकता हैं- प्रकृति हैं. फिर भी
मैंने इस आवश्यकता को कभी तूल नहीं दिया और न ही देना चाहती हूं, लेकिन न मालूम
क्यों जीवन में घुटन बहुत हैं. यदि मैं किसी अन्य पुरुष के साथ विवाह कर भी लूं
तो क्या शैलेन्द्र का प्यार और मेरे हृदय में उसके प्रर्ति श्रद्धा या मुहब्बत
खत्म हो जायेगी? यदि ऐसा ही है तो मैं नहीं सोच पाती कि हम क्या केवल उन्हीं
व्यक्तियों से प्रेम और उनमें श्रधा रखते हैं जिनमें या जिनके साथ हम वासना
में डूबे हुए क्षण बिताते हैं जिसका अस्तित्व कुछ भी नहीं होता और यदि होता भी
हैं तो कितना अल्प!'
'पुरुष तो इतना बलवान होता हैं. वासना के क्षणों में कहां तक नहीं झुकता- किस
सीमा तक नहीं गिरता ? गिरता ही चला जाता हैं. उसका पौरुष उसकी ताकत काँपने लगती
हैं. और वह औरत के कदमों पर गिर जाता हैं, उस औरत के जो स्वयं कमजोर होती हैं,
जिसे पुरुष का सहारा चाहिए. यह सब सत्य है, कटू सत्य, फिर भी केवल, कुछ क्षणों
के लिये. इसका अस्तित्व स्थाई नहीं होता. वासना की तृष्णा मिट जाने के पश्चात
पुरुष पुन: अपनी ताकत का अहसास करने लग जाता हैं. वह सब, जो कुछ क्षणों पहले,
वह स्वयं करता हैं, उसे मान्य नहीं होता. फिर वह औरत के कदम नहीं चूमता. उसे
झुकना स्वीकार नहीं होता. फिर यदि मैं कुछ करूं भी तो क्या वह सब सत्य होगा और
मेरे हृदय में शैलेन्द्र के प्रति जो श्रधा-प्रेम हैं वह क्या कुछ भी नहीं?
केवल धोखा या भ्रम ही रह जायेगा. नहीं, ऐसा कदापि नहीं हो सकता. यह सब भुलावा है
नितान्त भुलावा.'
राधा बिस्तर पर लेटी यह सब प्रश्नोत्तर स्वयं से ही करती रही और विचारों की
गहनता में डूबती रही.
किसी ने कॉल-बैल बजाई. अशोक अपने कमरे में बैठा पढ़ रहा था. घन्टी की आवाज
सुनकर वह उठा दरवाजे की ओर बढ़ गया. उसे यकीन था कि दीपा ही होगी. उसने दरवाजा
खोला तो दीपा को मुस्कराते हुए पाया.
'हलो दीपा.'अशोक ने कहा.
'हलो'
इतने में छाया भी आ गई.
हाय! दीपा! उसने दीपा को देखा तो कहा.
'हाय ! छाया ! हाऊ आर यू ? दीपा ने छाया से प्रश्न किया.
'फाइन ! ठीक हूं. कहो तुम्हारा क्या हाल हैं ?'
'ओह मेरा, मैं तो मस्त हूं. जिन्दगी ऐश के कट रही हैं.'
इसी प्रकार तीनों बातें करते हुए अन्दर ड्राईग रूम में बैठ गये.
'क्या मम्मी सो रही हैं ? दीपा ने प्रश्न किया.
'नहीं.' छाया ने उत्तर दिया.
'कैसी तबियत है अब उनकी ? '
'पहले से ठीक हैं. आराम कर रही हैं. ' अशोक मे उत्तर दिया .
'चलो मम्मी से मिल लें यदि उन्हें कोई परेशानी न हो तो .'
'अच्छा एक मिनट रुको मैं देखता हूँ. ' इतना कह कर अशोक उठा और राधा के कमरे की
ओर बढ़ चला. अशोक ने देखा- राधा बिस्तर पर लेटी किताब पढ़ रही थीं .
'मम्मी दीपा आई है. आपसे मिलना चाहती हैं. 'उसने धीरे से कहा. 'ठीक है. तो इसमे
पूछने की क्या बात हैं. बुलाओ.'
अशोक ने इसके उत्तर में कुछ नहीं कहा और वह चुपचाप लौट आया .
'आओ चलो दीपा, मम्मी बुला रही है.' अशोक ने कहा.
'ओह! चलो ' इतना कह कर दीपा उठ खड़ी हुई और साथ में छाया भी .
'छाया के गले में बाँह डाले मुस्कराती-इठलाती दीपा धीरे-धीरे राधा के कमरे में
पहुंच गई. कमरे में पहुंच कर उसने छाया के गले में से डाली बाँहे हटा लीं और
फिर सीधी राधा की ओर बढ़ चली .
राधा अभी भी किताब पढ़ रही थी. दीपा आदि के आने का अहसास कर उसने किताब बन्द कर
उसकी ओर देखा. जैसे ही दीपा ने राधा को देखा वैसे ही वह बोली-'हैलो मम्मी! क्या
हाल है आपका ?'
'कुछ, पढ़ रही थीं ?'
'हां . ऐसे ही .'
'कौन-सी किताब है, मै देख सकती हूं ?'
'श्यौर' इतना कहकर राधा ने पुस्तक दीपा और बढ़ा दी. दीपा ने पुस्तक हाथ में
लेकर टाईटल पढ़ा. 'लिखा था'टाक्स  न दी गीता'--बाई बिनोबा.
'अच्छी लिखी हैं.'दीपा ने कहा.
'तुमने पढ़ी हैं?'राधा ने प्रश्न किया.
'हां !पढ़ी हुई तो आपकी भी होगी मम्मी.'
'हां ! ऐसे ही दुबारा पढ़ रही हूं.'
'अच्छा हैं! हां, आपकी तबीयत कैसी हैं, 'इतना कह कर दीपा ने राधा के माथे पर
हाथ रख दिया.
'अरे ! आपको तो बुखार हैं. अशोक,टेम्परेचर चैक किया मम्मी का? दीपा ने राधा और
 अशोक की ओर देखते हुए कहा.
'नहीं.'
'क्यों ? दीपा ने आश्चर्य से प्रश्न किया.
'लाओ थरमामीटर लाओ, मैं देखती हूं. कुछ हक सा जतलाते हुए दीपा ने कहा.
'अरे छोड़ भी दीपा, बेटी, मुझे कुछ भी नहीं हो रहा. तुम्हारे हाथ ही कुछ ठंड़े
हैं. बाहर से आई हो ना.'
'नहीं मम्मी ! अब आप नहीं छुपा सकती . अशोक सही कह रहा था. बह सुबह काफी परेशान
था.'
'क्या कह रहा था अशोक ?' राधा ने प्रश्न किया.
'यही कि आपकी तबीयत बहुत खराब हैं. इसलिये वह खेला भी नहीं और फौरन चला आया.
और मम्मी आप पढ़ रही थी, कमाल हैं. आपको आराम करना चाहिए.'
'काम ही क्या हैं दीपा! आराम ही आराम हैं जिन्दगी में. यू प्लीज डोन्ट वरी
अबाउट मी'.
इतनी देर में अशोक थरमामीटर हाथ में लेकर राधा के समीप पहुंच गया. दीपा ने अशोक
से थर्मामीटर अपने हाथ में लेकर एक बार देखा फिर झटक कर राधा की और बढ़ाया.
'इसकी कोई जरूरत नहीं हैं दीपा, मैं ठीक हूं. तुम बेकार परेशान हो रही हो.'
'नहीं मम्मी. मेरी जिद ही सही आप थरमामीटर लगाईये.'
'राधा ने थरमामीटर ले मुंह में लगा लिया. दीपा, छाया तथा अशोक तीनों ही राधा को
देखते रहे. घड़ी में समय देख दीपा ने राधा के मुंह से थरमामीटर निकाल कर देखा
तो बुखार १०१ डिग्री था. अशोक ने दीपा से थर्मामीटर लेकर स्वयं भी देखा तो तनिक
व्यथित हो राधा की ओर देखने लगा.
'मम्मी आप आराम कीजिये.' मैं आपको डिस्टर्ब नहीं करूंगी . आपको बुखार हैं.
मैंने तो देखते ही कह दिया था. दवाई खाई आपने.
'हां! खा ली. तुम लोग आज पिक्चर-विक्चर नहीं जा रहे ? राधा ने बात को टालते हुए
कहा. ओह! नहीं मम्मी . आज तो सिर्फ आपको ही देखने आई हूं. दूसरे.......'
'दूसरे क्या? राधा ने प्रश्न किया.
'कुछ नहीं.'
'फिर भी'
'आज मेरा बर्थडे हैं. सोचा था आपको साथ लेकर चलूंगी.'
'तो क्या मैं जा नहीं सकती ?'
'नहीं मम्मी. आज मैं स्वयं आपसे अनुरोध करती हूं कि आप तकलीफ न उठायें . आपकी
तबीयत ठीक नहीं हैं. फिर जन्म दिन तो हर साल ही आता हैं. आपका आशीर्वाद ही तो
चाहिए. सो मैं आपके सामने हूं. मांग लेती हूं.'
'मेरा आशीर्वाद, उससे क्या होगा.'
'बड़ों के आशीर्वाद से सुख मिलता हैं.'
'तुम ऐसा सोचती हो?'
'हां, मेरा विश्वास हैं.'
'अच्छा ! वह तो सदा तुम्हारे साथ है ही.'
'मुझे मालूम हैं. उसी के सहारे तो मैं इतनी बड़ी हो गई हूं.'
'भगवान तुम्हें दीर्घ आयु दें, तुमसे दैव खुश रहो. उन्नति के पथ पर आगे बढ़ती
रहो...कहते-कहते राधा ने अपनी उंगली से अंगूठी निकाल कर तोहफे के तौर पर दीपा
को भेंट कर दी.'
'दीपा ने बहुत मना किया लेकिन राधा ने उसे दे ही दी. दीपा ने अंगुठी पहन ली और
कहा.' थैंक्स मम्मी. यह उपहार मैं जीवन भर पहनूंगी.'
'शादी के बाद भी, छाया ने हसंते हुए प्रश्न किया.
'हां.' कह कर दीपा ने छाया से प्रश्न किया--'कहो तुम्हारी पढ़ाई कैसी चल
रही हैं ?'
'बस ऐसी ही'
'यू मस्ट बी ट्राईग टू टॉप दॉ लिस्ट. '
'यस, फ्राम दा बोटम.'
'ओह नो. ऐसा नहीं हो सकता' दीपा ने विश्वास के साथ मुस्कराते हुए छाया से कहा.
'वैल,इट विल बी सीन लेटर  न. तुम कहो तुम्हारी पढाई कैसी चल रही हैं. ओह नो,
स्टडी नहीं तुम्हारा उपन्यास . तुम उपन्यास लिख रही हो न? क्या टाइटिल दिया
हैं?'
'टाईटल तो बाद की बातें हैं. पहले खत्म तो हो ले. और फिर उपन्यास, उपन्यास भी
क्या है. ऐसे ही वक्त गुजारने का एक जरिया हैं,
'सुना है तुम्हारा कविता संग्रह भी छप रहा हैं.'
'आज तुम्हें सवेरे के कोई और मिला नहीं क्या, जो मेरी ही खिंचाई करने पर लगी
हों?'
नहीं-नहीं ! दीपा ऐसी बात नहीं.' छाया ने कहा और इसके साथ ही तीनों हंस पड़े.
राधा पुन: किताब में खो गई थी.
'मम्मी आप कुछ बोलियेगा नहीं ?'दीपा ने प्रश्न किया.
'हां बोलो दीपा क्या हाल हैं तुम्हारा ?'राधा ने चौंकते हुए पूछा. उसके अधरों
पर एक फीकी मुस्कान थी.
'मैं तो ठीक हूं मम्मी. आप कैसा महसूस कर रही हैं ? हां, अगर मैं एक गुस्ताखी
करूं तो आप माफ कर देंगी ना ?'
'बोलो. क्या बात हैं ?'
'यह किताब आप मुझे दे दीजिये. जब तक यह किताब आपके पास रहेगी आप पढ़ना बन्द
नहीं करेंगी.'
'यह लो कर दी बन्द. अब तो ठीक हैं.'
'शुक्रिया मम्मी.' असल में आपकी तबीयत ठीक नहीं हैं. आप आराम कीजिये. किसका
इलाज हो रहा हैं ? अशोक को देखते ही दीपा ने प्रश्न किया.
'डॉक्टर भार्गव का. फैमिली डाक्टर हैं. वही कल आये थें .'
'अच्छा हैं ! डाक्टर भार्गव तो काफी काबिल हैं.'दीपा ने कहा.
'हां, एम.डी. हैं और प्रोफेशन में भी बहुत सीनियर हैं.'छाया ने कहा.
'मम्मी आप आराम कीजिये. हम शायद आपको डिस्टर्ब कर रहे हैं.'
दीपा बोली.
'नहीं-नहीं ऐसी कोई बात नहीं. तुम लोग बैठों.'
'नहीं मम्मी अब तो आप इजाजत ही दीजिये. हां मेरी एक रिक्वैस्ट हैं--कृपया अब
किताब न पढ़िये और सोने का प्रयास कीजिये.
'दीपा! किताब न पढ़ू तो क्या करूं? वक्त तो काटना ही हैं.'
'ठीक हैं . आप ठीक ही कहती हैं. लेकिन इस वक्त आप अपने को थकाईएगा नहीं. अच्छा
आज्ञा हो तो मैं चलूं.
'ठीक है.'कह कर चुप हो गई.
'अच्छा मम्मी नमस्ते . सम्भव हो तो अशोक और छाया को भेज दीजिएगा.' कह कर दीपा
उठ खड़ी हुई.
'यह दोनों जरूर पहुंच जायेंगे.'राधा ने कहा.
क्यूं अशोक आओगे न ?'
'क्यूं अशोक को ही बुला रही हो ?' छाया ने मुस्कराते हुए प्रश्न किया.
'नहीं-नहीं तुम दोनों ही आना और कोई आ सके तो उसे भी साथ लेती आना.'
'अच्छा, बड़ा भारी जशन मना रही हो ?' छाया ने हंसते हुए कहा.
'नहीं-नहीं सिर्फ फ्रेन्डस ही होंगें.'
'ठीक है हम जरूर आयेंगे. मम्मी की तबीयत ही खराब है. यदि सम्भव हुआ तो जरूर
आऊंगी अन्यथा माफ कर देना.'
