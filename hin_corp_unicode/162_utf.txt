<ळिटेरटुरे><श्होर्ट् श्टोर्य्><शिन्ग्ह् ंअड्हुकर्><शुबल् खि भ्हइन्स><१९८४><छ्हिट्रलेक्ह फुब् (ःअरिजन् शेवक्)><आल्लहबड्><४७-५३><२०१०><शिन्ग्ह् ं., शुबल् खि भ्हइन्स, श्श्>

टोला पड़ोस के औरत-मरद सुबल के आँगन में खचाखच भरे हैं. सुबल के दुआर
पर तीन हजारी भेंस खड़ी है. सुबल बहू हुलस में फैली हुई भैंस और पाड़ी के
सींगो के बीचोंबीच माँग में सिंदूर अछत दरर रही है और बारम्बार लोटे का
जल गिरा-गिराकर खूँटा पूज रही हैं. सुबल छाती में हुलस को सहेज नहीं पा
रहा है और भैंस को घेरकर खड़े लोगों को बारी-बारी से जवाब दे रहा है.
पहले तो यही अचरज की बात हबै कि सुबल जसे छोट-मोट आदमी की पैरवी कैसे सह
गयी. जमुनासिंह को तो काठ मार गया है...कि बताओ तो सही. हमीं ने साले
सुबला को बुलाकर बसाया और जमीन दी कि मेरा भैंस-पानी करेगा, गाय भैंसो को
दुह-दाहकर चट्टी पर दूध पहुँचाया करेगा. अब तो ई ससुरा हमारी बराबरी पर
तो तुला ही है. सबसे बड़ी बात तो यही है कि बिजनिस चौपट कर देगा. कर्जखोर
ससुरा जमुनासिंह की बराबरी करेंगे? कचहरी और बैंक के बाबू लोग तो भर मुँह
बतियाते भी नहीं हें. बाबुओं की सरकार में सुबल का आदमी कौन है?
सुबल बहू औरतों के बीच एड़ी ऊँची कर खड़ी है. ई कैसे सम्भव हुआ रे सुबल
बहू ! तेरा है कोई वहाँ का ? दइया रे दइया ! भैंस है कि चकुनी हाथी
!....कितना दूध करती है ?...पक्का आठ सेर एक शाम न ! ले भइया, दो रुपये
का भी हिसाब हो तो सोलह रुपये एक शाम. अब सुबल के दु:ख-दलिद्दर थोड़े
रहेगा ? धरती अपनी न सही, लेकिन सुबल तो अब पक्का बिजनिसमैन बन गया--बगल
शहर से रोजगार-धन्धा कायम कर लिया है. जमुनासिंह का बिजनिस मारा पड़ेगा
भइया. चट्ठी के सेठ को दूध तो यह भी पहँचाएगा. शहर से सेठ का ट्रक ठीक सुबर
पाँच आ जाता है और अगल-बगल गाँव से दूध बटोरकर चल देता है. सुबल भी तो
जमुनासिंह की तरह सेठ का आदमी कहलाएगा. इस साल भी गर्दन में हँसली नहीं
बनी तो ऐसा भिखारी मरद किस काम का ? कैसी-कैसी साधें मन के भीतर मुरदा
पड़ी हैं.
भैंस एकदम मस्त है. थन तो धरती छूते हैं. हरियाणा की है, दुधारू. दूध की
तो गंगा-जमुना बहा देती है. जितनी बड़ी बाल्टी रख दो, पलक मारते ही भर
देती है. कम-से-कम ऐसी भैंस तो जवार-पथार में किसी के पास नहीं
है--जमुनासिंह के पास भी नहीं. पाड़ी भी तो बिल्कुल अपनी मतारी पर गयी
हैं. दो-चार साल में एक और भैंस तैयार हो जाएगी. फिर तो शाखाएँ फूटने
लगेंगी तो अन्त कहाँ होगा ! सुबल बखान करने लगता है तो सब की आँखें फटने
लगती हैं.
बी.डी. ओ. बड़े अच्छे हैं न', सुखारी मियाँ पूछते हैं, ' उनके पास तुम
कैसे पहँच गये सुबल बेटे ?'
'बी.डी.ओ नहीं सुखारी चाचा, जनसेवक जी की किरिपा है.'
पिछवाड़े बरगद के झुंड-के-झुंड बगुले जमाने से रहते हैं. सुबल का आज
अचानक ध्यान गया है. पता नहीं, ये गर्मी से हाँफते हुए आ गये हैं या सुबल
की भैंस को देखने सबेरे ही चले आये हैं. आँगन की दीवार चारों तरफ से
ढह-ढूह गयी है. अब तो लड़के इस पार, उस पार उछलते रहते है. चोर-चुहाड़ का
डर बराबर बना रहता है. परमात्मा की ही किरिपा है कि घर में ऐसी कोई चीज
नहीं है जिसके चोरी और सेंधमारी रोज-राज होती रहती है.
काफी रात तक दम्पती को नींद नहीं आ रही है. पक्का आठ सेर दूध दुहकर भंडार कोना बाल्टी में रखा हुआ है. आज भर दो-तीन सेर खरच है. बच्चे-कच्चों के साथ
सुबल और औरत भी दूध की मिठास में भूले हुए हैं. कल से चट्री के सेठ जी
सुबल का दूध भी शहर पहुँचा देगें और दूध पूरे शहर में फैल जाएगा.
सुबल बहु अचानक याद करती है, `तम्हे कुछ होश भी है या नहीं?
सुबल चौकता है. `होश ? मतलब समझाओ ना ? मतलब में नहीं बूझ रहा हूँ.'
`यह भी ध्यान है कि चारों तरफ दीवार टूट-धँस गयी है. चोर-चुहाड़ का डर बराबर
बना रहेगा.'
`यह बात तो मेंरे दिमाग में कभी आयी ही नहीं थी. सुबल कहता है, `हम सुबह
होते ही बच्चे-कच्चे मिलकर दीवार उठा देंगे. घर में भैंस आने के बाद सबसे
पहला काम हम यही करेंगे.'
आकाश का `चनरमा' देर से बरगद की आड़ में रुका हुआ है. घर के सामने भरपूर
अँधेरा है. सुबह का जल्द होना जरूरी है. सूरज आज कहाँ देर कर रहा है ?
सुबल, औरत और बच्चे भैंस को घेरकर आँगन में बैठे हैं. भैंस बीच में
बैठी-बैठी पगुरा रही है. बगुले बरगद पर रातभर चिकरते रहते हैं. सुबल बहु
रात-भर डरती रही है. सुबल को अचरज हो रहा है. जब घर में लछिमी है तब काहे
को रे पगली? इसी लाछिमि के चलते तो लड़के कितने उछाह में हैं. बड़का तो
इतने उछाह में है कि कब से रट रहा है, चलो न बाबू ! खेत से अभी
मिल-~जुलकर ढेला-माटी उठा लाते हैं और किरिन फूटने के पहले ही दीवार खड़ी
कर लेते हैं. सुबल बहू बेटे की बातां में हामी भरती जा रही है. बात तो
एकदम सही है भीमा के बाबू. क्या भरोसा सुबह होते ही हमारी लछिमी को एक
हजार आँखे घूरने लगें. सबकी आँखें बराबर नहीं होतीं. किसी की आँख लग गयी
तो लछिमी-हरन ही करके छोड़गा. पिछले साल की तो बात है, किसी ने देवन की भैंस
को नजर लगा दी. बस, देखते-ही-देखते दो हजार की भैंस सुखा गयी . थन पकड़ते तो
छटपटाकर भागती थी. जहाँ पाँच सेर दूध देती थी वहाँ पाँच छटांक दूध भी
दुर्लभ हो गया. जमाना बड़ा खराब है. दीवार उठ गयी तो उधर से किसी की भी
आँख नहीं पड़ेगी. मैं भी तो किरिन फूटते ही घास के लिए बघार निकल जाऊँगी.
घास खाएगी तभी तो दूध करेगी. काहे भीमा के बाबू ? सुबल तो अभी तक तपनों
में ही भटक रहा है. सबकी टुकड़ों में बातें उसके कानों में रस घोल गयी
हैं. उसे तो रह-रहकर खुद पर ही अचरज हो रहा है कि बैंक के बाबुओं को क्या
सूझ गया था. आज तक उसकी तरह के आदमी को बाबुओं ने इतने रुपये आसानी से न
नगद दिये हैं. और न माल-मवेशी के रूप में ही दिए हैं. कुछ भी हो, सुबल
बड़ा भाग वाला है. परमात्मा की किरिपा हुई तो इसी साल बैंक के तीन हजार
भर देगा. अब जमुनासिंह की बेगारी करने का सवाल ही कहाँ है? जमुनासिंह
मजूरी-~वन को लेकर खिच-पिच करते रहते हैं. इन्हीं की वजह
से तो गाँव में कोई उठ नहीं पाता है. बेगारी करते हुए अब तो पूका फाड़कर
कलपना नहीं पडेंगा न ! `काहे भीमा की मंतारी ! कुछ तो बोल सही. हम रात-भर
क्या गूँगे की तरह बैठे रहेंगे ?' सुबल उसका आँचल खींचकर झझोड़ता है .
सुबल बहु जम्हाई लेती है. नींद झकझोर रही है ए भीमा के बाबू. क्या करूँ
?'
`सो क्यों नहीं जाती उधर, खटोले पर.'
`कैसे सो रहूँ. सभी जाग रहे हैं. मुझे नींद थोड़े आएगी.'
भैंस पगुरा रही है और पूरे आँगन में हाथी की तरह फैली हुई है. सारा गाँव
सा रहा है. तभी आकाश में तिवडोरिया के समय से हो सुबल बच्चे-कच्चे सहित
आँगन की दीवार उठाने के लिए मिट्टी ढो रहा है. किरिन फूटते ही लोग देखते
क्या है कि आधी दीवार खड़ी हो गयी है. जो लोग अचरज में उसे टोकते हैं
उन्हें वह मुस्कराते हुए बड़ी सरलता से जवाब देता है, `समझो, भइया कि
तुम्हारे इस सुबल की किस्मत तेज थी. बैंक ने पूरे तिहत्तर लोगों में भैंस
बाँटी है. मगर पता नहीं जनसेवक जी की कैसे किरिपा हो गयी कि अकेला मेरा
ही नाम इस गाँव से बैंक को भेज दिया था...भइया चिन्ता की जरूरत नहीं.
अपना भी समय बदलेगा. धरती तो सबकी मइया होती है. जिसके पास अपना घर-जमीन
नहीं उसे गाँव-समाज में कौन आदमी बूझता है. देखो, साईत जब बदले. सब कुछ
इसी भैंस पर आसरा है.'
जमुनासिंह सबेरे-सबेरे दिसा-फराकित से लौटे तो सुबल की दीवार की खबर
सुनते ही उसके द्वार की ओर दोड़ते हैं. `का रे सुबल ? यह क्या जमीन भी
तुम्हारे बाप की है का ?'
`यह तो गैर मजरुआ जमीन है--सरकारी.' सुबल दृढ़ता से बोलता है.
`दीवार किसके हुकुम से उठा दी ?'
`इसका पर्चा तो मुझे मिल गया न.'
`पर्चे से क्या होता है ? दीवार फौरन तोड़े दे . जमीन मेरी है. जब तक
चाहूंगा, परती रखूंगा. मेरी मर्जी !'
 सुबल का सपना अचानक चरमराता है. अब आगे हिम्मत नहीं है. जामुनासिंह या
 ऐसे किसी भी आदमी से मुँह लगने का मतलब है गाँव से हमेशा के लिए विदाई.
 ऐसे ही टोला-पड़ोस में कितने की आँखें फटती जा रहीं है. जमुनासिंह की सह
 से तो और भी लोग चबा जाने की कोशिश करेंगे. बाप कसम ! इनमें ईर्ष्या-डाह
 गजब की है. इन्होंने भैंस के थन को बड़े ध्यान से देखा है. सुबल एक धार में
 सबके सामने आठ सेर दूध उतार चुका है. गाँव में ऐसी दुधारू भैंस किसके
 पास है ? चार सेर, पाँच सेर से ज्यादा दूध देने वाली भैंस किसी के पास
 नहीं है ?
घर के सभी सदस्य भैंस को घेरकर शोक में डूब गये हैं. अब दुश्मनों की आँख
से भैंस की लाज कैसे बचेगी ? दिन-दहाड़े किसी की आँख लग जाये और भैंस थन
ही सुखा दे, तब ? जमुनासिंह तो दीवार ही नहीं उठने दे रहा है ? तब इस
सरकारी पर्चे का क्या मतलब है ? कहीं मुहर गलत जगह पर तो नहीं लग गयी है
! सुबल को पर्चा मिला है और जमुनासिंह कहता है कि जमीन उसकी है ? जनसेवक
जी से मिलता है तो वे टाल देते हैं कि इस मामले में बी.डी.ओ साहब ही कुछ
कर सकते हैं. बी.डी.ओ कहते हैं कि सुबल के बाप के वे नौकर नहीं है जो
जमीन दखल कराने चलें. उन्होंने उसकी दरखास्त को कलक्टर साहब के पास भेज
दिया है. कलक्टर साहब की तलाश में कई दिनों तक गाँव से शहर दौड़ता रहा है. एक
दिन मुलाकाल भी हुई तो कलक्टर ने साफ बता दिया कि दखल हम लोग नहीं कर
सकते हैं. इसका उपाय तो ऊपर वाले ही बता सकते हैं. बैचारा सुबल तो ऊपर
वालों को बिल्कुल नहीं जानता है. हार-दाँव कर वह फिर से बैठ गया है. जहाँ
वह दीवारें उठा रहा था वह जमीन फिर से परती पड़ी है. बरगद के पास शोरगुल
करते हुए लड़कों से भैंस बराबर भड़क जाती है. सुबल छटपटाकर रहा जाता है.
इधर कुछ दिनों से लोग उसके पास आते हैं और जोर दे रहे हैं कि सुबल भैंस
बेच दे. सुबल कहता है, `मैं इसे नहीं बेच सकता. यह बैंक की भैंस है.'
`इससे क्या ?' वे लोग बोलते हैं, `यह तो तुम्हारी मर्जी है, जब चाहो बेच
सकते हो.'
`मैं यह पाप नहीं करूगाँ कि दुआर की लछिमि को बेच दूँ. बैंक मुझे दंड
देगा.'
वे ठठाकर हँसते हैं. `सुबल तुम एकदम बच्चे हो. तुम सस्ते दामों पर ही दूध
चट्टी पर बेच आते हो, कुल डेढ़ रुपये सेर. इससे हमारी साख घटती है. तुमसे
दूध का भाव गिरने का खतरा हो गया है.'
`मुझसे सस्ता दूध लेता है तो मैं क्या करूँ ?'
`भैंस बेच डालो, इसी में कल्याण है.'
`मैं नहीं बेचूँ तब?' सुबल जिद्दी के तरह बोलता है.
`तुम कर्ज भरते-भरते मर जाओगे, परन्तु न तुम कर्ज ही भर पाओगे और न भैंस
ही तुम्हारी हो पाएगी.'
`तुम्हें कैसे मालूम ?'
`इतनी भारी भैंस तुम्हारे द्वार पर शोभा नहीं देती. बड़ी भैंस के लिए
बड़े आदमी की औकात भी चाहिए.'
सुबल का क्रोध कुछ नरम पड़ता है, लोगों की बातों से घबड़ा गया है.' क्या
चाहते है तुम लोग, जबरन भैंस खोलकर से जाओगे ?'
`नहीं, नहीं...,' वे फिर हँसते है. ` हम डाकू नहीं है सुबल. एक गरीब आदमी
को कर्जखोरों से बचाना चाहते हैं.'
इतनी लम्बी-चौड़ी बतकही के बाद लोगों को सुबल विदा करता रहता है.
उस दिन से सुबल को रात में भरपूर नींद नहीं आ रही है. पहले तो भैंस, का
आह्लाद था. ऐसे-ऐसे ऊँचे सपने देखता रहता था कि नींद ही नहीं आती थी. यह
पाड़ी भी तो भैंस जैसी हथनी है. दो-चार साल में ही एक दूसरा माल तैयार हो
जाएगा. भैंस के बराबर एक और भैंस. नफा में यही पाड़ी रह जाएगी.
