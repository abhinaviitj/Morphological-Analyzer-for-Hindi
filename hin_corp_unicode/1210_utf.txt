<औङ्ङिचिअल् आन्ड् ंएडिअ ळन्गुअगेस्><ंअस्स् ंएडिअ><छ्हिट्र श्><फर्डङस्ह्-श्मिट ख फ्यर्><१९८५><ंअड्हुरि><णेत् ढेल्हि><१०-१५><२६००><ंअड्हुरि-फर्डङस्ह्>

`इतनी प्रतिभावान, इतनी बुद्धिमान, समझदार, संजीदा, संवेदनशील लड़की इस तरह धोखा कैसे खा गयी?' यह सवाल कई बार उठाया जाता रहा है.
कइयों की तरफ से उठाया जाता रहा है.
स्मिता के संदर्भ में! जो स्मिता को व्यक्ति के रुप में नजदीक से जानते थे उनकी तरफ से भी और जिन्होंने सिर्फ उसे फिल्म के परदे से जाना था, अभिनेत्री के रुप में जाना था, उनकी तरफ से भी.
सहसा इस सवाल का जवाब सूझ भी नहीं पाता.
जवाब के रुप में फिर यही सवाल मन में उभरता है.
अगर जवाब था तो स्मिता के संवेदनशील स्वभाव में ही था.
उसके स्वभाव की `इंटेंसिटी' में था.
हर जो भाव वह महसूस करती थी शिद्दत से महसूस करती थी और अपने तईं उसकी कीमत भी चुकाती थी.
अपने आपको उंडेल कर रख देना ही उसकी फितरत थी और अपने आप को इस तरह पूरी तरह उंडेल कर रख देने की कीमत ही तो उसने चुकायी है.
अपने जीते जी और आज मरने के बाद भी! जीते जी अगर उसके प्यार को धोखा मिलता रहा, तो मौत के बाद भी इस धोखाधड़ी ने उसका पीछा नहीं छोड़ा है.
अपने आपको उंडेल कर रख देने के बाद असलियत खुली के भावनात्मक स्तर पर, सारे जीवन के ही स्तर पर इतना सब कुछ लुटा देने के बाद उसके बदले में जो भावनात्मक सुरक्षा का सहारा भर वह चाहती थी, वो `डिजर्व' करती थी, वही उसे नहीं मिला.
यही नहीं, उसके बदले में तो धोखा ही मिला, तो वह ठगी सी, पराजित सी खड़ी रह गयी जीते जी हार मान कर लौट आने की इजाजत भी तो नहीं दे पाता न अपना ही अहं! तब बस, अपने अंदर ही अंदर छटपटाते रहने के अलावा कोई चारा नहीं रहता.
अपने व्यक्तिगत जीवन की पराजय से वह अंदर ही टूट गयी, थक गयी.
स्मिता की अचानक बीमारी और अजीब मौत से उबरे भी न थे कि दिल को दहला देनेवाले तथ्य सामने खड़े पाये जा रहे हैं.
स्मिता की मौत पर रोने वाले, चाव से अंतिम संस्कार करने वालों ने अपने इरादे जाहिर करने शुरु कर दिये हैं.
आज लगने लगा है, स्मिता की जान इनके लिए एक खिलौना साबित हो गयी.
जब भी स्मिता की मां--विद्याताई पाटील--से मिलो, जैसे एक हताशा, एक टूटन से मिलान होता है.
अब मां और पपा--शिवाजीराव पाटील--लगे हैं तो स्मिता के नन्हे मुन्ने प्रतीक के रुप में, सारे बिखरावों को समेटने में, उसके योगक्षेम के लिए जूझने में.
दर्द के भंवर में पिछले साल भर में चौबीसों घंटे स्मिता खुश रही हो, ऐसा कोई दिन, ऐसी कोई रात नहीं थी.
`भीगी पलकें' से राज बब्बर को भी पहचान मिली.
इससे पहले कला फिल्मों के जरिए स्मिता यहां एक प्रतिभावान अभिनेत्री के रुप में सुप्रतिष्ठित हो चुकी थी.
राज के इस साथ का शुरु में स्मिता अक्सर यूं कृतज्ञ किया करती थी कि व्यावसायिक सेट-अप में घूमते फिरते, उठते बैठते, वहां के दिखावटी वातावरण में जो घुटन स्मिता महसूस करती थी, उसमें राज केरुप में उसे राहत मिलती थी.
बात बात पर गले लग जाना, बचकाने ढंग से नाज उठवाना जैसी हरकतें स्मिता को न आयीं न भायीं.
और ये सब करनेवाले जो लोग उसके इर्द गिर्द व्यावसायिक सेट-अप में होते थे, उनमें से कइयों में यह गलतफहमी होती है कि व्यावसायिक फिल्मों में वही काम कर सकता है, जो ये सब करता फिरे.
जो ये नहीं करता, उसे नर्वस करने की कोशिशें भी की जाती है.
ऐसी हालत में एक तरफ तो स्मिता भी यहां एक सुरक्षा, एक सहारा-सा चाहती थी, जिसके दम पर वह व्यावसायिक क्षेत्र में भी कुछ कर दिखाने की चुनौती उठा सके.
दूसरी तरफ मैडम मैडम कह कर उसके प्रति आदर व्यक्त करने, उसका खयाल रखने और उसकी सहानुभूति अर्जित करने के लिए उत्सुक राज बब्बर भी थे.
इस तरह के प्रभावित के करने के हथकंडे वैसे अक्सर युवक अपनाते ही हैं न? तर्कशास्त्र से परे स्मिता भावनात्मक स्तर पर राज से जुड़ने लगी और स्मिता जिस तरह की शख्सियत थी वह सिर्फ हल्के जुड़ाव तक नहीं रह पाती.
और जो शख्सियत हर काम पूरी `इटेंसिटी', पूरे समर्पण के साथ करने की आदी हो वह फिर यह नहीं सोचती कि मेरा कहीं नुकसान तो नहीं हो रहा! अगर स्मिता दुनियादार होती तो उसे यह नजर आ जाता कि राज विवाहित है; चलिए, भावना के पहले प्रवाह में यह बात नजर से फिसल भी गयी हो, तब भी अगले मोड़ पर तो दूसरी बात नजर आती कि राज अपना पहला संबंध--जो उन्हीं के कथनानुसारं किसी तरह मधुर नहीं रहा था--तोड़ने से आनाकानी किये जा रहे हैं.
तीसरे पड़ाव पर यह तो पता चलता कि इस नये संबंध को सामाजिक मान्यता दिलवाने की जरुरत, लगन वह महसूस ही नहीं कर रहे हैं, करना नहीं चाह रहे हैं.
.
.
.
सच बात तो यह है कि फिल्मों में काम करते समय, व्यक्तित्व के रुप में समाज के सामने आते समय, स्मिता ने जितनी संभावनाओं का परिचय दिया है, राज बब्बर ने उतना ही अपनी सीमाओं का परिचय दिया है.
इसीलिए लोग अक्सर कहते हैं, कहते थे कि `स्मिता ने राज में क्या देखा?' लोगों को, स्मिता को जानने वालों को स्मिता से बराबर यह शिकायत रही है.
स्मिता की मां लगातार और रह रह कर यही सवाल अपने आप से करती थीं स्मिता के पपा बड़ी संजीदगी से यही कहा करते थे कि, "इसके पीछे मानव मन की सचमुच एक `केमिस्ट्री' होती है.
इस आकर्षण के पीछे कोई तर्कशास्त्र नहीं होता, कोई गणित नहीं होती.
" बांदरा में `बसंत' बिल्डिंग वाला फ्लैट शिवाजीराव पाटील का अपना फ्लैट है जो उन्होंने १९६८ में बनी सहकारी गृह निर्माण सोसाइटी के सदस्य बनकर बनवाया था और किराये पर दिया था.
जब स्मिता ने यहां रहने की इच्छा व्यक्त की थी तब शिवाजीराव पाटील ने किरायेदार को काफी पैसा देकर इसे खाली करवा लिया था.
यहां स्मिता आकर रहने लगी १९८३ के अंत में.
और फिर राज बब्बर भी यहीं आकर रहने लगे.
कुछ समय बाद ही जुहू में राज बब्बर का आफिस भी बना.
नादिरा बब्बर के बच्चों के नाम से एक प्रोडक्शन कंपनी खुल गयी.
इस दौरान स्मिता के इस निर्णय से मां--विद्याताई पाटील और पिता--शिवाजीराव पाटील, दोनों दुखी रहे थे.
मां अक्सर यह कहा करती थीं कि स्मिता की सिनसियरिटी का लोग फायदा उठाते हैं.
स्मिता अपनी गलतियों का अहसास क्यों नहीं कर रही, इस विचार से वे छटपटाती रहीं.
उन्होंने उसे बराबर बनाने की कोशिश की कि तुम गलत निर्णय लिया है.
मगर जब भी वे उसे समझाने लगती थीं, स्मिता फोन रख दिया करती थी.
वह चाहती तभी कि मां राज को मान्यता दें, स्वीकार करें, मगर उन्हें यह कभी भी स्वीकार नहीं हो सकता था.
मां स्मिता से यह भी कहा करती थीं कि जब तुम खुद नारी की स्वतंत्र अस्मिता की बात करती हो तो दूसरी नारी का अधिकार कैसे छीन सकती हो? इस पर स्मिता ने उन्हें बताया था कि किस तरह राज और नादिरा के संबंध से ही बिगड़े हुए थे, कि राज-नादिरा का घर तो पहले से टूटा हुआ था, कि स्मिता ने किसी औरत का घर नहीं तोड़ा था.
मगर सामाजिक के जो खाके बने हैं, उनमें तो यही दर्जे होता रहा कि स्मिता ने घर तोड़ा और यह बात मां के लिए सहना मुश्किल था.
स्मिता को दुख इस बात का बराबर रहता कि `लोग कहते हैं तो कहने दो, मगर मां तुम तो समझती हो.
तुम यह कैसे कहती हो कि मैंने घर तोड़ा.
मैं घर कैसे तोड़ सकती हूं?' मां से दुराव स्मिता भावनात्मक स्तर पर मां से बहुत अधिक जुड़ी हुई थी.
यहां तक कि अक्सर ये कहा करती थी कि भावनात्मक स्तर पर मैं मां पर निर्भर हूं.
मां के व्यक्तित्व का गहरा प्रभाव स्मिता के व्यक्तित्व पर रहा था.
मगर १९८४-८५-८६ में अधिकतर स्मिता अपनी मां से दूर होती गयी.
एक तो मां द्वारा राज बब्बर को मान्यता न देने की बात सालती रही थी, और स्मिता को अपने आपको प्रमाणित कर दिखाने की जिद भी थी.
फोन पर स्मिता को पाना भी इन्हीं दिनों अक्सर मुश्किल होने लगा.
स्वयं मां के लिए भी कभी स्मिता खुद फोन उठाती तब बात होती.
फोन पर मां समझाने की कोशिश करतीं और तब स्मिता फोन रख देती.
राज बब्बर को स्मिता की मां की मान्यता का मिलना स्मिता के लिए बहुत जरुरी भी लगता था और वह यह जानती भी थी कि मां यह कभी नहीं करेंगी.
मां जो स्मिता का `कांशिएंस' स्मिता की विवेक बुद्धि थीं, उन्हीं से स्मिता को छुड़वाने में राज सफल होते जा रहे थे.
मां को मनाने के लिए मन तरस भी रहा था, मां का रुठना उसके लिए एक यंत्रणा भी थी और दूसरी तरफ अपने आपको प्रमाणित कर दिखाने की जिद भी थी.
इसीलिए जब आगे चलकर इस नये संबंध की असलियतें खुलने लगीं तो स्मिता अपने अंदर चुपचाप टूटने लगी.
स्मिता बराबर यह चाहती रही कि मां और पपा राज बब्बर को स्वीकार करें, मान्यता दें.
मगर दोनों ही इस बात के लिए कभी राजी नहीं हुए.
जब नादिरा का `वह' पत्र फिल्म फेयर में छपा था, जिसमें नादिरा ने स्मिता को राज की `मिस्ट्रेस'--रखैल--कहा था, तब पपा और अनीता (स्मिता की बड़ी बहन: राज से मिले थे.
पपा ने उनसे कहा था, कि अगर सचमुच तुम स्मिता से प्यार करते हो तो उससे बाकायदा शादी कर लो.
उस हालत में मैं खुद तुम दोनों की शादी करवा दूंगा, मगर वह इसके लिए तैयार न थे क्योंकि उनका कहना था कि अगर वह शादी करेंगे तो नादिरा केस कर देंगी! पपा ने इस पर उनसे कहा कि माना कि दूसरी शादी करके तुम्हें जरुर कुछ मुसीबतों का सामना करना पड़ेगा, मगर यदि स्मिता प्यार की खातिर `रखैल' कहलाने को तैयार है, तो तुम प्यार की खातिर ये मुसीबतें क्यों नहीं उठा सकते? राज कहते रहे कि,-- `कभीस्स्स् आगे चलकर मैं साबित कर दूंगा कि हमारी शादी को नादिरा ने मान्यता दी थी और मैं स्मिता को पत्नी का दर्जा दे सकूंगा.
" पपा अक्सर कहते थे कि "मेरी कन्या को कोई रखैल कहे और मैं उस परिस्थिति को मान्यता दूं-- यह कैसे हो सकता है? मेरी कन्या एक स्वतंत्र व्यक्ति है और अपना जीवन अपनी इच्छा के अनुसार जीने का उसे पूरा अधिकार है.
मगर हमें भी अपने विचारों का आधार लेकर ही जीना है.
हम अपने विचार और ध्येय कैसे छोड़ सकते हैं.
" `मोगरा फुलला.
.
.
.
' ही क्यों? स्मिता ने उनके पास धर्म परिवर्तन की बात भी छेड़ी थी.
दोनों अगर मुस्लिम धर्म को स्वीकार करते तो दूसरी शादी भी कानूनी हो जाती.
इस पर शिवाजीराव पाटील ने स्मिता से कहा था, "नीति-अनीति की धारणाएं तो व्यक्ति व्यक्ति के साथ बदलती हैं इसलिए उसकी बात तो मैं नहीं करुंगा.
किसी एक धर्म के पक्ष भी मैं नहीं लेता.
हां, अगर तुम्हें किसी और धर्म के सिद्धांत भा गये हों, जंच गये हों और तुम उस धर्म को स्वीकार करना चाहो तो मैं तुम्हें रोकूंगा नहीं.
मगर मैं जानता हूं, तुम ऐसी धर्मश्रद्धालु भी नहीं हो.
तुम यह जो धर्म परिवर्तन की बात कह रही हो, यह सिर्फ शादी की सुविधा के लिए है.
और इसे समाज `ढोंग'-- हिपोक्रेसी-- ही कहेगा.
और तुम चाहो तो मां से भी पूछकर देखो.
मुझे नहीं लगता कि मां को यह स्वीकार होगा.
" और सच, मां को यह कभी स्वीकार न होता.
इसलिए नहीं कि मुस्लिम धर्म के प्रति उनमें द्वेष भाव है, बल्कि इसलिए कि महज नाम या मजहब का नाम बदल देने से आपके मन के, व्यक्तित्व के संस्कार तो नहीं बदल सकते.
किसी विशेष तरह के संस्कार जो जन्म से आपको मिलते आ रहे हैं, वे आपके जीवन का, स्वभाव का, आपके भाव-जीवन का अंग बन जाते हैं.
बच्चे के जन्म के बाद स्मिता अक्सर बच्चे की मराठी के संत कवि ज्ञानेश्वर की रचना `मोगरा फुलला.
.
.
इवलेसे रोप लावियेले दारी, त्याचा बेलु गेला गगनावेरी' (मोगरा खिला.
.
.
नन्हा सा बिरवा आंगन में लगाया, उसकी बेल आसमान तक जा पहुंची.
) ही गाकर सुनाया करती थी.
मां ने उससे पूछा भी कि यही गाना क्यों गाती है, तो बोली, `जाने क्यों मेरे होंठों पर यही गीत अपने आप बराबर आ रहा है.
' भाव-जीवन के अंग बन आने वाले संस्कारों की जो बात है वह यही है.
यही ज्ञानेश्वर की `मोगरा फुलला.
.
.
' ही क्यों होंठों पर आता था? हाल में बच्चे को देखने आशालता वाबगांवकर (मराठी रंगमंच की प्रसिद्ध गायिका अभिनेत्री, हिंदी फिल्मों की चरित्र अभिनेत्री) आयी, तब मां ने उनसे यही रचना गाने के लिए कहा.
उन्होंने बच्चे के लिए गाया, "मोगरा फुलला.
.
.
' रोते रोते गाया, रुलाते रुलाते गाया.
बच्चा उनके चेहरे की तरफ देखते हुए ध्यान से सुरों को सुन रहा था.
उसे इन शब्दों, इन्हीं सुरों की आदत जो गयी थी.
असलियत की शक्ल विश्वसनिय सूत्रों द्वारा बताया जाता है कि १९८१-८२-८३ के दौरान स्मिता को पैसा मिलने लगा.
इससे पहले तो अधिकतर कला फिल्में ही की थीं.
`शक्ति', `नमक हलाल', तजुरबा', `घूंघरु' आदि पहले की हुई फिल्मों का पैसा इन तीन सालों में मिला.
तब तक का हिसाब स्मिता के माता पिता के पास है.
मगर १९८३ के बाद १९८४-८५-८६ में स्मिता ने जो कमाया उसके ठीक-ठाक हिसाब का कुछ पता नहीं है.
लाखों रुपये कमानेवाली स्मिता के पर्स में कई बार पर्याप्त पैसे नहीं होते थे.
उस बात का उसे मलाल रहता.
बड़ी शर्मिंदा सी हो जाती वह.
चाव से शापिंग के लिए निकलती थी तो जहां सिल्क खरीदना हो वहां सादे काटन पर, जहां पांच चीजें खरीदनी हों वहां दो पर उतर आती थी.
जो इतना कमा रही थी कि मन आते ही हीरे खरीद सके, वो आर्टिफिशियल `स्टोन्स' के मूल्य पूछ कर रह जाती थी --किसी ऐसी मध्यवर्गीय लड़की की तरह जिसकी आंखों में खरीदने के अरमान होते हैं और दिमाग को अपनी जेब का कड़वा खयाल! स्मिता बताया करती थी कि राज बब्बर ने अपनी पहली पत्नी से अपनी संबंधों का बराबर इनकार करते हुए स्मिता से संबंध तो जोड़ा, मगर अपने पुराने संबंध को असल में तोड़ा भी नहीं.
इसलिए जहां शुरु में स्मिता खुद इस बात को लेकर आश्वस्त थी कि उसने किसी का घर नहीं तोड़ा है, बल्कि पहले से टूटा हुआ है, वहीं आगे चलकर असलियत को किसी दूसरी ही शक्ल में पाकर वह परेशान, दुखी, तनावग्रस्त रहने लगी थी.
`वसंत' में आकर रहना शुरु कर देने के बाद भी राज बराबर पहली पत्नी और बच्चों के पास जाते रहे थे.
दोस्तों, संबंधियों के लाख समझाने पर और कभी कभी खुद समझ जाने पर भी अंधा प्यार फिर फिर उसी मोह में गोते खाता रहा था.
आम तौर पर जब कोई पुरुष प्यार करता है, तब भी उसकी प्राथमिकता होती है, उसके अपने काम को, अपने कैरिअर को.
तत्पश्चात् उस लड़की की बारी आती है जिसे वह प्यार करता है.
मगर जब औरत प्यार करती है तो सारी बातें भुला कर वह प्राथमिकता दे बैठती है उस पुरुष को.
भावना यहां अक्सर विचार पर हावी रहती है.
स्मिता, भले ही नारी स्वतंत्रता की कायल थी, पर थी बला की संवेदनशील और उन व्यक्तियों में से, जो देते हैं तो अपने आप को पूरी तरह उंडेल कर! लड़की स्मिता तमाम धोखाधड़ियों, तमाम दुर्व्यवहारों, आर्थिक अव्यवस्थाओं के बावजूद इस अंधे प्यार के भंवर से नहीं उबर पाती थी.
मां बनने की अदम्य चाह को भी तीन साल तक उसके संस्कारों ने रोक रखा था.
इसके लिए वह इंतजार में थी बाकायदा ब्याह के.
पहला संबंध राज के कथनानुसार टुट तो चुका ही था.
तलाक संबंधी बातचीत भी शुरु हुई थी.
और भविष्य के प्रति इसी विश्वास पर, बदनामियों की संभावनाओं के बावजूद स्मिता गर्भवती हुई.
करवाचौथ पर स्मिता व्रत रखती रही, दीवाली पर राज का इंतजर करती रही और राज नादिरा के घर जाते रहे, यह कहकर कि वह मेरा पहला घर है, त्यौहार वहीं मनाया जाएगा.
दोस्तों की आवभगत हालांकि इस `दूसरे' घर में होती रही और मेजबानी की जिम्मेदारियां झेलती रही, गर्भवती स्मिता.
पता चला था कि जिन दिनों में से उसे लाड़ प्यार की जरुरत थी, जिन दिनों गर्भवती को चाव से पसंद की चीजें ला लाकर खिलाने की होड़ अपनों के बीच लग जाती है, उन्हीं दिनों स्मिता आठ महीने का गर्भ भार वहन करती हुई दोस्तों की आवभगत करती रही.
एक बार झेंपते हुए स्मिता ने बताया था कि जब भी प्रेजेंट दिये गये तो वे भी स्मिता के रुपयों से दिये गये.
एक टी.
वी.
को छोड़ `वसंत' वाले फ्लैट की जो भी सजधज हुई है स्मिता के माता-पिता के दम से और स्मिता के अपने संबंधियों, मित्रों के प्रेजेंट्स से.
संभलने का इशारा गर्भवती स्मिता की सेहत की उपेक्षा होती रही.
तब फिर जो जागी वह थी स्मिता के अंदर जन्म ले चुकी मां थी.
लड़की स्मिता तो अंधे प्यार में सब सहती रही, लेकिन आनेवाले कल की मां स्मिता सतर्क हो उठी अपने आनेवाले शिशु के लिए खयाल जागा कि इस शिशु की उपेक्षा हो रही है, इसकी परवाह नहीं की जा रही है.
इस `मां' स्मिता ने स्मिता को संभलने का इशारा किया.
इन्हीं दिनों स्मिता अपने पुराने संबंधियों, पुरानी दोस्तों से फिर फिर, बार बार संपर्क करने लगी थी.
अपने इर्द गिर्द के वातावरण में जैसे जैसे घुटने लगी थी वैसे अपने पुराने संबंधों की तरफ भागने, उन ममतालु कंधों पर सिर रख अपने तनाव हल्के करने और अपने डर को अप्रत्यक्ष रुप से व्यक्त करने की कोशिशें वह अनजाने में ही करने लगी थीं.
सातवें महीने में थी तब से उसके बराबर फोन आने लगे थे.
अक्सर कहती `बच्चे को तो मां को ही सौंप सकती हूं.
और किसी पर मुझे भरोसा नहीं.
' २० फरवरी से उसने शूटिंग के लिए डेट्स दे रखी थी.
मैं तो यही समझती रही थी कि यह उसी के संबंध में बच्चे को सौंपने की बात कर रही है.
हो भी सकती है, मगर आज वह किस तरह सच निकला है! इन्हीं दिनों स्मिता अक्सर अपनी पुरानी दोस्तों के घर कुछ अधिक ही जाने लगी थी.
उनके बच्चों में रम जाती, कभी वहीं झपकी ले लेती, अपने डर की बात करती.
सहेलियां इसे प्रसूति का स्वाभाविक डर समझती रहीं.
जाने किस डर की बात करती रहीं स्मिता! वैसे तो स्मिता की प्रसूति से पहले राज बब्बर के माता पिता भी टुंडला से बंबंई आ गये थे.
गर्भवती स्मिता के साथ ही वे `वसंत' में रह रहे थे.
प्रसूति के बाद स्मिता अपने बच्चे को लेकर घर आयी, तब भी यहां वे उसके साथ थे.
राज बब्बर के पिता कुशल बब्बर रेलवे में नौकरी करते हैं.
भाई विनोद ने डिस्ट्रीब्यूशन का आफिस खोल रखा है, दूसरे भाई किशन राज के सेक्रेटरी हैं.
जैसा कि हर भारतीय परिवार में होता है, इस घर में प्रमुख कमाऊ पूत का स्थान महत्वपूर्ण था.
वैसे यह घर मूलत: स्मिता का; बल्कि स्मिता के पिता का था, यह बात दूसरी.
स्मिता को बुखार आने लगा और डाक्टर के इलाजों के बावजूद उसकी तबीयत सुधरी नहीं.
बल्कि बिगड़ती ही गयी.
ये संदेह क्यों? राज आज स्वयं एक व्यस्त फिल्म स्टार हैं.
यही नहीं, इन्हीं दिनों फिल्म उद्योग की समस्याओं को लेकर चिंतित उन सारे शीर्षस्थ कलाकारों के साथ वे भी रहे हैं.
फिल्म उद्योग की हड़ताल के दौरान, आंदोलन के दौरान वे सक्रिय रहे.
हड़तालग्रस्त फिल्म कलाकारों, तकनीशियनों की सहायता के लिए `होप ८६' के आयोजन में उनका बहुत बड़ा हाथ था, दरअसल जिन दिनों घर में स्मिता को बुखार आने लगा था, उन्हीं दिनों इन सारी गतिविधियों ने भी तो जोर पकड़ा था.
ऐसे में क्या यह संभव नहीं हो सकता था कि घर की तरफ से थोड़ा बहुत ध्यान बंट ही जाता? और फिर वे अपनी मां को तो गांव से ले ही आये थे बहू की देखभाल करने के लिए! फिर भी स्मिता की मौत से भौंचक रह गये लोग आजकल यह संदेह प्रकट करते पाये जा रहे हैं. 
