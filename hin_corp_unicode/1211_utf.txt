<शोचिअल् श्चिएन्चे><ळिन्गुइस्टिच्स्><षमनन्ड् ठितर्य् भ्हरटिनन्डन्><शन्स्क्रिटिक् भ्हसविग्यन्><१९८३><भ्हरटि फुस्टक् ंअन्डिर्><भ्हरट्पुर्><२१८ टो २२४><२०४०><ठितर्य्-शन्स्क्रिटिक् भ्हसविग्यन्> 

भाषाओं की सामान्य और व्यापक आत्मा के समान ही भाषाओं की एक विशेष संस्कृति
भी होती है. संस्कृति मूलत: आत्मिक है. प्राकृतिक सामान्यता और विवशता के
विपरीत स्वतंत्र आत्मिक संकल्प के द्वारा विशेष रूपों में संस्कृति की
रचना होती है. संस्कृति की रचनायें जीवन को समृद्ध बनाती हैं. रूपों और
भावों के अतिशयों से इस समृद्धि का कोष सम्पन्न होता है. "रूप" अभिव्यक्ति
का माध्यम है. अभिव्यक्ति के रूपों में रूप का अतिशय प्रकट होता है. जो
वर्ण-विवेक, ध्वनि-भंगिमा ध्वनि-लय, शब्द-रूप निर्माण, वाक्य विन्यास,
संज्ञा, क्रिया आदि की भाषा में स्थिति, आदि में खिलता है. "भाव" अनुभूति
का आन्तरिक तत्व है बौद्धिक अर्थों और आत्मिक अर्न्तभावों के अतिरेक में
भाव का अतिशय मन में प्रस्फुटित होता है. प्राय: रूप और भाव के अतिशय एक
दूसरे में समवेत रहते हैं, यद्यपि उनमें अनुपात का अन्तर रहता है. भाषा
की आत्मा सामान्य और व्यापक होती है. वह समस्त भाषा में व्याप्त रहती है.
जैसे रस वनस्पतियों में व्याप्त रहता है. अन्य भाषाओं से भिन्न होने के
अर्थ में एक भाषा की आत्मा विशेष होती है. सांस्कृतिक अतिशयों के रूप और
भाव एक भाषा में ही अनेक होते हैं. वे विशेष आत्मा के अर्न्तगत तथा उससे
अनुप्राप्ति विविध एवं अनेक होते हैं. रूप और भाव के सांस्कृतिक अतिशय एक
ही आत्मा के रस से पोषित विविध रंग और विभिन्न आकार के पुष्पों एवं फलों
के समान हैं. रूप और भाव के ये अतिशय स्वतन्त्र आत्मिक संकल्प से विरचित
होते हैं. स्वतंत्रता के कारण ही ये विविध प्रकार के होते हैं. विभिन्न
भाषाओं की बहुरूप विशेषताओं में ये सांस्कृतिक अतिशय मिलते हैं. विभिन्न
भाषाओं केउच्चारण की विशेष भंगिमायें रूप के सांस्कृतिक अतिशय का एक उदाहरण
हैं.वर्ण-ध्वनियों की विविक्तता, उच्चारण की विलम्बित लय, स्वरों और व्यंजनों
की श्लक्ष्णा, प्रखर ध्वनि, समासों की संश्लिष्ट श्रृंखला आदि संस्कृत
भाषा कीरूप-गत विशेषतायें हैं. घम्म, कम्म, अज्ज आदि द्वित्व ध्वनियां
पालि भाषाके ध्वनिगत रूप के उदाहरण हैं. महाप्राण के सहित सवर्ग वर्णों
की संयुक्त ध्वनि पंजाबी, और मेरठ की खड़ी बोली का विशेष रूप है. पदान्त
के आकार की स्थिर विलम्बित ध्वनि भोजपुरी की विशेषता है. अकारान्त वर्णों
की वर्तुल ध्वनि बँगला भाषा में बँगाली रोशोगोला (रसगोला) की सरसता सेमुंह
भर देती है. टबर्ग का लोप योरोप की अर्वाचीन महाद्वीपीय भाषाओं कीसामान्य
विशेषता है जो तवर्ग के लोप से युक्त द्वीपीय अँगरेजी से उन्हें पृथक करती
हैं. `व' कार का फ़कार के समान उच्चारण, ख, श, आदि की प्रखर-परूष ध्वनियाँ,
संयुक्त वर्णों की विपुलता जर्मन भाषा के ध्वनि-वैभव का निर्घोष करती है.
अर्ध-नकार का उच्चारण फारसी और फ्रैंच की विशेषता है. ज़कार, फ़कार, वकार की
ध्वनि संस्कृत में नहीं है. अधिकांशपश्चिमी भाषाओं में वह पाई जाती है. अनेक
योरोपीय भाषाओं में अपनी ध्वनिसम्बन्धी विशेषतायें हैं. उनको उन भाषाओं के
ध्वनि रूप का विशेष अतिशय मानना होगा. ये विशेष-तायें अन्तत: सांस्कृतिक बन
गई हैं. ध्वनि और उच्चारण की भाँति लिपि की भी विशेषतायें होती हैं. वहध्वनि
की अपेक्षा अधिक सांस्कृतिक हैं. ध्वनि की विशेषताओं में जलवायु आदिका कुछ
प्रभाव हो सकता है. लिपि में संकल्प की स्वतन्त्रता का अवकाश अधिकहोता है.
वर्तुल और चतुष्कोण वर्ण तथा शिरोरेखा देवनागरी की अनुपम विशेषता है.वर्णों
की त्रिकोणाकृति बँगला की लिपि का विशेष सौन्दर्य है. चकृ-श्रृंखला कन्नड
आदि दक्षिणी भाषाओं का अपना रूप है. जुल्फ के समान आकृतियों का सौन्दर्यअरबी
और आधुनिक फारसी का अलंकार है. मात्रायें भारतीय लिपि का सामान्य लक्षणहैं.
स्वर-ध्वनियों का स्वतन्त्र वर्णा-कृतियाँ में प्रयोग योरोपीय भाषाओं की
विशेषता है जो मुद्रण के युग में एक अतुलनीय सुविधा बन गई है. ध्वनि और
लिपि की विशेषतायें भाषाओं के रूप की विशेषतायें हैं. प्राकृतिक जलवायु आदि
के प्रभाव के अतिरिक्त इन विशेषताओं में सांस्कृतिकसंकल्प की स्वतन्त्रता
का भी योग है. इसलिये इन विशेषताओं को सांस्कृतिकमानना उचित है. प्रत्येक
भाषा इन विशेषताओं के अनेक रूप मिलते हैं. येअनेक रूप प्रत्येक भाषा की एक
सामान्य एवं व्यापक आत्मा से प्रेरित औरपोषित होते हैं. भावों के विशेष
अतिशय भाषाओं में समाज के सांस्कृतिक जीवनऔर दृष्टिकोण की विशेषताओं
से प्रस्फुटित होते हैं. वर्ण-ध्वनियाँ की विविक्तता, वर्णों की शब्दों
के समान सार्थकता, सार्थक वर्णों के योग सेतथा शब्द-बीजों से योगिक शब्दों
का निर्माण, समास योजना आदि संस्कृत भाषा की सामान्य एवं व्यापक विशेषतायें
कही जा सकती है, जो संस्कृत को अन्य भाषाओं से पृथक करती हैं. ऐसी सामान्य
सांस्कृतिक विशेषतायें अन्य भाषाओं में भी मिल सकती हैं. संज्ञाओं, क्रियाओं,
विशेषण आदि में अनेक प्रकार की सांस्कृतिक विशेषतायें विभिन्न भाषाओं में
मिलेंगी. उदाहरण के लिये करने अथवा उत्पन्न करने के अर्थ में `क' के योग
से जनक, पालक, रक्षक, भक्षक; शिक्षक जैसे, तथा उत्पन्न करने के अर्थ में
`ज' के योग से जलञ, अण्डज, आत्मज, पंकज, अज जैसे, और दान-वाचक `द' के योग
से जलद, धनद, मुखद जैसे एवं पालन के वाचक `प' के योग से मूप, नृप जैसे
अनेक शब्दों कानिर्माण संस्कृत भाषा की एक अनुपम विशेषता है, जो कदाचित
ही अन्य किसी भाषा में मिल सकेगी. इसी सन्दर्भ में ह्रस्व स्वर-ध्वनियों
सेयुक्त तथा ह्रस्वान्त शब्दों की संस्कृत भाषा में बहुलता का उल्लेख
एकसांस्कृतिक विशेषता के रूप में किया जा सकता है. स्पष्ट और उच्चारण में
अलोप्य ध्वनियों को भी संस्कृत की एक ऐसी विशेषता मान सकते हैं जिसकी दृष्टि
से वह अर्बाचीन योरोपीयभाषाओं से भिन्न है. क्रिया में लिंग न होना तथा
विशेषण में लिंग कीसंज्ञा के साथ अनुरूपता संस्कृत भाषा का एक ऐसा संस्कार
है जिसकी दृष्टि से हिन्दी उस से भिन्न हो गई है. दीर्घ समास-युक्त विशेषणों
की संज्ञानुरूप श्रृंखला संस्कृत के कादम्बरी आदि काव्यों में अवलोकनीयहै.
संयुक्त व्यंजनों की विपुलता भी संस्कृत शब्दों में, पाई जाती है.इस दृष्टि
से जर्मन भाषा संस्कृत से बहुत मिलती है. ब्रज भाषा और अवधी के तद्भव शब्दों
में संयुक्त व्यंजन पृथक होते हैं. धरम, करम,असनान आदि इसके उदाहरण है श,
व, आदि ध्वनियाँ ब्रज भाषा मेंलुप्त हो गई है तथा उनका स्थान स, ब, ने
ले लिया है. भाषाओं में शब्दों का अनुग्रहण हुआ है. फिर भी सभी भाषाओंकी
अपनी प्रकृति और संस्कृति है जिसके अनुसार शब्दों की ध्वनियों मेंरूपान्तर
होता है. भाषा का सामान्य स्वरूप अपनी प्रकृति और संस्कृति कीविशेषताओं
से पहचाना जाता है तथा दूसरी भाषाओं से एक भाषा का भेदउन्हीं के आधार पर
होता है संस्कृत भाषा का `वसति' शब्द उर्दू में `बसति' बन कर मिल गया है.
संस्कृत का `विष्टर' उर्दू में बिस्तरबन गया है. हिन्दी और उर्दू की क्रियाओं
का व्यवहार एक प्रकार सेहोता है. सामान्य क्रिया पद समान है. किन्तु उसके
विशेषण पद का विधान फारसी से अनूदित और हिन्दी से भिन्न है. विशेषण प्राय:
संज्ञाके बाद आता है. और विशिष्ट संज्ञा में एक संयोजक स्वरपात का योगहोता
है. दीवाने गलिब, आइने अकबरी, तख्ते ताऊस आदि इसके उदाहरण है. उर्दू का यह
विशेषण विधान उसे हिन्दी से अलग करता है. उर्दू तथा हिन्दी के उन शब्दों
में जो तत्सम संस्कृत शब्द नहीं है `ने' और `मैं' विभक्तियों के साथ `आ'
कार के स्थान पर `ए' कार हो जाता है. लड़के ने कहा, लड़के में कोई दोष नहीं
है, कमरे में जाओ आदि इसके उदाहरण हैं. यह परिवर्तन तत्सम शब्दोंमें नहीं
होता. वक्ता नें कहा, दाता में उदारता होती है, इसके उदाहरण हैं. क्रिया
में लिंग भेद हिन्दी और उर्दू भाषाओं की निराली विशेषता है. यह विशेषता
कदाचित् ही किसी भाषा में मिलेगी अन्य अर्बाचीन भारतीय भाषाओं में भी यह
विशेषता नहीं है. इस विशेषता का मूल बीज तो उत्तर भारत के पुरूष समाज की
निष्क्रियता में है, जिसके कारण संस्कृत के गच्छति, गच्छन्ति क्रियारूपों
के अनुरूप जाती, जातीं आदि क्रियाओं का प्रयोग कर्मशीला स्त्रियों के लिये
होने लगा. पुरूषों की निष्कर्म, और स्थाविर वाणी ने हिन्दी में लिंग का
निवेश किया है. मुसलमानी शासन में अनेक कारणों से स्त्रियों को पुरूष समाज
से भिन्न पृथक करने की आवश्यकता ने इस लिंग भेद को दृढ़ किया तथा अनुकूल
होने के कारण उर्दू ने भी इसे अपनाया. इसी प्रकार विभिन्न भाषाओं में
संस्कारों की भिन्नता मिलती है चीनीभाषा में `अ अ' की पदान्त ध्वनि विपुलता
से पाई जाती हैं. अधिकांश पद हलन्त होते हैं. जापानी भाषा में आकारान्त,
इकारान्त, आकारान्त नाम अधिकमिलते हैं, मिकाडो, हिरोहितो, तोजो, तनाका,
ऊकीनावा, नागुची आदि इसकेउदाहरण हैं. चीनी, बर्मी आदि भाषाओं के अधिकांश
शब्द एकाक्षर अर्थात् एक स्वर में समाहित व्यंजन ध्वनियों से निर्मित हैं.
भाषा का अभ्युदय सामाजिक व्यवहार में होता है. व्यवहार के साथशिष्टाचार भी
विकसित होते हैं और भाषा की संस्कृति में समवेत हो जाते हैं.शिष्टाचार का
अवसर द्वितिय पुरूष के सन्दर्भ में अधिक आता है. भाषाओं केद्वितीय पुरूष
में भाषा की संस्कृति का एक विशेष रूप मिलता है. संस्कृत भाषामें हिन्दी के
`तू' का समानार्थक सम्बोधन नहीं है. `त्वम्' तुम का मूलहै. हिन्दी के `आप'
के लिये `मान्' का प्रयोग होता है. अधिक आदर में`अत्रभवान्' और `तत्रभवान्'
का प्रयोग होता है. पुरूषों के क्रम में अन्य पुरूष को प्रथम पुरूष का
स्थान दिया गया है. यह अन्य पुरूष के प्रतिसंस्कृत की संस्कृति में आदर का
प्रमाण है. पूज्यों, आदरणीय और मान्य व्यक्तियों के लिये बहुवचन का व्यवहार
भी संस्कृत भाषा की विशेषता है. संस्कृत एक श्रद्धामयी भाषा है. श्रद्धा
का भाव भाषा में अनेक रूपों में समाहित हुआ है. हिन्दी भाषा का आदर सूचक
`आप' `आत्मा' से बना है. किन्तुउसमें आत्मीयता कम हो गई है और आदर सूचक
दूरी आगई है. आत्मीय सम्बन्धों में आप का प्रयोग नहीं होता. आदर और दूरी
में ही उसका प्रयोग होता है. `तुम के अतिरिक्त एक `तू' शब्द अधिक आत्मीय और
निकट सम्बन्धों में व्यवहार में आता है. आयु और स्थिति का अन्तर भी इस `तू'
में अन्तर्निहित है. इसी अन्तर के कारण अनादर के लिये भी `तू' का प्रयोग
लड़ाई झगड़े, गाली, गलौज आदि के अनादर पूर्ण प्रसंगोंमें `तू' का प्रयोग
होता है. ईश्वर, वृद्ध-बन्धु, बालकों आदि के लिये प्रेम और आत्मीयता के
र्निमित्त `तू' का प्रयोग होता है. सामान्य व्यवहार का सम्बोधन `तुम' है.
अधिक आदर में `आप' का प्रयोग होता है. नेपालीभाषा में अत्यधिक आदर में राज,
सामन्त, गुरूजन आदि के लिये `हजुर'शब्द का प्रयोग होता है. अन्य भाषाओं में
सम्बोधनों के साथ क्रियाओं मेंभी परिवर्तन होता है. किन्तु नैपाली में `हजुर'
के साथ एक विशेष क्रियाका व्यवहार होता है. `आप चलिये' के लिये नैपाली में
`हजुर सवारी,होइ `बक्शियोस' का प्रयोग `हजुर' के ही साथ होगा. हिन्दी में
आदरमें `वे' के बहुवचन का प्रयोग संस्कृत का प्रभाव सूचित करता है. अँगरेजी
तथा अन्य योरोपीय भाषाओं में श्रेष्ठता और श्रद्धा का प्रभाव सम्बोधनों के
शिष्टाचार में नहीं है. उन भाषाओं में लोकतान्त्रिक भावना का प्रभाव अधिक
है. सबके लिये `तुम' (ओउ) और `वह' (ःए) के सम्बोधनों का व्यवहार समान रूप
से होता है. `तू' (ठ्होउ) का प्रयोग बहुत कम होता है. सम्पादक आदि समूह के
प्रतिनिधियों के अतिरिक्त एक वचन के लिये बहु-वचन का प्रयोग भी अँगरेजी
आदि में नहीं होता. हिन्दी में `अहंकार' की भावना के कारण एक वचनका `अहम्'
अपने लिये बहुवचन `हम' बन के रूप में व्यवहृत द्वत होता है. विभिन्न भाषाओं
का विकास अपने अपने सीमित भौगोलिक क्षेत्रों में हुआ है. देश, काल, जलवायु,
जातिगत संस्कार, प्रयत्न परम्परा आदि अनेक तत्वों के प्रभाव से सभी भाषाओं
का रूप अलग अलग साँचे में ढला है. इन प्रभावों से उन भाषाओं की ध्वनियों,
उनके उच्चारणों, शब्द विधान, व्याकरण, वाक्य विधान, आदि में ऐसे विशेष
संस्कार विकसित हुये हैं जिनके द्वारा एक भाषा पहचानी जाती है तथा वह अन्य
भाषाओं से पृथक की जाती है. ध्वनियों की दृष्टि से भी विभिन्न भाषाओंमें
अपनी अपनी विशेषतायें हैं. शब्दों के संस्कार इतिहास, भाव आदि भी बहुत कुछ
भिन्न हैं. इन विशेषताओं को एक भाषा की संस्कृति कहा जा सकता है. संस्कृति
की रचना मनुष्य के संकल्प के द्वारा रूप भाव के अतिशयों से होती हैं. भाषा
की इन विशेषताओं का सन्निधान भी भाषा में बहुत कुछ मानव संकल्प, परम्परा
आदि के द्वारा तथा रूप एवं भाव के अतिशय के रूप में होता है. प्राकृतिक
कारण संस्कृति की भूमिका और उसके उपादान एवं उपकरण के रूप में अवश्य
योग देते हैं. किन्तु अपने समग्र रूप में भाषा मनुष्य की एक सांस्कृतिक
उपलब्धिहै. इस कारण ही विभिन्न भाषाओं के विशेष लक्षण एक दूसरे से भिन्न
हैं. ये सांस्कृतिक विशेषतायें अनेक रूपों में एक भाषा का अलंकरण करती
हैं. कुछ विशेषतायें अधिक सामान्य होने के कारण एक भाषा के विधान में अधिक
व्याप्त रहती है. संस्कृति के रूप और भावों में भाषा की आत्मा भी अलक्षित
रूप से व्याप्त रहती है. इसका निरूपण और विवरण कठिन है. जीवन के आत्मा की
भाँति ही भाषा की आत्मा की अनिर्वचनीय, अलक्ष्य, सूक्ष्म, किन्तु व्यापक
एवं शक्तिमान होती है. आत्मा की शक्ति से ही जीवन संचालित होता है. भाषा की
आत्मा भाषा की शक्ति है. इसी शक्ति के द्वारा सामान्य प्राकृतिक ध्वनियों
के अल्प एवं सामान्य उपादानों से विभिन्न भाषाओं ने अलग अलग रूप ग्रहण किये
हैं तथा सभी भाषायें निरन्तर समृद्ध होती रहीं हैं.
