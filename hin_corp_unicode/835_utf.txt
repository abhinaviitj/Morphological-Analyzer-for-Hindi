<औङ्ङिचिअल् आन्ड् ंएडिअ ळन्गुअगेस्><ंअस्स् ंएडिअ><शड्हन षकेस्ह्><ढल्डल्><१९९३><ंइट्र फ्रकस्हन् फ्रिवटे ळिमिटेड्><आल्लहबड्><४० - ४२><२६९३><घ्रहस्होब्ह - ढल्डल्><ढेएप आगर्तल्>

माला ने पकौड़े की तश्तरी उठाई ही थी की बाहर से गोपाल की आवाज आई, "अरे माला,
जल्दी लाओ भई"
"अभी लाई, माला ने चटनी की बोतल उठाई और बाहर बैठक मे आ गई बैठक में गोपाल के ४
दोस्त बैठे ताश खेल रहे थे, चारों के सामने एकएक गिलास था, जिस में शराब थी,
जराजरा देर में वे सब गिलास उठा कर मुंह से लगा लेते.
माला ने तश्तरी ले जा कर वहीं मेज पर रख दी, गोपाल के सारे मित्र तश्तरी पर झपट
पड़े.
"वाह, क्या पकौड़े हैं. भाभी के हाथ में तो जादू है," गोपाल के घनिष्ठ मित्र रवि
ने माला की तरफ देख कर कहा तो माला शरमा गई. वह गोपाल की बगल में बैठ गई और झुक
कर पत्ते देखने लगी.
गोपाल ने पत्तों पर झांकती पत्नी के गरम उभारों को अपनी पीठ पर महसूस किया तो उस
के पूरे बदन में सनससनी दौड़ गई. पूरा कमरा सिगरेट के धुएं से भरा था. जाने क्या
सोच कर गोपाल ने माला से कहा, "रसोई का काम खत्म हो गया?"
"अभी नहीं."
"तो कर लो. मैं अभी आता हूं."
मुसकरा कर माला उठने लगी तो रवि ने टोक दिया, "अरे कहां चलीं भाभी? आप के आने
पर तो अपनी तकदीर चमकनी शुरू हुई थी. "
"चल हट. भाभी का नसीब तू हमेशा अपने खाते में डलवा लेता है. आखिर हमारा भी तो
भाभी पर हक है. क्यों भाभी?" गोपाल का मित्र रमेश माला की तरफ देख कर बोला तो
माला हंस दी.
यह तो रोज की दिनचर्या हो गई थी. गोपाल के मित्र आते तो बैठक में शराब का दौर
जरूर चलता. विवाह को १ वर्ष हुआ था. गोपाल के मित्र, विशेषकर रवि जब माला को
छेड़ता तो माला बजाय बुरा मानने के हंस देती. गोपाल भी हंसी में पूरा साथ देता.
शराब की दावत भी माला के लिए कोई अद्भुत चीज नही थी. वह स्वयं ऐसे घर से आई थी
जहां कोई भी पर्व या दावत शराब के बिना पूरी नहीं होती थी. उसके पिता एक
व्यवसायी थे. आए दिन सरकारी आधिकारियों को दावतें देते रहते थे. शराब पानी की
तरह पी जाती. जब वह बहुत छोटी थी, अकसर जा कर पिता के पास बैठ जाती. पिता के
मित्र उसे प्यार से बिठाए रहते कभीकभी पिता अपने गिलास से १-२ घूंट पिला भी
देते. 'बच्ची है' के कारण कोई उस पर ध्यान भी न देता.
एक बोतल खाली हो गई थी. दूसरी बोतल के बहाने गोपाल उठ कर अंदर आ गया. एक गिलास
में सोडा ज्यादा और शराब कम डाल कर उस ने पैग बनाया और माला के होठों से लगा
दिया और कहा, "थोड़ा सा पी लो."
"अरे, यह क्या कर रहे हैं आप? मैं ने कितनी बार आप को मना किया है कि मुझे मत
दिया करिए."
"क्यों? तुम तो कहती हो बचपन में पिताजी के साथ कभीकभी पीती थी."
"वह तो बचपना था. पर अब नहीं."
"लो न," गोपाल हठ करता गया.
"नही मेरा सिर घूम जाएगा. आप जब भी देते हैं मुझे चक्कर आने लगता है.
"कुछ नहीं होगा मेरी जान पी कर देखो रात कितनी हसीन नजर आएगी. हम तुम और तनहाई,"
कहते हुए गोपाल ने गिलास जबरदस्ती माला के मुहं से सटा दिया.
आज गोपाल ने ज्यादा ही पिला दी. पीने के बाद माला को लगा उस का पूरा शरीर झनझना
उठा है. गोपाल ने हौले से उसे गोद में उठाया और पलंग पर ले जा कर लिटा दिया.
माला की आंखें मुंदने लगी थीं. माला को लिटा कर और एक चुंबन दे कर गोपाल फिर
बाहर मित्रों के बीच चला गया.
यह तो अब आम दिनचर्या की बातें हो गई थीं. छुट्टी के दिन तो सुबह से ही ताश की
बैठक जम जाती. उस रात ढेर सी शराब पीने के बाद जो सरुर माला पर चढ़ा उस से वह
गोपाल के हाथ से पीने को लालायित रहती. गोपाल के मित्रों के बीच बैठ कर कभीकभी
वह ताश भी खेलती, कभी ऐसा भी होता कि गोपाल घर में न होता तब भी उसके मित्रों के
आने पर वह उन्हें पूरा मान देती. उन की आवभगत करती. लौटने पर जब मित्र उसे बताते
कि उस की अनुपस्थिति में भाभी उन को देवर सा मान देती है. उन के खाने का प्रबंध
करती है तो गोपाल प्रसन्न होता. वह सोचता माला कितनी समझदार है. और पत्नियों की
तरह न तो उस के मित्रों के ज्यादा आने पर वह चिढ़ती है और न उस के पीने पर नाक
भौं चढ़ाती है.
२ दने के दौरे में गोपाल लौटा था. थकाथका सा था. घर में आ कर उस ने देखा पत्नी
का चेहरा उदास है. पति को चाय पिला कर, वह नहाने का पानी रखने चली गई. "माला'
नहा कर गोपाल बाहर आया तो पत्नी को आवाज दी, "जरा एक पैग बना दो बड़ी थकान हो
रही है." तभी उस की नजर माला के उदास देहरे पर गई "क्या बात है तुम्हारा चेहरा उतरा
क्यों है"
गोपाल का पूछना था कि माला का आंखों में आंसू आ गए, "कल मां का फोन आया था
बाबूजी हस्पताल में भरती हैं,"
"अरे, क्या हो गया उन को?"
"पता नहीं. मैं कल ही अवकाश ले लेता हूं. हम चलेंगे. हिम्मत से काम लो."
गोपाल का संबल पा कर माला को शांति मिली. जल्दीजल्दी खाना बना कर वह अटैची में
अपने कपड़े और सफर का अन्य सामान रखने लगी.
दूसरे दिन गोपाल दोपहर में ही आ गया.
"क्या हुआ? मिल गई छुट्टी?"
गोपाल का चेहरा बुझाबुझा था.
"नहीं, आज शाम को प्रशासकीय अभियंता आ रहै हैं मैं नहीं जा पाऊंगा"
"तो?" माला हताश हो कर बैठ गई.
"घबराओ नहीं, एक रास्ता है. रवि आज शाम को सहारनपुर जा रहा है. उस का पत्नी के
साथ आरक्षण है. पर पत्नी नहीं जा रही है क्योंकि उस के बच्चे को बुखार आ गया है.
तुम उसी के साथ चली जाओ. मैं कह दूंगा, रवि तुम्हे मायके तक पहुंचा देगा.
माला अजीब असमंजस में पड़ गई. जाए या न जाए. उस का आरक्षण भी नहीं है. न जाए तो
फिर जाने कब गोपाल को अवकाश मिले. उधर बीमार पिताजी. फिर रवि के साथ, जो हमेशा
उसे छेड़ता रहता है, हंसाता रहता है.
गोपाल ने माला को काफी समझाया कि रवि उसे आराम से ले जाएगा. चूंकि उसे रेलगाड़ी
में चक्कर आता है. इस कारण उस का अकेले जाना भी ठीक नहीं. अत: रवि के साथ जाने
की बात ही निश्चित हुई. गोपाल व्यस्तता के कारण उसे छोड़ने स्टेशन भी न जा सका
क्योंकि साहब के आने एंव ठहरने का पूरा प्रबंध उसे ही करना था.
आरक्षण प्रथम श्रेणी में था. रवि के साथ रेलगाड़ी में जाते उस के पांव थरथराने
लगें. जो आराक्षण रवि की पत्नी के नाम था, उसी पर वह जा रही थी. कैसे रहेगी वह
अकेली रवि के साथ पूरी रात? पर अब तो वह रेलगाड़ी मे चढ़ चुकी थी और कुछ ही पल
में रेलगाड़ी चलने वाली थी. क्या गोपाल को पता है कि रवि का आरक्षण प्रथण श्रेणी
में है, जहां उस की पत्नी को अकेले रवि के साथ रहना होगा इस बात का वह निर्णय
नहीं कर पाई. रवि ने उस का सामान करीने से लगा दिया.
"भाभीजी, गोपाल बता रहा था. गाड़ी में आप को चक्कर आता है. आप दवा ले लें"
अब माला को ध्यान आया कि हड़बड़ी में दवा रखना तो वह भूल ही गई. अब क्या करे?
"दवा तो मैं भूल गई"
"ओह, अब तो गाड़ी चलने वाली है वरना मैं ला भी देता. खैर आगे किसी स्टेशन पर ले
लूंगा. तब तक आप उधर खिड़की के पास बैठ जाएं. हवा नगली रहेगी तो चक्कर कम आएंगे."
माला खिसक कर खिड़की के पास बैठ गई. गाड़ी चल दी थी. खिड़की पर सिर टिकाए वह
बाहर का दृश्य देखती रही. दूर घरों में जलती हुए जूगनुओं की तरह बत्तियां. काली
छाया की तरह भागते हुए लंबेलंबे पेड़ उस के सुंदर चेहरे पर केशों की सारी लटें
खुल कर अठखेलियां करने लगीं. कभी गरदन के पास वाली से, कभी कानों से, कभी लाल
अधरों से, हवा की शैतानी से, कुछ अपने घूमते सिर से वह ऊब गई तो सीट पर सिर टिका
कर लेट गई.
"भाभीजी, आप बुरा न मानें तो एक बात कहूं," रवि के प्रश्न पर माला ने अपनी आंखे
खोलीं.
"मेरे पास थोड़ी ब्रांडी है. आप २ चम्मच ले लें. इस से चक्कर भी कम हो जाएंगे और
नीदं भी आ जाएगी."
"ब्रांडी?... पर..." माला हिचकते हुए बोली.
"ले लीजिए," गिलास में कुछ दवा सी डालता हुआ रवि बोला, "मुझ पर भरोसा रखिए मैं
गोपाल का मित्र हूं. आप का देवर सा, लीजिए न."
माला ने गिलास ले कर मुंह में डाला तो अचानक पेट में से उलटी का जबरदस्त गोला
उभर कर बाहर तक आ गया. उलटी रवि के कुर्ते पर भी गिरी तो माला ने बड़ी शर्मिंदगी
से उस की तरफ देखा.
"कोई बात नहीं. आप लेट जाएं ठीक से," उस ने छोटा तौलिया भिगो कर पहले माला का
मुंह पोछां फिर पांवों को सहारा दे कर लिटाया तो साड़ी घुटनोंतक चली गई. बताशे
सा दमकता पांव उस की आंखों में कौधं सा गया. माला को लिटा कर उसने आपना कुर्ता
उतार दिया. भरे बालों की चौड़ी छाती पर माला की नजर पड़ी तो उस का पूरा बदन
झनझना उठा. फिर तो बारबार उसे उलटी हुई. और हर बार रवि ने उसे सहारा दे कर
बिठाया, फिर लिटाया, फिर उस के सिरहाने बैठ कर वह उस का सिर सहलाने लगा.
कुछ दवा का प्रभाव, कुछ अस्वस्थता और कुछ रवि के शरीर से उठती भीनी गंध में माला
का सर्वांग डूबने लगा. आंखे बंद की तो उसे महसूस हुआ की वह एक गहरी खाई में
गिरती जा रही है, नीचे बहुत नीचे. हाथ ऊपर उठाए किसी सहारे को पकड़ना चाहती है
पर सहारा दे कौन? दलदल में नीचे तक वह धंसती जा रही है.
दलदल में तो बाहर निकलने के प्रयास में व्यक्ति और नीचे धंसता जाता है, रवि का
उस के चेहरे पर से शनै:शनै: नीचे सरकता हाथ भी वह हटा नहीं पा रही है, मानो
विरोध की सारी शक्ति वह गंवा बैठी है. रवि के आलिंगन में पत्ते सी कांपती माला
दलदल में धंसती चली गई. उस समय न तो उसे गोपाल का चेहरा याद रहा, न अपना पूर्व
चेहरा, जहां रवि सिर्फ उस के पति का मित्र था और वह उस के मित्र की पत्नी.
काफी देर बाद माला की नींद खुली तो उस ने अपनी स्थिति पर गौर किया. गाड़ी तेज
रफ्तार से भागी जा रही थी. उस ने स्वयं को देखा. ब्लाउज के खुले बटन, अस्तव्यस्त
साड़ी. रवि अपनी बर्थ पर बेसुध सो रहा था. एक अजीब सी पीड़ा का एहसास हुआ उसे,
अपने सिर में, बदन में. उस ने उठना चाहा पर चक्कर के कारण उठ न सकी. कुछ गलत हुआ
है. क्या हुआ है? यह सोचने से पहले ही अपनी स्थिति संभालना. स्थिति बता रही है,
जो कुछ हुआ है, ठीक नहीं हुआ है. तभी रवि ने करवट बदली और माला को देख कर
मुसकराया. माला ने झट साड़ी के आंचल में स्वयं को ढकना चाहा लेकिन रवि ने उसे
अपने करीब खींच लिया, "कैसी तबीयत है अब?"
"मैं... यह सब..."
"चिंता मत करो. तुम इतनी मासूम लग रही थीं कि मैं स्वयं को रोक न सका. तुम नाराज
तो नहीं हो न?"
माला अवश बनी उस की बाहों में पड़ी रही. मस्तिष्क ने काम करना बंद कर दिया.
मायके पहुंचने पर वह सीधे हस्पताल गई. उस के पिता की हालत ठीक नहीं थी, दोनों
गुरदे खराब हो चुके थे, उन की दशा देख कर वह रो पड़ी मां ने उस के सिर पर स्नेह
से हाथ धरा तो कुछ शरीर की त्रासदी, कुछ मानसिक संशक से वह उन के सीने में मुंह
छिपा कर रो पड़ी.
२ दिनों तक वह बराबर हस्पताल में रही. मां ने जब काफी जिद की तो वह घर आ गई. पर
घर में भी बराबर गाड़ी की ही घटना उस के दिमाग में घूमती रही. इसी सोच में उसे
ज्वर आ गया. मां ने उसे हस्पताल आने से मना कर दिया. एक हफ्ते बाद उस के पिता भी
हस्पताल से घर आ गए. हालांकि हालत आभी पूरी तरह सुधरी न थी पर हस्पताल और घर के
बीच की भागादौड़ी से थक कर माला के भाई डाक्टरों को आश्वासन दे कर अपने पिता को
घर लिवा लाए.
उस दिन शाम को गुलमोहर के पौधे के पास उस के पिता आराम कुरसी पर लेटे थे. माला
वहीं कुरसी पर बैठी हौलेहौले उन का हाथ दबा रही थी. शाम की सुरमई छांव पूरे
बगीचे को घेरने लगी. माला गौर से पिता के चेहरे को देख रही थी. जो चेहरा कभी लाल
और आभा से चमकता रहता था, वही अब कैसा मुरझाया सा है. अचानक पिता ने आंखें खोलीं
तो बेटी को अपनी तरफ ध्यान से देखता पाया.
"क्या बात है? बड़ी गुमसुम है हमारी बिटिया रानी?"
"आप को देख रही थी, बाबूजी. कितना परिवर्तन आ गया है आप में"
पिता ने एक फीकी मुसकान से उसे देखा अचानक पूछ बैठे,"गोपाल शराब तो नहीं पीता न,
बेटा?"
"जी?" माला इस अप्रत्याशित प्रश्न से गबरा गई.
"जी नहीं. कभीकभी दोस्तों के साथ."
पिता 'हुंह' कर हंस दिए एक फीकी हंसी, जिस में उपहास झलकता है.
"यह कभीकभी आदत बन जाती है बेटे. और आदमी को पता भी नहीं चलता."
माला का दिल धक से रह गया.
"बेटा, व्यवसाय में पिलाना यदि जरूरी हो तो दूसरे को पिलाओ पर खुद मत पियों. मैं
ने यही नहीं किया जिस का परिणाम आज भुगत रहा हूं मेरा शरीर खोखला हो चुका है.
पीने के चक्कर में जायदाद भी नहीं बना सका. इसी कारण लड़कों के मन में भी मेरे
लिए कोई जगह नहीं है. वह फर्ज आदायगी कर रहे हैं. यह मैं अच्छी तरह जानता हूं."
बीमार शरीर, वह कुछ ज्यादा ही बोल गए. सांस फूलने लगी. माला ने झट उन के माथे का
पसीना पोंछ पानी का गिलास उन के मुंह से लगा दिया.
तभी मां ने अंदर से आ कर खबर दी, "माला तेरा फोन है, गोपाल का."
गोपाल का नाम सुनते ही माला का दिल कांप उठा. कैसे बात करेगी वह गोपाल से?
फोन पर गोपाल से बात करते हुए कई बार वह अटकी. ग्लानि शब्दों में उभरने लगी तो
जल्दी से उस ने गोपाल को इधरउधर की बातों में अटका दिया.
"क्या बात है? तुम ठीक तो हो?"
"हां, यों ही सिर में कुछ दर्द है?"
"अच्छा सुनो, बाबूजी कैसे हैं?"
"पहले से तो कुछ ठीक हैं पर पूरी तरह नहीं."
"देखो मां से कहना मैं आ नहीं सकूंगा. मुझे दफ्तर के काम से जबलपुर जाना पड़ रहा
है. कल रवि का फोन आया था. वह आज शाम को तुम्हें लिवाने के लिए आएगा. उस के साथ
ही चली आओं."
"पर गोपाल तुम?"
"मैं नहीं आ पाऊंगा. तुम्हारे बगैर घर बिलकुल अच्छा नहीं लग रहा है. बस,तुम घर आ
जाओ. हां, रवि बता रहा था रास्ते में तुम्हारी तबीयत खराब हो गई थी. भई, दवा
वगैरह ले लेना. अच्छा, रखता हूं,"
फोन का चोग थामे माला बुत बनी बैठी रही. फिर रवि के साथ ही उसे लौटना भी होगा.
कैसे वह गोपाल को बताए कि रवि का सामीप्य अब उन के जीवन में जहर घोल देगा. रवि
से सामने जाते ही वह अवश हो जाएगी.
मनुष्य जब पतन की खाई में गिरता है तो उस के मन के किसी कोने में अच्छे संस्कार
के कुछ छींटे अवश्य बिखरे रहते हैं जो उसे गिरने से रोकते हैं कोई व्यक्ति लाख
बुरा हो पर अच्छे संस्कार उसे पतन के रास्ते पर जाने से रोकते हैं. माला इतनी
बुरी नहीं थी. शराब और गोपाल के प्रोत्साहन ने उसे एक ऐसे मोड़ पर खड़ा कर दिया
था, जहां के सारे रास्ते उसे के आगे खड्डमड्ड हो गए थे. हुआ भी वही, लौटते समय
वातानुकूलित प्रथम श्रेणी में इस बार आरक्षण करा कर रवि ने अपने एंव माला के मिलन
का पूरा प्रबंध कर लिया था.
नारी शर्म एक बार जब टूटती है तो वह मोती की तरह बिखरती ही जाती है. पतन में
गिरने से पूर्व जिस छिपे संस्कार ने अपना सिर उठा कर उसे चेताया, उसे रवि
