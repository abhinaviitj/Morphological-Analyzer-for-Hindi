<शोचिअल् श्चिएन्चे><फ्हिलोसोप्ह्य्><ःरिडय् णरयन्><ःउम् अउर् ःअमर फर्मट्म><१९८४><शिमर्ट् फ्रक्स्हन्><णेत् ढेल्हि><८० टो ८५><२७००><ःरिडय् - ःउम् अउर् ःअमर फर्मट्म>

कुछ विद्वानों का मत है पिछले जन्म में जाया जा सकता है, और जिसकी मर्जी
हो उसके लिए रास्ता है पिछले जन्म में लौटने का. जिसने भी ऐसा कहा, यहाँ
तक कि बुद्ध और महावीर ने भी जब ऐसा कहा तो एक शर्त सामने रख दी--`साधको
जब तक तुम आत्मा से परिचित नहीं हो सकोगे, तब तक तुम पिछले जन्म में नहीं
उतर सकोगे.' पिछले जन्म में उतरने का अर्थ है--पिछले जन्म में घटी बातों
को जानना. बुद्ध ने शर्त रखी तो मात्र साधकों से. साधकों में वे साधक जो
आत्मज्ञानी हैं वे ही अतीत जीवन में उतर सकते हैं. साधक बड़ा ही हिसाबी
होता है. यह जो हममें आत्मा है,इसके साथ हममें जो संस्कार व्याप्त हुए
हैं, ये जो आज हमारे हैं, कल जो किसी और के थे, वे कैसे हुए होंगे. यह
उनके लिए एक विषय होता है और इस पर मनन होता है, साधना होती है. साधना
ज्ञान का व्यायाम है. साधना जब सध जाती है, ज्ञान व्यायाम से सबल हो जाता
है तो ज्ञानी अर्थात ज्ञानवाले आज के `मैं' को अतीत की घटनाएँ दीखने लगती
हैं. चूँकि ये आत्मवादी आत्मा को ही `मैं' मानते हैं, आत्मा को ही
कर्त्ता मानते हैं, अत: जीवन के `मैं' को, गत जीवन के अहंकार को भी,
वर्तमान के `मैं' को भी मान लेते हैं कि वह `मैं' ही था.
आत्मा के विषय में बुद्ध का कहना है, `आत्मा भी शाश्वत नहीं, वह कभी न
कभी मिट जायेगा.' महावीर आत्मा के विषय में कहते हैं, `आत्मा शाश्वत है.
यह अमर है, अमृत है `मैं'.' बुद्ध परमात्मा के विषय में कुछ नहीं कहते.
महावीर कहते हैं, `यह आत्मा ही, यह `मैं' ही परमात्मा हो जाता है.'
महावीर यह भी कहते हैं कि प्रकृति अमर है, आत्मा भी उसके साथ अमर है. इसी
तरह कपिल अपने सांख्य दर्शन में कहते हैं, `प्रकृति और पुरुष शाश्वत हैं,
दोनों के योगमात्र से सृष्टि हो जाती है. कपिल का पुरुष आत्मा नहीं हैं,
आत्मा-सा है, परमात्मा नहीं है, परमात्मा-सा है.' फिर बुद्ध कहते हैं,
`विचार ही हमारा व्यक्तित्व बन जाता है.' पाश्चात्त्य दार्शिनिक कूए ने
वैज्ञानिक आधारों पर यह सुप्रतिष्ठित कर दिया है कि हम जो भाव मन में
निरन्तर धारण करते हैं क्रमश: हम वैसा ही हो जाते हैं. यह भाव हमारा
व्यक्तित्व हो जाता है.
महापुरुष, साधु-सन्त, योगी, अवतार, पैगम्बर जिसने भी जन्म, जीवन, मृत्यु
के विषय में कहा, इस विषय में उनकी जो भी धारणाएँ है, वे असत्य नहीं है,
एक-दूसरे के विरोध में नहीं हैं, भले ही वे एक-दूसरे से विरोध करने की
उद्-~घोषणा करते हो. विज्ञान और दर्शन में विरोध नहीं है. विरोध का
प्रश्न ही नहीं उठता है, क्योंकि दोनों के मनन के क्षेत्र भिन्न है
एक-दूसरे से. इन सभी ने जीवन को, व्यक्तित्व को बाँट-बांॅटकर, खण्ड-खण्ड
में करके देखा है. केवल कृष्ण ने इन्हें--इन खण्ड-खण्ड को--मिलाकर देखा.
कृष्ण की स्वीकृति पूर्णता में है, कृष्ण ने जीवन को देखा सम्पूर्ण रूप
में. उन्होंने जीवन के विषय में जो कहा वह खण्ड-~खण्ड में नहीं है,
पार्ट-पार्ट में नहीं है. इसलिए कमजोर दिमाग के लिए कठिन हो गया है कृष्ण
को समझना, गीता को समझना. उन्होंने कृष्ण को भी समझा तो कृष्ण ने
व्यक्तित्व को भी बाँट-बांॅटकर ही. भागवत ने, पुराणों ने, महाभारत ने तथा
अन्य ग्रन्थों ने कृष्ण के जीवन को, उनके आदर्श को, उनके ज्ञान को
बाँट-~बांॅटकर खण्ड-खण्ड में अपनाया है. कृष्ण को उसके अंश में स्वीकार
किया है, ऐसा करना सहज हुआ है, पूर्ण कृष्ण को स्वीका र करना बहुत
मुश्किल हुआ है. कृष्ण की स्थितिप्रज्ञता समझना बहुत कठिन हुआ है, पर उस
स्थितिप्रज्ञता के स्रोत से निकले प्रेम, सत्य, अहिंसा, अपरिग्रह, दया को
समझना और भी कठिन हो जाता है, द्वन्द्व भरे जगत में कृष्ण का द्वन्द्व
तीत हो जाना विचारणीय हो जाता है. अनासक्ति का अर्थ है, एक के पक्ष में
दूसरे की आसक्ति नहीं, शुभ के पक्ष में अशुभ की आसक्ति नहीं. आसक्ति का
अर्थ है, कोई चुनाव नहीं, कोई मित्रता का खयाल नहीं, जीवन जैसा है उसकी
समग्रता में पूर्ण स्वीकृति. आसक्ति का अर्थ है, जीवन के प्रति स्वयं का
पूर्ण समापन, पूर्ण समर्पण. सभी योग मात्र के होने में हैं, उसमें चुनाव
कैसा? चुनाव करेगा क्या? चुनाव करेगा कौन? जैसी सागर में उठती हुई तरंग
है, करीब-करीब वैसे ही हम हैं इस ब्रह्माण्ड में. तरंग कोई कर्त्ता नहीं,
हम भी कर्त्ता नहीं,मात्र ऐसा समझना होता है हमारा. कोई उपाय ही नहीं कि
हम कर्त्ता बनें. इसलिए कृष्ण समस्त स्थितियों से मुक्त हैं, अस्तित्व के
साथ एक हो जाते हैं सूरज-सा, चाँद-सा, तारों-सा जो कुछ करने में नहीं,
मात्र होने में है, जीवन एक धारा है, प्रवाह है. वह सरिता है जिसका ऐसा
कोई किनारा नहीं, जहाँ वह अलग खड़ी हो रुक सके. इस स्थिति को समझना कठिन
हो जाता है. अनासक्ति की गहराई में वो नहीं उतर पाते हैं, वे कहते हैं
अनासक्ति के अनुयायी प्रगति कैसे करेंगे? विज्ञान की खोज कैसे हो? उन्नति
का पथ रुक जायेगा. पर अनासक्ति का अर्थ है समग्रता में समर्पण. समग्रता
में समर्पण का अर्थ है सम्पूर्णता में हो जाना. यह हमारी प्रारम्भिक
स्थिति नहीं होती है. यह हमारी बाद की स्थिति है. पहले कुछ कहना होता है,
कर्त्तापन का भान होता है और यह हमारी प्राथमिक स्थिति होती है. पहली
स्थिति है कि एक विज्ञान के क्षेत्र में पर्दापण करता है, उसमें उसका
चुनाव होता है, उसे कुछ कहना होता है, लेकिन इस स्थिति से वह मुक्ति नहीं
पा सका तो मात्र वह इसी स्थिति का बना रहेगा, साधारण प्रगति में रहेगा.
पूर्णता की प्राप्ति के लिए इस प्रारम्भिक स्थिति को छोड़ उसे छलाँग
लगानी होगी अहंकार से निरहंकार में, कर्त्तापन से अकर्त्ता-~पन में, कर्म
से विकर्म में, कुछ करने में न रहकर हो जाने में होकर. तब वह महान हो
जायेगा, उसका कर्म विकर्म में ढल जायेगा. फिर वह होगा सूरज-सा, तारों-सा,
ग्रहों-सा--जो सभी होने में हैं, अनासक्ति में हैं, उन्हें कोई अभिलाषा
नहीं, कोई कोई चाह नहीं. हमारे ही शरीर में हैं ह्रदय, फेफड़ा, लीवर,
किडनी--जो निरन्तर अपने काम में हैं, अनासक्त हो अपने कार्य में हैं,
इसीलिए हमारे शरीर में प्रमुख स्थान बनाये होते हैं. हाथ न हों, तो भी हम
जी लेंगे, उसी तरह पाँव, आँख, कान न हों, तो भी जी लेंगे. पर हार्ट,
किडनी, लीवर न हों तो जीना असम्भव हो जायेगा.
इसलिए जिसने ऐसा सोचा कि स्थितप्रज्ञता, अनासक्ति, विकर्मता प्रगति में
बाधक हैं, उसने बड़ी भूल की है. कृष्ण-सा महान कोई दूसरा नहीं हो सका, जब
से मानव सृष्टि में आया है. युद्ध में कृष्ण ने छलांग लगाई तो वह मात्र
युद्ध हो गये, योद्धा बने ही नहीं. अर्जुन से कहा, `युद्ध में न कोई मरता
है और न कोई मारता है.' इस विचार की गहराई में उतर जायँ तो हम महान
अहिंसक होते हैं युद्ध में भी. अगर ऐसी भावना हममें न जगी तो हम व्याध के
व्याध रह जायेंगे, फिर यह हमारी पराजय होगी. पाण्डव अहिंसक थे, अर्जुन
में जब हिंसा की भावना जगी तो कृष्ण ने उसे गीता सुनायी. विजयी हुए
पाण्डव, विजयी हुई अहिंसा. कृष्ण जब नाचे तो वह मात्र नाचने वाले नहीं
रहे, बल्कि वह स्वयं नृत्य हो गये, स्वयं कला हो गये, स्वयं कला हो गये
कलाकार को भुलाकर. इसलिए जब वह नाचे तो नाच उठा वह वन, नाच उठे वन के
पेड़-पोधे, पशु-पक्षी. चूँकि वह मात्र नृत्य हो गये, इसलिए पेड़-पौधे,
पशु-पक्षी में भी समा गये, उन सभी का प्रेरक हो गये, सबका आत्मा हो गये,
स्फुटित करने वाला आत्मा. गोप-गोपियों को एकसाथ सैकड़ों कृष्ण दीखे, उतनी
संख्या में वह दीखे जितनी संख्या में उस नृत्य-स्थल में गोप-गोपियाँ थीं.
यह एक रास था, रास था कर्तापन के खोने का, अहंकार से निरहंकार में छलाँग
लगाने का. उस नृत्य-स्थल पर न कोई पुरुष बचा था, न कोई नारी बची थी,
एकमएक हो गये थे वे नृत्य में उतरकर. यहाँ कोई कर्म नहीं कर रहा था,
इसलिए यह एक अद्भुत लीला थी; अजीब खेल था. भागवत ने इसे इसीलिए रासलीला
कहा. कृष्ण के सामने युद्ध करने की बात आई तो वह युद्ध ही हो गये, नृत्य
करने की बात आई तो नृत्य हो गये. गीता सुनाने की बात आई तो कृष्ण खो गये,
और उतर गये आत्मा सूक्ष्म शरीर, शरीर में. यही नहीं, अपना विराट रूप दिखा
दिया अर्जुन को. पेड़-पौधे, पशु-पक्षी, ग्रह-तारे सभी में पसर गये कृष्ण.
कृष्ण कृष्ण न रहे--कृष्णातत्त्व में दीखे. कृष्ण का `मैं' कृष्ण में
सीमित नहीं रहा, ब्रह्माण्ड की दृश्य-अदृश्य वस्तुओं में घुल गया.
हमारा जीवन सुन्दर, सुखद, महान तब होगा जब हमसे हमारा अहंकार नहीं बचेगा,
हमारा कर्त्तापन हट जायेगा. `मैं' का इस अहंकार का ज्ञान हटा तो मेरापन
का घेरा स्वयं टूट जाता है, मेर-तेरा, अपना-पराया होने का प्रश्न ही नहीं
रहता. फिर जब मेरा-तेरा धराशायी हो गया तो मोह किसका होगा? क्या बचेगा
जिसका मोह हो, जिसके लिए दु:ख हो, जिसकी हिंसा हो? फिर हमारा कर्म कर्म
नहीं होगा, वह विकर्म में परिवर्तित हो जायेगा, मिट जायेगा कर्त्ता का
कर्म, कर्म होगा नि:स्वार्थ, अनभिप्राय, निरुद्देश्य, स्वतंत्र. कृष्ण
स्थित-~प्रज्ञ थे, इसलिए द्वन्द्वातीत थे, अहिंसक थे, इतने बड़े अहिंसक
कि आज तक कोई इतना महान अहिंसक हुआ ही नहीं. गीता हिंसा करने के लिए नहीं
कही गई, गीता अहिंसक बनने के लिए कही गई. अर्जुन जिसमें हिंसा का डर समा
गया था, जो अहंकारी हो गया था, जिसे युद्ध के मैदान में भी अपने-पराये
दीख रहे थे, वहां भी चाचा-भाई-भतीजे दीख रहे थे, बहुत दुखी हो गया था.
अहंकार तो दु:ख की जड़ है, इसलिए कृष्ण ने उसे अहंकार त्यागने को कहा,
मेरे-तेरे की भावनाओं को दूर करने को कहा. कृष्ण ने कहा, `अर्जुन, देख
मैं जो सामने हूँ, वह बिलकुल नहीं हूँ, मैं विराट् रूप में खोया हूँ,
जहाँ हम-तुम, कौरव-पाण्डव सभी समाकर एक हो गये हैं. इस विराटता में न मैं
मैं हूँ, न तुम तुम हो. यहाँ कोई कर्त्ता नहीं--न मैं आत्मा, न परमात्मा.
प्रकृति ही प्रकृति में वर्त रही हूँ, प्रकृति के गुण ही गुणों में वर्त
रहे हैं. यहाँ कोई नाशवान नहीं है, मात्र इनका रूपान्तरण होता रहता है.
आज विज्ञान ने भी इसी निष्कर्ष की उद्घोषणा की है. आज विज्ञान भी कृष्ण
की भाषा बोल रहा है.
अज्ञानता हमारे जीवन का अभिशाप है. यह सारे दु:खों का कारण है. अज्ञानता
में हम कल्पना करने लग जायेंगे--स्वर्ग की, नरक की, जन्म की, पुनर्जन्म
की लोक की, परलोक की, और ऐसी कल्पना करेंगे जो महज हमारे लिए दु:ख का
कारण बन जाती है. हर कल्पना करेंगे स्वर्ग की, नरक की; बहिश्त की, दोज़ख
की, हेवन की, हेल की. ये कभी हो ही नहीं सकते, अगर ये होंगे भी तो हमारे
लिए यहीं होंगे, इसी जीवन में, इस जगत में. मृत्योपरान्त ऐसा कोई नहीं
बचता जो स्वर्ग का अनुभव करे, नरक का अनुभव करे. मृत्योपरान्त सूक्ष्म
शरीर बचता है आत्मा के साथ, अनुभवी, सूक्ष्मतम, अदृश्य, जिसे न आग जला
सकती है, न पानी स्पर्श कर सकता है, न हवा बहा सकती है. तब कहां नरक
होगा, कहाँ यम होगा भाला, तलवार और गदा चलाने वाला? किस पर बार होगा?
भाला-तलवार किस पर चलेगी? कहाँ होगी वह दोज़ख जहाँ कोड़े लगाये जाते हैं?
किसे कोड़े लगाये जा सकते हैं? फिर क्या होगा उन मैदानों का, साकी का,
शराब का. ये तो हमारे जीवन में हो सकते हैं. जिसने स्वर्ग में अनन्त सुख
की कल्पना की और इस कल्पना के अनुसार अनन्त सुख पाने की अभिलाषा की, बड़ी
भूल की. इस जीवन को बड़ा नुकसान प हुँचाया. सुख कभी निरन्तरता में नहीं
हो सकता, सुख बराबर एक सीमित अवधि के लिए हो सकता है. फूलों की सेज पर दस
घंटे ही हम सुखी हो सकते हैं. उसी सेज पर चौबीस घंटे पड़ा रहना पड़े तो
वह बहुत दुखदायी हो जायेगा, सज़ा हो जायेगी. सुख का अनुभव तभी होगा जब हम
दु:ख का अनुभव कर आये होंगे. उस स्वर्ग में अगर रहना होगा तो बीच-बीच में
नरक में आना पड़ेगा. तब दौड़ लगानी पड़ेगी स्वर्ग से नरक तक, नरक से
स्वर्ग तक. तब पाप-पुण्य का सिद्धान्त ही समाप्त हो जायेगा.
ऐसे बहुत हैं जो अच्छी मृत्यु की कामना करते हैं. मृत्यु को अपनी अभिलाषा
के अनुसार पाना मुश्किल है, क्योंकि ब्रह्माण्ड की इस विराट् शक्ति में,
इस महान योग के प्रभाव में, सारी बातें घटती हैं, घटनात्मक, ऐक्सीडेंटल.
रामकृष्ण परम-~हंस कैंसर से तड़प-तड़प कर मरे, विवेकानन्द प्रमेह रोग से
मरे जो महान योगी थे, परम पुरुष थे. हमें दु:ख से परे आनन्द में होना है.
आनन्द जो क्षणिकता में नहीं है--सुख-सा, दु:ख-सा. यह शाश्वत होता है अगर
चित् सत् हो पाये, चित्त मनोविकार से मुक्त हो पाये. जब चित् सत् होगा,
आनन्द के फूल खिल जायेंगे, हम सच्चिदान्द हो जायेंगे. स्थितप्रज्ञता है
सुख-दु:ख की भाग-दौड़ से मुक्त हो जाना, सुख-दु:ख से मुक्ति पा लेना,
कृष्णतत्त्व में लय हो जाना. स्थित-~प्रज्ञता का अर्थ है संसार के
कोलाहल, शोरगुल के बीच शान्त हो जाना, अद्धैत जगत में उतर जाना--जहाँ
द्वन्द्वातीत हो जाना है. जहाँ `करने' के बजाय `हो जाने' में हो जाना है,
डुइंग से बीइंग में हो जाना है. इस स्थिति में चित्त मन की चंचलता से, मन
के प्रभाव से मुक्त होकर शून्य हो जाता है जिसमें आनन्द भर जाता है.
जीसस तटस्थता को अपनाते हैं. तटस्थता आनन्द नहीं हो सकती, इसमें चुनाव का
प्रश्न है: किसे छोड़े, किसे अपनावें? तटस्थता में जीवन तनावपूर्ण रहता
है, इसी से वह हो जाता है संघर्षमय, शैतान से बचने तथा परमात्मा की कृपा
प्राप्त करने में. जीसस की तटस्थता उदासी बन गई है, उनका पूरा रास्ता
उदास है. आनन्द भी उपलब्ध होता है तो उदासी के रास्ते से ही. जीवन के पथ
पर जीसस के अनुयायी गीत गाते नहीं चलते, जीवन संगीतमय नहीं होता. उनका
जीवन नाचती-गाती बहती सरिता-सा नहीं होता, उनका जीवन होता है घिरे
तालाब-सा. तालाब सागर से तब मिलता है जब धूप में सूखता है, गर्मी में
उत्पन्न होता है, वाष्प बनता है, बादल बनता है, तब वह नाचता-गाता सागर
में या सरिता में होकर सागर में मिलने को आतुर होता है. जीसस इसी उदास
तालाब-~सा है जो बादल होकर आकाश में मँडराता सागर की यात्रा करता है.
जीसस की तटस्थता में यह संसार है जहाँ परमात्मा की खोज है, परमात्मा की
पुकार है, परमात्मा का चुनाव है.
बुद्ध की उपेक्षा है संसार के प्रति, परमात्मा के प्रति भी. यहाँ चुनाव
नहीं है, शान्ति है; क्योंकि जीवन में तनाव नहीं है. उनकी उपेक्षा
तालाब-सी तो है पर इस तालाब को कोई अभिलाषा नहीं कि सागर से मिले. सागर
में क्या मिल जायेगा जो यहाँ नहीं है. इसलिए उनके सामने कोई चुनाव नहीं
है, इसलिए संघर्ष भी नहीं है, द्वन्द्व भी नहीं है. अतएव वे उपलब्ध होते
हैं शान्ति को, साइलेंस को. बुद्ध से जब पूछते हैं, `ईश्वर क्या है?
ब्रह्म क्या है? आत्मा की मृत्यु के उपरान्त क्या होता है?' तब बुद्ध
हँसकर टाल देते हैं. वह कहते हैं, `ऐसा पूछो ही मत, क्योंकि अगर ये हैं
इसका ज्ञान हुआ तो यात्रा प्रारम्भ हो जाती है. हमें यात्रा नहीं करनी
है, तनाव उत्पन्न नहीं करना है, जहाँ हैं वहीं रहेंगे. जो पाना है वह ठहर
के, रुक के, मौन में, स्थिरता में, शुन्य में.'
महावीर की वीतरागता कुछ हद तक जीसस की तटस्थता से, और कुछ दूर तक बुद्ध
की उपेक्षा से मेल खाती है, जहाँ जीसस के चुनाव और बुद्ध की शान्ति की
बात आती है. पर वह बुद्ध के इस विचार से सहमत नहीं हैं कि बिना कारण वह
शान्त हो जायँ. महावीर कहते है, `मोक्ष कुछ नहीं है तो शान्त होने का
क्या प्रयोजन? अगर कुछ पाना ही नहीं हैं तो ठहरना क्यों, रुकना क्यों?
फिर मौन क्यों? शान्त क्यों? वीतरागता उनकी, इस जगत का जो द्वन्द्व है
उसके पार ले जानी वाली है, निर्द्वन्द्व की उपलब्धि का मार्ग है. महावीर
का चिन्तन वैज्ञानिक भी है कि कार्य-कारण बिना कुछ नहीं होता है.
वीतरागता में चुनाव है मोक्ष का, शान्ति का, जहाँ आत्मा बचा रहता है. यह
परमात्मा का सृजन नहीं करते. वह कहते हैं, परमात्मा और मोक्ष साथ-साथ
नहीं चल सकते, अगर परमात्मा ऊपर बैठा रहा तो हम स्वतंत्र कैसे हुए, मोक्ष
कैसे मिला, मुक्त कहाँ हुए, छुटकारा कहाँ मिला? मुक्ति की गारंटी इसमें
है कि परमात्मा नहीं हो. वह परमात्मा को अस्वीकार करते हैं. कहते हैं,
परमात्मा कोई अलग सत्ता नहीं. फिर बड़ी प्रगाढ़ता से घोषित करते हैं कि
आत्मा ही परमात्मा हो जाता है.
महावीर, बुद्ध, जीसस अपने एक आयाम में हैं, उनके विचार का एक डाइमेंशन
है. मुहम्म्द मात्र खुदा से काम नहीं चलता, वह भी जीसस के समान अपने
चुनाव के लिए जगह बना लेते हैं--खुदा के साथ-साथ शैतान की, डेबील की,
अशुभ की.
कृष्ण ही हैं जो एक आयाम में नहीं बहुआयाम में हैं. एक डायमेंशन में नहीं
मल्टी-डायमेंशन में हैं. वह महावीर की वीतरागता में भी हैं, बुद्ध की
उपेक्षा में भी हैं; जीसस की तटस्थता में भी हैं और इन सभी के बाहर भी
हैं. महावीर, तुम्हारी मंजिल का. यहाँ कर्त्ता बहुत सबल है, उसकी सबलता
का आधार है कर्म, जो चुनाव में है. कर्म के फल की बड़ी चाह है. कृष्ण
कहते हैं, यह तो मात्र हो रहा है, यह तो मात्र प्रारंम्भिक स्थिति है.
कर्त्ता तो कोई है ही नहीं, सारे ब्रह्माण्ड का काम योग में हो रहा है.
कर्म जिसमें कर्त्ता सबल है, वहाँ आनन्द पाने की अभि-~लाषा है, उसके लिए
प्रयास है. कर्म जिसमें कर्ता गोण है, वह कर्म अकर्म है. इसमें शान्ति
है, तनाव नहीं है, सुख की कामना में दु:ख नहीं है. कर्त्ता गौण है तो
कर्म के फल की चाह कौन करे? यह मध्य स्थिति है.
