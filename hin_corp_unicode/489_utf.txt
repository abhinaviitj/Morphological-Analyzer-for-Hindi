<शोचिअल् श्चिएन्चे><षेलिगिओन्><शुलेक्ह् छ्हन्ड्र श्हर्म><शड्हर्निकरन् अउर् शमनन्टर् छ्हिन्टन्><१९८२><ढेवनि फरिस्हड्><ढेल्हि><६८ टो ७५><२२९०><श्हर्म-शड्हर्निकरन् अउर् शमनन्टर्>

अग्निवर्ण के विशिष्ट चरित्र में कालिदास ने जीवन की क्षयिष्णु
प्रवृत्ति तथा मानव की चिरन्तन जिजीविषा को मूर्त किया है. यह वैशिष्ट्य
में मानव के साधारणीकृत बिम्ब का ही पुनरनुसंधान है. कालिदास की इस
प्रतीकात्मक अवधारणा में यह तथ्य भी निहित है कि पतन के सीमान्त पर
पहुँचने से पूर्व ही भविष्य की कला-दृष्टि एवं सौंदर्य-साधना को भौतिकेतर
मूल्यों की ओर उन्मुख हो जाना चाहिए. बीज को भीतर छिपाये हुए पृथ्वी के
प्रतीक के माध्यम से भौतिकता के अन्तराल से फूटते आध्यात्मिकक्षण की ओर
कवि ने काव्यात्मक संकेत किया है. इलियट का विचार है कि कला को नकारात्मक
अथवा ह्रासशील मूल्य स्तर निर्णित करने से पूर्व ही सौन्दर्यानुभूति को
आध्यात्मिक बोध के स्तर तक विकसित कर देना आवश्यक है. इलियट का यह अभिमत
कालिदास की संकल्पना को परिवेश की युगानुकूल करना भी प्रासांगिक हो जाता
है कि स्थूल इतिवृत के मूल में निहित सामान्य का अनुसंधान साधारणीकरण
व्यापार का ही प्रतिरूप है. इसका एक सूत्र सामान्य से जुड़ता है तो दूसरा
जीवन की सार्वभौम संकल्पना से.
नि:संदेह सामान्य की सभी अर्थ संकल्पनाओं को सार्वभौम काव्यसिद्धान्त के
रूप में प्रतिष्ठित नहीं किया जा सकता, किन्तु उन प्रत्ययों का आकलन
अवश्य किया जा सकता, जो इस सार्वभौम, चेतना को किसी न किसी स्तर पर मूर्त
करने में योग देते हैं. सामान्य की उस व्यापक संकल्पना को साधारणीकरण की
अवधारणा में प्रमाता के भाव-बोध तक सीमित किया गया है. काव्यास्वाद की यह
प्रकृत भूमि है, किन्तु इस अवधारणा के मौलिक स्वरूप में सामान्य के कुछ
अन्य अर्थ संदर्भ भी अनुस्यूत हैं, जिनका आंकलन काव्य-शास्त्र की विविध
अवधारणाओं के अन्तर्गत हुआ है. इन प्रत्ययों का समाकालन साधारणीकरण की
अवधारणा को व्यापकता प्रदान करने की दृष्टि से आवश्यक है. ये प्रत्यय
निम्नलिखित हैं--१. सामान्य अथवा सार्वत्रिक भाव अनेक मस्तिष्कों अथवा
मानस भूमियों को समान भाव विम्ब सम्प्रेषित करते हैं. यथा--`राम' संज्ञा
की प्रथम संकल्पना विविध मस्तिष्कों में समान बिम्ब उत्कीर्ण करेगी. यहाँ
तक की नितान्त व्यक्तिनिष्ठ रोमानी गीत का भी प्रथम प्रभाव समान ही होगा.
२. सभ्यता के बाह्रय संस्कारों से अप्रभावित कुछ आदिम अवधारणाएँ प्राय:
सरल अथवा प्राकृतिक मानस क्षेत्रों में समान प्रभाव अंकित करती है.
जातिवाचक संख्य तीत संज्ञाए भी जो वर्ग विशेष के प्रतिनिधि गुणों को
मूर्त करती हैं, सामान्यता की ही द्योतक हैं, जैसे दार्शनिक वैयाकरण
इत्यादि. इस अवधारणा में क्रमश: सूक्ष्म से सूक्ष्मतर होने की प्रवृत्ति
पाई जाती है. दार्शनिक की अपेक्षा मनुष्यता का भाव अधिक सूक्ष्मतर है.
तथा प्रणी अधिक सूक्ष्मतर और व्यापक है. सामान्यता का एक प्रत्यय वस्तुओं
के सारतत्त्व में भी निहित है. यथा--राम में निहित रामत्व, मानवत्व को भी
समोहित करता है. यदि कोई प्रत्यय अधिक व्यापक और इतर वस्तुओं को समोहित
करने वाला है तो वह भी सामान्य के अन्तर्गत ही स्वीकार्य होगा. इनमें
अवधारणा क्रमश: व्यापकतर होती जाती है. उदाहरणार्थ `अस्तित्व' में
औदात्य, विशालता इत्यादि की धारणाएँ समाहित हो सकती है. वैज्ञानिक नियम
भी सामान्यता की कोटि में ही आएंगे. गुरुत्वाकर्षण शक्ति का सिद्धान्त
सार्वभौम सिद्धान्त है. प्रत्येक जीवित प्राणी के अन्दर संचेतना होती है,
यह उक्ति सार्वभौम सत्य की ओर इंगित करती है. ३. इसी प्रकार जो प्रत्यय
पूर्णता, आदर्श तथा वास्तविकता की चरम दशा की व्यंजना करता है, वह एक व
इशिष्ट संभावना अथवा सामार्थ्य को व्यक्त करने के कारण सामान्य कहा
जायगा. ब्रुक ने नव्य क्लासिकी चिन्तन की प्रमुख अवधारणाओं के संदर्भ में
सामान्यता की इन कोटियों की विवेचना की है. उनका कथन है कि ये अवधारणाएँ
तार्किक और वैज्ञानिक सामान्यों को स्पष्ट करने की दृष्टि से महत्वपूर्ण
है, किन्तु काव्यगत सामान्य का कोई स्वरूप इनसे नहीं उभरता. यह कहना
आवश्यक है कि नव्य क्लासिकी काव्य-धारणा मूलत: वैशिष्टय की अपेक्षा
सामान्य पर बल देती है. इस संदर्भ में कतिपय अन्य अवधारणाओं पर विचार कर
लेना भी प्रसांगिक होगा. अलौकिक शक्तियों तथा सार्वभौम व्यवस्थाओं में
सामान्यों का अस्तित्व पाया जाता है. इस संदर्भ में लोक-मानस में सामान्य
की अवधारणा के कतिपय बिन्दुओं की ओर संकेत करना आवश्यक है.
न्याय, सौंदर्य आदि की अवधारणाएँ मानसिक अस्तित्व रखती है, किन्तु इन्हीं
के समानान्तर बाह्या पदार्थ जैसे पेड़, मकान आदि का अस्तित्व अपेक्षाकृत
मूर्त होता है. दोनों ही सामान्य कोटि में हैं, किन्तु सौन्दर्य और न्याय
को जहाँ आचरण से परिभाषित किया जा सकता है, वहीं मेज, कुर्सी पेड़
इत्यादि का निर्माण केवल संकल्पनात्मक अवधारणाओं से नहीं किया जा सकता.
जाति अथवा सामान्य की दार्शनिक परिकल्पना में साधारणीकरण के उत्स
स्पष्टत: साधारणीकरण की परिकल्पना को आकार देने में सामान्य अथवा जाति की
उस दार्शनिक अवधारणा का भी योग है, जो सामान्य और असामान्य के द्वान्द्व
न्याय के आधार पर विकसित हुई है. पाश्चात्य तथा भारतीय चिन्तन में इस
विषय पर पर्याप्त ऊहापोह हुआ है कि सामान्य की सत्ता यथार्थ (वस्तुगत) है
अथवा उसका अस्तित्व मात्र काल्पनिक है. न्याय, वैशेषिक, मीमांसा, सांख्य,
अद्वैत वेदान्त, तथा अन्य दार्शनिक सम्प्रदायों में सामान्य के स्वरूप
तथा उसके संज्ञानात्मक बोध पर सत्ता-मीमांसीय दृष्टि से पर्याप्त विचार
हुआ है. गो, मनुष्य में एक जातिगत सामान्य है, जिसकी विशेष से भिन्न
सत्ता है. कुछ ऐसे समान गुण तथा सम्बन्ध है, जिनकी हमारे अनुभूति क्षेत्र
में पुन: पुन: आवृत्ति होती है. सदृश्य गुण तथा सदृश्य पदार्थ एवं समान
परिस्थितियाँ संख्यातीत रूप में घटित होती रहती हैं. ये आवृत्तियाँ
समानधर्मिता पर आधृत हैं तथा इन्हीं समानधर्मिताओं के आधार पर चेतना के
विविध वस्तुनिष्ठ तथा आत्मनिष्ठ आयामों को श्रेणी-~बद्ध किया जाता है.
निश्चय ही इस आवृत्ति बोध में मानसिक क्रियाएँ समाहित हैं, किन्तु ये
आवृत्तियाँ मन की संकल्पना मात्र नहीं है, इनका एक वस्तुनिष्ठ यथार्थ भी
है.
मीमांसक, जाति को सब तत्वों का मूलाधार मानते हैं. `श्वेत' शब्द केवल
व्यक्ति श्वेत मात्र को व्यंजित नहीं करता, अपितु श्वेतत्व के सारतत्व की
ओर इंगित करता है जो सभी श्वेत पदार्थो में निहित है गति भी इसी प्रकार
व्यक्ति-व्यक्ति की गति का बोधक नहीं है, अपितु गतिशील तत्त्वों को
सर्वव्यापी गति का बोध कराता है. इस प्रकार वाक्यपदीय के अनुसार जाति का
अस्तित्व गो आदि के रूप में भिन्न शब्दों में व्याप्त है. इसी जाति को
प्रातिपदिकार्थ अथवा धात्वर्थ भी कहते हैं. यही जाति सभी पदार्थो में
स्थित संविरूपी सत्ता है. भर्तृहरि के अनुसार अनेक व्यक्तियों में
विद्यमान रहने वाली क्रिया अर्थात क्रिया समुद्देश भी जाति है. जाति की
परिकल्पना गो व्यक्तियों में अनुस्यूत सत्ता, अर्थात् गोत्व के रूप में
महासामान्य की प्राकल्पना की ओर इंगित करती है. गो की सत्ता गोत्व से
भिन्न नहीं है, इसके अतिरिक्त किसी अन्य सम्बन्ध से उसे प्रतिभासित नहीं
किया जा सकता. इस संदर्भ में यह उल्लेखनीय है कि साधारणीकरण में विभावादि
को सम्बन्ध वैशिष्टय से शून्य कर के साधारण कर लेने की परिकल्पना इसी
सम्बन्ध शून्यता के समानान्तर विकसित हुई है. यथा `आश्रयभूतै:
संबन्धिभिभिद्यमाना कल्पितभेदा सत्तैव महा-~सामान्यमेव जाति:.'
अन्यसबंन्धित्वेनासाधारण्स्य विभावादे: स्थायिनश्च
व्यक्तिविशेषांशपरिहारेणोपस्थापनं साधारणीकरणम्.
स्पष्ट: जाति की अवधारणा साधारणीकरण की संकल्पना से एक सीमा तक संयुक्त
है, किन्तु यह अवधारणा व्याकरण, मीमाँसा अथवा न्याय की दार्शनिक
उपपत्तियों पर आधारित है. साहित्य-शास्त्र को इन अवधारणाओं का उपजीवी
होना पड़ा है. अभिव्यक्ति का सीधा संकेत द्रव्यों की अपेक्षा उनके
सार्वभौम जाति तत्त्व में होता है. इसी के समानान्तर इस तथ्य पर भी
दृष्टि जाती है कि शकुन्तला अपनी विशिष्टताओं से संयुक्त विशिष्ट नारी
अवश्य है, किन्तु उसमें एक नारीत्व भी विद्यमान है जो उस जैसे अनेक
चरित्रों में विद्यमान है. इसी प्रकार प्रेम, क्रोध विशिष्ट व्यक्तियों
से सम्बद्ध होते हैं, किन्तु वे सामान्यता का भाव भी व्यक्त करते हैं. इस
प्रकार साधारणकरण भाषा में निहित जाति तत्त्व अथवा सामान्यीकृत चेतना की
स्वीकृति देता है."
न्याय, वैशेषिक, मीमांसा आदि ने सामान्य की विविध संकल्पनाएं प्रस्तुत की
हैं. वेदान्त में महासामान्य की परिकल्पना है, अन्य सामान्य उसी में
अधिष्ठित हैं. नैयायिकों ने विशेषों में समरूपता का अनुसंधान कर जाति
तत्त्व की प्रतिष्ठा की है. जैन दर्शन के अनुसार यह भिन्नता और अभिन्नता
की सापेक्ष स्थिति है. मनुष्यत्व व्यक्ति विशिष्ट तत्त्व से भिन्न नहीं
है, अपितु उन्हीं में अभिव्याप्त तत्त्व है. प्रमाता अमूर्त प्रत्यय के
रूप में उनकी संकल्पना तो कर सकता है, किन्तु अमूर्तता को किसी स्वतन्त्र
संकल्पना में परिवर्तित नहीं कर सकता. बौद्धों के अपोहवाद में सत्य का
अंश यह है कि सभी जातिगत प्रत्यय बौद्धिक प्रत्यय हैं तथा उनका
साक्षात्कार विशिष्ट गतिशील विशेषों के आधार पर होता है, जिन्हें
स्वालक्षण्य कहा गया है. पाश्चात्य चिन्तन में भी सामान्य की सत्ता का
विवेचन हुआ है. प्लेटों के अनुसार आकार बोध आद्य प्ररूपों के स्तर पर
मानव मन में संस्कार रूप में निबद्ध है. समग्र अनुभूति संस्कार इन
प्ररूपों से युक्त है. ये रूप ही विविध-~विविध रूप में अभिव्यक्त होते
हैं. अरस्तु की दृष्टि में अनुभूतिगत श्रृंखला में ही सामान्य का
प्रत्यक्ष होता है, यह एक प्रकार से प्रत्यभिज्ञानरूप है जो
जन्मान्तरसंस्कार के रूप में अन्त: सम्बन्धों का परिज्ञान कराता है.
वस्तुत: जाति अथवा सामान्य की संकल्पना एक सार्वभौम तत्त्व (मनुष्यत्व)
में आस्था व्यक्त करती है. मनुष्य में चेतन भावुक, बौद्धिक आदि अनेक
अस्तित्व-स्तर हैं और जब हम साधारणीकरण करते हैं तो कुछ स्तर से उठाये
तत्त्वों को दूसरे स्तरों से संयुक्त कर देते हैं.
मीमांसा में `सामान्य' के विवेचन को साधारणीकरण के समानान्तर देखा जा
सकता है. `घट' शब्द वक्ता अथवा श्रोता की भिन्न मनोदशाका वाचक है. अत:
यदि `घट' शब्द से वही भाव व्यक्त हुआ होता जो वक्ता के मन में है तो
श्रोता के मन में उन भावों को जागृत करने में वह सफल नहीं हो सकता था,
क्योंकि श्रोता का घट प्रत्यय भिन्न है किन्तु श्रोता घट के प्रत्यय को
इसलिए ग्रहण कर पाता है कि घट शब्द विशिष्ट से भिन्न सामान्य भाव का वाचक
है. जब वक्ता `शकुन्तला' का उच्चारण करता है तो उसकी धारणा श्रोता की
धारणा से भिन्न होती है, किन्तु दोनों में एक समान धारणा भी उद्वेलित
होती है. साधारणीकरण भाषा की इसी आन्तरिक क्षमता का बोध कराता है.
साधारणीकरण और स्फोट दर्शन
लौकिक जगत के कार्यकरण विभाव-अनुभाव में पर्यवसित होकर प्रमाता के
अन्तश्चैतन्य में बुद्धिस्य तथा अभूर्तीकृत होते हैं. यह तथ्य स्फोट
सिद्धान्त से अंशत: गृहीत है. विभाव-अनुभाव भावना के द्वारा अन्तभवित
होकर जब अमूर्त एक साधारणीकृत होते हैं तो प्रकारान्तर से काव्यार्थ का
बौद्धिकी-करण हो जाता है. क्योंकि अर्थ मूलत: बौद्ध होने के कारण ज्ञान
का विषय है. आशय यह है कि बाह्य जगत के अनुभव बहिर्जगत की
कार्यकारण-~श्रृंखला से मुक्त होकर (बोद्धों की बुद्धि में अवस्थित होकर)
निर्वैयक्तिक धरातल पर अनुसंधेय होते हैं.
स्फोट की संकल्पना मूलत: अद्वैत की संकल्पना है. यद्यपि पंतजलि के
महाभाष्य में स्फोट दर्शन का प्रथम विशिष्ट विवेचन हुआ है, तथापि उससे
पूर्व प्राप्तिशाख्य ग्रन्थों में तथा स्फोटयण आदि आचार्यों के अभिमतों
में इसके बीजाणु विद्यमान हैं. स्फोट के मूल में परब्रह्म की स्थिति,
अभिव्यक्ति लयान्विति तथा स्पन्दन की शक्ति की संकल्पना निहित है. अइउण्
वर्ण-समाम्नाय समस्त रूपात्मक जगत् का आदि कारण है. नामरूपात्मक विश्व
इसी का परिणाम या विवर्त है, अत: तत्त्वदर्शन एवं व्याकरण के अन्त:
सम्बन्ध के द्योतन में स्फोट दर्शन की महत्त्वपूर्ण भूमिका रही है.
व्याकरण की मौलिक संकल्पनाओं की आधार भूमि पर भी काव्यशास्त्रीय
अवधारणाएं प्रतिष्ठित हुई है. ध्वनी तथा व्यंजना के समान साधारणीकरण की
संकल्पना को भी इन से बल मिला है. इसी प्रकार अद्वैत-दर्शन की चेतना को
अन्तमर्मुक्त कर यह दर्शन ब्रह्य-सत्ता तथा वर्ण-सत्ता के अदृश्यमान
संदर्भ को साधारणीकरण से अन्वित करने में प्रेरक सिद्ध होता है.
ब्रहा-सत्ता उपाधि भेद से गोत्व आदि के रूप में प्रतिभासित होती है. उसी
प्रकार अदृश्यमान निरवयव स्फोट तथा स्मृति परवर्ती वर्णों के संस्कारों
को प्रेरित कर एक समूहालम्बनात्मक अनूभूति के रूप में रूपायित होती है.
पूर्व-पूर्व वर्णों की अनूभूति जिस समूहालम्बनात्मक नित्य अनूभूति के रूप
में उद्भासित होती है, उसकी गति दृश्यमान अनित्य संदर्भों तक ही सीमित
नहीं है.
`पूर्वपूर्वा$नुभूजन्यभावना सचिवे$न्तिमें.
चेतसि स्फुरति स्फोटो रत्नतत्त्वमिव स्फुटम.. (वाक्यपदीयम)
इस संदर्भ में स्फोट दर्शन की प्रमुख अवधारणाओं को इस प्रकार आकलित किया
जा सकता है--स्फोट दर्शन पूर्वानुभवजनित संस्कारों को स्वीकृति देता है.
वक्ता, विवक्षा तथा श्रोता की ग्राह्ता के मध्य विचार तथा भाव का सेतु
इसी संसकारनिष्ठा तथा पूर्वजन्मानुबंधी वासना से निर्मित होता है.
साधारणीकरण में वासना-संवाद तथा ह्रदय-संवाद की अवधारणा इसी जन्मानुबंधी
संस्कार की भूमि पर प्रतिष्ठता हुई है. दुष्यन्त शकुन्तला का क्रमश:
कान्त-कान्ता भाव में पर्यवसान भी बाह्य नामरूपात्मकता की अन्ति भाव-सत्य
में परिणति है. यह तथ्य स्फोट-दर्शन की मूल संकल्पना से भिन्न नहीं है.
जैसा कि पतंजलि आदि का कथन है गौ में एकत्व का आधार विविध वर्ण समूहों के
द्वारा एक सारभूत तत्व की ही अभिव्यक्ति है. `गौरित्येकं पदमिति
नानावर्णातिरिक्तैकपदावगते: सर्वजनीनत्वात्. न ह्सति बाधके पादनुभव:
शक्यो मिथ्यंति वक्तुम्. पदार्थप्रतीत्यन्यथानुपपत्त्यापि
स्फोटो$भ्यू-~पगन्तव्य:. भिन्न-भिन्न प्रयत्नों से उच्चरित एक निरवयव
स्फोट सावयव संदर्भो में मूर्त होता है. जिन वर्णों से स्फोट व्यक्त्
होता है, उन्हीं का अध्यास स्फोट से होता है, अर्थात जिस प्रकार वर्ण
अपने से पूर्व वर्ण से तादात्म्य स्थापित करता है, उसी प्रकार कान्तात्व
में इतर विरुद्ध संवेदनाएँ संयुक्त होकर एक समग्र अन्तश्चैतन्य का बोध
कराती है. जैसे मालती आदि शब्द से कान्ता मात्र की तथा रावण आदि शब्द से
शत्रु मात्र का बोध होता है. यह बोध क्रमश: पूर्व अनुभूति से परवर्ती
अनुभूति का तादात्मय ही है. स्फोट सिद्धि में अनुमान भी कारण है, अन्तिम
वर्ण के उच्चारण काल तक समस्त वर्ण पूर्ण वर्ण से अन्त्रित होकर अनुभूति
का क्रमिक बोध कराते हैं. इसी प्रकार मालती सीतादि शब्दों से कान्तात्व
का बोध विशिष्ट भाव के क्रमिक तिरोधान के अनन्तर ही होता है. आचार्य शंकर
ने इस क्रमिक बोध को असंलक्ष्यक्रम बोध के स्तर पर परिभाषित करते हुए
पिपीलिका पंक्ति का उदाहरण दिया है. यह शब्द के अन्तर्भावना की
समूहालम्बनात्मक प्रक्रिया ही है. नानात्व में एकत्व का अनुसंधान भी
प्रमाता की चेतना को विश्रृंखल अनुभूति से मुक्त कर मौलिक अन्त:सूत्र
अथवा भाव सत्य के अनुसंधान के लिए प्रेरित करता है. भर्तृहरि का कथन है
कि भिन्न-भिन्न पदों में प्रयुक्त समान भाव वाला पद मूलत: एक ही रहता है.
अवस्था देशकालादि भेद से उसमें बाह्या भेद अवश्य लक्षित होता है, किन्तु
अन्तश्चैतन्य के स्तर पर उसकी पृथक सत्ता लुप्त हो जाती है. पद उस
अन्तश्चेतना की अभि-~व्यक्ति का माध्यम मात्र होते हैं, मुख्यत: तो वक्ता
की अनुभूति तथा अभि-~व्यक्ति की ही होती है.
`पदभेद$पि वर्णानामेकत्व न निवर्तते.
वाक्यषु पदमेंक च भिन्नेष्वप्युपलभ्यते..
पदे न वर्णा विद्यन्ते, वर्णेष्ववयवा न च.
वाक्यात्पदानामत्यन्तं प्रविवेको न कश्चन..
स्फोट दर्शन का एक सूत्र ध्वन्यर्थ सेभी जुड़ता है. जिस प्रकार प्रदीप
पूर्व विद्यमान घटादि की प्रतीति कराता है, उसी प्रकार वर्ण अथवा पद
पूर्व विद्यमान वाक्यार्थ का बोध कराते हैं. व्यंजना की यही स्थिति है.
