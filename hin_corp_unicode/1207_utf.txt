<औङ्ङिचिअल् आन्ड् ंएडिअ ळन्गुअगे><ंअस्स् ंएडिअ><ढ्हिन्ग्र श्.><ढोल्ल्य् ठ्हकुर्><१९८७><अम><णेत् ढेल्हि><१६-१८><२०१५><अम-ढोल्ल्य् ठ्हकुर्>

नारी स्वातंत्र्य की भारत में शुरुआत ७० के दशक के आस पास हुई थी.
तब नारी की समानता एवं उस की अभिव्यक्ति स्वतंत्रता के लिए एक सशक्त आंदोलन चला था.
यद्यपि यह आंदोलन यूरोप और अमेरिका के तत्कालीन आंदोलनों से प्रेरित था फिर भी भारतीय परिवेश में उसे सफल ढंग से प्रस्तुत करने और चलाने वाले सूत्रधारों में डाली ठाकुर का नाम प्रमुख है.
यूं भी प्रबुद्ध पाठकों के लिए डाली का नाम नया नहीं है.
वह टेलिविजन में समाचारवाचक, टीकाकर, विज्ञापन एजेंसी की कार्यकारी, प्रसिद्ध पत्र-पत्रिकाओं की स्तंभ लेखक, टी.
वी.
व थियेटर की समालोचक, `गांधी' फिल्म की संपर्क निदेशक तथा अंग्रेजी रंगमंच की चर्चित कलाकार है.
व्यक्तिगत जीवन में भी डाली ठाकुर "बिंदास" है.
उन का अपना जीवन दर्शन है.
इसी लिए वह प्रसिद्ध रंगकर्मी एलिक पद्मसी के साथ बिनब्याही पत्नी की तरह बारह वर्ष तक रहीं और उस से उन की एक संतान भी है.
आज फिर डाली ठाकुर अकेली हैं पर उन्हें किसी बात का पछतावा नहीं.
उन के लिए "जीने" का अर्थ "भविष्य" के लिए जीना है.
डाली ठाकुर का जन्म कोहाट (पेशावर) में हुआ था.
बकौल उन के, पिता भी "यतीम" थे.
उन के मां-बाप का पता नहीं था.
और उन्हें ईसाई मिशनरी ने पाला था.
उन की शादी भी एक ऐसी महिला से हुई जो खुद उन की तरह "यतीम" थी.
इन दोनों के जीवन का डाली पर बड़ा प्रभाव पड़ा.
डाली मां-बाप की पहली संतान थी.
उस का पूरा नाम था डाली रोशन.
पिता वायुसेना में थे जहां अंग्रेजीयत का बोलबाला था और उन का नाम रोशन से बिगड़ते-बिगड़ते रोजन हुआ और वह भी बाद में डाली रोज़ हो गया.
पिता की नौकरी के साथ-साथ उन के स्थान भी बदलते रहे.
लखनऊ, कान-पुर, दिल्ली, हैदराबाद.
.
.
इस तरह उसे शिक्षा का व्यापक और विस्तृत कैनवास मिला यानी लखनऊ का लोरेटो कान्वेंट, दिल्ली का मिरांजा हाउस.
लोरेटो कान्वेंट से रंगमंच पर अभिनय का जो लगाव शुरु हुआ वह दिल्ली में विकसित हुआ.
मिरांडा हाउस में अंग्रेजी साहित्य में स्नातकोत्तर करते-करते वह स्टेज पर नाटक करने लगीं.
उस समय उस के समकालीनों में कबीर बेदी, अमिताभ बच्चन और विनोद दुआ आदि थे.
कबीर के साथ उन्होंने एक-दो फैशन शो में माडलिंग भी की.
डाली बताती है कि रेडियो और रंगमंच उन का प्रथम प्रेम था.
इसी सिलसिले में उन्होंने ब्रिटिश सूचना सेवा में उपसंपादक की नौकरी कर ली.
इस के साथ-साथ वह आकाशवाणी और इस  फ अमेरिका के लिए पुस्तकों की समीक्षा करने लगीं.
आत्मनिर्भरता की जो शुरुआत बचपन में हुई थी वह अब आदत का रुप ले चुकी थी.
बकौल डाली के उन्होंने जीवन भर अपने बिलों का स्वयं भुगतान किया है.
लंदन चली गई इसी ब्रिटिश सेवा में डाली लंदन चली गई जहां उन्हें बी.
बी.
सी.
में काम करने का अवसर मिला.
इस सृजन काल में उन के सहयोगी सईद जाफरी, विनोद पांडे, शिवेंद्र सिन्हा, जोहरा सहगल आदि थे.
यहां डाली ने टेलिविजन के लिए बहुचर्चित कार्यक्रम किए.
यह थे "लुक लाइक एंड स्पीक" तथा "मैक योअर सैल्फ एट होम.
" ये कार्यक्रम ब्रिटेन में आए.
नए-नए भारतीयों एवं पाकिस्तानियों के लिए थे और इन का प्रसारण बिरमिंघिम पैलेस से होता था.
इस से उस के परिचितों का दायरा काफी विस्तृत हो गया और भारत से इंग्लैंड आने वाली कई प्रसिद्ध हस्तियों से उन की मुलाकात होती रही.
इस बीच डाली ने हिंदी प्रचार और पाठन का कार्य भी किया.
वह हिंदी प्रचार परिषद के तत्वाधान में भारतीय उच्चायोग में हिंदी की कक्षाएं चलाती थी.
उस के साथ ही प्रथम प्रवासी हिन्दी पत्रिका "प्रवासी" से भी जुड़ गई.
डाली रोज़ नाम कुछ अंग्रेजियत लिए था, इसलिए उस ने अपना छद्म नाम `कविता मेहता' रख लिया और हिंदी के प्रचार-प्रचार में वह पूरे जोर-शोर से लग गई.
उस में नारी स्वातंत्र्य के बीज भी यहीं से फूटे.
इस के साथ वहां से स्वच्छंद वातावरण में प्रेम की कोपलें भी फूटीं.
`बिजनेस वर्ल्ड' के वर्तमान संपादक दिलीप ठाकुर वहां वकालत की उच्च शिक्षा ले रहे थे.
५ साल लंदन में बिताने के उपरांत जब डाली भारत आई तो दुनिया काफी बदल चुकी थी.
यूरोप से ताजा-ताजा आई डाली अपने अंदर क्रांतिकारी विचारों को समेटे थी.
उन्होंने विज्ञापन एजेंसी एस.
एच.
वेनसन और फ्रेंक साइमोस में काम किया.
इस सृजनशील दिखने वाले माध्यम के अंदर बहुत घुटन थी.
डाली चार वर्ष तक इस से जुड़ी रही.
इस बीच लंबी कोर्टशिप के बाद उन्होंनेदिलीप ठाकुर से विवाह कर लिया.
दिलीप बचपन से पाश्चात्य संस्कृति में पले थे जब कि डाली ने जीवन में संघर्ष देखा था.
जहां दिलीप एक अमीर प्रवासी पिता की संतना थे.
वहीं डाली ने शुरु से ही खुद कमा कर आत्मनिर्भरता की आदत डाली थी.
दिलीप ने बंबई हाईकोर्ट में वकालत शुरु की.
डाली हंसते हुए बताती है.
कि, "वह बेरिस्टर थे पर उन की पहले साल की कमाई थी १२० रु.
और दूसरे की; ६० रु.
कोर्ट में काम न मिलने से वह विक्षुब्ध हो गए थे.
कभी पोस्टमैन से झगड़ा, कभी वाचमैन से मारपीट.
इससे मुझे काफी परेशानी होने लगी.
वह एजस्ट नहीं हो पा रहे थे.
अत: सन् १९७१ में मैं उन से अलग हो गई.
इस बीच मैं विज्ञापन एजैंसी में काम करने लगी थी.
साथ-साथ फैशन शो भी कर रही थी.
जिंदगी में कुछ खालीपन था.
तभी मेरी जिंदगी में एलिक आए.
यद्यपि वह मेरे से अधिक आयु के थे पर मैं उन से प्रभावित थी.
" इसी बीच बंबई में १५ अगस्त १९७४ को टेलीविजन शुरु हुआ.
डाली भी उसे जुड़ कर उद्घोषक हो गई.
और यहीं से उसने नारी स्वातंत्र्य के लिए अपना संघर्ष शुरु किया.
डाली से उन के वैयक्तिक जीवन और नारी स्वातंत्र्य की ओर उन्मुख होने के कारण जानने के बाद मेरा सवाल था.
"क्या आप का नारी स्वातंत्र्य आप के निजी जीवन की त्रासदी से प्रभावित नहीं है?" उस का उत्तर था.
"किसी भी आंदोलन की शुरुआत निजी प्रेरणा से ही होती है.
उस के बाद उस में समान अनुभव वाले लोग जुड़ते जाते हैं और वह फिर आंदोलन हो जाता है.
यह ठीक है मेरे जीवन में त्रासदी रही और अब भी है पर मैं ने देखा कि भारत में स्त्री को दूसरे दर्जे की प्राणी समझा जाता था.
यूं तो कमाबेश अब भी वही स्थिति है पर बड़े शहरों में यह अंतर अब काफी समाप्त हो गया है.
मैं `प्राईड इंडिया' और `इंडिया स्पांसरशिप कमेटी' से जुड़ी रही और महिलाओं को अपने-अधिकारों के प्रति सचेत करने तथा उन्हें आर्थिक रुप से स्वतंत्र बनाने की ओर शुरुआत की.
मेरा प्रयास अब भी जारी है.
"अब आज का अखबार देखिए.
अमेरिका में जन्मे हर चौथे बच्चे में एक की मां अनब्याही महिला है.
यह सबसे बड़ी सामाजिक समस्या है.
.
.
" मैं उसे बीच में टोकते हुए पूछता हूं, "क्या आप स्वतंत्र सेक्स के पक्ष में हैं? क्या भारत के हिसाब से वह समीचीन है?" वह कहती है, "नहीं, पर यदि मेरे जैसी परिस्थिति आ जाए तो कोई क्या करे? मेरी जिंदगी में एलिक पद्मसी आए.
हम लोग १२ साल तक एक छत के नीचे रहे.
पर मने अपने बच्चे को इस बारे में सब स्पष्ट बता दिया जिस से उसे कोई कांपलेक्स न हो.
उस का नाम भी मैं ने रखा है ठाकुर पद्मसी" "तो क्या इसे आप ने संयुक्त प्रयास समझा? और क्या इस अवैध संतान को समाज स्वीकारेगा?" "क्यों नहीं! सामाजिक मूल्य बड़ी तेजी से बदल रहे हैं.
हमारे जमाने में लड़के-लड़कियों का मिलना.
साथ पढ़ना, साथ फिल्में देखना भी एक `अपराध' माना जाता था.
आज स्थिति कितनी बदल गई है.
लड़े-लड़कियां डेटिंग पर जाते हैं.
घुमते-फिरते हैं.
इस से एक दूसरे को समझने का मौका मिलता है और शादी के बाद समझने-समझाने की दिक्कतें कम आती हैं.
" "पर आप ने भी तो शादी के पहले `कोर्टशिप' की थी फिर यह असफलता क्यों?" "हमारे मामले में अहम् का टकराव था.
पर अब भी दिलीप और मैं श्रेष्ठतम मित्र हैं.
दिलीप अब `बिजनेस वर्ल्ड' के संपादक हैं और मैं मीडिया से जुड़ी हूं.
नहीं.
मेरा अब उस से शादी का कोई विचार नहीं है.
वह शादी-शुदा है और मैं ने भी इन ४४ वर्षों में कई बसंत और पतझड़ देखे हैं.
" गांधी से जुड़ना "अपने व्यावसायिक पक्ष के बारे में कुछ बताएंगी? "मैं ने आप को फिल्म गांधी से पहले की कथा बताई है, रानी दुबे लंदन की मेरी मित्र थीं.
उन्हीं के जरिए सन १९७९ में मेरी रिचर्ड एटेनब्रो ("गांधी" फिल्म के निर्माता-निर्देशक) से मुलाकात हुई.
वह बहुत योग्य आदमी हैं.
मेरे इसी कमरे में उन से फिल्म पर काफी लंबे विचार विमर्श होते थे.
एटेन ब्रो को "गांधी" के लिए प्रमुख चरित्रों जैसे गांधी, कस्तूरबा आदि का चयन करना था.
मैं फिल्म की कास्ट निदेशक और जनसंपर्क अधिकारी थी.
फिल्म के लिए मैं ने नसीरुद्दीन शाह, स्मिता पाटिल, भक्ति बर्वे आदि को एटेनब्रो से मिलाया, उन्हें कोई जमा नहीं.
पर जब उन्होंने रोहणी हट्टंगड़ी को अपने कमरे में देखा तो वह एकदम मेरा हाथ दबा कर बोले, `यह है मेरी कस्तूरबा!' स्क्रीन टेस्ट आदि तो बाद की औपचारिकता मात्र थी.
" इसी संदर्भ में मुझे एक और घटना याद आती है जो हमारे फिल्म उद्योग और विदेशी फिल्म उद्योग के चरित्र को स्पष्ट करती है.
`गांधी' की शूटिंग का पहला दिन था.
और `कालशीट' में सुबह पांच बजे लोकेशन पर पहुंचने का निर्देश था.
मैं ५ बजे से पहले ही नीचे होटल की लाबी में आ गई.
मेरे साथ फूलों के कई गुलदस्ते भी थे.
जहां सुबह के ५ बजे, वहीं धड़ाधड़ लोग आने शुरु हो हुए.
सब ने अपना-अपना सामान खुद उठाया और लोकेशन के लिए चल दिए.
किसी ने भी मेरी तरफ देखा नहीं.
गुलदस्ते वैसे ही पड़े रहे.
मुझे यह काफी अटपटा लगा.
पर बाद में उन के साथ काम करते हुए मुझे पता लगा कि वे लोग दिखावे से ज्यादा काम में विश्वास करते हैं.
इसी दौरान मैं ने देखा कि एटेन ब्रो, बेन किंगस्ले तथा अन्य बड़े कलाकार भी यूनिट के सदस्यों के साथ मिल कर एक जैसा ही खाना खाते थे.
चाहे वह `स्पॉट ब्वाय' हो या `कारपेंटर' सब को बराबर का सम्मान मिलता था.
एक और बात थी, कभी-कभी जब बड़े कलाकारों की गाड़ियां (वाहन) लेट हो जाती थीं तब समय की पाबंदी को निबाहने के लिए वह बिना अपने वाहनों (कारों) की प्रतीक्षा किए, ट्रेक-बस में बैठ कर लोकेशन पर पहुंचते थे.
फालतू की नक्शेबाजी उन में नहीं थी.
" "सर एटेनब्रो की फिल्म निर्माण की विधि पूर्णत: वैज्ञानिक थी.
उन्होंने सूक्ष्म से सूक्ष्म विवरण तैयार किया हुआ था.
यह सब `सैनिक आपरेशन' की तरह था.
इसी से फिल्म के निर्माण में गति बनी रही और फिल्म के इतने विस्तृत कैनवास पर होते हुए भी इतने कम समय में फिल्म बन कर तैयार हो गई.
उन के साथ काम करने का अपना ही मजा था.
मैं ने उन से काफी सीखा.
वह सिर्फ, `प्रोफैशनल (व्यावसायिक) थे.
अपने हिंदी फिल्मों वाले यदि उन का अनुकरण करें तो करोड़ों रुपए की बचत हो सकती है और फिल्म की गुणवत्ता भी सुधर सकती है.
इसी क्रम में मैं ने डाली ठाकुर से अगला सवाल किया.
"आप `गांधी' फिल्म की `कास्ट निर्देशक' थी.
फिर आप ने उस फिल्म में अभिनय क्यों नहीं किया? और `गांधी' के बाद भी कोई फिल्म नहीं की.
कोई विशेष कारण?" "आप के पहले सवाल का जवाब है कि मेरी मंच पर अभिनय करने में रुचि है.
फिल्मों में नहीं और इस से भी स्पष्ट बात यह है कि उस फिल्म के किसी रोल में मैं फिट नहीं होती थी.
`गांधी' के बाद मैं फिर अपने प्रिय रेडियो और टेलिविजन के क्षेत्र में लौट आई.
इन दिनों मैं ने लगभग सभी अंग्रेजी पत्रों के लिए लिखा.
इसी बीच मेरे जीवन में एक बड़ी दुर्घना हुई.
एक दिन, वह दिन मुझे अच्छी तरह याद है, १६ मई, १९८२.
इस दिन एलिक मुझे छोड़ कर शॉरन प्रभाकर के पास चले गए.
उन्होंने उस लड़की से शादी की जिसे वह कल तक `बेटी' कहते थे, और जो मानसिक रुप से मेरे या उन के बराबर कहीं नहीं थी.
शॉरन शादीशुदा थी.
उस का पति प्रायन मास्कारान्ह एलिक के निकटतम मित्रों में था.
उसे और मुझे इस प्रेम प्रकरण का अंत तक पता नहीं लगा.
मेरी जिंदगी में अब एलिक का लड़का रह गया है.
तब वह बहुत छोटा था.
अब ९ वर्ष का है.
इन दिनों दिलीप ने मुझे बहुत सहारा दिया.
" "अच्छा वह क्या कारण हो सकता है कि इतने साल आप के साथ रहने के बाद भी एलिक पद्मसी आप से विमुख हो गया?" "इस का प्रमुख कारण तो यह है कि वह बूढ़ा हो रहा था और रसिक वृत्ति का होने के कारण उसे नई और जवान लड़की चाहिए थी.
वैसे यह एक तरह से `दैविक न्याय' ही था.
वह अपनी पहली पत्नी पर्ल पद्मसी को छोड़ कर मेरे पास आए थे.
अब वह मुझे छोड़ कर चले गए.
.
.
" "नारी स्वातंत्र्य के किस रुप से आप अपने आप को जोड़ती है? क्या यह सहज और सामान्य है?" "मैं ने आप को अपनी जीवन गाथा बताई है.
इतनी परेशानियों के बावजूद भी मैं ने कभी हिम्मत नहीं हारी.
यह जंग अब भी जारी है.
मेरी तरह हजारों-लाखों ऐसी महिलाएं हैं जिन्होंने मेरे से भी ज्यादा दुख झेले हैं पर वे रुढ़िवादिता के बंधन में बंधी चुप रहती हैं जैसे कि वह पति की खरीदी हुई गाय-बकरी हों.
हमें इस भावना को दूर करना है.
महिलाओं को उन के अधिकारों का ज्ञान कराना, बराबर का दर्जा दिलाना आदि इस आंदोलन के मुख्य उद्देश्य हैं.
इस के अलावा मैं सामाजिक गतिविधियों में अपने आप को व्यस्त रखती हूं.
मुझे यह अहसास करने का वक्त ही नहीं मिलता कि मैं अब `अकेली' हूं," कहते हुए डाली ठाकुर ने बात खत्म की 
