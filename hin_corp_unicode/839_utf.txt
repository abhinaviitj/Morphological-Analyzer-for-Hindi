<औङ्ङिचिअल् आन्ड् ंएडिअ ळन्गुअगेस्><ंअस्स् ंएडिअ><ंअलटि झोस्हि><छ्होटि ळकिर् भडि ळकिर्><१९९०><ंइट्र फ्रकस्हन् फ्रिवटे ळिमिटेड्><आल्लहबड्><५७ - ६०><२४००><ंअनोरम - छ्होटि ळकिर् भडि ळकिर्><ढेएप आगर्तल्>

"मम्मी! राजू मामा आये हैं नीली मारुती में."
"तो इतना हुलस क्यों रही है," मम्मी ने मुझे स्कूली लड़की की तरह डपट दिया,
"तूने क्या कभी गाड़ी देखी नहीं है? तुम्हारे वहां तो पोस्टमैन तक अपनी कार में
आता है."
"मम्मी! मैं हुलस रही थी तो इसलिये कि ये राजू मामा की गाड़ी है."
मम्मी ने मुहं बिचका दिया और वह इसी निर्लिप्त भाव से मटर छीलती रहीं. उनकी इस
भंगिमा पर आश्चर्य व्यक्त करने का भी मुझे समय नहीं मिला. दरवाजे की घंटी बज
चुकी थी.
मैनें दौड़कर दरवाजा खोला. अब हुलसने की बारी मामा की थी, "अरे मीनू बिटिया, तू
कब आई? हमें खबर तक न हुई!"
"परसों शाम ही तो पहुंची हूं मामा. कल का पूरा दिन तो थकान उतारने में ही निकल
गया. आज सोच रही थी..."
"अकेली ही आई है?"
"हां, उस बार नहीं आ पाई थी न."
पलभर के लिए हम दोनों ही चुप हो गये. उस बार से मेरा तात्पर्य वे समझ रहे थे.
पापा की मृत्यु से समय मैं नहीं आ पाई थी मेरा अपेंडिक्स का  परेशन हुआ था. ये
अकेले ही आ गये थे. उसके बाद डेढ़ साल तक मेरा आना किसी न किसी कारण से टलता ही
रहा. इतनी दूर उड़कर आना इतना सहज भी तो नहीं है.
"बरसी पर तेरी बहुत राह देखी थी," मामा बोले.
"उन्ही दिनों मेरी सास अपनी बायपास सर्जरी के लिए वहां पहुंच गई थीं. फिर कैसे
आती?"
"अच्छा कैसी है अब?"
"ठीक है. अभी वहीं है मेरे पास. उन्होने ही कहा कि मैं बच्चों को देख लूंगी तू
बेफिक्री से हो आ. तभी तो मेरा निकलना सम्भव हो सका."
"बच्चों को भी ले आती. घर में रौनक हो जाती. खैर-दीदी कहां हैं?"
"बुलाती हूं."
उन्हें बिठाकर मैं भीतर गई. फिर से बुलाने का नाटक करना पड़ा- "मम्मी, राजू मामा
आये हैं."
"आ रहीं हूं," मम्मी ने कहा और घुटनो पर हाथ लिये धीरे-धीरे बाहर आई. मैं तो
हैरान रह गई. ये अचानक इनके पैरों को क्या हो गया?
सुबह तक तो ठीक-ठाक थे.
मामा ने आगे बढ़कर उनके पांव छुए, "कैसी हो दीदी?"
"बस जिन्दा हूं," मम्मी ने थकी-सा आवाज में कहा, "तुम अपनी कहो. तुम इधर कैसे
भूल पड़े?"
मामा का चेहरा इस व्यंग्योक्ति से म्लान हो आया. फिर भी मुस्कराते हुए बोले,
"तुम्हारा आशीर्वाद लेने आया हूं. शशांक की शादी कर रहा हूँ. इसी पच्चीस का
मुहूर्त निकला है. अब तुम्हें पूरे आठ दिन वहां आकर रहना होगा, नहीं तो काम नहीं
चलेगा. तुम्हारे सिवा बड़ा बुजुर्ग अब है ही कौन?"
"इसीलिए शायद एकदम शादी की खबर देने आया है!"
क्षणभर को मामा हतप्रभ हो गये. फिर सम्भलकर बोले, "अरे, उन लोगों ने समय ही कहां
दिया! न सगाई न सगुन-बस एकदम से शादी की तारीख निकाल दी. उसका भाई अगले महीने
कनाडा जा रहा है न! इसीलिये."
"वे लोग क्या यहीं के हैं?" मैने बातों का रुख मोड़ना चाहा. तब तक मम्मी दूसरा
तीर चला चुकी थीं, "सुषमा नहीं आई?"
मामा इस बार शायद हमले के लिये तैयार ही थे. चट से बोले, "अरे, उसके तो हाथ-पांव
फूल गये हैं. समझ में ही नहीं आ रहा कि इतनी जल्दी कैसे क्या होगा. उसी ने कहा
है कि दीदी को जरूर लेते आइये. वे ही सब काम पार लगायेंगी."
इस बार मैने मम्मी को मुहं खोलने का मौका नहीं दिया. पूछा, "अच्छा मामा, यह
बताइये, क्या लेंगे, चाय का कोल्ड ड्रिंक?"
"इस समय तो कुछ नहीं लूंगा, बेटे. अभी बहुत जगह जाना है. सबसे पहले यहीं आया
हूं. तुझे देखकर इतनी खुशी हुई है कि बता नहीं सकता. अब तुझे शादी तक यहीं रहना
है. एकदम से चली मत जाना."
"यह भी कोई कहने की बात हुई."
"तुझे इतनी दूर से बुलाने की सामर्थ्य तो मेरी नहीं थी, पर सच कहता हूं-हर शादी
में तू बहूत याद आई. सब लोग होते थे-बस तू ही नहीं होती थीं."
"मुझे भी तो सबसे मिले कितने दिन हो गये है. निशि को तो शादी के बाद देखा नहीं
है. शशि दी भी तो आई होंगी."
"हां, दोनों आई हैं. बच्चे भी आये हैं. किसी दिन आ जाओ न दिन भर गप्पें लगाना.
शादी में तो भांगमभाग मची रहेगी."
"हां जरूर."
"अच्छा दीदी चलूगां मैं बहुत जगह जाना है." मामा ने कहा और मम्मी के उत्तर की
प्रतीक्षा किये बगैर ही चल पड़े. मैं गाड़ी तक छोड़ने-गई. चलने से पहले मामा ने
अपना निमंत्रण एक बार फिर दोहराया. मैनें एक बार फिर उन्हें आश्वस्त किया. अपनी
लाड़ली 'मिनी'पर ढेर-सारा प्यार उड़ेल कर मामा चले गये.
उन्हें छोड़कर वापिस आई तो देखा मम्मी हॉल में वैसी ही मूर्तिवत् खड़ी है. उनके
उस पथरीले मौन को तोड़ने की गरज से मैनें कहा, "चलो, यह अच्छा हुआ, शशांक की
शादी निकल आई. सबसे इकट्ठे ही मिलना हो जायेगा. कितने-कितने दिने तो हो जाते
हैं. अब तो सुशान्त की भी शादी हो गई है ना, कैसी है उसकी बहू? प्रशान्त दा वाली
भाभी की भी बस झलक भर याद है."
"राजू ने तूम्हें कार्ड नहीं दिया?"
मै स्तब्ध रह गई. तो इतनी देर से मम्मी के दिमाग में यही प्रश्न घुमड़ रहा है!
मैनें कहा, "कार्ड की क्या जरूरत है? बेचारे खुद जो कह गये हैं. और फिर उन्हें
मालूम थोड़े ही था कि मै यहां मिल जाऊँगी!"
"वही तो. घर से गिनती के लिकर चला होगा. यह अकल थोड़े ही है कि दो-चार स्पेयर भी
साथ में रख लेना चाहिये. मारुति में बैठने के क्या होता है, तौर-तरीके थोड़े ही
आ जायेगें!"
मैं तो हैरान थी. इसी इकलौते भाई की विपन्नाता को लेकर मम्मी कितनी परेशान रहा
करती थीं! उसकी खुशहाली के लिये कितने जतन, कितनी मंगल कामनाएं करती थी. और आज
जब उनकी सारी प्रार्थनायें फलीभूत हो गई है तो वह खुश क्यों नहीं है?
पापा की मृत्यु ने उन्हें भीतर तक झकझोर दिया है, वे टूट गई हैं, यह तो मैं समझ
सकती हूं. पर वे इतनी असहिष्णु क्यों हो गई हैं?
रात को मैं अपना खजाना खोलकर बैठ गई थी. इससे पहले जब भी भारत आई हूँ, एक सूटकेस
केवल उपहारों से भरा होता था. आने से हफ्तों पहले शॉपिंग शुरू हो जाती था. फिर
भी, यह डर बना रहता था कि कहीं कोई छूट न जाये. पर इस बार थोड़ा पसोपेश में थी.
पापा की मृत्यु के बाद मेरी यह पहली भारत-यात्रा थी. क्या इस बार सौगात ले जाना
ठीक होगा?
इस असमंजस से मुझे मेरी सास ने ही उबारा. बोलीं, "इतनी दुर से क्या रोज-रोज कोई
जा पाता है? ६ साल बाद तो तुम अभी जा रही हो. फिर पता नही कब जाना हो. कम-से-कम
छोटे भाई-बहनों के लिए कुछ लेती जाओं."
मेरे भाई-बहन कौन हैं मांजी जानती है. मैं तो मम्मी-पापा की इकलौती सन्तान हूं.
पर, मामा का परिवार एक तरह से हमारा ही परिवार हो गया था. यूं तो शहर मे मेरी दो
बुआ लोग भी थी. पर मम्मी के साथ उनकी पटरी कभी नहीं बैठी. राखी-भाई दूज पर पापा
ही वहां हो आते थे. जो देना होता था, चुपके से दे आते थे. मैं भी उन लोगों के
लिये हमेशा कुछ न कुछ लाती थी, पापा बड़े खुश होते थे. पर, उन सौगातों को मम्मी
की नजर से बचा कर रखना पड़ता था नहीं तो घर में अच्छा-खासा नाटक हो जाता था.
इस बार गिनी-चुनी चीजें ही लाई थी और अब उनका ही मुआयना कर रही थी.
"मम्मी! पिछली बार शशांक ने एक मल्टीकलर्ड सेवटर की फर्माइश की थी. मैं याद से
ले आई हूं. अब शादी की सौगात के रूप में दे दूं तो बुरा तो नहीं लगेगा न!"
मैनें पैकेट खोलकर मम्मी के सामने किया तो उसे हाथ से परे हटाते हुए बोली,
"क्यों इतनी मंहगी चीजें लाती रहती है. इन नाशुक्रों को कोई कद्र करना भी आता
है! जरा पूछना उसे कि पिछले स्वेटर का क्या हुआ?"
"वह तो अब छोटा भी पड़ गया होगा, मम्मी. ६-७ साल पहले लाई थी. अब तो पुराना भी
लगने लगा होगा."
"बिल्कुल नया का नया रक्खा है. उस दिन मिसरानी का लड़का पहन कर आया था तब मैनें
देखा. लोग तो इम्पोर्टेड चीजों पर जान छिड़कते हैं और ये नौकरों में बांटते
फिरते हैं."
"मिसरानी का लड़का? तो आजकल मामा के यहां मिसरानी लगी हुई है?" मैनें विषयान्तर
करना चाहा.
"और क्या? अब तो तेरे मामा के यहां मिसरानी है, महरी भी है-बाजार-हाट करने के
लिये एक छोकरा भी है."
इसका मतलब है मामा के यहां सब आनन्द-मंगल है. लेकिन यह सब बताते हुए मम्मी का
स्वर इतना कसैला क्यों है? पिछली बार जब आई थी, तब मम्मी ने ही हुलस कर बताया
था, "प्रशान्त की बहु तो जैसे साक्षात् लक्ष्मी का रूप धर कर आई है. जब से उसका
पांव पड़ा है, धंधे में नफा ही नफा हो रहा है."
"अब तो सुशान्त की भी शादी हो गई है न मम्मी. बहु कैसी है?"
"अच्छी है, बस एक बार अपनी सास के साथ आई थी. पूरे समय वह गूंगी गुड़िया-सी बैठी
रही, जैसे बांध कर लाई गई हो. प्रशान्त और उसकी बहु तो कभी इधर रुख ही नहीं
करते."
"सुशान्त तो आता होगा?"
"शादी से पहले आता था. अब तो फुरसत ही नहीं मिलती. इंजिनियर बनने के बाद शशंक भी
बुआ के घर का रास्ता भूल गया है. शशि निशि पिछली बार मातमपुरसी का फर्ज अदा कर
गई थीं. अब पन्द्रह दिनों से आयी हुई हैं, पर एक बार झांकने भी नहीं आई. ठीक तो
है, जब गुड़ था तब चीटें भी चिपके रहते थे, अब यहां क्या रक्खा है!"
"प्लीज मम्मी!" मैनें तड़प कर कहा तो वे चुप हो गई. बाद में मुझे ही बुरा लगा.
बेचारी मम्मी! अपने मन की बात मुझसे न कहेंगी तो किससे कहेंगी! और ये तो वैसे ही
बात करने को तरस जाती होंगी. नौकरों-चाकरों से सिवाय यहां अब कौन आता है!
उनका वह मौन तोड़ने की गरज से ही मैनें कहा,"और मामी कैसी है? तो ठीक तो हैं?"
"उसे क्या हुआ है? गोलगप्पे-सी फुल रही है. अब तो रसोई में पांव भी नहीं देती,
दिन भर मसनद पर बैठी बहुओं पर हुकुम चलाया करती है."
मम्मी के स्वर में व्यंग्य का पुट ज्यादा था या ईर्ष्या का, यह कहना कठिन था.
शायद दोनों की ही मात्रा समान थी. शायद दोनो की ही मात्रा समान थी. जिस निरीह
भावज पर वे जीवन भर शासन करती रही थीं, वह एकाएक सास के गरिमामय पद पर जा बैठी थी.
उनकी इस उपलब्धि ने मम्मी को हीनता-बोध से ग्रस्त कर दिया था. उनके अवचेतन में
टीसता पुत्र का अभाव सतह पर आ गया था.
मेरे लिए भी मामी का यह नया रूप कल्पनातीत ही था. इससे पहले उन्हें जब भी देखा,
रसोई में खटते देखा था. पांच-पांच बच्चों का साथ था, पति की आमदनी नहीं के बराबर
थी. गृहस्थी की परेशानियां उन्हें कभी सर उठाने नही देती. पर मैनें उन्हें कभी
मुहं लटकाये नहीं देखा. अपने घर में तो व्यस्त रहती ही थीं, हमारे यहाँ आती तो
किचन में कैद हो जाती. उतनी देर मम्मी को आराम हो जाता. फिर मेरी, पापा की
फर्माइशों का दौर शुरू होता मामी हंसी-खुशी उसे पूरा करती जाती. होली हो, दिवाली
हो, मेरा जन्मदीन हो या शादी की सालगिरह, मम्मी 'सुषमा' के भरोसे निश्चिन्त रहती
थीं. वे तो सिर्फ प्लान बनाती थीं-सारा काम मामी ही आकर निपटाती थीं.
ईश्वर ने उनके साथ सचमुच बड़ा अन्याय किया था. ऐसी सुघ़्अड़ महिला को इतना
अकर्मण्य पति मिला था, पर उन्होंने कभी माथे पर शिकन नहीं आने दी. देर से ही
सही, उनकी तपस्या फली है. अब सारे सुख उनकी झोली में आ पड़े हैं-मुझे सचमुच
बहुत अच्छा लगा.
पर मम्मी के आक्रोश पर अन्त नहीं था. कहे जा रही थीं-इस सुषमा को देखो, इसके
लिये मैंने क्या नहीं किया! जिन बेटों के बल पर रानी बनी हुई है, उनके लिये
कपड़े तक बनवाने का हौसला नहीं था इनका-पढ़ाई-लिखाई तो दूर की बात है! पर आज इसे
मेरे पास आते शर्म आती है. शशि और प्रशान्त की शादी में इसके पास पहनने की ढंग
की साड़ियां तक नहीं थीं, मैनें अपनी निकालकर दी थी. और आज यह इतनी व्यस्त हो गई
है कि निमंत्रण देने भी नहीं आ सकी."
"मम्मी! तुमने जो किया उसे दुनिया जानती है. वे लोग न मानें तो उससे क्या होता
है? पर तुम बार-बार कह कर छोटी क्यों होती हो, यह अच्छा नहीं लगता."
"जब जी जलता है न बिट्टो, तभी बात मुंह से निकलती है."
"बुरा तो मुझे भी लगा था मम्मी," मैनें स्वीकर किया, "तुम्हारा इतना मान तो
उन्हें रखना ही था."
"मन तो होता हे कि शादी में न जाऊं. पर राजू के लिये मन कलपता है. उसके घर की
आखिरी शादी है. सुशान्त की शादी में भी नहीं जा पाई थी. तेरे पापा को तब दो ही
महीने हुए थे. इस बार नहीं जाऊंगी तो राजू को बहुत दु:ख होगा. वह बेचारा तो अब
भी मेरा उतना ही मान रखता है. जब-तब आ जाता है. घड़ी भर पास बैठकर सुख-दु:ख की
कह सुन लेता है."
"उनसे भी तो तुमने ठीक से बात नहीं की!"
"तो क्या करूं, मन का गुबार कहीं तो निकलेगा! उसके सिवा मेरा अपना है ही कौन? तू
उतनी दूर सात समुन्दर पार जाकर बस गई है और..."
मम्मी का अगला वाक्य सुबकियों में डूब गया. मेरे भी आसू निकल आये. परसों से जो
रूलाई हम दोनों के मन मे घुमड़ रही थी,उसे जैसे बाहर आने का बहाना मिल गया.
उस रात बड़ी देर तक नीद नही आई. मम्मी का अकेलापन मन को कचोटता रहा. अपनी बेबसी
पर कोफ्त हो आई, जिसने मुझे इससे पहले आने न दिया. बचपन मे अगर कोई कहता कि लड़की
तो पराया धन है तो मैं उससे लड जाती. पर उसका मतलब अब समझ मे आ रहा है. लड़का
होता तो क्या इतने दिनो तक मुंह छिपाये पड़ा रहता! वह तो खबर मिलते ही दौड़कर
आता और मम्मी को साथ ले जाता. आज मै चाहूं भी तो क्या उन्हें ले जा सकती हूं? वे
ही क्या साथ चलने को राजी होगी?
पापा के बाद घर का नक्शा बदला हुआ मिलेगा, यह तो तय था. पर लोगो के चेहरे भी बदल
जायेंगे, यह नही सोचा था. और ईमानदारी की बात तो यह है कि यह बदलाव एकदम से नहीं
आया है. इसकी प्रक्रिया बहुत पहले से शुरू हो चुकी थी. पर तब हमारी अपनी जमीन
इतनी पुख्ता थी कि उसका अहसास नहीं हुआ.
राजू मांमा की पूरा परिवार कभी इस घर का ही एक भाग हुआ करता था. मम्मी उन्हे
पुत्रवत् प्यार करती थी. शादी के बाद चौदह साल तक मम्मी की कोख सूनी ही रही. उस
बीच मामा के यहां दो बच्चे हो चुके थे. और वे दोनों बच्चे मानो मम्मी के गले का
हार थे. प्रशान्त दा और शशि दी, दोनो कोठी पर ही बने रहते. अपने उस किराये के
कबूतरखाने मे उनका दम घुटता था. वहां अभाव ही अभाव था जब कि यहां सुविधा थी,
साधन थे और सम्पन्नता थी. बुआ का लाड़~दुलार कई-कई रूपों मे प्रकट होकर बच्चो को
अभिभूत किये रहता था.
जब मामी के यहां तीसरा बच्चा आने को था तो मम्मी ने ऐलान कर दिया,अगर सुषमा के
लड़का हुआ तो मै प्रशान्त को गोद ले लूंगी. लड़की हुई तो शशि को रख लूंगी. अपने
को तो भई, पला-पलाया बच्चा चाहिए. इस उम्र मे अब नन्हें-मुन्ने को पालना मेरे बस
का नहीं है."
मामा को कोई एतराज नहीं था. बच्चे तो वैसे भी बुआ के यहां ही पल रहे थे. पर नियति
को कुछ और ही मंजूर था. वही असंभव घट गया जिसकी सबने आशा छोड़ दी थी. सुशान्त
के जन्म के कुछ समय बाद ही मम्मी ने मेरी आहट पा ली और मम्मी की पूरी दुनिया बदल गई.
उनका मन बदल गया उनका रूख बदल गया. भतीजो के प्रति उनकी ममता का ज्वार एकदम उतर
गया.
मेरे जन्म को बाद भी मामा को कुछ दिन तक आशा बनी रही कि मम्मी, प्रशान्त या
सुशान्त को गोद ले लेंगी, क्योकि तब तक उनके यहां शंशाक भी आ गया था. पर मम्मी
ने उनके प्रस्ताव पर ध्यान ही नहीं दिया. एक बार अपने बच्चे को गोद मे खिलाने के
बाद उनका मन दूसरे बच्चों से विमुख ही हो गया था. और मम्मी ने ठीक ही किया.
दूसरों के बच्चों को गले लगाने के लिए गजभर का कलेजा चाहिए-वह मम्मी के पास नहीं
था. अगर किसी को रख भी लेती तो उसके साथ अन्याय ही होता .
मामा के जिन बच्चो पर कभी वे जान छिड़कती थीं, उनके साथ उनका व्यवहार कभी~कभी
इतना अमानवीय हो जाता, कि उतनी छोटी उम्र में भी मै उसे अनुभव करती और शर्म से
गड़ जाती थी. वे उन्हे मेरे खिलौने नहीं छूने देती थी.
मेरे कपड़ो की अल्मारी उनके सामने नहीं खोलती थी. मुझे दूध का गिलास भी उनसे
छिपाकर दिया जाता था, जो मेरे गले से नहीं उतरता था. अगर मै खाने के लिए नानुकर
करती तो सबको सुनाकर कहती "दुनिया के बच्चे देखो कैसे अघाकर खाते है और इसे
देखो-पता नहीं कौन-अमृत पी कर आई है कि भूख ही नहीं लगती."
अगर मैं कोई भूल कर बैठती तो उसका दोष भी मेरे गंवार साथियों को ही दिया जाता.
जो बच्चे कल तक उनकी आंखो के तारे थे, जो किसी दिन इस घर की शोभा बनने वाले थे
