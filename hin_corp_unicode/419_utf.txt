<णटुरल् श्चिएन्चे><एटेरिनेर्य्><ठर च्हन्ड् शरङ्><घन्रक्स्ह बिनु श्तरज् णहिन्.><१९८६><शर्वो डय फ्रकस्हन् शमिटि><छल्चुट्ट><१६ टो २३><२८००><शरङ् - घउरक्स्ह बिनु श्तरज् णहिन्>

इस घोषणा को सुनते ही सारा दरबार बोल उठा धन्य हो धन्य हो. अकबर बीरबल
से बोले "बीरबल! हमारे समस्त राज्य में घोषणा करवा दो कि आज से मेरे
राज्य में गो हत्या पूर्ण रूप से बन्द."
उसी दिन से महान् सम्राट अकबर के मृत्यु दिन तक उसके विशाल साम्राज्य में
सभी गोवंश के गले में वास्तव में एक सुदृढ़ रक्षासूत्र बाँध दिया गया.
गो हत्या बन्दी के लिए सम्राट अकबर का फरमान (निर्देशनामा)
सभी लोग यह जान रखें कि सभी प्राणी ईश्वर की सृष्टि है. सभी से कोई न कोई
काम होता है! गाय हो चाहे बैल सभी गो-जाति उपकारी है. कारण मनुष्य और पशु
अन्न खाकर अपना जीवन धारण करते हैं. खेत बिना अन्न की उत्पत्ति नहीं हो
सकती. हल से ही खेत जोता जाता है और बैल से हल चलाया जाता है. इससे
प्रमाणित होता है कि समस्त जगत के पशु और मनुष्य का आधार यह गो-जाति ही
है."
"उपरोक्त कारणों से हमारे सर्वोच्च अधिकार का स्पष्ट निर्देश यही है कि
हमारे साम्राज्य में गो हत्या का लेशमात्र चिन्ह न रहने पाये. इस शाही
फरमान को देखते ही सभी राज्यकीय कर्मचारियों की विशेष रूप से सावधान होना
होगा. इस शाही फरमान के अनुसार अभी से किसी गांव या शहर में गो हत्या का
नामोंनिशान तक न रहने पाये. यदि कोई व्यक्ति इस आज्ञा का उल्लंघन करते
पाया गया और वर्जित काम को न छोड़े तो वह सुलतानी गजब या ईश्वरीय कोप के
एक नमूना का भाजन होगा और वह व्यक्ति दण्डनीय होगा."
सम्राट अकबर के इस आदेश का उनके दीर्घ शासनकाल में और उसके बाद के मुगल
बादशाहों ने भी इस आदेश का निष्ठापूर्वक पालन किया है. किन्तु सागर पार
के विदेशी शासकों ने गोधन रक्षा के विषय में सर्वदा ही उदासीनता दिखाई
है. ये विदेशी बनिये भारत को हमेशा से ही खोखला बनाना चाहते थे. इन लोगों
ने इस देश के रत्न भण्डार को लूटकर अपने देश को समृद्ध किया है और वे इसी
की चेष्टा में रहते थे. उन लोगों ने चाहा था कि छल, बल, कौशल चाहे जैसे
भी हो यहां के निवासियों को खृस्तान धर्म में दीक्षित करना.
इसीलिए साम्राज्यवादी ब्रिटिश शासक वर्ग ने अपने अधिकार को कायम रखने के
लिए भारतवर्ष के निवासियों में धर्मभेद नीति का प्रयोग किया. हिन्दू और
मुसलमानों में वैर भावना की सृष्टि की. यहाँ तक कि हिन्दू समाज के बीच भी
सवर्ण और अवर्ण हिन्दुओं का नाम देकर भेद भाव का निर्माण कर द्वेष भावना
जागृत की ओर इसके मूल में एक ही उद्देश्य था और वह था राजनीतिक. गो हत्या
को चालू रखने का मूल उद्देश्य था हिन्दू और मुसलमानों में भेद भाव पैदा
करना और यदि वे इस नीति में सफल हो सके तो वे अपने आधिपत्य का अनायास ही
रक्षा कर सकेंगे.
इस बात को अस्वीकार करना सत्य को ही अस्वीकार करना होगा कि वे लोग अपनी
कूटनीति में विशेष रूप से सफल हुए थे. उनकी कूटनीतिक कौशल के ही कारण आज
भारतवर्ष तीन भागों में भारतवर्ष पाकिस्तान और बांग्ला देश में विभक्त हो
गया है. बांगलादेश याने साबिक पूर्व पाकिस्तान. क्या इस विभेद के अभिशाप
से अखण्ड भारत यहां तक कि आज का इण्डिया अर्थात् "भारत" नामक राष्ट्र
मुक्त हुआ है? साम्प्रदायिकता के निर्मम प्रहार से भारतीय जनता आज भी
पीड़ित है. भारत की भाग्य लक्ष्मी गो-माता के माध्यम से ही आविभूर्त हुई
थी. यह केवल भावावेश की बात नहीं है. यह दिन के प्रकाश की भांति स्पष्ट
है, सत्य है. प्राचीनकाल में भारत में असंख्य गोधन से उपलब्ध घी से बड़े
बड़े यज्ञ किये जाते थे. आबाल वृद्ध वनिता सभी गो दुग्ध का पान किया करते
थे. गाय के गोबर से फसल के लिए प्रधान खाद उत्पन्न होती थी. गो माता की
इस महिमा को कौन नहीं जानता?
देश पराधीनता की बेड़ी को तोड़कर आज स्वतंत्र हो गया है. जिन देश भक्तों
ने मुक्ति संग्राम में भाग लिया है, उन लोगों ने भी कहा था कि देश
स्वाधीन होते ही कानून बनाकर सर्वप्रथम गो हत्या सम्पूर्ण रूप से बन्द
करनी है. किन्तु हाय! वचन केवल वचन ही रह गया--आज तक यह कार्यरूप में
परिणत नहीं हुआ. भारतवासियों ने देश के नेताओं से क्या इसी तरह के एक
मिथ्या आश्वासन ही की आशा की थी? उसके बाद सन् १९४७ के १५ अगस्त को बीते
पूरे ३५ साल हो गये. भारत वर्ष के इतिहास में अनेकों उतार और चढ़ाव आए
किन्तु भारत का सर्वश्रेष्ठ ऐश्वर्य गोधन रक्षा के लिए किसी कानून की
व्यवस्था नही की गई है. अनेक आन्दोलनों और उलट-पलट आदि के बाद अभी कई
राज्यों में दिखाने मात्र के लिए गोवध बन्द जरूर हुआ है किन्तु एक वर्ग
जो स्वार्थी है अपनी स्वार्थ रक्षा के लिए अति कौशल से इस व्यवस्था को
यथार्थ कार्य में परिणत नहीं होने देता. सभी लोग इस बात पर ध्यान दें कि
सभी राज्यों में कानूनन गोहत्या बन्द होते हुए भी पश्चिम बंगाल में गो
हत्या का विधान आज भी लागू है. परिणाम स्वरूप क्या स्थिति उत्पन्न हुई?
उन सभी राज्यों से जहां गो-वध बन्द करने के आदेश हैं, वहां से गायों को
पश्चिम बंगाल में लाने के सम्बन्ध में कोई निषेधाज्ञा नहीं जारी की गई
है. परिणामस्वरूप कुछ स्वार्थी लोग कानून को अंगूठा दिखाकर प्रति दिन
सैकड़ों, हजारों गायों को प. बंगाल में ले आते हैं और निर्मम भाव से
कसाईयों को बेच देते हैं और देश दिन प्रति दिन निश्चित रूप से ध्वंस के
गहन गड्ढे में गिरता जा रहा है.
सबसे आश्चर्य का विषय तो यह है कि एक श्रेणी के नेता देश में गो जाति के
क्रमश: ह्वास होते हुए भी गोधन के अभाव के बाबजूद भी गो हत्या बन्द करने
की मांग का वे विरोध कर रहे हैं. उनमें से कुछ लोग तो यह भी कहते पाये
गये हैं कि भारत वर्ष तो धर्म निरपेक्ष (शेचुलर् स्टटे) राष्ट्र है. गो
हत्या बन्द करने से एक वर्ग के धार्मिक कार्यों में बाधा उत्पन्न हो सकती
है. उनके कार्य में हस्तक्षेप होगा. सरकार अर्थात् शासकगण गोहत्या पूर्ण
रूप से बन्द नहीं कर सकते. इस प्रकार की अद्भुत और परिहासजनक युक्त
सम्भवत: एक श्रेणी के हठात् गरजनेवाले नेता के मुंह से ही निकल सकती है.
जो वास्तव में देश हितैषी समाज कल्याणकारी और ज्ञानी हैं उनके लिये इस
तरह की बात अत्यन्त तथ्यहीन है. किस धर्मशास्त्र में गो हत्या एक धार्मिक
अंग है. क्या वे इसे प्रमाणित कर सकते हैं?
इस प्रसंग में "विषाद सिन्धु" के रचयिता वंग-वाणी के एक निष्ठ सेवक
स्वधर्मनिष्ठ मुसलमान मीर मोसररफ हुसेन साहब ने आज से एक सौ वर्ष पूर्व
अपने स्वरचित "गो जीवन" नामक एक प्रबन्ध में गो मांस भक्षण का विरोध किया
है. उन्होंने जो तर्क पेश किये हैं और उनकी युक्ति वे स्वयं रवीन्द्रनाथ
टैगोर तक आश्चर्य चकित हो गये थे. मीर मोसररफ हुसेन साहब ने स्पष्ट रूप
से लिखा है कि "शास्त्र में कहीं नहीं लिखा है कि गाय की हड्डी चबानी
होगी, गाय का मांस निगलना होगा. गो मांस न खाने से मुसलमानियत नहीं
रहेगी, यह बात कहीं लिखी नहीं है.
अतएव इसके बावजूद भी जो लोग धर्मनिरपेक्षता की दुहाई देकर गोवध बन्द करने
का विरोध करते हैं, वे क्या बोलेंगे? जानता हूं कि शास्त्रीय आलोचना और
सद्युक्ति के दृढ़ दावे का सामना वे नहीं कर पायेंगे तो भी वे मुस्लिम
समाज के धर्म कार्य के नाम पर एक श्रेणी के लोगों को संतुष्ट करने के लिए
गोवध चालू रखने के लिए वकालत करते हैं. असल में यह सब राजनीतिक कुशलता का
एक साधन मात्र है. देश का भविष्य चाहे कुछ भी हो, चाहे राष्ट्रीय
सम्पत्ति नष्ट ही क्यों न हो, दूध के अभाव में विदेशी मुद्रा की एक बड़ी
राशि के बदले दूध का पाउडर ही क्यों न मगाया जाय इससे इन महान नेताओं को
किसी तरह हानि नहीं पहुँचती. राष्ट्रीय व्यवस्था के अन्तर्गत मुसलमानों
के मतदान उनके पक्ष में सुरक्षित रहें बस इतना ही पर्याप्त है. दल की
प्रधानता को बनाये रखने के लिये यह आवश्यक है कि मुसलमानों के मतदान
सुरक्षित रहें और उसे मतदान लेने के लिए यह आवश्यक है कि गो हत्या बन्द न
की जाय. यह सब व्यवस्था राजनैतिक स्वार्थपरायण लोगों के मतानुसार है देश
का कल्याण-भारत की उन्नति का साधन भी है. इसीलिए यह देखा गया है कि उनकी
यह तोषण नीति आज भी समान रूप से चालू है. न जाने यह फिर कौन सा सर्वनाशी
परिणाम लायेगी. देखा जा रहा है कि गो हत्या का प्रश्न एक बहुत बड़ी
राजनीतिक चाल के रूप में सामने आ रहा है, किन्तु सावधान! एक श्रेणी के
लोग जो चाल चल रहे हैं पश्चिम बंगवासी जनता, किसी भी तरह इस कूटनीति के
शिकार न हो. यह ध्यान मे रहे कि जो लोग इस तर्क को पेश करते हैं कि गो
हत्या बन्द करना मुसलमानों के धार्मिक कृत्यों में बाधा देना है वे कभी
सत्य बात नहीं बोल रहे हैं. क्योंकि मुसलमान लोग स्वयं ही अच्छी तरह जनते
हैं कि गोवध का उनके धर्म में शास्त्रीय विधान नहीं है. ऐसे बहुत से
मुसलमान हैं जो गो-मांस भी नहीं खाते. अतएव उक्त सम्प्रदाय के एक आंशिक
वर्ग के जिद्द पर विभ्रान्त होकर उनकी नितांत असंगत मांग को मानकर देश
में गोवध चालू रखना किसी भी प्रकार चलने नहीं पायेगा.
दिनांक ३० अगस्त, १९७८ को अखिल भारतीय गो रक्षा समिति का एक शिष्ट मडल
पश्चिम बंगाल सरकार के पशुपालन विभाग के मन्त्री श्री अमृतेन्दु मुखर्जी
से गो हत्या को पूर्णतया बन्द करने की मांग को लेकर मिला था. इस शिष्ट
मण्डल दल का नेतृत्व गो रक्षा संरक्षण परिषद के सभापति श्री
योगेश्वरानन्द विदेही हरि कर रहे थे. उस दल में लोकसभा के भूतपूर्व सदस्य
श्री हरिश्चन्द्र मिश्र, मिथिलेन्दु और हम (श्री तारचन्द सर्राफ) भी
शामिल थे. इस मुलाकात में मन्त्री महोदय ने स्पष्ट ही बताया कि वे पश्चिम
बंग में गोहत्या पूर्ण रुप से बंद नहीं करेंगे. उन्होंने केवल इतना ही
आश्वासन दिया कि सन् १९५० में गोहत्या के निषेधात्मक आंशिक कानून, जो
लागू है उसका पालन हो, इसकी व्यवस्था की जायेगी. किन्तु हम जानते हैं कि
यह केवल व्यर्थ वाक्य के समान ही है. और हमारी न्यायसंगत मांग को ठुकराने
का यह एक बहाना मात्र है.
कानून यह है कि १४ वर्ष से कम उम्र की किसी भी गाय का वध करना नहीं
चलेगा. किन्तु स्वार्थ पर व्यक्ति इस विषय में सम्बन्धित अधिकारियों से
मिलकर उनकी मुट्ठी गरम करके सामान्य कुछ अर्थ देकर १४ वर्ष या उससे भी कम
आयु की गायों को १८, १९, २० वर्ष की बूढ़ी और काम में न आने वाली अतएव
मारने योग्य गाय बताकर उसे पास करा लेते हैं. अवश्य मन्त्री महोदय ने इस
तथ्य का प्रतिवाद नहीं किया बल्कि इस सत्य को स्वीकार ही किया. इतना होने
पर भी उन्होंने कहा कि हम लोग इस विषय में कोई नया कानून बनाने में
असमर्थ हैं.
सर्वसाधारण देशवासियों के समक्ष हमलोगों ने मन्त्री महोदय से किये गये
साक्षात्कार का वृतान्त रखा. साथ ही साथ हम यह भी कहते हैं कि मन्त्री
महोदय द्वारा दी गई युक्तियों को हमलोग समझने में असमर्थ रहे.
गो हत्या को बन्द करने के विषय में सन् १९५८ में सुप्रीम कोर्ट (उच्च
न्यायलय) में जो सुनवाई हुई थी, उसमें मुसलमान कसाईयों की ओर से गो वध के
समर्थन में कहा गया था कि धार्मिक कारणों से भी गो हत्या बन्द करना नहीं
चलेगा. उनके मतानुसार कुरान शरीफ में गो हत्या का निर्देश है और मुसलमान
उस निर्देश को अवश्य मानकर चलेंगे. उस समय उच्चतम न्यायालय की राय में
स्पष्ट कहा गया था कि गो हत्या करनी ही होगी इस तरह का उल्लेख कुरान में
कहीं भी नहीं है. पूर्व वर्णित प्रतिनिधि दल ने प. बंग के पशुपालन
विभागीय मन्त्री से अनुरोध किया कि वे सुप्रीम कोर्ट की राय की ओर ध्यान
देते हुए बकरीद के अवसर पर इस धर्मनिष्ठ कृत्य गोवध करने के लिये सरकार
लाइसेन्स न दे. क्योंकि इसके एक वर्ग विशेष सम्प्रदाय को गो हत्या करने
का अवसर मिल जाता है. और जिन लोगों के लिये गो हत्या महापाप है और जो लोग
गो हत्या को मातृ हत्या के समान मानते हैं क्या मनोदशा पर विचार करना
सरकार के लिये उचित नहीं है? गो हत्या और गो पूजन हिन्दुओं का धार्मिक
अंग है और दूसरी, ओर जहां मुसलमानों के धर्मशास्त्र में कहीं पर भी इस
बात का उल्लेख नहीं है कि उनके धर्म में इसका विधान है. इस अवस्था में
हिन्दू सम्प्रदाय के मनोभाव को पद-~दलित कर और अग्राह्रा करके मुसलमानों
को गो हत्या का अवसर देना क्या धर्मनिरपेक्ष राज्य की धर्मनिरपेक्षता की
नीति के विरूद्ध नहीं है. क्या? किन्तु इन सब तथ्यों के बावजूद भी
मन्त्री महोदय ने इस विषय में कुछ कर सकने के विषय में अपनी असमर्थता
प्रकट की.
पं. बंगाल के निवासियों से हमारा यही अनुरोध है कि ये लोग इस विषय को
अच्छी तरह से समझें और लक्ष्य करके देखें कि जब भारत के अन्य राज्यों में
गो हत्या बन्द हो गई है, उस अवस्था में गोवध चालू रखकर यहाँ का कर्तृ
पक्ष पं. बंगाल को कलंकित कर रहा है. एक ओर धर्मनिरपेक्ष राष्ट्र का दावा
किया जाता है और दूसरी ओर हिन्दुओं के धार्मिक कार्य के संरक्षण को
अग्राह्रा किया जाता है. वेद, उपनिषद, रामायण और महाभारत काल से लेकर आज
तक धर्म ग्रन्थादि में गो माता के पूजन का विधान दिया गया है. यह बात
अनेक बार आलोचित हुई है कि मुसलमानों के धर्म ग्रन्थ में गो हत्या करने
के विषय में कहीं पर भी उल्लेख नहीं है. इस सरल और सहज तथ्य को जानते हुए
भी गो-वध चालू रक्खा जाता है. हमारा तो एक ही प्रश्न है क्या यह व्यवस्था
राजनीति से प्रेरित नहीं है?
एक बार बृटिश शासकों ने हिन्दू और मुसलमानों को एक दूसरे के विरोधी बनाने
की दृष्टि से मुसलमानों को गोहत्या का अवसर दिया था. मुख्यत: इसी एक
प्रश्न को लेकर हिन्दू और मुसलमानों में प्रवल विरोधिता थी और इस विरोध
के स्रष्टा और पोषक थे देश के विदेशी शासकगण. और उसी का परिणाम है देश का
विभाजन--हमारी मातृ-~भूमि का खण्ड खण्ड हो जाना--देश विभाजन से लाभ हुआ
मुसलमानों को--उन्हें मिला पाकिस्तान का एक स्वतंत्र राष्ट्र. एक वर्ग के
मुसलमानों ने ही यह मांग रखी थी कि भारतवर्ष स्वाधीन होने से मुसलमान देश
में गोहत्या नहीं कर सकेंगे. इसीलिए उनको चाहिये था एक स्वाधीन
राष्ट्र--पाकिस्तान. अंग्रेज शासक वर्ग की इस कूटनीति चाल का ही परिणाम
है कि मुसलमानों की आशापूर्ण हुई है. भारतवर्ष दो भागों में विभक्त हुआ
है. बहुत अच्छा. पाकिस्तान में यदि मुसलमान गोहत्या करें तो न तो हम कुछ
बोल ही सकते हैं और न ही प्रतिकार कर सकते हैं और इसका कोई मार्ग भी नहीं
है. किन्तु तथाकथित भारत वर्ष या मुसलमान जिसे हिन्दुस्तान कहते हैं,
क्या वहां पर भी गोवध बन्द हुआ है? क्या बहुसंख्यक हिन्दुओं की मांग मान
ली गई है? यह नहीं हुआ है. हम लोग देख रहे हैं कि आज भी वही पुराना
राज-~नीतिक खेल चल रहा है. स्वार्थ हेतु सम्प्रदाय विशेष के लोग तोषण
नीति अपनाते हैं और निर्वाचन में मतदान पाने के लिये उनकी इन मांगों को
मान लेते हैं. गत ३० वर्षों से हम काँग्रेस के शासन में रहे. देशवासियों
की न्याय संगत मांग को ठुकरा कर अहैतुक मुसलमानों के प्रति विशेष पक्षपात
दिखाकर उन लोगों ने क्षमता के नाम पर क्षमता का दुरुपयोग किया है. अब
कांग्रेस सरकार नहीं है. अब देश में अन्य दलों का शासन है. किन्तु गो
संरक्षण के प्रश्न पर वर्तमान शासकवर्ग में भी उसी तरह की दुर्बल नीति
देखी जा रही है. नग्र सत्य का सामना करने के लिये ये सभी भय पा रहे हैं,
ऐसा अनुभव होता है कि किसी बड़े भय की आशंका है. इस दुर्बलता को ध्यान
में रखते हुए ऐसा अनुभव होता है मानों एक विशेष सम्प्रदाय के क्षमताशाली
व्यक्ति सभी दलों को ब्लैक-~मैल कर रहे हैं, यदि ऐसा कहा जाय तो कोई
अतिशयोक्ति नहीं होगी.
भारतवर्ष के स्वाधीनता संग्राम के विरुद्ध विदेशी बृटिश शासक दल ने जिस
भेद नीति का प्रयोग किया था स्वाधीनता के बाद आज भी इस देश के कुछ
क्षमतापिपासु उसी पुरानी पद्धति को अपनाकर देश का सर्वनाश करने पर उतरे
हुए हैं. बृटिश सरकार के उरक्त कूटनीतक षडयंत्र को व्यर्थ करने के लिए एक
बार इसी देश के हिन्दू और मुसलमानों ने सम्मिलित होकर चेष्टा की थी. आज
से ११५ वर्ष पूर्व तथाकथित सिपाही विद्रोह के समय कलकत्ते के निकट
बैरकपुर की सैनिक छावनी में ही प्रथम स्वाधीनता युद्ध का सूत्रपात हुआ
था. इतिहास के छात्र और छात्राएंॅ यह अच्छी तरह से जानते हैं कि उस समय
अंग्रेजी शासनकाल में देशी सिपाहियों को जो बन्दूकें उपयोग करने के लिए
दी जाती थीं, उस समय बन्दूक के टोटे को दांत से काटा जाता था. और इन
टोटों में सूअर और गाय की चर्बी मिलायी रहती थी. इस तथ्य की जानकारी
मिलते ही देश-वरेण्य सिपाही मंगल पाण्डे के नेतृत्व में हिन्दू और
मुसलमान दोनों धर्मों के सिपाहियों ने टोटे को दांत से काटकर बन्दूक भरने
से दृढ़ता पूर्वक इन्कार कर दिया. वस्तुत: गाय को सामने रखकर ही
स्वाधीनता का युद्ध आरम्भ हुआ था किन्तु यह बहुत ही खेदजनक व इषय है कि
वही गोहत्या आज तक बन्द नहीं हो पाई है. सिपाहियों के उसी प्रथम
स्वाधीनता संग्राम के एक सौ वर्ष के उपरान्त भारतवर्ष को राजनैतिक
स्वतन्त्रता मिली है किन्तु क्या भारतवासियों को सांस्कृतिक, सामाजिक, और
अर्थनीतिक स्वतंत्रता मिल पाई हैं. जहां पर आज भी शासकवर्ग क्षमता
लोलुपता के कारण उसी पुरानी भेद नीति को अपनाने के प्रेरित करती है. अतएव
हमारी स्वाधीनता अधूरी है उसे अस्वीकार नहीं किया जा सकता.
वर्त्तमान केरल और प. बंगाल को छोड़कर भारत के अन्य सभी राज्यों में गोवध
बन्द करने कानून बन गया है. केवल इन दो राज्यों के शासक वर्ग गो रक्षा के
महत्व को नहीं समझ पा रहे हैं. यह उनकी विशेष उद्देश्य रहित अज्ञता
छोड़कर और क्या कहा जा सकता है. वंग देशीय युवकगण सर्वदा ही स्वाधीनता
संग्राम में आगे रहे हैं. वर्तमान की इस अधूरी स्वतंत्रता को पूर्ण करने
के लिए आगे क्यों नहीं आ रहे हैं? यह देखा जा रहा है कि वे लोग वर्तमान
की भूमिगत राजनीतिक चाल से विभ्रांत होकर भटक गये हैं, सत्य धर्म और
कल्याण की पवित्र अग्नि प्रज्वलित नहीं कर पा रहे हैं. पहले हमारे देश के
जिन युवकों ने बृटिश साम्राज्यवाद के विरोध में जो अदमनीय साहस और
पराक्रम दिखाय है और संग्राम किया है उस समय उन्होंने भारतीय संस्कृति,
सभ्यता उन्नत सामाजिक और अर्थनीतिक अवस्था को आदर्शरूप में सामने रखकरक
ही किया है. यह एक खेदजनक विषय है कि आज के युवक समाज में उस महान मनोभाव
का नितान्त अभाव है और इसीलिए हमारी स्वाधीनता अभी भी अधूरी है. भारत की
श्रेष्ठ सम्पत्ति गोधन है उसकी रक्षा की व्यवस्था का कलंक हमें मिटाना ही
होगा.
अवस्था इतनी दुर्भाग्यपूर्ण है कि जिन लोगों ने शासन की बागडोर अपने
हाथों में संभाली है, वे ही देश और देशवासियों का वास्तविक कल्याण किसमें
हैं इस विषय की चिन्ता ही नहीं करते. किस प्रकार राज्य की प्रजा जीवित रह
सकती है, इस ओर उनका तनिक मात्र भी ध्यान नहीं है.
