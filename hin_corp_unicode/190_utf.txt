<ळिटेरटुरे><श्होर्ट् श्टोर्य्><शदेन षजेन्ड्र><ढ्ह्रुव्पड्><१९८९><ंअड्हुमटि (षज् शहिट्य आकडमि)><ऊडय् फुर्><५६ - ६१><२१००><शदेन ष्., ढ्ह्रुव्पड्, श्श्>

`आकार' आर्ट गैलरी से अभी-अभी लौटा है मलयज. मन ही मन काफी प्रसन्न. आज
दूसरी बार अनामिका से भेंट हुई थी. किसी अमेरिकन चित्रकार के
लीथोग्रास की प्रदर्शनी थी और स्लाइड शो. उसी में वह आमंत्रित था.
आग्रह भरा निमंत्रण स्वयं अनामिका लेकर आई थी. अनामिका `अभिव्यक्ति'
कल्प-संस्था की सचिव, जिसका यह आयोजन था, ललित कला अकादमी के सौजन्य से.
मलयज ने घड़ी देखी थी. रात के ग्यारह बज चुके थे. प्राची अपने कमरे में
जाकर लेट चुकी थी. डाइनिंग टेबल पर दो प्लेटें डोगों में खाना ढ़ांक रख
दिया गया. जाहिर था, प्राची ने खाना नहीं खाया था. आज उसकी आंख कैसे लग
गई है? सोच रहा था मलयज. अन्यथा वह जागती रहती है, पति के घर लौटने की
प्रतीक्षा करती हुई. डुप्लिकेट चाबी से दर-~वाजा खोलकर अन्दर आ गया है
मलयज.
मलयज अपने दो घंटे के उस `सुख' अनामिका के सामीप्य का `सुख' और उसकी
अनुभति का आभास ड्रेसिंग टेबल के सामने खड़े होकर शीशे में अपने
प्रतिबिम्ब को देखकर अनुभव कर रहा है. अपनी आंखों को हथेलियों से मल रहा
है मलयज. वह अपने मुख की ओर देखता है. हां, यह सच है. अपने आप से मन ही
मन वह कह रहा है. अपने चेहरे को शीशे के और अधिक निकट हो जाता है मलयज.
मुस्कराकर आश्वस्त होता हुआ. अब भी उसमें काफी आकर्षण हैं. कनपटी के
इर्द-गिर्द कुछ कल जरूर पक चले हैं. होठ और नासिका-~पुटों से आस-पास
अर्द्ध-वृत रेखाएं प्रगाढ़ हो चली हैं. वह चालीस-बयालीस के करीब पहुंच
चुका है किंतु अब भी उसे एक युवा एहसास होता है.
मलयज मे लाइट आफ कर दी है. उसका मन कह रहा है, वह खाना नहीं खाए. अनामिका
के साथ काफी कुछ खा चुका है. आज रात चैन की नींद सोये. अकेला!
अन्डस्टर्ब्ड. और प्राची उसे न जगाए. प्राची का ध्यान आते ही उसका
मस्तष्क अतीत को दोहराने लगता है. उसके साथ अपने वैवाहिक जीवन के लगभग
पंद्रह वर्ष वह बिता चुका है. सारी आंतरिकताओं, निकटताओं,
वैवाहिक-दम्पत्ति जैसी निष्ठाओं और औपचारिकताओं के बावजूद प्राची के साथ
वह सहज नहीं हो पाया है. जैसे एक अतृप्ति कहीं विद्यमान हैं. प्राची और
अपने स्वभावों की भिन्नता, आदर्शों की विपरीतता और समानांतर सोच के
साथ-साथ विकसित मानसिकता में मलयज को स्वेछाचारी और नि:शुक बना दिया है.
तथापि, प्राची अपने पत्नी दायित्व से विमुख नहीं हुई है. उसके आतंक से
अप्रभावित. प्राची के इसी आस्था-बोध के बंधन में बंधा हुआ है मलयज. किंतु
अनामिका ने जैसे उसे आस्था को आज कहीं ध्वस्त कर दिया हैं. मलयज से प्रथम
भेंट में ही कैसी अनुभूति हुई थी.......
`अभिव्यक्ति' द्वारा आयोजित वह विचार गोष्ठी थी. विषय था-`कला और
आधुनिकता' और मुख्य अतिथि था मलयज. प्रदेश, नगर का ही नहीं, कला जगत का
प्रसिद्ध एवं सुपरिचित कला-~समीक्षक, पत्रकार और लेखक. उस विचार-~गोष्ठी
का महत्वपूर्ण वक्ता. `कलाकार अपने सृजन में लोक-जीवन की ही पुनर्रचना
करता हैं. अपने अनुभव को दूसरे के अनुभव में बदलने की उसी में सामर्थ्य
होती है. सौंदर्यनुभूति के साथ-साथ परिवेश से जुड़ाव में कला सार्थकता
है. सत्यं शिवम् और सुन्दर का समन्ति रूप. यह कला दृष्टि ही आधुनिकता
है.' मलयज ने कहा था. उसने सामने बैठे श्रोताओं पर सहज ही दृष्टि डाली
थी. सभी श्रोता युवा सृजन-धर्मी चित्रकार थे. दत्तचित होकर वे मलयज को
सुन रहे थे. किंतु अनायास मलयज की दृष्टि अनामिका की दृष्टि से मिली और
अनेक बार वहीं स्थिर हो गई. सुन्दर मुख इकहरी देह-दृष्टि, यामिनी राय के
चित्रों में अंकित काली, विशपल, किंतु भाव भरी आंखे, कनपटियों की छूती
हुई बरोनियां. रंग किंचित गोरा और मोहता हुआ. शरीर पर हल्के पीले रंग की
साड़ी. हर तरह से चित्रात्मक........
न जाने कौन सी आकुलता मलयज को भीतर ही भीतर मथ रही थी. अनामिका को लेकर
एक स्वप्न सा जाग रहा था. साड़ी के पल्ले को कपट में खोसे हुए अनामिका
अतिथियों के सामने प्लेटें रख रही थीं. कनखियों से मलयज की ओर बीच बीच
में देखती हुई. और मलयज अभिभूत था--आत्म-विस्मृत सा. उसकीं सम्पूर्ण कला
संवेदना को साकार सी करती हुई, कल्पना की यथार्थ अनुकृति. पार्टी समाप्त
हुई और साथ साथ औपचारिकताएं. "मलयज को कौन छोड़ेगा?" अनामिका के अध्यक्ष
मनीष ने पूछा था "हां अनामिका. तुम उधर ही तो जाओगी. मधुवन कालोनी.
रास्ते ही में मलयज का घर पड़ता है. तुम्हीं छोड़ती जाना." अपने प्रश्न
का स्वयं ही उन्होंने उत्तर दे दिया था.
मलयज और अनामिका टेक्सी में पीछे की सीट पर बैठे थे. साथ-साथ. एक दम
निकट. एक स्वप्न फिर चल रहा था. साथ-साथ. "आप बहुत अच्छा बोलते हैं." कह
रही थी अनामिका-"वैसे में आपके लेखन से काफी परिचित रही हूं. आप की
कला-समीक्षाएं सचमुच कितनी स्पष्ट होती हैं. स्पष्ट और मौलिक. फिर हमारी
कला-अवधारणा और पश्चिम की कला-अवधारणा में काफी अन्तर है. उस अन्तर को
पहचानने का विवेक हमारे समीक्षकों में प्राय: नहीं होता. आप में वह हैं."
"आप मेरी यों ही प्रशंसा कर रही हैं अनामिका जी" स्वयं को अत्यन्त मृदु
और विनीत बनाते हुए मलयज ने कहा था--"यथार्थ का मैं भी समर्थक हूं.
किन्तु हमारी अपनी भी एक सौन्दर्य-दृष्टि होनी चाहिए. हमारा अपना चिंतन.
समकालीन सृजन को मैं इन्हीं कसौटियों पर कसता हूं."
"मैं आपसे सहमत हूं मलयजजी." अनामिका ने मलयज की आंखों में सीधे सीधे
देखते हुए कहा.
"मलयजजी क्यों?" मलयज ने आरोपित अप्रसन्नता का भाव सा दिखाते हुए
कहा--"केवल मलयज. आपके लिए. फिर आपका थिकिंग काफी मेच्योर हैं. आपसे
मिलकर मैं कितना खुश हूं. कैसे कहूं? आज.......आप........"
"बस-बस न जाने कैसे अनामिका ने अपनी उंगलिया मलयज के होठों पर रखते हुए
कहा--" मैं मलयज ही कहूंगी या केवल मलय. और आप अनामिका जी नहीं, केवल
अनामिका." किसी शरारत से अना-~मिका मलयज को ताक रही थी. चौबीस पच्चीस' की
अनामिका. युवा-सुलभ ताजगी का एहसास.
"मुझे स्वीकार हैं." कहते हुए मल-~यज ने टेक्सी रुकवाई और फिर बिना मीटर
देखे हुए बीस रुपये का नोट टेक्सी ड्राइवर को थमा दिया. मेरा घर यही हैं.
हरीकेरिंग वाला. कभी आइए."
"आऊंगी. जरूर आऊंगी"--अना-~मिका ने नीचे खड़े मलयज का हाथ अपने हाथों में
ले लिया. फिर अगले ही पल टेक्सी को चलने का संकेत दिया. अनामिका से मलयज
की यह पहली भेंट थी फिर अनामिका ने उसे दो-तीन बार फोन किया था. फोन लिया
था प्राची ने. "कौन हैं यह अनामिका? अनामिका आपको पूछ रही थी."
दोनों ही बार मलयज टाल गया था. "है एक नई आर्टिस्ट." "अभिव्यक्ति" की
सेक्रेटरी बड़ी प्रतिभा हैं. क्या कोई मेसेज था?.....पत्नी ने दोनों बार
पति की उत्सुकता को ताड़ लिया था. उत्सुकता कौर अज्ञात आकुलता का मिला
जुला भाव. फिर उसमें पति की आंखों में सीधे सीधे देखा था. कितना
असुविधा-जनक था प्राची का इस प्रकार देखना?
"टेक्सी में आपके साथ कौन था?" प्राची न जाने कब मलयज के पार्श्व में आ
खड़ी हुई थी.
"तो तुम जाग रही थीं?" मलयज ने प्रति प्रश्न किया था.
"अनामिका थी न." प्राची वे पति की ओर बेघतीं हुई दृष्टि हुई दृष्टि डाली
थी.
"हां अनामिका भी--"मलयज किसी दर्प से कह रहा था"-"तुमसे मतलब?" मलयज ने
कहा नहीं. किन्तु प्राची समझ गई." खाना खाओगे?
"नहीं. अब सोऊंगा. तुम भी खा-पीकर आराम करो." कितना अन्य मन एक लग रहा
था. प्राची का मलयज फिर बिना उत्तर की प्रतीक्षा किये हुए अपने कमरे में
चला गया. स्टड़ी-कम बेडरूम था वह जहां लिखते लिखते सो जाया करता था मलयज.
और प्राची जागती रही थी. किसी भावी आंशका से घिरी हुई. शंका और
अनिश्चितताओं के बीच एक द्वन्द चल निकला था. जाग मलयज भी रहा था. किन्तु
चिन्ता ग्रस्त नहीं. अना-~मिका. एक आकार लेता हुआ स्वप्न. कितना मोह?
कितना मनोहारी? उसकी संरचना को साकार करती सी अनामिका. अनामिका काश कुछ
पहले मिली होंती? काश वह अनामिका के साथ जीवन जी पाता? काश प्राची के
स्थान पर आज अनामिका होती. अनामिका एक अन्तर्रचना मधुर संगिनी के आलाप सी
अनामिका.
"अभिव्यक्ति" ने सप्ताह भर का अपने कलाकार-सदस्यों का रचना शिविर आयोजित
किया है. यहां से साठ किलो-~मीटर दूर सोनगढ़ में. पहाड़ी नदी है. छोटा सा
दुर्ग. वहीं पी. डब्ल्यू. डी. का डाक-बंगला है. शिविर वहीं लगेगा.
अनामिका आमन्त्रित करने आई हैं. मलयज को अतिथि के रूप में शिविर में भाग
लेना है. जाएजा मलयज.
"आप भी चलिए दीदी." अना-~मिका प्राची से आग्रह कर रही है.
"मैं जाकर क्या करूंगी. न मैं कलाकार हूं और न कला की समझ मुझ में हैं."
प्राची उत्तर देती है.
"वह तो वाकई तुम में नहीं हैं"--मलयज ने कहना चाहा था. किन्तु उसने
कहा-"तुम भी चलो प्राची चेंज हो जाएगा. फिर काफी दिनों से तुम बाहर नहीं
निकली हो. अगले महीने विन्टर-ब्रेक शुरू होने को है....... मलयज ने कहना
चाहता था तब चित्रा आएगी किन्तु कहा नहीं. चित्रा उनकी चौदह वर्षीय बेटी.
`मुझे चेंज नहीं चाहिए. वह तो आपको चाहिए. आप कलाकारों को. मेरा चेंज तो
घर में ही हो जाता है.'
हां, घर में ही व्यस्त रखती रही है अपने आपको प्राची. प्राची और मलयज गत
पंद्रह वर्षों से इसी घर में साथ रह रहे है. किंतु मलयज के साथ उसे कितनी
आंतरिकता मिली है' कितने दिन पूरी अंतरयता और परस्पर समर्पित होकर वे जी
सके हैं? एक ही छत और दीवारों से घिरे मलबे के नीचे दिन-रात रहने का अर्थ
यही होता है? और फिर अजनबीपन किसे कहते है? सोचते-सोचते प्राची अपने पति
की ओर देखती है. मलयज और अनामिका एक ही प्लेट से पकौड़े उठाकर खा रहे
हैं. गरम पकौड़े. प्राची किचन में से गरम पकौड़े ला रही है. इस बार चाय
की केटली और मग ट्रे में उठाए हुए. किचन से लौट रही है प्राची ठिठक कर
देखती है--बर्फी का एक टुकड़ा अनामिका अपने हाथ से मलयज के मुख में रख
रही है और किसी आंतरिक कृतज्ञता से वह अनामिका की आखों में झांक रहा है?
प्राची विश्वास नहीं कर पाती-मलयज किसी किशोर मानसिकता से ग्रस्त
अनामिका से इतना शीघ्र इतना निकट हो सकता है? अनामिका मुश्किल से पच्चीस
की होगी. कि उन दोनों की आयु में पंद्रह वर्षों का अन्तर होते हुए कि
अनामिका और चित्रा, उनकी अपनी बेटी की उम्र में कुछ ही वर्षो का अंतर
होते हुए. कि प्राची की उपस्थिति में उनके अपने ही घर में.
प्राची बालकानी से मलयज और अनामिका को जाते हुए देख रही है. प्राची देख
रही है मलयज ने अनामिका को अपनी बांह के घेरे में ले लिया हैं. और वे सट
कर चल रहे हैं. साथ-साथ. और फिर सड़क के सिरे तक जाकर उसकी दृष्टि से औझल
हो गए हैं.
सौनगढ़ कल्प-शिविर के साथ-साथ बिताए गए वे सात दिन और उनकी मधुर
स्मृतियां लेकर लौटे है मलयज और अना-~मिका. अनेक महत्वाकांक्षाओं को अपने
अन्तर में जगाए हुए है अनामिका.
`तुम में अनंत संभावनाएं हैं अनु, रंगों के प्रयोग और कृतियों में नवीनता
है.' मलयज ने आश्वस्त किया था. तुम्हारी एकल चित्रप्रदर्शनी अब होनी ही
चाहिए. कला-जगत् में तुम्हारा नाम शिखर पर होगा, वह दिन अब दूर नहीं है.'
और उसी की तैयारी में लग गए हैं मलयज और अनामिका. आर्ट गैलरी `आकार'
बुकिंग, उद्घाटन के लिए विशिष्ट अतिथि की व्यवस्था, प्रदर्शनी ही पूर्व
संध्या पर स्थानिय समाचार-पत्रों में राहट-अप, प्रदर्शनी के दौरान समुचित
समीक्षाओं का प्रकाशन. सभी कुछ किया जाता है. अनामिका चकित है मलयज की
योजना और कार्य-~पद्धति पर सभी कुछ कितना सुनियोजित था?
वही सब कुछ हुआ जो अनामिका ने चाहा था. प्रदर्शनी में आए ढेर से लोभ.
अखबारों में ढेर सारी प्रशंसा. उसके सचित्र साक्षात्कार. फिर टी. वी.
कवरेज. कितना कुछ था अनामिका में आत्म विश्वास जगाने के लिए. एक नया
आत्मविश्वास और आत्ममुग्ध होने की मिली जुली भावना.
प्रदर्शनी का अंतिम दिन था. पत्र-~कारों, लेखकों और कलाकारों का जमघट था.
अनामिका ने प्रदर्शनी की सफलता के उपलक्ष्य में पार्टी दी थी. `आकार के
लांउज काफी चहल पहल थी. प्रसन्नता में आकंठ डूबी हुई है अनामिका. अभिभूत
सी और मलयज' निरंतर उसकी आंखें अनामिका पर टिकी हुई हैं. हल्की आसमानी
शिफोन में लिपटी हुई सुन्दर अनामिका. अतिथियों का स्वागत करती हुई
अनामिका. उन्हें आग्रह-पूर्वक चाय स्वयं बनाकर पिलाती हुई अनामिका. खनक
भरी आवाज में बतियाती हुई अनामिका.
`और आप........! इस अंधेरे में खड़े-खड़े क्या सोच रहे है?' अनामिका तेज
कदमों से चलकर उसके पास पहुंची है.
`कुछ खास नहीं. यही कि मेरा सपना साकार हो गया. तुमने इतनी प्रशंसा
आर्जित की' मैं बहुत खुश हूं.
`सच'
`बिल्कुल सच'.
`और कुछ'
`कुछ नहीं......है, किन्तु'
`क्या किन्तु? साफ साफ कहो'
`तुम्हें यश मिला और मुझे क्या?'
`अरे? मेरा यश और आपका यश अलग अलग है क्या.' फिर आपके पास क्या कुछ नहीं
है?'
`नहीं अनामिका, मेरे पास कुछ भी नहीं है. कितना रिक्त हूं मैं? कितना
अधूरा? कदाचित तुम नहीं जानती?
एक पीड़ का अजाना दंश.
`यू आर सिंपली स्टुपिड'--अनामिका ने फुसफुसा कर कहा. तभी उसे किसी ने
पुकार लिया. `एक्स्यूज मी.' अनामिका मलयज को अकेला छोड़कर उस और तेजी से
चली गई.
तय हुआ, श्रीमती मेहता मलयज को अपनी गाड़ी में छोड़ेगी. अनामिका के लिए
ढेर सा काम है. सब कुछ `वाइंड अप' करना है. और श्रीमती मेहता के साथ
मल-~यज गाड़ी में बैठ रहा था. `सी.यू. उसने कहा और सबकी नजरे बचाकर एक
चिट मलयज को पकड़ा दी. फिर वह किसी रहस्यमयता से मुस्कराई.
`चलो.' श्रीमती मेहता ने ड्राइवर से कहां और कार स्टार्ट हो गई.
घर पहुंचकर एकांत में मलयज चिट पढ़ रहा है. लिखा है--कल शाम आठ बजे
`इन्द्रधनुष' में मिलिए. आपको पुर-~स्कृत करूंगी--अनामिका.......
पढ़ा तो सहसा लिखे हुये पर विश्वास नहीं हुआ मलयज को. उसने चिट फाड़ दी.
फिर न जाने क्या सोचकर उसके टुकड़े सहेज कर राइटिंग टेबल के ड्रावर में
कागजों के नीचे दबाकर रख दिए.
`इन्द्रधनुष के वह एकांत के दिन. वातानुकूलित इन्द्रधनुष नगर का सबसे
महंगा रेस्तरां.
`बोलिए! क्या लेंगे? पूछ रही हे अनामिका.
`जो तुम चाहों.'
`आज तुम्हारी पसन्द रहेगी.'
`तुम जानती हो.'
`फिर भी अपने मुंह से कहो--'
`आप' से `तुम' का यह सम्बोधन मलयज को कितना अच्छा लग रहा है? कितना
आत्मीयता कितना आग्रह भरा सम्बोधन?.....
`मुझे ही बताना होगा?' किसी गहरी आंतरिकता से पूछता है मलयज.
`मैं सब जानती हूं.'
मलयज ने पूछना चाहा--`क्या जानती हो तुम? क्या तुम जानती हो तुमने पिछले
बीते दिनों में मुझे कितना व्यथित किया है? तुम्हें लेकर कितना असंतुलित
रहा हूं मैं? कितना असहाय? तुम जानती हो मेरी दुविधा? मेरी अनिश्चितता,
जो तुम्हारे बिना मुझे अखेरती है. किन्तु उसने कहां कुछ नहीं वेटर आ
पहुंचा. `दो रसमलाई, चीज पकोड़ा, भुने काजू और क्रीम काफी.' एक साथ कह
देती है अनामिका.
