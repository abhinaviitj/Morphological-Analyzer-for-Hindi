<औङ्ङिचिअल् आन्ड् ंएडिअ ळन्गुअगेस्><ंअस्स् ंएडिअ><आनोन्><ढइल्य् णेत्स्-२><१९८८><णव्ब्हरट् ठिमेस्><णेत् ढेल्हि><१><१८१०><णव्ब्हरट् ठिमेस्-ढइल्य् नेत्स्-२><घर्गि ंअहेस्ह्तरि>

कौशिक का निधन
नई दिल्ली, २१ मई (वार्ता). राज्यसभा के कांग्रेस सदस्य महेन्द्र प्रताप कौशिक
का आज सुबह यहां निधन हो गया.
उनके परिवारजनों के अनुसार ६३ वर्षीय श्री कौशिक का निधन निद्रावसी में ही हुआ.
गुडगांव (हरियाणा) निवासी श्री कौशिक कल रात अपने कुछ मित्रों के साथ गपशप के
बाद सो गए और नींद में ही उनकी मृत्यु हुई.
आज सुबह जब श्री कौशिक नींद से नहीं उठे तो डाक्टरों को बुलाया गया जिन्होंने
उन्हें मृत घोषित किया.
श्री कौशिक चार साल पहले राज्यसभा के सदस्य चुने गए थे. उनके परिवार में पत्नी
एक पुत्र और दो पुत्रियां हैं. परिवारजनों के अनुसार श्री कौशिक का शव आज
गुडगांव ले जाया जाएगा. अंत्येष्टि कल होगी.
प्रधानमंत्री राजीव गांधी ने श्री कौशिक के आकस्मिक निधन पर शोक व्यक्त किया है.
नए चुनाव तक फीजी के नेता राम्बुका
सुआ,२१ मई (डीपीए.रा.यूप्रे).आज यहां हुए समझौते के तहत फौजी की नई मंत्रिपरिषद
का नेतृत्व लेफ्टिनेंट कर्नल सितिवेनी राम्बुका करेगें, जो गत सप्ताह की फौजी बगावत के
नेता थे. वे नया आम चुनाव होने तक देश के अंतरिम नेता होगें.
सेना के प्रवक्ता लेफ्टिनेंट ईरोनी वोलाला ने बताया कि गवर्नर जनरल रातु सर
गानिलाऊ ने यह समझौता स्वीकार कर लिया है. अब कल इसे प्रधान परिषद में पेश किया
जाएगा. गवर्नर जनरल लेफ्टिनेंट कर्नल रामबुका की अध्यक्षता में एक सलाहकार समिति
भी नियुक्त करेंगे.
प्रवक्ता ने कहा कि ले. कर्नल राम्बुका मंत्रङ्परिषद् के अध्यक्ष रहेंगें. श्री
गानीलाऊ संवैधानिक प्रमुख रहेगें. राष्ट्रमंडल से हटने और गणतंत्र बनने कोई बात
नहीं है.
"राम्बुका और गानीलाऊ एक समझौता फार्मूले पर सहमत हुए है, जिसे शुक्रवार को
प्रकाशित कर दिया जाएगा."
गवर्नर जनरल ने आज प्रधान परिषद से अपनी अन्तरिम सरकार के लिए समर्थन मांगा.
इसके पूर्व खबर मिली थी की परिषद ने निर्वाचित सरकार के खिलाफ बगावत को "गुप्त
समर्थन" दिया है. भारत के प्रयास : दूसरी ओर, फीजी में संसदीय लोकतंत्र की पुनः
स्थापना के लिए नए राजनयिक प्रयास करने के लिए प्रधानमंत्री श्री राजीव गांधी ने
आस्ट्रेलिया,न्यूजीलैंड तथा इंग्लैंड के शासनाध्यक्षों को पत्र लिखा है. इस आशय
की एक पत्र श्री राजीव गांधी ने राष्ट्रकूट के महासचिव श्री श्रीदत्त रामफल को
भी लिखा है. उन्होंने फीजी के २१७० के संविधान के महत्व को रेखांकित किया है और
कहा है की इसका बना रहना जरूरी है. पत्र में लिखा है की संविधान को बदले जाने से
रोकने के लिए हमें मिल कर प्रयास करना होगा.दक्षिणी प्रशांत के तीन देशों ने
आस्ट्रिलिया और न्यूजीलैंड को संदेश भेज कर कहा कि कोई बाहरी देश फीजी के आंतरिक
संकट में हस्तक्षेप करने का प्रयास नहीं करे. ये देश है-पापुआ न्यू गुएना,
सोलोमन आईलैंड और बानुआतू.
पंजप्यारों की चेतावनी
अमृतसर, २१ मई (वार्ता). पांच प्रधान ग्रंथियों ने केन्द्रों को आगाह किया की वह
सिखों के धैर्य की परीक्षा न लें. उन्हें अपनी जायज मांगों की पूर्ति के लिए
संघर्ष का मार्ग अपनाने को बाध्य न करें. ग्रंथियों की ओर से अकालतख्त के
कार्यवाहक जत्थेदार दर्शन सिंह रागी ने आज प्रेस कान्फ्रेस में यह चेतावनी दी.
सभी प्रधान ग्रंथी प्रेस कान्फ्रेस में मौजूद थे.
श्री दर्शन सिंह ने साथ ही यह भी स्पष्ट किया की फिलहाल सभी ग्रंथी देश के
संविधान के प्रावधानों के अनुरूप सिखों के देश में सम्मानित स्थान दिलाने के
प्रति आशावान है.
दोब्रिनीन से घरेलू मामलों पर चर्चा
नई दिल्ली २१ मई (भाषा). समझा जाता है कि सोवियत नेतृत्व के एक निजी संदेश से
उत्साहित प्रधानमंत्री राजीव गांधी ने आज सोवियत कम्युनिस्ट पार्टी के बरिष्ठ
अधिकारी श्री दोब्रिनीन से भारत को अस्थिर बनाने की मंशा से दी जा रही घमकियों
की चर्चा की.
सोवियत नेता मिखाइल गोर्वाचौफ द्वारा भेजे गए इस संदेश का खुलासा तो नहीं किया
गया, लेकिन सोवियत कम्युनिस्ट पार्टी की केन्द्रीय समिति के सचिव अनातोली
दोब्रिनीन ने इसे एक "शुभ संदेश" बताया था . संदेश ले कर वही भारत आए हैं.
विदेश मंत्रालय के प्रवक्ता ने यह सिर्फ इतना बताया कि प्रधान मंत्री और श्री
दोब्रिनीन ने हमारे क्षेत्र की स्थिति सहित अंदरुनी हालात पर विचार विमर्श किया.
सरकारी प्रवक्ता ने संवाददाताओं को बताया कि श्री दोब्रिनीन और श्री गांधी की
बातचीत मुख्य रूप से प्रधानमंत्री की प्रस्तावित सोवियत यात्रा और यात्रा के
दौरान गोर्वचौफ से होने वाली उनकी बातचीत पर केंन्द्रित रही. श्री गांधी जुलाई के
पूर्वार्ध में भारत महोत्सव का उद्घाटन करने सोवियत संध जाएंगें. श्री दोब्रिनीन
और विदेश राज्यमंत्री नटवर में पाकिस्तान के सैनिकीकरण का मामला विशेष रूप से
उठा. श्री नटवर सिंह ने (जो पिछले माह वाशिगंटन गए थे) कहा की उन्होंने रेगन
प्रशासन को इस बात से अवगत करा दिया है की पाकिस्तान को अमेरिका की सैनिक सहायता
से इस क्षेत्र के सुरक्षा माहौल पर असर पड़ेगा.
श्री दोब्रिनीन एक सप्ताह की यात्रा पर कल रात यहां पहुंचे. श्री गांधी ने हाल
में कई बार जोर देकर कहा है कि अंदर से देश के गद्दार और उनके विदेशी आका इस समय
सक्रिय हो गए हैं.
-बम्बई, २१ मई (प्रेट) पश्चिम बंगाल के मुख्यमंत्री ज्योति बसु ने आज यहां कहा
की ज्ञानी जैल सिंह अगले राष्ट्रपति चुनाव में विपक्ष के उम्मीदवार नहीं होगें.
सुनील त्यागी मारा गया
-हमारे संवाददाता-
हापुड़,२१ मई. मेरठ मंडल और दिल्ली में आंतक का महौल बनाने वाला तथा मेरठ पुलिस
की हिरासत से फरार कुख्यात सुनिल त्यागी आज गढमुक्तेश्वर में पुलिस मुठभेड़ में
मारा गया. उल्लेखनीय है की सुनील त्यागी ने जनता को ही नहीं बल्कि पुलिस को भी
भयभीत कर रखा था सुनील के साथ उसका एक साथी रवीन्द्र ठाकुर भी मारा गया. पुलिस
कि सूचना के अनुसार इन डकैतों के पास से एक स्टेनगन, दो रिवाल्बर, भारी संख्या
में कारतूस तथा एक फिएट कार बरामद हुई.
पुलिस अधीक्षक विभूति नारायण राय के अनुसार यह फिएट कार तीन दिन पूर्व पिलखुवा
में देखी गई थी. पिलखुवा में लगातार पड़ी डकैतियों में इस कार का प्रयोग होने का
संदेश है. कार का नम्बर ९१७३ है.
लिट्टे का प्रमुख नेता मारा गया
कोलम्बो, २१ मई (वार्ता). लिबरेशन टाइगइर्स  फ इलम (लिट्टे) का एक प्रमुख नेता
ले. कर्नल हरीशचन्द्र उर्फ "राधा" जाफना प्रायद्वीप में कल सुरक्षा बलों के साथ
मुठभेड़ में मारा गया. इस मुठभेड़ में १० सैनिक भी मारे गए.
यह जानकारी श्रीलंका के राष्ट्रीय सुरक्षा मंत्री ललित अतुलतमुदाली ने आज संसद
में दी. श्री अतुलतमुदाली ने देश में आपातकालीन स्थिति बढ़ाने पर चल रही बहस में
भाग लेते हुए कहा कि "राधा" की मृत्यु से जाफना प्रयद्दीप में तमिल इलम को
जबर्दस्त झटका लगा है. उन्होंने बताया की राधा ने दो वर्ष पूर्व अनुराधापुर
में ५० व्यक्तियों के नरसंहार में आक्रामक दल का नेतृत्व किया था.
श्रीलंका में संधर्ष में ३० मरे
कोलम्बो, २१ मई (वार्ता, भाषा). श्रीलंका के उत्तरी भाग में सेना और तमिल
उग्रवादियों के बीच संधर्ष आज पांचवें दिन भी जारी रहा. इस संधर्ष में ३० से
अधिक व्यक्तियों के मारे जाने की खबर है.
मीडिया सेक्टर ने लिबरेशन टाईगर्स  फ तमिल ईलम के उग्रवादियों से कल हुए संधर्ष
में छह सैनिक के मारे जाने की पुष्टि की है. इनमें एक सैनिक अधिकारी भी शामिल
है.
सरकारी सैनिकों ने उग्रवादियों के इदाईकादू स्थित छिपने के ठिकाने पर हमला किया
जिसमें १५ उग्रवादी मारे गए.
चंडीगढ़, २१ मई. पंजाब में पुलिस और अर्धसैनिक संगठनो को जिला प्रशासन के करीब
लाने के उद्देश्य से आज पंजाब पुलिस महानिदेशक रिबेरो ने सम्बन्धित अधिकारियों
को कुछ निर्देश जारी किए हैं. इनमें एक बात यह भी कही गई है की तलाशी के समय इस
वात का ध्यान रखा जाए कि किसी भी व्यक्ति खास कर सिखों की भावनाओं को ठेस नहीं
लगे.
उल्लेखनीय है कि कुछ महीने पहले सभी जिलों के डिप्टी कमिश्नरों ने सरकारों को
यह शिकायत की थी कि पुलिस और अर्द्धसैनिक संगठन उनसे बहुत दूर होते जा रहे हैं
और इस कारण उन्हें इस बात की जानकारी नहीं होती की सुरक्षा बल कहां क्या काम कर
रहे हैं.
श्री रिबेरो ने आज सभी अधिकारिओं को निर्देश देते हुए कहा है की आतंकवाद के
विरूद्ध छेड़ी गई इस लड़ाई में अच्छे परिणाम पाने के लिए पुलिस, अर्द्धसैनिक संगठन
और अन्य सरकारी एजेंसियों के बीच तालमेल जरूरी है. अभी वरिष्ठ अधिकारियों कों
हिदायत की गई है कि वे जिला प्रमुख की जिम्मेदारी निभाने वाले डिप्टी कमिश्नरों
को पूरी जानकारी दें.
