<आ. ळ्.><ञ्. ठ्.><फुस्ह्पलट भ्हट्ट><खुमउनि लोक् खट्हओन् क आड्ह्यन्><१९८९><ंअनिर्ह फ्रकस्हन्><ढेल्हि><१९० टो १९५><२४००><फुस्ह्पलट-खुमउनि लोक् खट्हओन् ख.><ढ्हनन्जय् खुमर्>

वी पैक
कै समय में कुमू में वी नामि पैक रौंछी. एक पूरब में छी. एक पछिम में. एकौक
नाम सुणि बेर दुसर गुस्स में भरी जाँछी. वीनूं लै यो परण करो कि दुसरै कणि
हरै बेर आपण नाम गाहिन करी जानो. पूरब को पैक घर बै निकलि पड़. पछिम में जै बेर
वील धात लगै, अरे भड़ छै त काँ लुकी रछै. दुसर पैकेल जब वीकि धात सुणि त ऊ लै
भ्यार ऐ गोय. वीये भिड़ि पड़ा. लड़नें-लड़ने भौत समय बीति गोय. न ऊ हारो न ऊ
उभत आँधी चलि पड़ि. वीयै पैक उड़ि गया. उनर मकान, साथ में गोरू बाछा लै
उड़ि गया. वाँ बै कतू मैल दूर जैबेर ऊ एक बुड़ियाक आँख में गिरि गया. बुड़ी के
छी भौत ठुलि, वीकि माया अपार छी. पहाड़ है बेर उच्चि गाड़ है बेर लामि.
बुड़ियाक आँख में वीये भड़ और उनर गोरू बाछा एक घूंण जसा पड़ि गया. बुड़ियैल
आँख मिनि बेर घूंण निकाल और दूर खेड़ि दी. उ घूंण जै के छी. ऊ ता द्वीयै पैक
छी. द्वीये दूर एक पहाड़ में गिरि गया. अब उनर जान में जान ऐ. द्वीयै मरण है
बचि गया. उनर घमंड लै मिटि गोय. उनूकैं पत चलि गोय कि दुनी में यस लोग लै
छैं जो येतुक ठुल छैं कि आंपू कैं सबूं हैबे ठुल भड़ समजि बेर घमंड में चूर पैक
जनर अखाँक घूंण छैं. उ दिन बै द्वीयै पैक आपस में मितुर है गया और मेल करि बेर
रण शुरू करि दि.
चल-चल तुमड़ि बाटै बाट
एक बुड़िया एक दिन आपणि चेलिक सरास हुँ बाटो लागि रैछी. बाट में एक भारि जंगल
पड़नैर भै. बुड़िया एकलै लागी भई त बाट में विकैं एक बाग मिल. बाग बुलाण आमा,
जाग, आमा, काँ जाँछी ? मैं त्वे खाँ. बुड़िया बुलाणि, नाती, ऐल कि खाँछै मैकैं.
म्यार आँगाक हाड़नैल जै कि त्योर पेट भरीछ. मैं आपणि चेलिक या जाँण्यूं. वाँ
भलि-भलि चीज खवालि चेलि. मोटै बैर में वापिस ऊँल, पै खयै नाती. बुड़िया अघिन,
अघिन कै गेछी त बिकैं एक भालु मिलौ. भालुल लै कै: आमा त्वे खाँ. बुड़िया फिर
बुलाणि: नाती, ऐल यो हाड़ कणं चबै बेर कि करलै. मैं चेलिक याँ भल-भल खै पि बैर
मोटाँल. म्यार वापिस ऊँण बखत खयै. भालुल समजि कि बुड़िया ठीकै कूंण लागि रैछ.
वील लै बुड़ी के जाँण दी और अघिन कै गेछी त बुढ़ियैल एक शेर देखि हालो शेरैल
कै: आमा आमा, त्वै खाँ, बुढ़ियैल उथैं लै उसैकै. वाँ बटिक लै पिछ छुड़ै बेर
बुढ़िया चेलिक गौं हुँ बाटो लागि.
चेलिक घर पर पुजि बेर बुढ़ियैल बाटैकि के वात नि बतै. म्हैंण एक है गै बुढ़िकें
चेलिक याँ. जस जस बुढ़िया का घर हूँ लौटणाक दिन नजीक आय बुढ़ि यौ सोचि बेर झुरण
लागि कि लौटण बखत त बाग, भालु और शेरका हात बै म्यर बचि बेर जाँड़ मुसकिलै छु.
एक दिन चेलिल पुछ इजा-इज, मैं आपणि तरबै त तुकैं के तकलीप निं दिणयुं. भल भलै
खऊँण पिऊँण लागि रयूँ. फिरि लै तु यौ दिनों दिन दुबलि हनै जाणछी. आखिर बात की
छु. बुढ़ियैल तबचेलि के आपण ऊण बखतै बात कै: चेली, आब म्यारा बापिस जाँण बखत
बाग, भालु शेर मैकैं खाण हूँ बाट में भै रौल. उनन थैं बचि बेर निकलण त म्योर
मुसकिल छु. एक है बचि लै गयूं त दुहर खालो. योई फिकर लागि रै.
चेलिल कै: इजा यो त के फिकर करणैं कि बात न्हैं. खालि फिकर करियैल त के हुनैर
नैं. एक अकल मैं बतूं तुमनकैं उसै करली त शेर, बाग क्वे के नि करि सको तुकैं.
चेलिल एक तुमड़ ल्हि बेर उकैं कोरि बेर खालि कर दि. खालि तुमड़ा का भितैर बुड़ी
कैं भैटै बेर वीक हात में पिसी लूंण खुश्याणि कि एक पुन्तुरि पकड़ै दि और तुमड़
कैं भलिकै बन्द कर बेर बाट हूं करि दि. बाट में घुरीनै तुमड़ लागी भै. वाँ शेर,
भालू, बाग बुढ़ियो क बाटो चई भै. पैली शैरलै तुमड़ि घुरी बे ऊण देखि. वील
तुमड़ि थैं पुछ: तुमुड़ि आजा का दिन एक बुड़ी यो बाटा ऊनेर छि. कैं बाट पन ऊण
देखि त्वील? तुमड़िक भितैर भैटिया बुड़ी बुलाणि चल चल तुमड़ि बाटो बाट, मैं कि
जाणू तेरी बुढ़ियै कि बात. शैरै लै तुमणि कै जाण दि. तुमड़ि घुरीन घुरीनैं बाट
लागि. मणि अधिन कै बाट में बाग भैटि भै. बागैल लै तुमड़ि कै रोकि बेर पुछ कि
कैं बाट पन बुड़ी देखी भै. बागैल लै तुमड़ि कैं रोकि बेर पुछ कि कैं बाट पन
बुड़ी देखी त तुमड़ि में पन्सींणि बुढ़ि बुलाणि: चल चल तुमड़ि बाटों बाट, मैं
कि जाणूं तेरि बुढ़ियै कि बात? आखिर मैं भालु लै बुड़ियौंक बाट देखी भै. तुमड़ि
ऊंण देखी त वील लै उसै पुछ. भितेर भैटि बुढ़ियैल लै उसे जवाब दि. भालू कैं अई
रीस त वील तुमड़ि में ताकि बेर लात मारि. तुमड़ि क फुटि बैर द्वी टुकड़ भै और
भितोर देखी बुड़ी. शेर और बाग लै ऐ पुज उथ कैंई बुड़ियै कि खोज में. देखछिया त
तुमड़ि का त वी टुकुड़ हई भै और बुड़ि भैटी भै. अब त शेर, बाग,
भालु तीनै बुड़ि थैं त्वै खानूं कूंण लागा. बुड़ियैल कयो:
देखो, तुम तीन ऐसिकै आपस में लड़लात को को जै खालो नैंकैं? मैं योस करुँ कि पार
उ बोटा का टुकि मैं चड़ि जाँ. तुम तीनै बोटाका मुणि बै भै रवौ. मैं बोटाका टुकि
बै फाव मारूल तुमन में जो लै मैंके पकड़ि ल्योल, उई खै ल्योल. तीनै राजि हैगे
यो बात पर. बुड़िया त बोट में चड़ण हैं बाट लागी और तीनै वीक पछिन जै बेर
बोटाका मुणि बै भैगे. शेर, बाग, भालु तीनें आँखा ताँणि बेर मलि चाई भै. बोट में
जै बेर बुड़ियैल पुन्तुरि खोलि और कयो: देखो, यो कुदि, योस कून कूनैं वील पिसी
लूण खुस्याणि कुटुकी-कुटुकि तली हूँ फोकि. शेर, बाग, भालुक आँखन लूंण खुस्याणि
पड़ी त आँख त उनार बन्द हैगे. पीड़ैल बौई बेर दुसर कैं उचेड़न लागा. बुड़िया
बोट बै उतरि और भाजि आपण घर हुणि. तबै त कूनो, बाग ठुलौ न भालु, सबन है ठुलि
अकल.
तुम को को छा
एक गौं में कै मैसाँक याँ एक च्यल और एक चेलि छी. वीयै भै-बैणि एक दुसरै
बिना नि रै सकछी. खेलिला त दगड़ै. खैंला त दगड़ै. सारै गौं में उनर नौं छी. सबे
कंछी भै-वैणि देखणि त उनन कणि देखो. दिन बितनै गया. बैणिक व्याक दिन नजिक ऐ
गया. बर्यात ऐ. खूब रौनक लै रै. पर दुसर दिन रतै पर जब बैणि डोलि में बैंठि बेर
ब्योलि बँणि बेर बिदा हैं गे त भै बिचारो एकलै रै गोय. बीकि खुशि लै खतम जसि
हैगे. वीकि इजैल कय च्यला तू फिकर निकर. तेरि दिदि आब जल्दि मैत आलि. उत्तरैंणि
आलि, पंचिमि आलि, फुल सगराँत, हर्याव आल और कतू जै तीज त्यार ऐंल. ऊ बखत तेरि
दिदि झाँवर पैरि बेर, नथ झमकानै, साड़ि पैरि बेर मैत आलि. वीकि घागरि में चैन
हल. छम छम कनै आलि. .
बीक भै ये आश में लागी रौंछी. दिन बितनैं गया. अब त्यौहार नजिक आयो तो वीकि
खुशि बड़नै गे. गौंक सबै चेलि-बेटि से गया. झ्वड़-घौंस्यल
शुरू है गया. आपस में हैंसि मजाग चलि. हैंसिक खितकारा चलि पाड़ा. दीदी-~भूली
अ अवाव-भिटोई है. क्वीड़ कहाँणि लागा. सरासैकि बात है. सासुसौरैकि,
योराणि-जिठाणिकि, नकी, भली सबै बात लागा.
पर वीकि बैणि मैत नि पुजि. ऊ चाइए रय. आबै आलि मेरि दिदि आबै आलि. पर उ निऐ.
वीकि सासुल ऊ नि भेजि. वीक र अ में भ अ है गोय. जै बाट वीकि बैणि सरास गेछी वी
बाट चाइए रै गोय. आँख रूनैं-रूनैं लाल है गाया. ऊ क्वे स्वैंणा जस में हरै. कुछ
मुर्छित जस है गोय. अचानक उकंणि लाग जस वीकि बैंणि जेवर पैरि बे, नैं लुकुड़ लगै बै झाँवर छमकानै, लाल पिछौड़ ओड़ि बै ऐगे. ऊ भौते खुशि है गोय. जब वीकि
बेहोशी न्हैगे त वील यख कि चेली बेटी उकणि घेरि बे ठाड़ छैं. वील आँख खोलात
दिदि फिरि नि देखी. वीक गिच बै निकल तुम को को छा और वीक पराण उड़ि गया. उदिन
बै पहाड़ं में एक पंछि तुम को को छा, तुम को को छा, कि रट लगाते रौं और वीकि
पुकार सुणि बे लोगूँ आँखों में डबडब पाणि भरी आँछ.
अजू कोठारिक च्याल
एक छी. अजू कोठारि. वीक छे च्याल छी. सबै पागलजस छी. एक दिन छै कैं जांणछी. बाट
में एक गाड़ ए. उनूल एक दुसरक हात पकड़ि बरे गाड़ तरि. गाड़ तरि बेर
जब पार गया त उनूल मन में सोचो कि हमन में क्वे गाड़ में बगि या डुबित नि गोय.
एक दूसरे कणि गणि बेर ऊं हैरान. जो लै गिन्ति करो पाँच आदिम गणों. जब हरेक भैल
गिन्ती पुरि करि तो उनार मन में पक्क यकीन है गोय कि हमर एक भै गाड़ बगि गो यो
मानि बेर सबै रूण लै गया. बात यो छी कि जो लै गिन्ति करूछी ऊ आपूं कणि गणण भुलि
गोय. जब ऊं सब रूण लै रछी त एक बटोई उथां बै आयो. वील रुणक कारण पुछ: जब
उकणि कारण मालूम हय त ऊ भौते हँस. वील उनन कैं एक लैन में ठाड़ कर. फिरि गिन्ति
शुरू करि. एक एक थप्पड़ लगै बेर वील छै भैनूंकि गिन्ति पूरि करि दी. वीक बाद
उनन कैं यकीन हय कि हम छैकै छै भै ज्यूंन छौ और ऊँ आपण रस्त चलि दी.
नकटांक गौं
कैं गौं में एक मैस लकाड़ काटि बेर अपण दिन काटुछी. एक बेर वीकि नाक में
कुल्याड़ो लागि गोय और वीकि नाक काटीगे. लोगूंकि मजाकै डरैल वील यो फैले दी कि
जंगव में मीकण देवता क दर्शन हई. उनूंल कौ कि यो गौं में जो अपणि नाक नि काटल
वीक नुकसान हल. पर कैलै वीकि सांचि नी मानि. दुसर दिन एक मैसक भैंस अचानक मरि
गोय. वीक मन में लै और बाकी लोगूं मन में लै देवता कि बात बैठि गै और सबूंल आपण
आपण नाक काटि दी जैल ववे अनिष्ट नि हवो. उदिन बै ऊ गौंक नाम नकटांक गौं पड़ि
गोय.
लोभि बामण चतुरा नारि
एक बामण अपण यजमानी यां गोय. वीकणि एक कुल्याड़ चैंछी. वील कय कि यजमान तुमरि
दश खराब चलि रै. दान-पुण्य करो त ठीक है जाल. गरहौ शांत है जैंल. उपाय पुछण पर
वील बताय कि तुम लुवैकि एक वस्तु दान करो जैमें छेद हवो. तुमरि दशा भलि है
जालि. यजमानी वीकि बात समजि गै. वील बामण थैं पाठ पड़णक लिजी कय और दान मैं एक
श्यूड़ धरि दी. ऊं लुवक लै छी और बीमें छेद लै छी. येसिक ऊ चतुर नारिल लोभी
बामणक मुख बंद कर दी.
राजुलि मालसाई
भोट देशक व्यौंपारि छी सुनपत शौक. वीकि एक चेलि छी राजुलि. रड़ कसि रास. भौते
खूबसूरत. एक बेर ऊ आपण बाप दगड़ि बैराठ गे. बैराठक राजछी मालसाई. वीक रूप लै
न्यारौ छी. दी जस जगी मुख. भौते सुन्दरछी ऊ.
राजुलि जब मन्दिर में दर्शन करण हैं गे तो राजा मालसाई कैं देखि बेर मोहित
हैगे. ऊ लौटि त गे पर ध्यान मालसाई कै रय. एक दिन स्वैणा में ऊ मालसाई कैं
देखी. वीक रूप पारि मालसाई लै मोहित छी. वील मन में ठानि ली कि मैं भोट जै
बेर राजुलि कणि ब्यवै ल्यौंल. जाणै कि तयारी करी गे. मालसाई कि इज दुखी है गे.
वील कारण पुछ. मालसाईल कय, इजा मैं राजुलिक ध्वक मैं छौं. मैं वीकै ब्यवै बे
ल्यौंल. इजैल भौत समझाय. तू वां न जा, ऊ जादुक मुलुक छ. वां मैस कणि मक्खि
बनै दिनी. मैं सैंणकि श्योंरात बटि और वमोरिक सोमनाथ बटि त्यार लिजी एक हैबे एक
बान लि औंल. जै दगड़ि तू चालै उ दगड़ि त्यर ब्या करि यूल. पर वां न जा मगर
मालसाई नि मान. वील आपणि फौज-फरहर जोड़ि. साज समान ली. बाजो गाजो लिबेर लै गोय.
तंतर मंतर वाला विद्वान दगड़ ली. जादू की पेटी धरि. गुरु को मंतर साथ ली और
न्है गोय. वां जैबेर माल-साई धुगतिक रूप धरि बेर राजु-~लिक घर पुज. भ्यार डाइ
में बैठी बे पंछिकि बोलिम आपण पत दी और मालसाई रूप लै परगट कर दी. राजुलि कै ली
बेर आपण यर में आय. जब सुनपत कणि पत लागो तो ऊ आपणि सेना लिबेर ऐ गोय. खूब
जौरै कि लड़ै है. तंतर चला. मंतर चला. जादू टोना चलो और अंत में मालसाई लड़ैं
जिति बेर बैराठ आयो और राजुलि कणि दगड़ लि आयो. राजुलि राणि बणि गे.
शरादक बिराऊ
कै गौं में एक सैंणि छी और एक वीकि ब्वारि छी. जब शराद हंछियो त सासु आपण
बिराऊ कणि डाल मूण लुकै दिछी. येसिक बिराऊ शरादाक लिजी बनी पकवान नी खै सकूंछी.
बाद में सासु मरि गे. सौरक शराद करणक लिजि ब्वारिल लै तैयारी करि. पर घर में
बिराऊ नि छी. ऊ पड़ोस में गे और उनर बिराऊ मांग. जब उनूँल कारण पुछ त बिचारिल
बतायो कि हर साल मेरी सासु शरादक दिन बिराउ कणि डाल मूंण लुकै बेर शराद करौंछी.
बिराउ बिना अब उनर शराद अदपुर है जाल. तुम आपण बिराऊ दी दियो. सब वीकि बात पर
हंसि पड़. जब उकणि असल बात मालूम है त ऊ शरमै गे.
लाल सुंगरि और झालु-मालु
एक गोरू छी. वीक नाम छी लाल सुंगरि. वीक वी बाछूर छी झालू और मालू. जब वील
दूद दिण बन्द करि दी त मालिकैल उकंणि जंगव में भेजि दी. वां वीकि पछ्याण एक
शेरणि दगड़ि लैगे. शेरणिक लै द्वी ध्याटा छी. चारै खूब आरामैल रण लाग. एक दिन
शेरणि और गोरू दगड़ै पाणि पिमछी. गोरू कि राव शेरणिक मुख में न्हैगे. उकणि ऊ
भौतै मिठि लागि. वील सोचो कि जब राव येतुक मिठि छ ता गोरू कतूक मिठ नि हल. वील
गोरू कणि बहकाय और दूर लिजै बेर मारि दी और खै ली. जब शैरणिक ध्यंटाकणि मालूम
पड़ त ऊ रिसै गाय. उनूल आपणि माँ हैं कय हम त्यर दूद पहाड़ में जै बेर प्यूँल.
वां जै बैर उनूल आपणि इज कणि भ्योव धुयै दी. फिरि शेरणिं कि बच्च और झालू
मालू दगड़ै रण लागा.
भिड़कनऊ और पौंई बल्द
एक बल्द छी पौंई. वीक खुटैल भिड़कनऊक घोल टुटि पड़. जब वील कारण पुछत पौंईयल
बताय ग्ववैल हरी घा निदी. मैं हरी घा चरण हैं गोयूं तब घोलम खुट पड़ि गोय.
ग्ववै हां पुछ त वील कय म्यर के कसूर नीछ घा हरी हय नै किलक बर्ख नि है. वर्ख
हां पुछ त वील कय इन्द्र भगवानैल नि भेजि. इन्द्र हां पुछ त वील कय मिनुक बुलाय
नें और मकें याद नि ऐ. तब भिड़कनउ जैबेर आपणि ठून (चोंच) में पाणि भरि ल्याय और
तलाब में डालि दी. मिनुक वौलण लाग. बादल उरी. वर्षा है. घा हरीं है गोय. ग्वाव
काटि ल्याय और पौंई बल्द कैं दी दि. अब भिड़कनऊक घोल नि टुटणैं कि आश हैगे ?
खाचड़ि उड़ चड़ि
एक मैंस आपण सरास गोय. वीकि सासुल उकणि भलि भलि खिचड़ि खवै. वील ऊ ऐतुक भलि
मानि कि घर जै बेर लै खिचड़ी बनौंल कैबे मन में सोचि. पूर नाम भुलणैक डर छी. ऊ
बाट में खिचड़ि, रटनें रय. रटते रटते ऊ खिचड़िक बदल खाचड़ि खाचड़ि बोलण लै गोय.
बाट में कुछ किसान आपण खेतूं में नाज खांणी चड़ा उड़ाण में छी. ऊ भौते नराज हया
और उनूल समज कि यो चड़ां हांति हमर नाज खा कंण लै रौ. उनूल वीकणि पकड़ि बेर
धमकायो और कय कि यस नी का. वील पुछ फिरि के कौं.
उनूल बतायो कि उड़ चड़ि-उड़ का. उ यस कूनैं-कूनैं आधिल बड़ण लै रौछी कि सामणी
एक बहेली नाराज है गोय. किलक कि वील समज मी चड़ौं कड़ि जाल में पकंड़ण रयूं यो
तब उड़ चड़ि-उड़ कूंण लागि रौ. वील लै ऊ दगड़ झगड़ कर दी. येसिक वील ऊ
स्वादिष्ट भोजनक नाम भुलि बेर आधिन जांण ठीक समज.
