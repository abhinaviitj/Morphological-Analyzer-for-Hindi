<औङ्ङिचिअल् अन्ड् ंएडिअ ळन्गुअगे><आड्मिनिस्ट्रटिवे ><आनोन्><खर्य णिस्पडन् भुड्गेट् ८६-८७><१९८७><ंइन्. ओङ् श्चिएन्चे ' ऐद्पेरिमेन्टटिओन्><णेत् ढेल्हि><२७ टो २९><णो. ओङ् तोर्ड्स्  २२००><आनोन्-खर्य णिस्पडन् भुड्गेट् ८६-८७>

(ख) चुने हुए विश्वविद्यालयों में बहुविषय-शास्त्रीय शिक्षण तथा प्रशिक्षण
कार्यक्रम :-
जैव प्रौद्योगिकी के विभिन्न क्षेत्रों में बहुविषय शास्त्रीय शिक्षण तथा
प्रशिक्षण के लिए १९८५ के शैक्षणिक सत्र से पांच विश्वविद्यालयों ने
एम.एस.सी./एम. टैक्नालाजी पाठ्यक्रम आरम्भ किये है. विश्वविद्यालयों तथा
राष्ट्रीय प्रयोगशालाओं के विद्यार्थियों तथा वैज्ञानिक कार्मियों के लिये ये
केन्द्र जैव प्रौद्योगिकी के क्षेत्र में उन्नत प्रशिक्षण तथा शिक्षण के आधार
की तरह कार्य करेगें . विश्वविद्यालय अनुदान आयोग (यू.जी.सी.) के परामर्श से
१९८५ के लिए चुने गए ६ विश्वविद्यालय ये है :- जवाहर लाल नेहरू विश्वविद्यालय,
नई दिल्ली, पुणे विश्वविद्यालय पुणे, एम.एस.विश्वविद्यालय, बड़ौदा, बनारस
हिन्दू विश्वविद्यालय, वाराणसी, जादवपुर विश्वविद्यालय, कलकत्ता और मदुरै
कामराज विश्वविद्यालय, मदुरै . पांच विश्वविद्यालयों में शैक्षणिक सन् १९८५ से
पाठयक्रम पहले से आरम्भ किये जा चुके हैं . इनके नाम है :- जवाहर लाल नेहरू
विश्वविद्यालय नई दिल्ली, मदुरै कामराज विश्वविद्यालय मदुरै, जादवपुर
विश्वविद्यालय कलकत्ता, पुणे विश्वविद्यालय, पुणे तथा एम.एस.विश्वविद्यालय
बड़ौदा . १९८६ से आरम्भ होने वाले शैक्षणिक सत्र से कृषि, पशुचिकित्सा, औषधि
तथा इंजीनियरी विज्ञानों पर पाठ्यक्रम आरम्भ करने के लिए भी बोर्ड़ द्वारा
प्रस्ताव तैयार किये गये तथा अनुमोदित किये गये हैं. इस का तात्पर्य यह होगा कि
१९८६ के शैक्षणिक सत्र से ग्यारह संस्थानों में जैव प्रौद्योगिकी पर
एम.एस.सी./एम. टैक्नालोजी पाठ्यक्रम आरम्भ हो जायेंगे .
(ग) एन.बी.टी.बी. एसोशियेट्शिप
जैव प्रौद्योगिकी में अनुदान और विकास कार्य करने तथा जैव प्रौद्योगिकी में
संलग्न वैज्ञानिकों को उन्नत प्रौद्योगिकियों का ज्ञान कराने के लिए
एन.बी.टी.बी.ने एक से दो वर्ष की अवधि के लिए एक कनिष्ठ तथा तीन वरिष्ठ
फेलोशिपे, तथा एक से दो वर्ष की अवधि के लिए ९ कनिष्ठ विदेशी एसोशिएशन शिपें
प्रदान की हैं. कार्यक्रम १९८५-८६ के दौरान आरम्भ होगा. एन.बी.टी.बी.
एसोशियेटशिपें १९८६-८७ में भी प्रदान की जायेंगी.
(घ) अतिथि वैज्ञानिक कार्यक्रम
अन्तर्राष्ट्रीय ख्याति प्राप्त वैज्ञानिकों को ३ से ६ महीनें की अवधि के लिए
सहयोगात्मक अनुसंधान करने और/या कार्यशालाओ/प्रशिक्षण कार्यक्रमों में भाग लेने
या देश में व्याख्यान दौरो में भाग लेने के लिए आमंत्रित किया जायेगा. अनुसंधान
कार्य तथा अन्तर्राष्ट्रीय यात्रा खर्चों के लिए इन वैज्ञानिकों को प्रासंगिक
अनुदान के साथ-साथ कुछ वजीफा दिया जायेगा. इन कार्यक्रमों के विवरणों का निरूपण
किया जा रहा है.
(ड़) औद्योगिक कर्मियों के लिए जैव-प्रौद्योगिक कार्यक्रम
औद्योगिक और विनिर्माण इकाईयों में जैव-औद्योगिकों गतिविधियों को विकसित करने
तथा औद्योगिक कार्मिकों में इसके बारे में भविष्य संबंधी संभावनाओं को लोकप्रिय
बनाने के लिए १९८६ में औद्योगिक जैव-प्रोद्यौगिकी के क्षेत्र में एक लघु किन्तु
व्यापक पाठ्यक्रम आयोजित किया जाएगा. जैव प्रोद्यौगिकी की अनुसंधान और विकास
गतिविधियों में संलग्न उद्योगों के परामर्श में आवश्यक विवरण तैयार किए जा रहे
हैं.
२. अवसरंचनात्मक सुविधाएं
लम्बी अवधि के कार्यकर्मों के तादातम्य के साथ न्युनतम दो मुख्य अनुसंधान और
विकास केन्द्रों को विकसित करने के उद्देश्य से तथा प्रकाश संश्लेषण, रोग
प्रतिरक्षा विज्ञान, औद्योगिक सूक्ष्म जीव विज्ञान, इन्जाइम एवं इन्जाइम
इंजीनियरी, उत्तक संबर्द्धन एवं पादप अनुवांशिकी पशु कोशिका संबर्द्धन एवं
विषाणु विज्ञान, आणविक जीव विज्ञान, आनुवंशिक इंजीनियरी, जीव विज्ञान प्रक्रिया
इंजीनियरी तथा जैव इंजीनियरी के लिए कम्प्यूटर और यंत्रीकरण विकास के क्षेत्रों
में दीर्घपरास अनुसंधान और विकास कार्यकर्मों और मूलभूत अध्ययनों के
अभिनिर्धारण से कम से कम दो मुख्य अनुसंधान और विकास केन्द्रों का विकास करने
के लिए कुछ आवश्यक अवसंरचनात्मक समर्थन/सुविधाओं का नीचे दिये हुए क्षेत्रों के
संबंध में पहले की अनुमोदन किया जा चुका है.
१. सूक्ष्म जीवाणुक संबर्द्धन संग्रह
२. पादप उत्तक संबर्द्धन जीन बैंक
३. प्रायोगिक संयंत्र तथा जैव इंजीनियरी
४. पोलीन्यूक्लोटाइडम, पोलीपेपाइडम और ओल्यून्यूकिलोटाइडम संश्लेषण तथा
५. जैव प्रोद्योगिकी सूचना नेट वर्क
उपर्युक्त योजनाओं के लिए १९८५-८६ के फंड का अभिभाग वर्तमान केन्द्रों को
शक्तिशाली बनाने के लिए होगा, जिससे उनको १९८६-८७ में संचालित किया जा सके
इनमें प्रयोगशाला, भवन तथा उपस्कर सम्मिलित हें.
३. नये कार्यक्रम और अनुसंधान प्रस्ताव
इसके अन्तर्गत जो परियोजनाएं होंगी उनके अन्तर्गत स्कीमें/कार्यक्रम होंगे कि
वे बहुत से विषयों से संबंधित होगी और उनमें बहुत से संस्थान भाग लेंगे. जो
औद्योगिक सहलग्नता के लिए आवश्यक होंगे और जिनमें तकनीकी आर्थिक सुसाध्यता
अध्ययन के कार्यक्रम, तथा देश में विकसित प्रौद्योगिकी के बड़े पैमाने पर
अनुप्रयोग के आधार पर स्थापना किए जाने के लिए बीज धन, जोख़िम पूंजी, जैसी
स्कीमें/प्रोग्राम सम्मिलित किए जाएंगे. तीन बड़े क्रियाशील कार्यक्रमों तथा
लार्वा नियंत्रण के लिए वायोसिड एस. एवं इन्टरफेरान तथा उत्तक संबर्द्धन से
तीव्र गति से उगने वाले बांस, को और अधिक सुदृढ़ किया जा रहा है. कापर लीचिंग
से सन्बद्ध बायो हाइड्रो मैटलर्जीकल प्रक्रियाओं पर एक परियोजना तथा जल
कुमुदिनी तथा सम्बद्ध खरपतवारों के जीव वैज्ञानिक नियंत्रण पर एक परियोजना को
इस वर्ष धन उपलब्ध कराने का प्रस्ताव है.
लार्वा नियंत्रण के लिए बायोसाइड-एस पर परियोजना के अच्छे(सकरात्मक) परिणाम
निकले हैं तथा अन्य संस्थाओं के साथ-साथ इस प्रक्रिया को "नेशनल बायोटेक्नालोजी
बोर्ड" के नाम से पेटेन्ट कराया जा रहा है.
४. जैव-प्रौद्योगिकी विनिर्माण इकाइयां
जिन मुख्य उद्देश्यों के लिए राष्ट्रीय जैव प्रौद्योगिकी बोर्ड का गठन किया गया
था उनमें से अनुवांशिक इंजीनियरी, उत्तक सम्बर्धन रोग प्रतिरक्षा विज्ञान, एवं
औद्योगिक उद्देश्यों के लिए तथा स्वास्थय कृषि ऊर्जा, पर्यावरण और औद्योगिकी और
प्रदूषण नियंत्रण उच्च प्राथमिकता वाले क्षेत्रों में बड़े पैमाने पर प्रयोग के
लिए हाईब्रिडोमा आदि के क्षेत्र में हालिया खोजों से उत्पन्न नवीन प्रौद्योगिकी
के कार्यकर्म के परिणित करने के लिए सुविधाओं की स्थापना करना है. नयी
प्रौद्योगिकी के कुछ उत्पादन, जिन्हें पहले से विकसित किया जा चुका है उनसे
भारत को संक्रांमक रोगों, कृषि उत्पादकता, जीव वैज्ञानिक उर्वरक पीड़क नाशी
नियंत्रक एवं दबाव/तनाव के प्रति सहनशक्ति, कृषि औद्योगिक अवशेषों को ऊर्जा
उर्वरकों में बदलना, फर्टीलाइजर्स आदि, बेहतर उत्पादकता के लिए औद्योगिक
जीवाण्विक प्रमेदों को उन्नत बनाना) आदि क्षेत्रों की समस्याओं के लिए
उत्साहवर्धक संभावनाएं हैं. बोर्ड ने इस क्षेत्र में एक विशिष्ठ उत्पादन अभिमुख
योजना के विकसित किया है तथा निम्नलिखित गतिविधियों को और छोटे अभियान के आधार
पर स्थापित करने के लिए आरम्भिक प्रस्तावों को पहले से ही प्रस्तुत कर दिया गया
है :-
१. आधुनिक टीकों के उत्पादन एवं रोग प्रतिरक्षात्मक निदानों के द्वारा संक्रामक
रोगों का नियंत्रण और उन्मूलन.
२. भ्रूण स्थानांतरण प्रौद्योगिकी के द्वारा मवेशियों के रेवड़ का विकास.
३. पादप ऊत्तक सम्बर्द्धन द्वारा नारियल एवं ताड़ के तेल की अधिक उपज देने वाली
किस्मों का उत्पादन.
४. जीवाणु और शैवाल अलसोल नाइट्रोजन यौगिकीकरण सम्बर्द्धन का उत्पादन;
५. जीव वैज्ञानिक कीटनाशकों द्वारा कीटाणुओं पीड़कों तथा मच्छरों का नियंत्रण.
उपर्युक्त सभी क्षेत्रों में राष्ट्रीय जैव प्रौद्योगिकी बोर्ड की सातवीं
पंचवर्षीय योजना में उच्च अनुसंधान और विकास विनिर्माण गतिविधियों को आरम्भ
करने, उन्हें प्रोत्साहित करने तथा जहां आवश्यक हो, वहां उन्हें स्थापित करने
का प्रस्ताव है. इस उद्देश्य के लिए बोर्ड देश के कई अग्रणीय औद्योगिक
संस्थानों से १९८६-८७ में कार्यक्रम आरम्भ करने के लिए विचार विमर्श कर रहा है.
उत्तरी अमेरिका के लिए स्थाई सलाहकार समिति ( एस.ए.सी.)
अब तक एस.ए.सी. की तीन बैठकें हो चुकी हैं. दिल्ली स्थित संस्थाओं के साथ
सहयोगात्मक कार्यक्रम को अभिनिर्धारित करने तथा स्थापित करने के लिए समिति की
चौथी बैठक १९८५-८६ के अंत में नई दिल्ली में होने का प्रस्ताव है.
१९८६-८७ के दौरान एस.ए.सी. की अमेरिका में कम से कम एक बैठक होगी.
५. जैव-प्रौद्योगिकी में थ्रस्ट क्षेत्र और प्रौद्योगिकी मिशन
निम्नलिखित थ्रस्ट क्षेत्रों/प्रौद्योगिकी मिशनों के लिए प्रस्ताव तैयार किए
गये हैं तथा वे योजना आयोग को प्रस्तुत किए गए हैं.
१. आनुवांशिक इंजीनियरी में थ्रस्ट क्षेत्र.
२. रोग प्रतिरक्षा रोग निरोध द्वारा बड़े संक्रामक रोगों की रोकथाम(नियंत्रण)
तथा उन्मूलन
३. भ्रूण प्रतिरोपण प्रौद्योगिकी द्वारा पशु धन का सुधार तथा दुग्धोत्पादन में
वृद्धि.
४. खाद्य तेलों में आत्मनिर्भरता.
टीका विज्ञान पर अनुसंधान और विकास के लिए भारत-अमेरिका टीका कार्यकर्म आरम्भ
किया गया है.
पोलियो अलार्क रोग; खसरा एवं हैपीटिटीज-बी के लिए टीका निर्माण प्रौद्योगिकियों
के स्थानांतरण की शर्तों को अंतिम रूप देने के लिए एक वार्ता समिति का गठन किया
गया है. यह समिति विवरण तैयार कर रही है तथा आशा है कि अपनी रिपोर्ट १९८५-८६
में दे दे.
६. प्रतिबंधित इन्जाइमों एवं अन्य जैवरसायनों का उत्पादन आयात
जैव रसायनों के सी.एस.आई.आर.केन्द्र (सी.एफ.बी.) ने एन.बी.टी.बी. के माध्यम से
प्रतिबंधित इन्जाइमों का प्रयोगकर्त्ताओं के लिए तीसरी बार आयात किया. स्वदेशी
उत्पादन कार्यकर्म के तहत सी.एस.बी. ने पहले से ही २७,४२० रूपये की कीमत के
प्रतिबंधित इन्जाइमों का उत्पादन और वितरण किया है तथा ३,९८,२३० रूपयों की कीमत
का इनका एक तैयार भंडार बनाया गया है.
भाभा परमाणु अनुसंधान (बी.ए.आर.सी.) एन.बी.टी.बी. के तत्वावधान में रेडियो
लेब्लड न्यूक्लियोटाइडस का आयात कर रहा है. भाभा परमाणु अनुसंधान केन्द्र इस
तरह की रेडियो जैव-अणुओं के लिए स्वदेशी प्रौद्योगिकी का विकास भी कर रहा है.
उन्होंने पी. ३२ ए.टी.पी. का उत्पादन आरंभ कर दिया है तथा इस रसायन का आयात
बन्द कर दिया है.
राष्ट्रीय विज्ञान और प्रौद्योगिकी उद्यमवृति विकास योजनाएं
 ( लाख रुपयों में)
----------------------------------------------------------------------
बजट अनुमान संशोधित अनुमान बजट अनुमान
१९८५-८६ १९८५-८६ १९८६-८७
----------------------------------------------------------------------
 ७५ ८५ ११५
----------------------------------------------------------------------
१.० योजना का मुख्य उद्देश्य, राष्ट्रीय विज्ञान और प्रौद्योगिकी उद्यमवृति
विकास बोर्ड (एस.एस.टी.ई.डी.बी.) के तत्वावधान में उद्यमवृति के संबर्द्धन
द्वारा विज्ञान और प्रौद्योगिकी कार्मिकों की बेरोजगारी एवं न्यून रोज़गार की
समस्या का समाधान करना है.
२.० १९८५-८६ के लक्ष्य और उपलब्धियां
उद्यमवृति विकास कार्यकर्म [ई.डीपी.एस]
विज्ञान और प्रौद्योगिकी कार्मिकों के लिए ३० से ४० तक उद्यमवृति विकास
कार्यकर्म गठित करने के लक्ष्य के मुकाबले में ११ ई.डी.पी.एस. आरंभ किये गये
तथा १५-१-१९८६ तक २१ ई.डी.पी.एस. की स्वीकृति प्रदान की गई. इस वर्ष के अंत से
पूर्व १० और ई.डी.पी.एस. को आरंभ करने हेतु अनुमोदन की सूचना संबंधित प्रशिक्षण
संस्थानों को भेजी जाने की संभावना है.
२.२ उद्यमवृति कैम्प
ये कैम्प उद्यम जागरूकता कार्यक्रम रम की प्रकृति के हैं तथा इन्हें शैक्षणिक
संस्थानों में चलाया जाता है. प्रत्येक कैम्प की अवधि ३ से ४ दिन की है. देश
के विभिन्न भागों में इस तरह के १४ कैम्पों का आयोजन किया गया है तथा वर्ष के
अंत तक १२ और अन्य कैम्पों के लगाये जाने की आशा है.
२.३ उद्यमवृति के विकास के लिए केन्द्रों/स्कूलों की स्थापना
हरियाणा में एक उद्यमवृति विकास केन्द्र की स्थापना के लिए आर्थिक सहायता दी
गई. उद्यमवृति विकास के लिए एक स्कूल राउड़केला के रीजनल इंजीनियरिंग कालेज में
चलाया गया तथा इस उद्देश्य के लिए आवश्यक आर्थिक सहायता दी गई.
२.४ इंजीनियरिंग कालेजों के पाठ्यक्रम में उद्यमवृति विषय का समावेशन
इस दिशा में आवश्यक संबर्द्धन कार्य हाथ में लिया गया है. इंजीनियरी कालेजों
में इनको आरंभ करने के लिए "अशोक चन्द्र समिति" ने तीन सेमेस्टर प्रणाली पर
आधारित एक उपयुक्त पाठ्यक्रम तैयार किया है. जून, १९८४ में महाराष्टृ के
इंजीनियरी कालेजों के प्राचार्यों का एक सम्मेलन बम्बई में हुआ तथा तमिलनाडू के
इंजीनियरी कालेजों के प्राचार्यों का एक सम्मेलन इंजीनियरी कालेजों में
उद्यमवृति को एक विषय के रूप में प्रारम्भ करने के लिए उनको अनुप्रेरित करने के
लिए मद्रास में जनवरी, १९८६ में सम्पन्न हुआ.
२.५ विज्ञान और प्रौद्योगिकी उद्यमवृति पार्क ( एस.टी.ई.पी.एस.)
विज्ञान और प्रौद्योगिकी उद्यमवृति पार्क एक ओर शैक्षणिक/अनुसंधान संस्थानों
तथा दूसरी तरफ उद्योगों के बीच सहलग्नताएं स्थापित करने का प्रयास करते है.
उच्च प्रौद्योगिकी के क्षेत्रों में शामिल होने के लिए एस.एंड.टी. कार्मिकों को
तैयार करने के लिए औद्योगिक संपदा की यह आवश्यक रूप से शुरूआत की शाला है. चार
ऐसे पार्कों की स्थापना हो चुकी है, इनमें से बिड़ला इन्स्टीट्यूट आफ टैक्नोलोजी
(रांची), सी.सी. शराफ रिसर्च इन्स्टीट्यूट (बम्बई), जादवपुर विश्वविद्यालय
(कलकत्ता) तथा श्री जयचम राजेन्द्र कालेज आफ इंजीनियरिंग (मैसूर) प्रत्येक में
एक-एक है.
१२. कार्यशालाओं का आयोजन किया गया है इनमें से, रीजनल रिसर्च लैबोरेटरी
(हैदराबाद), बिड़ला इन्स्टीट्यूट आफ टैक्नोलोजी (रांची), के.ई.एल.टी.आर.ओ.एन.
(त्रिवेन्द्रम), सी.सी.शराफ रिसर्च इन्स्टीट्यूट (बंबई), गुरूनानक इंजीनियरिंग
कालेज (लुधियाना), हारकोर्ट बटलर टैक्नोलोजीकल इन्स्टीट्यूट (कानपुर), मौलाना
आज़ाद कालेज आफ टैक्नोलोजी (भोपाल), एस.जे.कालेज आफ इंजीनियरिंग (मैसूर), मदुरै
कामराज विश्वविद्यालय (मदुरै), रिजनल इंजीनियरिंग कालेज (श्रीनगर), हिमाचल
प्रदेश विश्वविद्यालय (शिमला) तथा जादवपुर विश्वविद्यालय (कलकत्ता) में
प्रत्येक में एक-एक हैं. फरवरी-मार्च, १९८६ में भरतियार विश्वविद्यालय
(कोयम्बटूर), एम.एस. विश्वविद्यालय (बड़ौदा) तथा अन्य विश्वविद्यालय
(विशाखापटनम) में तीन अन्य कार्यशालाओं का आयोजन किये जाने की संभावना है.
२.७ "परियोजना पार्श्विका" तैयार करने की योजना
इस योजना का उद्देश्य कुछ चुने हुए जिलों में उपलब्ध संसाधनों का सघन अध्ययन
करके विज्ञान और प्रौद्योगिकी कार्मिकों के लिए उद्यमवृति के उपयुक्त सुअवसरों
का अभिनिर्धारण करना है. योजना आयोग एवं उपयुक्त राज्य सरकारों के परामर्श से
इस योजना के कार्यान्वयन के लिए देश के १२ पिछड़े जिलों को चुना गया है.
२.८ वीडियो वृतचित्र एवं केस अध्ययन तैयार करना
राष्ट्रीय लघु उद्योग प्रसार प्रशिक्षण संस्थान ( नेश्नल इंस्टीट्यूट फार समाल
इन्डस्ट्री एक्सटैनशन ट्रेनिंग), हैदराबाद को सफल तथा असफल दोनों उद्यमियों पर
उपयुक्त वीडियो वृतचित्र एवं केस अध्ययन तैयार करने के लिए अधिकृत किया गया है.
इन सामग्रियों को ई.डी.पी.एस. उद्यमवृति कैम्प एवं शैक्षणिक संस्थानों आदि में
अध्यापन सामग्री के रूप में प्रयुक्त करने के लिए तैयार किया है.
३.० १९८६-८७ के लिए लक्ष्य
३.१ चार नवीन एस.टी.ई.पी.एस. की स्थापना तथा वर्तमान चार को सहायता जारी रखना.
३.२ देश के विभिन्न भागों में ६० ई.डी.पी. एस. एवं ८० उद्यमवृति कैम्पों का
आयोजन.
३.३ छः पिछड़े जिलों में "प्रोजेक्ट प्रोफाइल" तैयार करने के लिए योजना का
कार्यान्वयन एवं ६ जिलों में जहां स्कीम पहले से कार्यान्वित की जा रही है वहां
कार्यान्वयन अभिकरणों को सहायता का जारी रखना.
३.४ छः शैक्षणिक संस्थानों में उद्यमवृति विकास के लिए स्कूलों की स्थापना तथा
हरियाणा में स्थापित वर्तमान उद्यमवृति विकास केन्द्र और रीजनल इंजीनियरिंग
कालेज राउड़केला में स्थापित स्कूल फार इन्टरप्रिन्योरशिप डिवेल्पमेंट एंड
मैनेजमेंट साइंसिज़ को मदद जारी रखना.
३.५ तीन विभिन्न राज्यों में मछली पालन सम्पदाएं, औषध पादपों आदि पर तीन
सामूहिक रोज़गार परियोजनाओं की स्थापना का संबर्द्धन.
३.६ कुछ राज्यों में चयनित सफल एवं असफल विज्ञान और प्रौद्योगिकी उद्यमियों के
संबंद में वीडियो वृतचित्र, केस अध्ययन तथा संबंधित प्रकाशन तैयार करना.
विज्ञान और प्रौद्योगिकी संचार और विज्ञान और प्रौद्योगिकी को लोकप्रिय बनाना
 रूपये लाखों में
--------------------------------------------------------------------------
बजट अनुमान संशोधित अनुमान बजट अनुमान
१९८५-८६ १९८५-८६ १९८५-८६
--------------------------------------------------------------------------
राष्ट्रीय विज्ञान और प्रौद्योगिकी संचार परिषद की विज्ञान और प्रौद्योगिकी को
लोकप्रिय बनाने एवं लोगों में वैज्ञानिक स्वभाव पैदा करने के जुड़वां व्यापक
लक्ष्यों के संबंध में नीति और योजना निर्माण संबंधी दायित्वों का कार्यभार
सौंपा गया है. एन.सी.एस.टी.सी. की एक कार्यकारिणा समिति है जो विज्ञान और
प्रौद्योगिकी संचार और विज्ञान और प्रौद्योगिकी को लोकप्रिय बनाने के
कार्यकर्मों एवं गतिविधियों के माध्यम से एन.सी.एस.टी.सी. की नीतियों और
योजनाओं के कार्यान्वयन के लिए जिम्मेदार है. एन.सी.एस.टी.सी. की द्वितीय बैठक
मई, १९८५ में हुई.
वर्ष १९८५-८६ के दौरान व्यय वित समिति द्वारा एन.सी.एस.टी.सी. के सातवीं योजना
प्रस्तावों को मंजूरी दी गई तथा मुख्य गतिविधियां आरंभ की गई और निम्नलिखित
विज्ञान और प्रौद्योगिकी संचार की कई परियोजनाएं प्रगति पर हैं:
१. स्वयंसेवी अभिकरणों, वैयक्तिक संचारकों, वर्तमान साफ्टवेयर जनप्रिय
प्रकाशनों, संग्रहालय एवं प्लेनेटेरिया आदि पर आंकड़ा आधार तैयार करना, (२)
प्रशिक्षण-दो प्रायोगिक पाठ्यक्रम चलाए गए, (३) साफ्टवेयर: प्रोजेक्ट पहली
अवस्था में विज्ञान फिल्म सीरियल के १३ भाग की स्क्रिप्टस तैयार करना और उन्हें
अंतिम रूप देने के काम पूरे किये गये तथा प्रोजेक्ट की द्वितीय अवस्था में इन
फिल्मों का निर्माण आरंभ किया, (४) "न्यूज़लेटर्ज़" के वस्तुतीकरण पर विस्तृत
प्रोजेक्ट्स, इन न्यूज़लेटर्ज़ का लक्ष्य विज्ञान और प्रौद्योगिकी संचारकों
(विभिन्न भाषाओं में) की आवश्यकताओं की पूर्ति करना है, निर्माणधिन है, (५)
प्रस्तावित "न्यूज़लेटर्ज़' की आवश्यकता तथा माँग का पता लगाने के लिए एक
बाज़ार सर्वेक्षण प्रगति पर है, (६) कई क्षेत्र आधारित प्रोजेक्टस प्रगति पर
हैं.
