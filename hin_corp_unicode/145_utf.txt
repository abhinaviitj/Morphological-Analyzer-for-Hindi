<ञिने आर्ट्स्><ढ्रतिन्ग्><ढ्तिवेडे, फ्रेम्स्हन्कर्><घेएट घोविन्ड - शहिट्यिक् आव्म् खलगट्..><१९८८><खल फ्रकस्हन्><अरनसि><१४ - १९><१९९२><ढ्तिवेडि, फ्-शहिट्यिक् आव्म् खलगट् - ढ्ष् - औ>

राजा के भृत्यों ने उन डाकुओं से पूछा कि इन महात्मा ने अन्य लोगों की
अपेक्षा आपलोगों का अधिक आदर क्यों किया, इस पर उन दुष्ट-आत्मा डाकुओं ने
जबाव दिया कि पहले ये जयदेव कवि किसी दूसरे राजा के यहां रहते थे अपने
कुकर्म के परिणामस्वरूप राजा ने इनके प्राण हरने की आज्ञा दे दी परन्तु
दयावश हमने इनके हाथ-पांव काटकर ही छोड़ दिये. ऐसी किंवदन्ती है कि
मनुष्यो की आधारभूता पृथ्वी वह दु:वाणी सुनकर विदीर्ण हो गई और वे डाकू
उसी गर्त में विलीन हो गये तत्पश्-~चात भगवत्कृपा के परिणामस्वरूप जयदेव
पूर्ववत हो गये.
श्री बल्लभ सम्प्रदाय में गीतगोविन्द का विशेष महत्व है. बल्लभाचार्य के
पुत्र गोस्वामी श्री विट्ठलनाथ जी की गीतगोविन्द की प्रथम अष्टपदी पर एक
रसमय टीका भी रोचक है जिसमें दशा-~वतार वर्णन, श्रृग् आरपरक लगाया गया
है. वैष्णवों में प्रणली है कि अयोग्य स्थल में गीतगोविन्द को नहीं गाना
चाहिए, क्योंकि उनका विश्वास है कि जहां भी गीतगोविन्द गाया जाता है
वहां भगवान का अवश्य ही प्रादुभार्व होता है इस पर वैष्णवों में एक
आख्यायिका प्रसिद्ध है...एक वृद्धा को गीत-~गोविन्द की (धीर समीरे यमुना
तीरे) यह अष्टपदी याद थीं. वह गोवर्धन के नीचे किसी ग्राम में रहती थी.
एक दिन वह वैगन के खेत में पेड़ो को सींचने के साथ ही यही अष्टपदी भी
गाती जाती थी इससे कृष्ण भी उसके पीछे-पीछे फिरे. श्री नाथ जी के मन्दिर
में जब तीसरे पहर उत्थापन हुआ तो गोस्वामी जी ने देखा कि श्रीगोस्वामी जी
ने देखा कि श्रीनाथ जी का बागा फटा है तथा वैगन के कांटे तथा मिट्टी लगी
हुई है. इस पर भगवान से जब पूछा गया तो पता लगा कि अमुक वृद्धा ने
गीतगोविन्द गाकर मुझे बुलाया इससे कांटे तथा मिट्टी लग गई, क्योंकि वह
गाती थी और जहां-जहां जाती थी मैं उसके पीछे-पीछे फिरता था.
तभी से गोस्वामी जी ने यह आज्ञा वैष्णवों में प्रचारित की कि कु-अस्थल पर
कोई गीतगोविन्द न गावे. किंवदन्ती है कि जयदेव कवि प्रतिदिन गंगा स्नान
के लिए जाते थे., उनका यह परिश्रम देखकर गंगा जी ने कहा कि तुम इतनी दूर
क्यों श्रम करते हो, मैं ही तुम्हारे घर आ जाऊंगी. इसीसे अजयनद नामक एक
धार में गंगा अभी तक केन्दुली ग्राम के नीचे बहती हैं.
ऐसा कहा जाता है कि `प्रिये चारशीले' इस अष्टपदी में `खण्डनम् मम् शिरसि
मण्डनं' इस पद के आगे जयदेव कवि की इच्छा हुई कि `देहि पद-पल्लवमुदारन्च'
ऐसा पद रखें, परन्तु ईश्वर के लिए ऐसा पद रखने का उनका साहस न हुआ, इससे
पुस्तक छोड़कर ये स्नान करने चले गये. भक्त वत्सल, भक्त मनोरथपूरक भगवान
इसी समय स्नान से फिरते हुए कवि के घर आये, प्रथमत: पद्मावती ने जो रसोई
तैयार की उसे ग्रहण किए, तत्पश्चात् पुस्तक खोलकर `देहि पदपल्लव-~मुदारं'
लिखकर शयन करने लगे. इतने में जयदेव कवि आये तो देखे कि पतिव्रता
पद्मावती जो बिना जयदेव कवि के भोजन किये जल तक भी नहीं पीती थीं वह भोजन
कर रही है. जयदेव कवि ने कारण पूछा, पद्मावती ने आश्चर्य से सब वृतान्त
कहा. इस पर जयदेव कवि ने जाकर पुस्तक देखी तो `देहि पदपल्लवमुदारं' यह पद
लिखा है. वह जान गये कि यह सब चरित उसी रसकेन्द्र शिरोमणि भक्त-~वत्सल
भगवान का है. पुन: आनन्द से गदगद होकर पद्मावती की थाली का प्रसाद लेकर
ही उन्होंने अपने को कृतकृत्य माना. कहते है कि पुरी के राजा सात्विकराय
ने ईर्ष्या के वशीभूत होकर जयदेव की कविता की भांति ही अपना एक नवीन
`गीतगोविन्द' इस झगड़ ए के निपटने के लिए कि कौन सा गीतगोविन्द अच्छा है
दोनों गीतगोविन्दों को पंडितों ने जगन्नाथ मन्दिर में रखकर बन्द कर
दिया. जय यथासमय द्वार खुला तो लोगों ने देखा कि जयदेव कवि का गीत
जगन्नाथ जी के ह्रदय पटल पर लगा हुआ है तथा राजा का दूर पड़ा हुआ है. तब
यह देखकर राजा आत्महत्या करने के लिए उद्यत हुआ, इस अवसर पर जगन्नाथ जी
ने उसको समुचित धैर्य के लिए आज्ञा दी कि हमने तुम्हारा भी स्वीकार किया
है अफसोस मत करों.
जयदेव कवि वैष्णवों सम्प्रदाय में एक ऐसे उत्तम पुरुष हुए है कि
सम्प्रदाय की मध्यावस्था में इनका नाम मुख्य रूप से लिया गया है. यथा--
शताव्दियां बीत गयीं, जयदेव कवि इस भूमण्डल को छोड़कर परधाम चले गये
किन्तु अपनी कवित्व शक्ति से आज भी हमारे समाज में वे सादर स्थित हैं.
जयदेव कवि का पवित्र शरीर केन्दुली ग्राम में समाधिस्थ है. यह समाधि स्थल
मनोहर लताओं से वेष्ठित होकर अपनी सुन्दरता से आज ग्राम में साधिस्थ है.
यह समाधि स्थल मनोहर लताओं से वेठित होकर अपनी सुन्दरता से आज भी जयदेव
कवि के सुन्दर चरित्र तथा चित का परिचायक है. इनके स्मरणार्थ केन्दुली
ग्राम में आज भी मकरसंक्रान्ति के दिन बड़ा भारी मेला लगता है. जिसमें
७०-८० हजार वैष्णव एकत्रित होते है तथा इनकी समाधि के चारों ओर
गाते-बजाते तथा संकिर्तन करते हैं.
उपर्युक्त विवेचना से स्पष्ट है कि अपूर्व बुद्धि के साथ ही साथ वाणी
(सरस्वती) की कृपा उनपर खुब थी तभी तो लक्षमणसेन जैसे राजा के दरबार में
अनेक कवि पुंगवों के बावजूद जयदेव विशिष्ट प्रभा के समान प्रभाविष्ट थे.
महाकवि जयदेव अत्यन्त उदार एवं दयालुचित्त थे. डाकुओं के द्वारा हाथ-पांव
काट लिए जाने पर अनुकूल अवसर पाकर, उनके मन में जो आक्रोश की भावना आनी
चाहिए उसका आना तो दूर, छायामात्र भी इस उदारात्मा के अन्दर प्रविष्ट न
कर सकी. महाकवि जयदेव जहाँ भी रहे उनके व्यक्तित्व ने उनकी विशिष्टता की
मरुभूमि खुद ही तैयार की.
अमरकृति `गीतगोविन्द' का तो कहना ही क्या? श्री बल्लभ सम्प्रदाय में इसका
विशेष महत्व है. वैष्णवों में तो यह प्रणाली है कि किसी भी कु-स्थल पर
गीतगोविन्द को नहीं गाना चाहिए क्योंकि उनका विश्वास है कि जहाँ भी
गीत--गोविन्द गाया वहाँ भगवान का प्रादुर्भाव निश्चित होगा. जो गंगा,
महाराजा भगीरथ के भगीरथ प्रयत्न से भी आहलादित नहीं हुई, स्वर्ग के
नितान्त शान्त वातावरण में भी हड़हड़-की ध्वनि से गुंजीत रहती थी, वही
गंगा जयदेव के ग्राम तेन्दुली में जयदेव के स्नान के लिए अब भी विद्यमान
है. महाकवि जयदेव की इच्छा, साक्षात भक्त वत्सल भगवान की इच्छा थी.
किंवदन्ती है कि `प्रिये चारूशीले' इस अष्टपदी मैं `स्मर गरल खण्डनम् मम्
शिरसि मण्डनं' इस पद के आगे जयदेव कवि `देहि पद पव्लवमुदाऱञच' ऐसा पद
रखने के लिए मात्र अनुभूति रूप में अपनाये भर थे और निष्कर्षत: भगवान् के
लिए ऐसे पद का प्रयोग उन्हें उचित नहीं लगा............विचार और भावना की
उड़ान के लिए वे विस्मृत रंगमंच बना रहे थे; स्नान के लिए जाना तो एक
माध्यम था. इसी समय जीत, उसी की हुई जो एक बार उठी और मस्तिष्क को
उद्धे-~लित करके चली गई. ठीक है भक्तात्मा जयदेव अपने हाथों देहि
पल्लवमुदारञच नही लिखेंगे तो खुद भगवान ही लिखेंगे ऐसा अपूर्व व्यक्तित्व
था महाकवि जयदेव का.
महाकवि जयदेव का कृतित्व
महाकवि जयदेव का `गीतगोविन्द' के अतिरिक्त अन्य किसी ग्रन्थ का उल्लेख
हमें प्राप्त नहीं होता है कुछ विद्वानों का मत है कि जयदेव कवि ने
गीतगोविन्द के अतिरिक्त एक ग्रन्थ `रति मंजरी' भी लिखा था, परन्तु यह बात
निर्मुल है. गीतगोविन्द की लेखनी से रतिमंजरी सा जबन्य काव्य निकले यह
सम्भव नहीं है:. हॉ गंगा की स्तुति में जयदेव कवि का रचा हुआ एक हुआ एक
सुन्दर पद अधिक मिलता है वह उनका रचा हुआ हो तो हो.
हम कह सकते हैं कि `गीतगोविन्द' जयदेव की एकमात्र उपलब्ध कृति है. जयदेव
ने अपने काव्य में भगवान श्रीकृष्ण तथा रासेश्वरी श्री राधा जी की ललाम
लीलाओं का चित्रण करके, एक निर्दोष और अत्यधिक अभिनव कलाकृति का सृजन
किया है. उनकी प्रसिद्धि तो इस बात से प्रमाणित होती है कि शताब्दियों तक
उनके सम्मान के लिए प्रतिवर्ष उनके जन्म स्थान में एक उत्सव मनाया जाता
जिसमें रात्रि में उनके काव्य के गीत गाये जाते हैं और उनकी समाधि पर
माल्यार्पण करते नाचते गाते हैं १४९९ ई. में बंगाल के शासक ने यह
राजाज्ञा प्रस्तुत कर दी कि कोई भी नर्तक या वैष्णव सिर्फ जयदेव के ही
गीतों को सीखे. साथ ही मन के सौन्दर्य को विगाड़ देने वाले सर विलियम
जोन्स के अनुवाद के माध्यम से भी जयदेव के प्रशस्त गुणों की गैटे (जर्मन
कवि) ने उसी प्रकार प्रशंसा की जैसा उसने कालिदास के मेघदुत तथा शकुन्तला
की की थी.
जयदेव की कविता का स्वरूप बहुत ही मौलिक है. इससे यह धारणा फैल गई है कि
यह कवित एक छोटा सा गोप नाट्य (लेरिक ड्रामा) है जैसा कि लासेन का कहना
है कि यह एक परिष्कृत यात्रा है, बॉन श्रीडर भी यही नामकरण पसन्द करते
है. दूसरी तरफ पिशेल तथा लेवी इसको गीत तथा नाट्य की मध्य कोटि में अन्य
बातों के अतिरिक्त इस आधार पर रखते हैं कि यह यात्रा कोटि के नाट्य
प्रयोगों से बिल्कुल भिन्न है, क्योंकि इसमें वक्तृ--परिर्वतन के पद्य
एक निश्चित रूप में रखे गये है; उनको तुरन्त रचक बोलने के लिए नहीं छोड़
दिया गया है. परन्तु पिशेल भी उसको भावुक-~तामय श्रृंगारिक नाट्य कहते
हैं. डाँ. कीथ का कहना है कि प्रेम काव्य के रूप में गीतगोविन्द भारतीय
साहित्य में अप्रतिम है. हमारे कहने का तात्पर्य यह हैं कि गीतगोविन्द वह
कृति है, जो युग--युगान्तर तक भारतीय तथा पाश्चय साहित्य को उलझन में
डाले हुई थी तथा विभिन्न विद्वानों ने इसकी समान रूप से प्रशंसा भी की.
जयदेव ने गीतगोविन्द काव्य को विभिन्न सर्गों में विभाजित किया है, जो इस
बात का संकेत है कि उन्होंने उसे सामान्य काव्य की कोटि का माना है.
अंकों और विष्कम्भकादि में विभक्त करके इसे नाटकीय रूप देने का उनका
विचार नहीं था. दूसरी ओर इसे लिखते उनके ध्यान में बंगाल की वे यात्रायें
थीं जिसमें एक आदि युगीन ढंग के नाटय में कृष्ण के सम्मानार्थ संगीत व
गानों के साथ नृत्य किया जाता था. अपनी कविता में अत्यधिक प्राणप्रद तत्व
के रूप में ऐसे गीत को रखते समय जयदेव ने नि:सन्देह भविष्य में मन्दिरों
तथा उत्सवों में होने वाले उन गीतों के उपयोग का पूर्व साक्षात्कार कर
लिया था. हस्तलिखित पोथियों में गीतों को संगीत के राग और ताल और उसके
साथ होने वाले नृत्य के पारिभाषिक शब्दों द्वारा ठीक-ठीक संकेत के साथ
दिया गया है. कवि का अभिप्राय निश्चित रूप से यही है कि वह गीतों को अपने
मानस--चक्षुओं के सम्मुख इस प्रकार गाया जाता हुआ देखे. इस प्रकार जयदेव
के इस कविता माधुरी का सृजन निश्चित रूप से मौलिक था क्योंकि यात्राओं के
लोकप्रिय गीतों द्वारा इतनी सुन्दर तथा परिष्कृत कृति का निर्माण एक बहुत
बड़ा कदम है.
जयदेव के गीतगोविन्द काव्य में केवल `तीन ही पात्र है--राधा, कृष्ण और
परिचायिका (राधा की सखी). विषय है राधा और कृष्ण की श्रृंगारिक प्रेम
चेष्टाएँ. प्रेम आध्यात्मिकता से प्राणान्वित हुआ है पर उसमें कहीं भी
शारीरिक मांसलता ओझल नहीं हुआ है. जयदेव अपने काव्य का श्रीगणेश राधा और
कृष्ण के श्रृंगारिक प्रेम लीलाओं से शुरू करते हैं--
हिन्दी में इनका अनुवाद इस प्रकार है--
मेघ झरित अम्बर अति श्यामल तरुतमाल की छाया
कान्ह भी रूलेजा राधे गृह व्याप्त रात की माया.
पा निर्देश यह नन्द महर का हरि-राधा मदमाते
यमुन पुलिन के कुंज-कुंज से क्रीडा करते जाते..
और अन्त में जाकर हरि--हरि की दुहाई देने लगते हैं. इस प्रकार जयदेव का
गीतगोविन्द काव्य हमें श्रृग् आर के माध्यम से भक्ति को ओर उन्मुख करता
है. इस बात का उल्लेख जयदेव स्वयं अपने ही शब्दों में काव्य के प्रथम
सर्ग में श्रोताओं को सम्बोधित करते हैं--
"यदि आपका मन (अन्त:करण) हरि चर्चा की ओर लालायित है तथा आपके कान हरि की
सुललित लीलाओं का श्रवण करना चाहते हैं तो अति मधुर तथा मनोहर एवं सुललित
पद रचना वाली जयदेव की पदावली सुनिये.
दूतिका प्रेम पगे विरही ह्रदयों को मिलाने वाली श्रृंखला है. यह दूतिका
राधा की सखी हैं जो राधा और कृष्ण के सन्देशों को एक दूसरे तक पहुंचाती
है. यह सिलसिला काव्य में शुरू से अन्त तक लगा रहता है. काव्य में संयोग
तथा विप्रलम्भ श्रृंगार के विविध आयामों का बड़ा ही भावाग्राही चित्रण
किया गया है, विप्रलम्भ श्रृंगार की स्थिति में राधा कभी मानिनी बनकर,
कभी विप्रलब्धा, कभी खण्डिता, कभी वासक सज्जा तथा कभी अभिसारिका बनकर
पाठकों के सामने उपस्थित होती है.
इसी प्रकार सारांश के तौर पर गीतगोविन्द काव्य छोटे-बड़े बारह सर्गों में
विभक्त है. सर्व प्रथम मंग् अलाचरण; प्रस्तावना, रचनोदेश्य, और कवि
परिचय के चार श्लोक हैं. इसके पश्चात् एक पद्य में दशावतारों का वर्णन
है. यह सब इस कृति का प्राक्कथन मात्र है. तत्पश्चात् मूल ग्रंथ आरम्भ
होता है. एक सखि विरहोत्कण्ठिता राधा के समक्ष वसन्त का वर्णन करती है और
दूर से गोपाग् अनाओं के साथ रासासक्त कृष्ण को दिखाती हुई राधा को उनके
(कृष्ण के) रास से अवगत कराती है. इसपर ईर्ष्या कलुषित ह्रदया राधा मान
धारण कर लेती है. जब कृष्ण को इस बात का पता चलता है तो वे अन्य गोपियों
का साथ छोड़कर राधा का विरह अनुभव करते हुए यमुना तट के एक कुंज में
राधा-विरह में व्यथित हो जाते हैं, तथा राधा के पास एक दूति (सखी) को
भेजते हैं, जो राधा को कृष्ण की विरह वेदना की सूचना देती है. राधा की
सखी भी कृष्ण के पास जाकर राधा को कृष्ण की विरहावस्था का वर्णन करती है
और कृष्ण को उससे (राधा) मिलने के लिए प्रेरित करती हैं.
पुन: चन्द्रोदय होता है और कृष्ण के आने में विलम्ब जानकर राधा फिर से
माननी बन जाती है. कृष्ण आते हैं और मानमोचन का प्रयास करते है, किन्तु
राधा नहीं मानती. कृष्ण पुन: चले जाते है, सखी राधा को समझाती है और
अभिसार की सलाह देती हैं. राधा का प्रसाधन होता है. पश्चात् राधा के
`अभिलाष' का वर्णन है. कृष्ण की उत्कण्ठा का वर्णन करके सखी राधा को
अभिसारार्थ शीघ्रता के लिए कहती है. अभिसार सम्पन्न होता है, इसके बाद
राधा और कृष्ण का मिलन होता है, मिलन में रति श्रान्ति तथा राधा का कृष्ण
द्वारा प्रसाधन के बाद काव्य समाप्त हो जाता है.
कवि काव्य की समाप्ति में मंगल कामना करता है और संगीत गान की, विष्णु के
प्रति भक्ति की रसो के विषय में सूक्ष्म विवेचना की, और कवित्व सम्बन्धि
अपनी रमणीयता तथा लालित्य की सराहना करता है.
उपर्युक्त विवेचन से स्पष्ट है कि गीतगोविन्द में वर्णित ललित पद विन्यास
और श्रवण मनोहर अनुप्रास छटा, निबन्धन से, उच्चता की शिखर पर जयदेव को
पहुंचा देते हैं. जयदेव जी परम् वैष्णव थे, इसमें उन्होंने जो भी वर्णन
किया अत्यन्त प्रगाढ़ भक्तिपूर्ण होकर वर्णन किया है. उन्होंने इस काव्य
में अपनी रस शालिनी रचना शक्ति और चितरन्चक सद्भावशालित्व का एक श्रेष्ठ
प्रदर्शन कियां है. पडितवर ईश्वर चन्द्र विद्यासागर स्वर प्रणीत संस्कृत
विषयक प्रस्ताव में लिखते है `इस महा-~काव्य गोविन्द की रचना जैसी मधुर,
कोमल और मनोहर है, उस तरह की दूसरी कविता संस्कृत भाषा में बहुत अल्प है.
वरंच ऐसे ललित पद विन्यास, श्रवण मनोहर, अनुप्रास छटा और प्रसाद
