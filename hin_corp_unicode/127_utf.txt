<ञिने आर्ट्स्><ंउसिचल् ईन्स्ट्रुमेन्ट्स्><षइ, श्.><शरन्गि><१९८२><ऊ फ् शन्गेएट् णटक् आकडेमि><ळुक्ह्नोत्><३० - ३५><१९८०><षइ, श्.  - शरन्गि - ंई - औ>

तत् वाद्यों में वादन शैली की दृष्टि से चार उपवर्ग किये जा सकते हैं
उँगलियों से छेड़ कर बजाए जाने वाले जैसे तानपूरा अथवा तम्बूरा, एकतारा,
स्वर मण्डल,कोण अथवा मिजराब से बजाये जाने वाले जैसे रुद्र वीणा, सरस्वती
वीणा, विचित्र वीणा, सितार, सरोद, गोटु वाद्यम, डणडी अथवा शलाका से प्रहर
द्वारा बजाए जाने वाले सन्तूर, कानून जैसे वाद्य तथा गज से बजाने वाले
वायोलिन, इसराज, सारंगी जैसे वाद्य. बनावट की दृष्टि से वाद्यों को छ:
उपवर्गों में विभाजित किया जा सकता है जैसे लम्बी गर्दन वाले सितार,
इसराज, तानपूरा, वीणा, दिलरुबा जैसे वाद्य, छोटी गर्दन वाले वाद्यों में
उल्लेखनीय हैं सारंगी, वायलिन आदि, लौकी अथवा कद्दू के तुम्बे की अपेक्षा
चमड़े से मढ़े तुम्बे वाले सारंगी, रबाब, सरोद इसराज जैसे वाद्य, सामान्य
खोखले वाद्यों की अपेक्षा ठोस लकड़ी से बनाये गये वाद्य जैसे प्राचीन कुछ
वीणाएँ, पश्चात्य हार्प तथा चौकोने पेटी (सन्दूक) जैसे चपटे, पहलदार
वाद्य जैसे स्वर मन्डल अथवा सन्तूर तथा इधर बनाये जाने बाले चपटे तुँबे
सहित छोटे तानपूरे. वादन शैली की दृष्टि ये भी वाद्यों को चार वर्गों में
विभाजित किया जा सकता है उ दाहरणस्वरूप गोद में खड़ा कन्धे के सहारे रख
कर बजाये जाने वाले वाद्य जैसे दिलरुबा. सरिन्दा, इसराज, सारंगी, समुचा
वाद्य गोद में रख कर बजाये जाने वाले स्वरमण्डल (गायन के साथ छेड़ने के
लिये तानपूरे की भाँति प्रयुक्त), तंजौरी वीणा जैसे वाद्य, सामने रखकर
बजाये जाने वाले वाद्य जैसे स्वरमण्डल, तरंग वाद्य, कानून पियानो,
सन्तूर, विचित्र वीणा तथा गोद एवं जाँघ के सहारे टिका कर बजाये जाने वाले
सितार, सरोद, सुर बहार, रबाब जैसे वाद्य.
वादन क्रिया की दृष्टि से अवनद्ध वाद्यों को पाँच वर्गो में विभाजित किया
जा सकता है दोनों हाथों की हथेलियों अथवा उंगलियों से बजाये जाने वाले
ढोलक, तबला, मृदंग, खुदरक पखावज, खोल, नाल, आदि वाद्य, एक हाथ की
उंगलियों से बजाये वाले वाद्य जैसे खंजड़ी, हुडुक, शंकु अथवा डण्डी से
बजाये जाने वाला नगाड़ा, धौंसा, नगड़िया, ढाक, दमामा, एक ओर हाथ से और
दूसरी ओर डंडे से बजाये जाने वाले वाद्य जैसे बड़ा ढोल, पटह, डोरी के सिर
पर लगी घुण्डी की चोट से बजाने वाले डमरू, ढक्का आदि. बनावट की दृष्टि से
अवनद्ध वाद्यों को पाँच वर्गो में विभाजित किया जा सकता है. बीच से उठा,
एक ओर छोटे दूसरी ओर बड़े मुख वाला वाद्य जैसे मृदंग, पखावज, जिन्हें
गोपुच्छा कहा गया है, यवाकृति दोनों मुख छोटे और बीच में उठा हुआ खोंल,
हरीतकी दोनों समान मुख तथा समान मध्य भाग ढाँचे वाले पंजाबी,
महाराष्ट्रिय ढोलक जैसे वाद्य, मध्यभाग तथा दोनों मुखों के समान आकार
वाले ढोल, ढाक तथा ड्रम आदि, मध्य भाग संकीर्ण परन्तु दोनों समान मुख
वाले डमरू हुडुक. एक ओर बन्द तथा मात्र दूसरी ओर मढे चमड़े वाले भीतर
खोखले अवनद्ध वाद्यों का एक अलग उपवर ग है, गोपुच्छा अर्थात छोटा मुख
और नीचे की ओर की अपेक्षा कही अधिक बड़ा वृत अथवा भाग, जैसे दाँया तबला,
घट, यवाकृति-बड़े मुखवाले तथा दूसरी ओर संकीर्ण एवं नुकीला भाग जैसे
नक्कारा, नगड़ियां भेद, हरीतकी, बड़ा मुख तथा नीचे का भाग नुकीले की
अपेक्षा गोलाई लिये तथा अधिक चौड़ा जैसे बाँया तबला, भीतर से खोखले
परन्तु एक ओर ही मढे जैसे खंजरी से मिलते बड़े ढोल, मात्र सात से पंद्रह
सेंटीमीटर चौड़ी पट्टी के घेरे पर एक ओर मढें वाद्य जैसे करचक्र, चंग,
खंजरी, डफ, मंजीरा.
सुषिर वाद्य मुख्यत: मुँह से फूँक कर बजाये जाते है, सभी सुषिर वाद्य इसी
वर्ग में आ जाते हैं. वेणु, वंशी, मुरली, शहनाई, नागस्वरम्, पाविका,
पुंगी आदि, पियानोएकॉर्डियग, हारमोनियम, स्वर पेटी जैसे वाद्यों को
धौंकनी अथवा किसी अन्य साधन द्वारा वायु उत्पन्न करके बजाया जाता है.
बनावट की दृष्टि से सुषिर वाद्यों के पाँच भेद माने जा सकते है, मात्र
बाँस अथवा धातु की सीधी छिद्रयुक्त नलिका जिन्हें उँगलियों के पोरों से
बन्द करने खोलने से बजाया जाता है जैसे वंशी, पाविका तथा वेणु फुँकने के
लिए केवल छिद्र वाली वेणु की अपेक्षा फूँकने वाले छेद में पत्ती लगे
वाद्य जैसे शहनाई, नागस्वरम्, पत्तीदार के अतिरिक्त स्वरों के लिए
छिद्रों के स्थान पर चाभी वाले वाद्य जैसे क्लारनेट, सेक्सोफोन आदि, वंशी
अथवा वेणु की भाँति समान आकार की अपेक्षा दूसरे सिरे पर फैले तथा अलंकृत
वाद्य जैसे शहनाई, नागस्वरम, तुरही. घुमावदार डिजाइन वाले वाद्य जैसे
विगुल, वैण्ड, धौंकनीयुक्त वाद्यों में बैग पाईप को सम्मिलित किया जा
सकता है. पीतल अथवा धातुयुक्त रीड वाले वाद्यों में उल्लेखनीय है
हारमोनिगम, स्वरपेटी, पियानो. समुद्र में पाए जाने व आले शंख अर्थात
हड्डी के वाद्यों का एक और वर्ग माना जा सकता है.
घन वाद्य मुख्यत: दो, काष्ठ अथवा धातु के टुकड़ों को परस्पर टकरा कर
बजाये जाते है. जैसे झाँझ, मंजीरा, किसी डण्डी अथवा अन्य वस्तु से बजाये
जाने वाले वाद्यों में घण्टा, घड़ियाल, जय घण्टा, गांग, विजय घण्टा, हाथ
अथवा पैर हिलाकर बजाये जाने वाले झुनझुना रम्भा, घुंघरू सुपरिचित घन
वाद्य हैं. वाद्यों में निरंतर परिवर्तन, संशोधन नये वाद्यों को निर्माण
अथवा वादन पद्वतियों के प्रचलन की सतत् प्रक्रिया के साथ वर्गीकरण का
क्रम भी बराबर चलता रहेगा.
नादात्मक गुणों पर आधारित वर्गीकरण
वैज्ञानिकों द्वारा निर्धारित संगीतपयोगी नाद के गुणों तारता, तीव्रता के
आधार पर भी वाद्यों का वर्गीकरण किया जा सकता है. भारतीय वाद्यों को दो
भागों में विभाजित किया जा सकता है. लय प्रधान वाद्य, जिसके अन्तर्गत
अवनद्व तथा घन दोनों वर्गो के वाद्य आ जाते हैं तथा स्वर प्रधान वाद्य,
जिनकी व्याप्ति में तन्तु तथा सुषिर वाद्यों को सम्मिलित किया जा सकता
है. पाश्चात्य वाद्यों की तुलना में नादात्मक विशेषताओं की दृष्टि से
भारतीय वाद्यों में लय वाद्यों की परम्परा अधिक समृद्व रही है. नाल अथवा
वा तबलें जैसे वाद्यों में बाँया मुख पर्याप्त बड़ा तथा दाँये का मुख
छोटा होने के कारण दोनों मुखों से निकलने वाले स्वरों में पर्याप्त अन्तर
होता है. मुख के आकार को आवश्यकता-~नुसार छोटा बड़ा करते हुए संगीतज्ञों
ने तबलें पर सभी स्वरों से मिलाने का प्रयास किया है तथा तबला तरंग अन्य
वाद्यों की भांति बजाया जाता है. इसी प्रकार मृदंगतरंग का भी वादन होता
है. सामान्य तबले को मन्द्र सप्तक के मध्यम से लेकर मध्य सप्तक के पंचम
तक मिला लिया जाता है. तबला तरंग, मृदंग तरंग को कलाकार मन्द्र सप्तक से
तार सप्तक के षडज तक मिला लेते है तारता का क्षेत्र इतना विस्तृत है.
प्रहार शक्ति पर निर्भर ध्वनी की तीव्रता के अतिरिक्त शंकु से बजाये जाने
वाले नक्कारा, ढोल, ताशा, निशान, धौंसा, ढक ऐसे वाद्य है जिनकी विशेषता
ही है हल्के प्रहार से भी उत्पन्न होने वाली तीव्र ध्वनी. गुणों के
दृष्टि से वाद्यों की अपनी विशेषताये है जिनके आधार पर बैले, भावाभिनय,
नाटकों, दृश्यों में भावानुकूल तथा अपेक्षित रस प्रदीप्त करने के लिये
आवश्यकतानुसार लय वाद्यों का प्रयोग किया जाता है. गम्भीर एवं मधुर ध्वनी
के लिये मृदंग तथा मादल उपयुक्त समझे जाते है तो तबला, खोल, नाल चंचल
प्रकृति प्रधान ध्वनि के उपयुक्त माने जाते है. भय, वीर रस, आवेश उत्पन्न
करने के लिये प्राचीनकाल से नगाड़े, ढोल, ढाक, धौंसा का, विशेषत: युद्ध
के अवसर पर उपयोग होता रहा है. खंजरी, हुडुक पर विशिष्ट ध्वनियों द्वारा
हास्य विनोद का आभास दिया जा सकता है. तारता, गुणों तथा तीव्रता की
दृष्टि से अवनद्ध वाद्य अत्यन्त समृद्ध है. घन वाद्यों में घुँघरू, घण्टा
में दो सप्तक तक तारता की संभावना के कारण घुँघरू तरंग तथा घण्टा तरंग का
प्रचलन हुआ. माधुर्य के लिये काँस्य अथवा फुल धातु का मं जीरा करताल
उल्लेखनीय है. जयघण्टा, घड़ियाल, झाँझ तीव्रता गुण सम्पन्न घन वाद्य
माने जा सकते हैं.
सामान्यत: कंठ तथा स्वर वाद्यों की तारता सीमा दो से तीन सप्तक तक रही
है. मत्तकोकीला, जैसे वीणा तीन सप्तकों तक सीमित थी, सरस्वती अथवा
रुद्रवीणा में साढ़े तीन तथा सितार, सरोद, सितार, विचित्र वीणा में चार
सप्तकों की तारता संभव है, मींड़ से तारता बढ़ाई जा सकती है. तारता
वृद्धि का क्रम चल रहा है. वायोलीन पर ध्वनि की तारता अतिमन्द्र से
अतितार सप्तक तक सम्भव है. पाश्चातय संगीत के वाद्यों की तारता सीमा अधिक
व्यापक है.
तीव्रता की दृष्टि से भारतीय वाद्यों की संख्या नगण्य है, अधिकांश स्वर
वाद्यों की ध्वनि मृदु है, तत् वाद्यों में तुलनात्मक दृष्टि से तीव्रता
की कसौटी पर सरोद, सन्तूर जैसे वाद्यों के नाम गिनाये जा सकते है, परन्तु
प्यानो, चेलो, डबल बेस जैसी तीव्रता इन वाद्यों में नहीं मिलती है. गज
चालन से सारंगी पर भी मृदु के साथ प्रबल ध्वनि उत्पन्न की जा सकती है.
शास्त्रीय संगीत में प्रयुक्त आड़ी तथा टिपरा बाँसुरी की तारता दो सप्तक
तक है परन्तु छोटे बड़े आकार की बाँसुरी के सामूहिक वादन में पाँच सप्तक
तक तारता बढ़ाई जा सकती है. तीव्रता की दृष्टि से सुषिर वाद्यों में
शहनाई, नागस्वरम के नाम लिये जा सकते हैं. विविधता के अभाव तथा सीमित
संख्या के कारण ध्वनि के नादात्मक गुणों की दृष्टि से भारतीय वाद्य
परम्परा अधिक सम्पन्न नहीं है.
वाद्यों के उपकरण
वाद्यों के उपकरण तीन वर्गों में विभाजित किये जा सकते हैं, ढाँचा अथवा
बनावट, वाद्य से स्वरोत्पत्ति के लिये प्रयुक्त विशिष्ट कम्पत पदार्थ तथा
वस्तु विशेष जिससे छेड़ कर वाद्य बजाया जाता है.
ढ़ाँचे की दृष्टि से भारतीय वाद्यों में प्रकृति प्रदत्त वस्तुओं की
प्रधानता है, सहस्त्रों वर्ष पूर्व बांसुरी जैसे वाद्य हड्डियों, बाँस,
नरकुल सींग से बनाये जाते थे ताल वाद्यों में मृत्तिका का ही उपयोग होता
था. तत् वाद्यों में काष्ठ तथा लौकी कद्दु की तुम्बी तथा दूब अथवा मूँज
के तारों का प्रयोग होता था. ज्ञानवृद्धि, धातुओं के प्रयोगों से परिचित
होने पर कलाकार वाद्यों के ढ़ाँचों में मिट्टी, बाँस के स्थान पर धातुओं
का प्रयोग करने लगे फलत: सुषिरवाद्यों के ढाँचे लकड़ी, काँसे, पीतल,
लोहे, चाँदी के बनने लगे. भीतर से खोखले अवनद्ध वाद्य लकड़ी तथा बाँया
पीतल, मुरादाबादी/चाँदी के बनने लगे. तत वाद्यों के ढाँचे लकड़ी के बनते
थे जिसमें तुंबी बनायी जाती अथवा सारंगी जैसे वाद्यों पर चमड़ा मढ़ा
जाता, सरोद जैसे वाद्यों पर स्टील प्लेट लगायी जाने लगी, दूर्बा तथा मूँज
के तारों का स्थान धातु लोह, पीतल, ताँबे, के तारों ने ले लिया. शहनाई के
मुख पर चाँदी के प्याले लगाये जाने लगे. विभिन्न वाद्यों के कम्पित
पदार्थ अलग-अलग होते हैं जिनके अभाव में वाद्य से ध्वनि ही नहीं उत्पन्न
नहीं हो सकती है. अवनद्ध वाद्यों पर मढ़ा गया चमड़ा ही कम्पित पदार्थ है
जिनके कारण खोखले ढाँचे से ध्वनि निकलती है. संगीत के विकास के साथ
कम्पित पदार्थ की तकनीक में भी प्रगति हुई जैसे अलग अलग अवनद्ध वाद्यों
के लिये उपयुक्त चमड़े का चयन, चमड़े के कमाने, मढ़ने की कला तथा
आवश्यकतानुसार अनुकूल ध्वनि के लिये चमड़े पर आटा अथवा कोयला, लौह चूर्ण,
मिश्रित लेप लगाने तथा मार्जना पद्वति का विकाश हुआ. तत वाद्यों के
कम्पित पदार्थ दूब तथा मूँज के स्थान पर ताँत, पीतल, ताँबे, लोहे के
तारों का उपयोग होने लगा. गम्भीर स्वर के लिए मोटे तार अथवा एक दूसरे पर
लपेटे तार का प्रयोग किया जाने लगा. घन वाद्य तथा सुषिर वाद्यों का कोई
अलग कम्पित पदार्थ नहीं होता. ढ़ाँचा तथा कम्पित पदार्थ एक ही होते है.
सुषिर वाद्यों में वायु के आने जाने के लिये बताये गये छिद्रों अथवा चाभी
को कम्पित पदार्थ की संज्ञा दी जा सकती है. इसी प्रकार हारमोनियम में
बनाये छिद्रों पर पीतल की रीड लगी रहती है, हारमोनियम की धौंकनी चलने से
ढ़ाँचे के भीतर हवा भरती है और आगे लगी लकड़ी की पटरियाँ दबाने से विशेष
छिद्र खुल जाता है और उस छिद्र से निकलने वाली वायु से अपेक्षित स्वर प्
राप्त होता है जैसे वेणु के छिद्रों पर उँगलियों की पोरों के हटाने, बन्द
करने से स्वर निकलता है.
ढ़ाँचा तथा कम्पित पदार्थ युक्त वाद्य को छेड़ने अथवा बजाने के लिये किसी
न किसी प्रेरक पदार्थ की सहायता अवश्य ली जाती है जैसे कोण अथवा जवा,
शंकु, मिजराब, अथवा गज जिसके आघात अथवा रगड़ने के फलस्वरूप वाद्य से
ध्वनि उत्पन्न होती है. विशिष्ट वाद्यों के प्रेरक पदार्थ भी वाद्यों की
बनावट तथा प्रकृति के अनुरूप होते है सरोद को न मिजराब से बजाया जाता है
और न सितार, सुरबहार को जवे से, यही नहीं सारंगी, इसराज तथा वायोलिन के
गज द्वारा बजाये जाने के बावजूद एक के गज़ से दूसरे का वादन संभव नहीं
है, ऐसा नहीं है कि बजाने से ध्वनि ही नहीं निकलेगी परन्तु अपेक्षित
नादात्मक प्रभाव नहीं उत्पन्न होगा. जवे, मिजराव से उत्पन्न ध्वनि में
गज तथा फूँक से बजाये जाने वाले वाद्यों की अपेक्षा तारतम्यता का अभाव
होता है जिसे मीड़ द्वारा पूरा करने का प्रयास किया जाता है. वाद्यों से
उत्पन्न ध्वनि में सुधार के लिये विज्ञ कलाकार ढाँचे, कम्पित पदार्थ के
साथ प्रेरक पदार्थ में भी परिवर्तन, संशोधन करते है जैसे सरोद वादन में
प्लास्टिक, नारियल के जवों का प्रयोग करने के साथ तारों के ब्रिज के पास
आघात करने के स्थान की दूरी में परिवर्तन से भी ध्वनि में अन्तर हो जाता
है. वाद्य तो सभी कलाकारों का लगभग एक जैसा होता है प्रेरक पदार्थ के
विशिष्ट प्रयोग से माधुर्य तथा शैली का अन्तर पड़ता है जो एक कलाकार को
दूसरे से अलग करता है, उनकी पारस्परिक श्रेष्ठता तथा वादन शैली की
मौलिकता प्रति-~स्थापित करता है. "अमुक कलाकार का हाथ बड़ा मीठा है इस
अभिव्यक्ति का रहस्य प्रेरक पदार्थ का चयन तथा प्रयोग शैली है. वृन्द
वादन तथा पाश्र्व संगीत में उसी वाद्य पर प्रेरक पदार्थ के अलग अलग ढ़ंग
से प्रयोग द्वारा कर्कश, आवेश, उत्साह, माधुर्य आदि भावों का आभास देने
वाली ध्वनियाँ उत्पन्न की जाती हैं. झाँझ, करताल, मजीरा आदि हिलाये जाने
से स्वयमेव एक दूसरे के प्रेरक पदार्थ बन जाते हैं, सुषिर वाद्यों का
प्रेरक पदार्थ वायु है, हारमोनियम की धौंकनी को प्रेरक पदार्थ माना जा
सकता है तथा नगाड़ा धौंसा, निशान, मृदंग जैसे अवनद्ध वाद्यों के अतिरिक्त
सभी तत् वाद्यों में प्रेरक पदार्थ वाद्य से भिन्न होते हैं.
नाद महासागर की भाँति भारतीय वाद्यों की संख्या अनन्त है, बौद्विक
कलात्मक प्रगति के माधुर्य, विविधता, बनावट, वादन शैली की दृष्टि से
वाद्यों की अभूतपूर्व प्रगति हो रही है. नये नये वाद्य सामने आ रहे है,
वैज्ञानिक अध्ययन के फलस्वरूप नये वाद्यों के साथ वादन शैलियाँ प्रचलित
हो रही है. भारतीय वाद्यों में मधुरतम सारंगी के पीछे वाद्यों की
समृद्व परम्परा है.
