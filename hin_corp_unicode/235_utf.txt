<औङ्ङिचिअल् अन्ड् ंएडिअ ळन्गुअगे><आड्मिनिस्ट्रटिवे><आनोन्><षेपोर्ट् ८६ - ८७ ऐद्टेर्नल् आङ्ङइर्स्><१९८७><ंइन्. ओङ् ऐन्टेर्नल् आङ्ङइर्स्><णेत् ढेल्हि><४६ - ५०><२१००><आनोन् - षेपोर्ट् ८६ - ८७ ऐद्टेर्नल् आङ्ङ्.>

नामीबिया पर दक्षिण अफ्रीका का निरन्तर अवध और उपनिवेशी कब्जा संयुक्त
राष्ट्र के लिए प्रमुख चिन्ता का विषय बना रहा. नमीबिया को तत्काल
स्वाधीन कराने के लिए जुलाई, १९८६ में नामीबिया में एक मंत्री स्तरीय
अन्तर्राष्ट्रीय सम्मेलन का आयोजन किया गया. जिसमें भारत ने गुट-निरपेक्ष
आन्दोलन का प्रतिनिधित्व किया. वियना सम्मेलन में अन्तर्राष्ट्रीय समुदाय
के इस संकल्प की पुन: पुष्टि की गई कि नामीबिया के लोगों की आजादी उनकी
मानवीय गरिमा तथा अन्तर्राष्ट्रीय समुदाय में उनको यथोचित स्थान मिलना ही
चाहिए. इस सम्मेलन की एक प्रमुख विशेषता शानदार और मर्मस्पर्षी अपील थी
जो विशिष्ट व्यइत दल की ओर से जारी की गई थी जिसे कि वियना में आयोजित
किया गया था और भारत के सरदार स्वर्ण सिंह जिसके सदस्य थे.
सितम्बर, १९८६ में संयुक्त राष्ट्र महासभा ने भी नामीबिया के प्रश्न पर
एक विशेष अधिवेशन बुलाया. गुट-निरपेक्ष देशों के हरारे शिखर सम्मेलन के
इस विशेष अधिवेशन में मंत्रीस्तर पर भाग लेने के लिए जिन देशों को
प्रादेश दिया था उनमें भारत भी एक था और इसमें भारतीय प्रतिनिधिमंडल का
नेतृत्व विदेश मंत्री ने किया. इस विशेष अधिवेशन में इस बात की पुन:
पुष्टि की गई कि जब तक नामीबिया आजाद नहीं हो जाता तब तक संयुक्त
राष्ट्र की प्रत्यक्ष जिम्मेदारी है. इस सम्मेलन में इस बात को भी
दोहराया गया कि संयुक्त राष्ट्र चार्टर के अध्याय सात के अंतर्गत व्यापक
प्रादेशात्मक प्रतिबन्ध ही इस बात का सुनिश्चय करने के सर्वाधिक
प्रभावकारी तरीके हैं कि नामीबिया के सम्बन्ध में दक्षिण अफ्रीका
संयुक्त राष्ट्र के निर्णयों के अनुरूप पालन करें. इस विशेष अधिवेशन में
उन राज्यों से, जिन्होंने अभी तक ऐसा नहीं किया है, यह अनुरोध भी किया
गया कि वे अलग-अलग और सामूहिक रूप से दक्षिण अफ्रीका के साथ अपने सभी
संबन्ध बंद कर दें ताकि उसे पूरी तरह से अलग करने का सुनिश्चय हो सके.
भारत नामीबिया संबन्धी संयुक्त राष्ट्र परिषद् में सक्रिय हिस्सा लेता
रहा और संयुक्त राष्ट्र में अपने नये स्थायी प्रतिनिधि द्वारा कार्यभार
संभाल लेने के बाद इस परिषद् का उपाध्यक्ष पुन: चुना गया.
दक्षिण अफ्रीका की अक्रामक कार्यवाहियों को देखते हुए तथा उसके द्वारा
अपने पडौसी राज्यों में अस्थरता पैदा करने की कार्यवाहियों के संदर्भ में
सुरक्षा परिषद् ने समीक्षाधीन वर्ष के दौरान कई बार बैठकें की. मई, १९८६
में बोत्स्वाना, जाम्बिया और जिम्बाबवे पर दक्षिण अफ्रीकी आक्रमणों के
बाद सुरक्षा परिषद् में गुट निरपेक्ष राष्ट्रों के समूह ने दक्षिण
अफ्रीका के खिलाफ प्रादेशित्मक प्रतिबन्ध लगाने की पुरजोर मांग की.
अंगोला के पोर्ट नामिबिया पर दक्षिण अफ्रीका के आक्रमण को लेकर जून, १९८६
में परिषद् के अधिवेशन में इसी प्रकार का और प्रयत्न किया गया. सुरक्षा
परिषद् के कतिपय स्थाई सदस्यों के वीटों के कारण प्रादेशात्मक प्रतिबन्ध
को पारित नहीं किया जा सका लेकिन सुरक्षा परिषद् की बैठकों में
अन्तर्राष्ट्रीय आक्रोश की भावना प्रभावकारी तरीके से प्रतिलक्षित हुई और
प्रौटोरिया की आक्रमण और अस्थिरता की नीति के विरुद्ध उनका विक्षोग भी.
समीक्षाबीन वर्ष के दौरान मध्य अमरीका क्षेत्र में संघर्ष के बराबर बने
रहने पर भी कई बार विचार-विमर्श किया गया. अमरीका को कांग्रेस द्वारा
केन्द्र विद्रोहियों के लिए कोष का अनुमोदन दिए जाने के बाद
अन्तर्राष्ट्रीय न्यायालय के (जुलाई, २७, १९८६) इस फैसले के बाद कि
निकारागुआ के खिलाफ कार्यवाही अन्तर्राष्ट्रीय कानून के विरुद्ध है,
जुलाई, १९८६ में निकारागुआ के अनुरोध पर दो बार सुरक्षा परिषद की बैठक
बुलाई गई. निकारागुआ के अनुरोध पर अक्तूबर, १९८६ में सुरक्षा परिषद की
एक ओर बैठक हुई जिसका उद्देश्य यह था कि अन्तर्राष्ट्रीय न्यायालय के
फैसले के अनुरूप संयुक्त राज्य अमरीका को आचरण करने के लिए कहा जाए. इस
बहस में भाग लेते हुए भारत के स्थायी प्रतिनिधि ने कहा कि कोन्टाडोरा
शांति प्रक्रिया को लाभप्रद बनाने के लिए और अधिक प्रयास करने की
आवश्यकता है तथा उन्होंने कहा कि इस काम में अन्तर्राष्ट्रीय समुदाय के
पूरे-पूरे सहयोग की आवश्यकता है. उन्होंने सदस्य राज्यों से इस बात का
आह्वान भी किया कि संयुक्त राष्ट्र चार्टर के अधीन वे अपने-अपने
दायित्वों का पूरा-पूरा निर्वाह करें. १९८६ में निकारागुआ-होन्दुरन सीमा
पर जो वारदातें हुई, उन पर भी दिसम्बर, १९८६ में निकारागुआ के अनुरोध पर
सुरक्षा परिषद् ने विचार किया.
संयुक्त राष्ट्र महासभा के ४१वें अधिवेशन में भी मध्य अमरीका की स्थिति
पर व्यापक विचार-विमर्श किया गया और कान्ट्राडोरा तथा सीमा समर्थन दल
द्वारा प्रायोजित एक सहमति संकल्प पारित हुआ. इस संकल्प में अनिवार्य तार
पर कोन्ट्राडोरा शांति प्रक्रिया की पुष्टि की गई और इनकी गति तेज करने
की पुन: पुष्टि की गई. बहस में हस्तक्षेप करते हुए भारत के स्थाई
प्रतिनिधि ने कहा कि इस क्षेत्र की समस्याओं का क्षेत्रीय परिप्रेक्ष्य
में बातचीत और पारस्परिक विचार-विमर्श के जरिए सुलझाने की जरूरत है.
महासभा ने निकारागुआ द्वारा परित एक अन्य संकल्प भी स्वीकार किया जिसमें
अन्तर्राष्ट्रीय न्यायालय द्वारा दिए गए निर्णयों के पालन की आवश्यकता पर
बल दिया गया था. संकल्प तीन के मुकाबले ९१ मतों से पारित हुआ जिसमें १७
सदस्यों ने भाग नहीं लिया. भारत ने इसके पक्ष में भाग लिया था.
ईरान और इराक की लड़ाई से उत्पन्न स्थिति पर विचार करने के लिए फरवरी,
१९८६ में सुरक्षा परिषद् की बैठक हुई और काफी लम्बे विचार-विमर्श के बाद
परिषद् ने संकल्प संख्या ५८२ सर्वसम्मति से पारित किया; यह संकल्प एक
कार्यकारी दस्तावेज के आधार पर पारित किया गया था जो परिषद के दस
गैर-स्थायी सदस्यों ने तैयार किया था. इस संकल्प में उन प्रारंभिक
कार्यवाहियों की निन्दा की गई जिनकी वजह से यह झगड़ा शुरू हुआ. संकल्प
में इस झगड़े के बराबर चलते रहने और इसके और अधिक बढ़ जाने की भी
भर्त्सना की गई और इस बात का आह्वान किया गया कि तत्काल युद्ध-विराम होना
चाहिए. सुरक्षा परिषद की बैठक अक्तूबर, १९८६ में इसी सवाल पर विचार करने
के लिए फिर बुलाई गई. एक वक्तव्य में संयुक्त राष्ट्र महा सचिव ने इस
बात की आवश्यकता को दोहराया कि सुरक्षा परिषद् को एक ऐसा आधार निश्चित
करने के लिए, जस पर दोनों पक्ष इस समस्या के समाधान की दिशा में संयुक्त
राष्ट्र द्वारा किये गए प्रयासों में अपना सहयोग दे सकें. सुरक्षा परिषद
की संकल्प संख्या ५८२ को क्रिया-~न्वित करने के लिए ईरान और इराक की
आहवान करते हुए संकल्प पारित किया गया तथा संयुक्त राष्ट्र महासचिव से
अनुरोध किया कि वे दोनों राष्ट्रों के साथ अपने प्रयत्नों को और तेज करें
ताकि इस संकल्प को कार्य रूप दिया जा सके.
महासभा ने अपने ४१ वें अधिवेशन में अफगानिस्तान के सवाल पर विचार-विमर्श
किया. इसमें एक संकल्प २० के मुकाबले १२२ मतों से पारित हुआ जिनमें ११
सदस्यों ने मतदान में भाग नहीं लिया. भारत ने भी मतदान में भाग नहीं
लिया. अपने भाषण में भारत के प्रति-~निधि श्री व्यालर रवि ने कहा कि यह
संकल्प पूरी तरह रचनात्मक नहीं है और न ही यह महा सचिव तथा उनके विशेष
प्रतिनिधि द्वारा किये जा रहे प्रयासों को पूरी तरह समर्थन देता है. भारत
का यह मत है कि वहां जैसी स्थिति है उसे फरवरी, १९८६ में नई दिल्ली में
आयोजित गुट-निरपेक्ष देशों के विदेश मंत्रियों के सम्मेलन में भी दोहराया
गया था, सश्स्त राजनीतिक समझौते के माध्यम से ही सुलझाया जा सकता है.
महासभा में २० और २१ अक्तूबर, १९८६ को कम्पूचिया की स्थिति पर विचार
किया गया. बहुत से प्रतिनिधियों ने (लोकतांत्रिक कम्पूचिया के)
प्रत्यय-पत्रों में अपनी प्रच्छन्न आपत्ति व्यक्त की. तथापि इसके
प्रत्यय-पत्रों को चुनौती देने की दिशा में कोई औपचारिक कदम नहीं उठाया.
कम्पूचिया संबंधी मूल संकल्प २१ के मुकाबले ११५ मतों से पारित हुआ, इस
मतदान में १३ सदस्यों ने भाग नहीं लिया. पहले की तरह ही इस बार भी भारत
ने इस संकल्प में कोई हिस्सा नहीं लिया और कहा कि इस तरह के एक-तरफा
संकल्पों का पारित किया जाना, अनन्य स्थितियों का अपनाया जाना तथा
यथा-स्थिति को बनाए रखने की कोशिश करने से ऐसी परिस्थितियां पैदा नही हो
सकती कि जिनमें शांतिपूर्ण स्थायी समाधान निकल सके.
जुलाई, १९८६ में हिन्द महासागर संबंधी तदर्थ समिति को बैठक ने आम सहमति
रिपोर्ट-~तथा एक संकल्प संयुक्त राष्ट्र महासभा में पारित करवाए जाने के
लिए स्वीकार किया. यह संकल्प महासभा के ४१ वें अधिवेशन में बिना मतदान के
स्वीकार कर लिया गया. इस संकल्प में इस तदर्थ समिति से कहा गया कि हिन्द
महासागर संबंध सम्मेलन से संबद्ध कार्य व १९८७ तक पूरा कर लें ताकि उसके
बाद हिन्द महासागर में कोलम्बों सम्मेलन को यथाशीघ्र बुलाया जा सके और
जैसे भी हो १९८८ से पहले. इस संकल्प में यह बात दोहराई गई है कि इस
सम्मेलन के लिए तथा हिन्द महासागर को शांति के क्षेत्र में स्थापित करने
और इस स्थिति को बढ़ाए रखने के लिए सुरक्षा परिषद के सभी स्थायी सदस्यों
से हिन्द महासागर का नौवहन के लिए प्रमुख रूप से उपयोग करने वाले सभी
देशों तथा तटवर्ती ओर पश्च राज्यों के पूर्ण समर्थन और भागीदारी की
अपेक्षा है.
संयुक्त राष्ट्र महासभा की पहली समिति ने एन्टारटिका के सवाल पर विचार
किया और इसमें हुए विचार-विमर्श से दृष्टिकोण के अन्तर नजर आए.
एन्टारटिका संधि परामर्शदायी पक्षों का कहना यह था कि एन्टारटिका संधि
शासन ने एन्टारटिका में अन्तर्राष्ट्रीय शांति और सुरक्षा को कायम रखा
है, इस क्षेत्र में शांतिपूर्ण सहयोग और वैज्ञानिक अनुसंधान को संवर्धित
किया गया है;, पर्यावरणीय आवरण का सुनिश्चय किया है, परस्पर विरोधी
प्रादेशात्मक दावों में समझौते करवाया है और एन्टारटिक को नाभिकीय
अस्त्रों से मुइत क्षेत्र बनाए रखा है इस वर्ग से बाहर के बहुत से
देशों ने एन्टारटिका के लिए अधिक सार्वजनिक शासन की मांग की, और इनमें से
कुछ ने कहा कि एन्टारटिका के लिए अधिक सार्वजनिक शासन की मांग की, और
इनमें से कुछ ने कहा कि एन्टारटिक को "मानव जाति की समान धरोहर" घोषित
किया जाना चाहिए. महासभा के ४०वें अधिवेशन की तरह ही समीक्षाधीन वर्ष में
तीन अलग-अलग संकल्प प्रस्तुत किए गए. उनमें से एक संकल्प में संधि के
पक्षकार देशों से यह अनुरोध किया गया था कि वे एन्टारटिका से संबद्ध
प्रश्नों के सभी पहलुओं से महासचिव को पूरी तरह अवगत रखें ताकि संयुक्त
राष्ट्र ऐसी सभी सूचना के लिए "केन्द्र स्थान के रूप में कार्य कर सकें"
साथ ही इसमें महासचिव से यह अनुरोध भी किया गया है कि वह एन्टारटिका से
संबद्ध प्रश्नों के सभी पहलुओं पर निरन्तर निगाह रखे और संयुक्त राष्ट्र
महासभा के ४२ वें अधिवेशन में इस पर एक अद्यतन रिपोर्ट प्रस्तुत कर सके.
दूसरे संकल्प में एन्टारटिक संधि के पक्षकार देशों से यह अनुरोध किया गया
था कि वे खनिज शासन स्थापित करने से संबद्ध बातचीत पर "प्रतिबंध" लगा
दें, तब तक के लिए जब तक कि "अन्तर्राष्ट्रीय समुदाय के समुदाय के सभी
सदस्य इस प्रकार की बातचीत में पूरी तरह शामिल न हो जाए". तीसरे संकल्प
में दक्षिण अफ्रीका को परामर्शदायी पक्ष की सभी बैठकों से बहिष्कृत करने
का आह्वान किया गया है. भारत ने तीसरे संकल्प के पक्ष में वोट दिया.
एन्टारटिका संबंधी पक्षकारों की १३ वीं बैठक अक्तूबर, १९८६ में
ब्रुसेल्स में हुई जिसमें चीन और ऊरुग्वे को इसके सदस्य के रूप में
स्वीकार किया गया. एन्टारटिका खनिज शासन की स्थापना के संबंध में चल रही
बातचीत के लिए अप्रैल, १९८६ में होर्बर्ट में तथा अक्तूबर-नवम्बर, १९८६
में टोकियों में बैठक हुई.
पश्चिम एशिया की स्थिति ने १९८६ के दौरान कई अवसरों पर सुरक्षा परिषद का
ध्यान अपनी ओर आकृष्ट किया. जनवरी में परिषद् ने इजराइली कार्रवाइयों तथा
दक्षिणी लेबनान में नागरिक आबादी के विरुद्ध उसकी कारगुजारियों के खिलाफ,
लेबनान की शिकायत पर विचार किया. इसी महीने ईजराईले द्वारा जरूस्लम में
हरम अल शरीफ की मस्जिद के उल्लंघन के आरोप के बाद इजराइल अधिकृत प्रदेशों
की स्थिति पर विचार करने के लिए परिषद की बैठक बुलाई गई. तथापि, सुरक्षा
परिषद के स्थाई सदस्यों के वीटो के अधिकार के कारण इन अवसरों पर कोई
संकल्प पारित नहीं हो सका. दिसम्बर, १९८६ में फिलिस्तीनी संगठन की शिकायत
पर परिषद की बैठक हूई जो उन्हें इजराइली सुरक्षा सेनाओ द्वारा अधिकृत
प्रदेश में बीर जत विश्वविद्यालय के कुछ छात्रों की हत्या के बाद मिली
थी. परिषद की बैठक में संकल्प संख्या ५९२ सी स्वीकार किया गया जिसमें इस
बात की पुन: पुष्टि की गई कि युद्ध के समय नागरिकों की रक्षा से संबद्ध
जेनेवा अभिसमय फिलिस्तीन तथा इजराइल द्वारा अधिकृत अन्य प्रदेशों पर लागू
होता है तथा इस संकल्प में इजराइल से इस अभिसमय का पालन करने के लिए कहा
गया. इससे पहले सुरक्षा परिषद् के अध्यक्ष ने २ दिसम्बर, १९८६ को परिषद्
के सदस्यों की ओर से वक्तव्य जारी करके लेबनान में फिलीस्तीनी शरणार्थी
शिविरों के और अधिक भड़क जाने पर चिंता व्यक्त की.
संयुक्त राष्ट्र महासभा के ४१वें अधिवेशन में पश्चिम एशिया की स्थिति के
संबंध में कुल मिलाकर सात संकल्प पारित हुए जिनमें से चार का ताल्लुक
फिलीस्तीन से तथा का मध्यपूर्व की स्थिति से था. फ़िलिस्तीनी लोगों के
आत्मनिर्माण के अधिकार के समर्थन की पुन: पुष्टि की गई जिसमें अपने एक
स्वतंत्र देश का अधिकार भी शामिल है. हमने इस बात का भी समर्थन किया कि
संयुक्त राष्ट्र के तत्वावधान में एक अन्तर्राष्ट्रीय शांति सम्मेलन
बुलाया जाना चाहिए जिसमें अरब-~इजाराइल से संबद्ध सभी पक्ष बराबरी के
आधार पर शामिल हों जिनमें फ़िलिस्तीनी मुइत संगठन, संयुक्त राज्य
अमरीका, सोवियत समाजवादी गणतंत्र संघ और अन्य संबद्ध राज्य शामिल हैं. इस
संदर्भ में हमने सुरक्षा परिषद् की रूप रेखा के अन्तर्गत एक तैयारी समिति
के प्रस्ताव का समर्थन किया जिसमें उसके स्थाई सदस्य भी शामिल हों ताकि
इस सम्मेलन को बुलाने से सम्बद्ध आवश्यक कार्यवाही की जा सके.
महासभा के ४१वें अधिवेशन में उपनिवेशन के संबंध में भारत अपनी परंपरागत
स्थिति पर अडिग रहा और उसने खासतौर पर संयुक्त राष्ट्र की जिम्मेदारी पर
और इस सिलसिले में बातचीत पर विशेष रूप से बल दिया. औपनिवेशिक देशों और
लोगों को स्वतंत्रता प्रदान करने से संबद्ध घोषणा को क्रियान्वित करने
तथा वि-उपनिवेशन से संबद्ध सूचना के प्रसार के विषयों पर भारत ने दो
मुख्य प्रस्ताव सहप्रायोजित किए और इन दोनों ही प्रस्तावों को महासभा में
स्वीकार किया गया. भारत ने दक्षिणी प्रशांत मंच द्वारा प्रयोजित संकल्प
का भी समर्थन किया जिसमें न्यूबकलेडोनिया को संयुक्त राष्ट्र के
गैर-स्वशासी प्रदेशों की सूची में पुन: शामिल करने की बात कही गई है.
महासभा में भारत ने उस संकल्प को सह-प्रयोजित किया जिसमें पश्चिमी सहारा
क्षेत्र में तत्काल युद्ध विराम का अनुरोध किया गया है ताकि संयुक्त
राष्ट्र और अफ्रीकी एकता संगठन के तत्वावधान में जनमत संग्रह की तैयारी
की जा सकें. भारत ने एक अन्य संकल्प भी सह-प्रायोजित किया जिसमें
अर्जेटीना और यूनाइटेड किंगडम की सरकारों से अनुरोध किया गया है कि वे
फाकलैंड द्वीप (मालविनास) की समस्या के सभी पहलुओं पर विचार करने के लिए
बातचीत पुन: शुरू करें.
महासभा में वि-उपनिवेशन से संबद्ध संकल्पों में भी नामीबिया पर दक्षिण
अफ्रीका के अनधि-~कृत कब्जे की भत्र्सना की गई और कहा गया कि ऐसी सभी
विदेशी आर्थिक और सैनिक गतिविधियां बंद कर दी जानी चाहिए जो कि
वि-उपनिवेशन की प्रक्रिया के लिए हानिकर है. महासभा ने नामीबिया के
प्रश्न पर अलग से विचार करने में भी समय लगाया. नामीबिया के संबंध में
आयोजित विशेष अधिवेशन को बुलाए अभी दो महीने भी नहीं हुए थे कि इस प्रश्न
पर पुन: विशेष रूप से विचार करना पड़ा जो इस बात का परिचायक है कि इस
मसले को लेकर विश्व समुदाय में बराबर गहरी चिंता बनी हुई है और वह इसका
समाधान चाहता है.
निरस्त्रीकरण का मसला
१९८६ के दौरान भारत ने सभी बहुपक्षीय निरस्त्रीकरण मंचों में सक्रिया भाग
लिया अर्थात निरस्त्रीकरण सम्मेलन, संयुक्त राष्ट्र, निरस्त्रीकरण, आयोग
तथा संयुक्त राष्ट्र महासभा की प्रथम समिति में यह भारत के इस मत के
अनुकूल है कि इस नाभिकीय युग में निरस्त्रीकरण केवल शांति के लिए नहीं
बल्कि मानवजाति के अस्तित्व को बचाए रखने के लिए भी आवश्यक है.
भारत ने महासभा में निरस्त्रीकरण को बढ़ावा देने के लिए अनेक पहलकदमियां
की भारत के दो प्रस्तावों को अत्यधिक बहुमत से स्वीकार किया गया, जिनमें
क्रमश: नाभिकीय हथियारों पर रोक लगाने तथा नाभिकीय हथियारों के प्रयोग के
निषेध से संबधित अभिसमय को सम्पन्न कराने की अपील की गई थी. संयुक्त
राष्ट्र महासभा द्वारा स्वीकृत निरस्त्रीकरण के संबंध में ६५ अन्य
प्रस्तावों में से भारत ने अधिकांश का समर्थन किया ऐसे केवल कुछ ही
प्रस्ताव है जिनमें मतदान में हिस्सा नहीं लिया. अन्तर्राष्ट्रीय
निरस्त्रीकरण तथा विकास सम्मेलन जो १९८६ में आयोजित नहीं हो सका अब
न्यूयार्क में २४ अगस्त से ११ सितम्बर १९८७ तक होना निश्चित हुआ है. भारत
ने तैयारी समिति का अध्यक्ष होने के नाते इस सम्मेलन का संयोजन करने के
लिए सक्रिय रुप से कार्य किया है. यह दुख: की बात है कि अमरीका ने इस
सम्मेलन में भाग न लेने संबंधी अपने निर्णय की घोषणा की है. कुछ
प्रस्तावों में नाभिकीय निरस्त्रीकरण तथा नाभिकीय युद्ध को रोकने से
संबंधित प्राथमिकता प्राप्त मसलों से ध्यान हटाने की कोशिश गई है. इन सभी
के संबंध में भारत ने एक स्पष्ट रवैया अख्तियार किया तथा क ई मामलों में
मतदान में हिस्सा ही नहीं लिया अथवा इन प्रस्तावों के विपक्ष में मत दिए.
विगत की तरह भारत ने दक्षिण एशिया में नाभिकीय मुक्त क्षेत्र बनाने
संबंधी पाकिस्तान के प्रस्ताव विपक्ष में मत दिया तथा असंगत टिप्पणी पर
अपनी घोर चिन्ता व्यक्त की कि इसके वार्षिक प्रस्ताव से वह क्षेत्रीय
सहयोग की प्रक्रिया चालू होती है, जिसे बढ़ावा देने की मांग दक्षिण एशिया
के देश करते रहे हैं.
