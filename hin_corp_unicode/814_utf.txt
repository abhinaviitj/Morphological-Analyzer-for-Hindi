<औङ्ङिचिअल् अन्ड् ंएडिअ ळन्गुअगेस्><आड्मिनिस्ट्रटिवे><आनोन्><षेपोर्ट्-८२-८३ छिविल् शुप्प्लिएस्><१९८३><ंइन् ओङ् षोअड् ' छिविल् शुप्प्लिएस्><णेत् ढेल्हि><३०टो३३><२५००><आनोन्-षेपोर्ट्-८२-८३ छिविल् शुप्प्लिएस्><ढ्हनन्जय् खुमर्>

आवश्यक वस्तुओं के मूल्यो को बढ़ने से रोकने तथा उनकी उपलभ्यता मे सुधार लाने के
लिए किये गये उपाय.
४.५ सरकार की नीति में मुख्य बल आवश्यक वस्तुओं का उत्पादन बढ़ाने और उनकी
आपूर्ति इस प्रकार करने पर दिया गया हो कि देश के विभिन्न कृषि जिन्सों के
उत्पादन मे और वृद्धि हुई है. खाद्यानो का उत्पादन १९८०-८१ के १३०० लाख मीटरी टन
से बढ़ाकर १९८१-८२ में १३३० लाख मीटरी टन हो गया और इस प्रकार इसमे २.७ प्रतिशत
की वृद्धि हुई. १९७९-८० मे खाद्यान्नो का उत्पादन ११०० लाख मीटरी टन हो आया था. दालों
के उत्पादन मे ६.८ प्रतिशत कि वृद्धि हुई है. इनका उत्पादन १९८०-८१ मे १०६.३ लाख
मीटरी टन था. जो १९८१-८२ मे बढ़ाकर ११३.५ लाख मीटरी टन पर पहुँच गया. १९८१-८२
के चीनी का ८४.३८ लाख मीटरी टन का रिकार्ड स्तर का उत्पादन हुआ, जबकि वर्ष १९८०-
८१ मे इसका उत्पादन ५१.४८ लाख मीटरी टन हुआ था. इस प्रकार इसके उत्पादन मे ३२-९०
लाख मीटरी टन को वृद्धि हुई है और नवीनतम आंकलनो के अनुसार इनका उत्पादन १९८०-८१
मे ९४.१८ लाख मीटरी टन को तुलना मे १९८१-८२ मे बढ़कर १२०.६० लाख मीटरी टन हो गया
है. आम खपत के विनिर्मित उत्पादन मे सामान्यता;वृद्धि का रुख दिखाई पड़ा है.
४.६ आवश्यक वस्तुओ का उत्पादन बढ़ाने, इनकी उपलभ्यता मे सुधार लाने, इनके आपूर्ति
प्रबन्ध को मजबूत बनाने और इनके मूल्यों को नियंत्रण मे रखने के लिये कई उपाय किये
गये है. जो उपाय किये गये उनमे से कुछ महत्त्वपूर्ण नीचे दिये गये है :-
-विभिन्न कृषि जिन्सो के समर्थन/वसूली मूल्य और बढ़ाये गये ताकि इनका उत्पादन
बढ़ाने के कार्य को प्रोत्साहन मिले.
-जिन आवश्यक वस्तुओं का देशीय उत्पादन कम है उनकी अनुपूर्ति आयात द्वारा की गई
जैसाकि पैट्रोलियम उत्पादों.खाद्य तेलों. सीमेंट और दालो के मामले मे किया गया.
कुछ मात्रा मे गेहूँ का भी आयात किया गया, ताकि इनका पर्याप्त सुरक्षित भंडार (बफर
स्टाक) बनाया जा सके.
-नये २० सूत्री कार्यक्म के अन्तर्गत सार्वजनिक वितरण प्रणाली को मजबूत बनाया जा
रहा है तथा इसका विस्तार किया जा रहा है ताकि देश के अधिक बागो को विशषकर ग्रमीण
क्षेत्र तथा पिछड़े दूरस्थ और दुर्गम क्षेत्रो के तेजी से इसके अन्तर्गत लाया जा
सके. जनवरी,१९८३ मे उचित दर की दुकानों की संख्या २.८१ लाख थी.
-१९८२ के दौरान (जनवरी-दिसम्बर) सरकारी स्टाक से १४७.८ लाख टन खाद्यान्न उठाए
गए, जबकि १९८१ मे यह मात्रा १३१.१ लाख मीटरी टन थी. इस प्रकार इसमे १६.७ लाख
अथवा १२.७ प्रतिशत की वृद्धि हुई.
-अप्रैल १९८२ से चीनी लेवी की प्रतिमास निमुर्क्त की जाने वाली मात्रा २.७१ लाख
मीटरी टन से बढ़ाकर २.९४ लाख मीटरी टन कर दी गई है. खुले बाजार के लिये निर्मुक्त
कि जाने वाली चीनी कि मात्रा मे भी पर्याप्त वृद्धि की गई. अप्रैल, १९८२ से जनवरी
१९८३ के दौरान उठाई गई १७.४५ लाख मीटरी टन मात्रा की तुलना मे २४.११ लाख मीटरी
टन चीनी उठाई गई. इस प्रकार इसमे ६.६६ लाख मीटरी टन का वृद्धि हुई. सार्वजनिक
वितरण प्रणाली के माध्यम से आयातित खाद्य तेलो कि आपूर्ति मे वृद्धि की गई और तेल
वर्ष(नवम्बर-अक्टूबर) १९७९-८० मे सप्लाई का गई ३.५५ लाख मीटरी टन का मात्रा की
तुलना मे तेल वर्ष १९८०-८१ मे लाख मीटरी टन मात्रा सप्लाई की गई. तेल वर्ष १९८१-
८२ मे आयातित खाद्य तेलो का ४.३४ लाख मीटरी टन आंबटन किया गया.
-भरतीय राज्य व्यापार निगम मे, जिनके माध्यम से खाद्य तेलों के आयात मार्गीकृत
है, आयातित खाद्य तेलों के पर्याप्त भंडार बनाया है. तेल वर्ष १९८२-८३ के दौरान
खाद्य तेलो के आयात के लिये अग्रिम कारवाई शुरू की जा चुकी है.
-तेल वर्ष १९८०.८१ मे हुए ८.२७ लाख मीटरी टन और १९७९-८० मे हुए ६.७९ लाख मीटर टन
के तुलना मे तेलवर्ष १९८१-८२ मे ९.०४ लाख मीटरी टन वनस्पति घी का उत्पादन हुआ.
-त्यौहार के मौसम के दौरान वनस्पति उद्योग के आयातित खाद्य तेलो की अधिक मात्रा
सप्लाई की गई. यह मात्रा अगस्त १९८२ मे ६० प्रतिशत से बढ़ा कर ७० प्रतिशत और
सितम्बर-नवम्बर,१९८२ के दौरान ८० प्रतिशत कर दी गई. इस अवधि के दौरान सार्वजनिक
वितरण प्रणाली के माध्यम से वितरण हेतु राज्यो को भी आयातित खाद्य तेल अधिक मात्रा मे
सप्लाई किए गए .
-वनस्पति उद्योग द्वारा स्वैच्छिक मूल्य नियंत्रण का पालन किया जा रहा है और उनके
द्वारा १६.५ कि.ग्रा. का टीन (उत्पादन शुल्क सहित) २१७ रू, के कारखाना मूल्य पर
बेचा जा रहा है.
-तिहलने और दालो का उत्पादन बढ़ाने के लिये छटी पंचवर्षीय योजना के तहत कई
कार्यक्रम लागू किये जा रहे है.
-अप्रैल-दिसम्बर.१९८२ के दौरान ३८.१६ लाख मीटरी टन मिट्टी के तेल की बिक्री हुई
जबकि १९८१ मे इसी अवधि के दौरान ३३.८६ लाख मीटरी टन तेल की बिक्री हुई थी. तेल
कम्पनियो ने कुछ दूरस्थ क्षेत्रो मे कम्पनी द्वारा चलाये जाने वाले कुछ सरकारी तेल डिपो
स्थापित करने के लिये कदम उठाये ताकि उन क्षेत्रो के उपभोक्ताओ तक तेल पहुंच सके.
-सार्वजनिक वितरण प्रणाली के माध्यम से आयातित खाद्य तेलो की आपूर्ति मे वृद्धि की गई
३.५५ लाख मीटरी टन की मात्रा की तुलना मे तेल वर्ष १९८०-८१ मे ४.३७ लाख मीटरी टन
मात्रा सप्लाई की गई तेल वर्ष १९८१-८२ मे आयतित खाद्य तेलो का ४.३४ लाख मीटरी टन
आंबटन किया गया.
-भारतीय राज्य व्यापार निगम ने जिसके माध्यम से खाद्य तेलो के आयात मार्गीकृत है
आयातित खाद्य तेलो का पर्याप्त भंडार बनाया है . तेल वर्ष १९८२-८३ के दौरान खाद्य
तेलो के आयात के लिये अग्रिम कारवाई शुरू की जी चुकी है.
-तेल वर्ष १९८०-८१ मे हुए.८.२७ लाख मीटरी टन और १९७९-८० में हुए ६.७९ लाख मीटरी
टन के उत्पादन की तुलना मे तेल वर्ष १९८१-८२ मे ९.०४ लाख मीटरी टन वनस्पति घी का
उत्पादन हुआ.
-त्यौहार के मौसम के दौरान वनस्पति उद्योग को आयातित खाद्य तेलो की अधिक मात्रा
सप्लाई की गई. यह मात्रा अगस्त १९८२ मे ६० प्रतिशत से बढ़ा कर ७० प्रतिशत और
सितम्बर-नवमबर,१९८२ के दौरान ८० प्रतिशत कर दी गई. इस अवधि के दौरान सार्वजनिक
वितरण प्रणाली के माध्यम से वितरण हेतु राज्यो को भी आयातित खाद्य तेल अघिक मात्रा मे
सप्लाई किए गए.
-वनस्पति उद्योग द्वारा स्वैच्छिक मूल्य नियत्रंण का पालन किया जा रहा है और उनके
द्वारा १६.५ कि.ग्रा. का टीन (उत्पादन शुल्क सहित) २१७रू.के काराखाना मूल्य पर
बेचा जा रहा है.
-तिलहनो और दालो के उत्पादन बढ़ाने के लिए छठी पंचवर्षीय योजना के तहत कई कार्यक्रम
लागू किए जा रहे है.
-अप्रैल-दिसम्बर १९८२ के दौरान ३८.१६ लाख मीटरी टन मिट्टी के तेल की बिक्री हुई
थी. तेल कम्पनियों ने कुछ दूरस्थ क्षेत्रो मे कम्पनी चलाये जाने वाले कुछ सरकारी
तेल डिपो स्थापित करने के लिये कदम उठाये है. ताकि उन क्षेत्रो के उपभोक्ताओ तक
तेल पहुंच सके.
-अप्रैल-दिसम्बर १९८२ के दौरान १३.२८ लाख मीटरी टन साफ्ट कौक भेजा गया जबकि पिछले
वर्ष इसी अवधि के दौरान यह मात्रा १५.५५ लाख मीटरी टन थीं.
-देश मे सार्वजनिक वितरण प्रणाली के सहायता देने की दृष्टि मे उपभोक्ता सहकारी
सीमियो के तंत्र का विस्तार एवं विकास किया जा रहा है. मुख्य बल अब कमजोर वर्गो कि सेवा
के लिए खुदरा बिक्री केन्द्र खोलने और उपभोक्ता सहकारी समितियों के मौजूदा ढांचे के
उन्हे वित्तीय तौर पर आत्मनिर्भर बनाकर मजबूत करने पर दिया जा रहा है. सुपर बाजार
की बिक्री १९७९-८० के १२.९२ करोड़ रूपये से बढ़ाकर १०८०-८१ मे २०.४३ करोड़ रूपये तथा
१९८१-८२ मे ९२ करोड़ तक पहुँच गई.
रेलेवे द्वारा आवश्यक वस्तुओ की ढ़ुलाई मे सुधार हुआ है. चालू वितीय वर्ष(१९८२-८३) के
पहुँचे सात महीनो (अप्रैल से अक्टूबर) के दौरान रेलवे ने १० महत्वपूर्ण
वस्तुओ(खाद्यान्न,चीनी ,सीमेंट, कोयला मिट्टी का तेल, नमक दुग्ध-चूर्ण, साबुन
सोडा राख भी शामिल है, वनस्पति तेल और अन्य तेल) की ७०६ लाख मीटरी टन मात्रा टन
ढुलाई की जबकि गत अवघि के दौरान उसने इनकी ६३४ लाख मीटरी टन मात्रा की ढुलाई
की थी. इस प्रकार उसके द्वारा इनकी ११.४ प्रतिशत अधिक मात्रा की ढुलाई की गई.
-राज्य सरकारो को समय-समय पर सलाह दी गई कि चोर बाजारियो,जमाखोरो तथा अन्य
असामाजिक तत्वों की गतिविधियो के रोकने के लिये मे आवश्यक वस्तु अधिनियम तथा इसी
प्रकार के अन्य कानूनो जिनमे मूल्य प्रदर्शन आदेश तथा भण्डारण नियंत्रण आदेश भी
शामिल है के उपबन्धो को सख्ती से लागू करे.
आवश्यक वस्तु अधिनियम, १९५५
४.७ नागरिक पूर्ति विभाग राज्यों द्वारा आवश्यक वस्तु अधिनियम १९५५ को लागू करने
की जाने वाली कार्यवाही का समन्वय तथा परिवीक्षा करने का कार्य करता है. इस
अधिनियम मे उन ६६ वस्तुओं जिन्हें अब तक इसके अन्तर्गत आवश्यक अधिसूचित किया जा
चुका है के उत्पादन, आपूर्ति और वितरण तथा व्यापार व वाणिज्य को आम जनता के
हित मे नियमित करने की व्यवस्था है.
४.८ राज्य सरकरों/संघ शासित क्षेत्रों को आवश्यक वस्तुओं के मूल्यों को निर्धारित
करने और उन्हें एक स्थान से दूसरे स्थान पर ले जाने पर प्रतिबंध लगाने की
शीक्तियों के अलावा इन कार्यों को करने तथा अधिनियम के तहत बनाये गए आदेशों के
उल्लंघन के मामलों से निपटने के लिए आवश्यक शक्तियां प्रत्यायोजित की गई है.
अप्रैल-दिसम्बर, १९८२ की अवधि के दौरान उनेक द्वारा की गई कार्यवाई के बारे में
मिली सूचना इस प्रकार है.
मारे गए छापों की संख्या १,२४,६१४
गिरफ्तार किए गए व्यक्तियों की संख्या ८,९६०
जिन व्यक्तितों पर मुकद्दमें चलाए गए उनकी संख्या ३,८१३
जिन व्यक्तियों को सजा दी गई उनकी संख्या १,०८४
जब्त की गई आवश्यक वस्तुओं का मूल्य ९,५१७ करोड़ रु.
४.९ आवश्यक वस्तु (विशेष उपबंध) अधिनियम, १९८१ की बना-~कर आवश्यक वस्तु अधिनियम
१९५५ को दाण्डिक उपबंधों को और सख्त बनाया गया है. इस अधिनियम को संघ राज्य
क्षेत्र अंडमान एवं निकोबार द्वीप समूह, अरुणाचल प्रदेश, दादरा एवं नागर हवेली,
लक्षदीप समूह तथा मिजोरम को छोड़कर अन्य सभी राज्यों/ संघ राज्य क्षेत्रों में
कार्या-~न्वयन के लिए १-९-८२ को अधिसूचित किया गया है. इसके तहत अब आवश्यक वस्तु
अधिनियम के उल्लंघन के अपराधों पर कार्यवाही करने के लिए विशेष रूप से पदनामित
किए गए न्यायलयों द्वारा संक्षिप्त विचारण किया जा सकेगा.
चोरबाजारी निवारण और आवश्यक वस्तु प्रदाय अधिनियम, १९८०
४.१० चोरबाजारी निवारण और आवश्यक वस्तु प्रदाय अधिनियम, १९८० राज्यों/संघ राज्य
क्षेत्रो द्वारा लागू किया जा रहा है. इसके अनतर्गत केन्द्रीय तथा राज्य सरकारों
को उन व्यक्तियों को नजरबंद करने की शक्तियां दी गई हैं, जिनकी गतिविधियां लोगों
को आवश्यक वस्तुओं की आपूर्ति बनाये रखने में रुकावट डालने वाली पाई जाएं. अभी
हाल तक इस अधिनियम की धारा ७ के तहत केबल समुचित सरकार ही उस व्यक्ति के खिलाफ
कार्यवाही कर सकती थी, जिसकी नजरबंदी के आदेश दिए गए हैं, परन्तु वह फरार हुआ
पाया गया है यह शक्ति जिला मजिस्ट्रेटों/पुलिस आयुक्तों को नहीं मिली हुई थी,
जिस कारण नजरबंदियों के खिलाफ कार्यवाही करने में देरी होती थी. फरार व्यक्तियों
के खिलाफ जल्दी कार्यवाही करने की आवश्यकता को ध्यान में रखते हुए, चोर-~बाजारी
निवारण और आवश्यक वस्तु प्रदाय अधिनियम, १९८० की धारा ७ को संसद द्वारा १९८२ के
अपने वर्षाकालीन सत्र में पारित किए गए एक अधिनियम द्वारा संशोधित किया गया.
इसके अंतर्गत जिला मजिस्ट्रेटों/पुलिस आयुक्तों को भी फरार व्यक्तियों के खिलाफ
कार्यवाही करने की शक्तियां मिल गई हैं. इस प्रकार के लागू होने से लेकर
२८-२-१९८३ तक इसके उपबंधों के तहत ६०० व्यक्तियों को नजरबंद करने के आदेश दिए
गए, जिनमें से ४० व्यक्तियों के फरार होने की सूचना मिली है, २६ व्यक्ति नजरबंद
हैं और बाकी ५३४ लोगों को राज्य सरकारों के आदेशों, सलाहकार, मंडलों की राय पर,
न्यायलयों के आदेशों पर अथवा नजरबंदी की अवधि के पूरा हो जाने पर छोड़ दिया
गया.
४.११ आशा है कि आवश्यक वस्तु (विशेष उपबंध) अधिनियम, १९८१ तथा चोरबाजारी
निवारण और आवश्यक वस्तु प्रदाय अधिनियम, १९८० को लागू करने से चोरबाजारी,
जमाखोरी तथा मुनाफाखोरी को रोकने के कार्य में तेजी आएगी और इस प्रकार नये २०
सूत्री कार्यक्रम के सूत्र संख्या १९, जिसमें इन असामाजिक तत्वों के खिलाफ सख्त
कार्य-~वाही करते रहने की आवश्यकता पर बल दिय गया है, की पूर्ति हो सकेगी.
सार्वजनिक वितरण प्रणाली
५.१ आवश्यक वस्तुओं का उत्पादन बढाने के साथ साथ सरकार वर्तमान सार्वजनिक वितरण
प्रणाली का विस्तार करने के कार्य को भी अत्याधिक महत्व देती है. इसे नये बीस
सूत्री कार्यक्रम का अंग बना दिया गया है. इसके अंतर्गत अधिक उचित दर की दुकाने
खोलने की ओर ध्यान दिया जा रहा है, जिनमें दूर-दराज के इलाकों में चलती-फिरती
दुकानें खोलना और औद्योगिक मजदूरों तथा छात्रावासों की जरूरतों को पूरा करने के
लिए भी दुकानें खोलना शामिल है. जनवरी, १९८० में लगभग २.३० लाख उचित दर की
दुकानें थीं. इनकी तुलना में जनवरी, १९८३ में लगभग २.८१ लाख की दुकानें कार्य कर
रही थी, जो ग्रामीण तथा शहरी इलाकों में उपभोक्ताओं को विभिन्न आवश्यक वस्तुएं
बेच रहीं थीं. इन वस्तुओं में से केन्द्रीय सरकार ने सार्वजनिक वितरण प्रणाली के
बिक्री केन्द्रों के माध्यम से वितरण करने के लिए गेंहूं, चावल, चीनी, मिट्टी का
तेल, आयातित खाद्य तेलों तथा साफ्ट कोक की आपूर्ति करने की जिम्मेदार अपने ऊपर
ली है. इस प्रयोजन के लिए सार्वजनिक क्षेत्र के लिए पदनामित जैसे भारतीय खाद्य
निगम, भारतीय राज्य व्यापार निगम, भारतीय तेल निगम तथा कोल इंणिया लि. इन
वस्तुओं की अधिप्राप्ति करके इन्हें राज्यों तथा संघ राज्य क्षेत्रों को सप्लाई
करते हैं. इसके अलावा, कंट्रोल का कपड़ा सहकारी बिक्री केन्द्रों के माध्यम से
बेचा जा रहा है. राज्य सरकारों को आम खपत के लिए आवश्यक किसी भी अन्य वस्तु को
सार्वजनिक वितरण प्रणाली में शामिल करने की स्वतंत्रता है. परन्तु ऐसी वस्तु की
अधिप्राप्ति की व्यवस्था इन्हें अपने द्वारा नामित अभिकरणों के माध्यम से स्वयं
करनी होती है. इस प्रकार कुछ राज्य सरकारें सार्वजनिक वितरण प्रणाली के चुनींदा
बिक्री केन्द्रों के माध्यम से दालें, वनस्पति घी, नहाने का साबुन, साइकिल के
टायर तथा ट्यूबें और टार्च सेल भी बेच रही हैं.
५.२ सार्वजनिक वितरण प्रणाली के गठन तथा प्रशासन की जिम्मे-~दारी अपने-अपने
इलाकों में मुख्यत: संबंधित राज्य सरकारों/संघ राज्य क्षेत्र प्रशासनों की है.
इस पर भी सार्वजनिक वितरण प्रणाली के कार्य की समय-समय पर पुनरीक्षा करने के लिए
केन्द्र में एक सार्वजनिक वितरण संबंधी परामर्शदात्री परिषद् का गठन किया गया
है. इस परिषद के अध्यक्ष खाद्य तथा नागरिक पूर्ति मंत्री हैं. और इसमें सभी
राज्यों तथा संघ राज्य क्षेत्रों के खाद्य तथा नागरिक आपूर्ति मंत्री, संबंधित
केन्द्रीय मंत्रालयों तथा सार्वजनिक वितरण प्रणाली से संबंधित अभिकरणों के
प्रतिनिधि और दो संसद सदस्य (दोनों सदनों से एक-एक) शामिल हैं. वर्ष १९८२ को
दौरान परिषद् की दो बैठकें हुई. जहां तक नीचे के स्तरों पर सार्वजनिक वितरण
प्रणाली के कार्य पर नजर रखने का संबंध है, राज्यों को सलाह दी गई थी कि वे जिला
खंड तथा तहसील स्तरों पर उपभोक्ता परामर्शदात्री समितियां गठित करें. सभी
राज्यों में इन समितियों के किसी न किसी रूप में गठित किये जाने की सूचना मिली
है.
५.३ केन्द्रीय सरकार के सुझाव पर राज्यों ने सार्वजनिक वितरण प्रणाली के आधार
ढ़ाचे को मजबूत करने के लिए विभिन्न ऊपाय किए हैं. १२ राज्यों तथा संघ राज्य
क्षेत्र दिल्ली में राज्य नागरिक पूर्ति निगमों की स्थापना की जा चुकी है.
उत्तर-पूर्वी राज्यों के लिए छटी पंचवर्षीय योजना में एक योजना शामिल की गई,
जिनके अंतर्गत इन राज्यों को राज्य नागरिक पूर्ति निगमों की स्थापना करने, तथा
इन निगमों द्वारा गोदामों का निर्माण करने के लिए केन्द्रीय सहायता दी जानी है.
यह योजना बहुत अधिक दुर्गम क्षेत्रों वाले कुछेक दूसरे राज्यों जैसे जम्मू तथा
कश्मीर, हिमालचल प्रदेश तथा अंडमान एवं निकोबार द्वीप समूह को भी लागू की गई है.
खाद्य तेलों तथा वनस्पति का प्रबन्ध-
खाद्य तेल-
६.१ खाद्य तेलों तथा वनस्पति घी को आवश्यक वस्तु (विनियमन) अधिननियम, १९५५ के
तहत आवश्यक वस्तुएं घोषित किया गया है. देश में खाद्य तेलों की मांग ३४ से ३८
लाख मीटरी टन के बीच रही है, जबकि देश में इनका उत्पादन २४ से २७ लाख मीटरी टन
प्रतिवर्ष के बीच रहा है. मांग तथा देशीय उत्पादन के बीच के अन्तर को विदेशों से
खाद्य तेलों का आयात करके पूरा करने का प्रयास किया जा रहा है.
यद्यपि, पहले निजी पार्टियों को खाद्य तेलों का आयात करने की अनुमति थी, परन्तु
२ दिसम्बर, १९७८ से साध्य तेलों का सम्पूर्ण आयात राज्य व्यापार निगम के माध्यम
से मार्गीकृत किया जा रहा है. उपभोक्ताओं को सार्वजनिक वितरण प्रणाली के माध्यम
से आयातित तेलों की आपूर्ति करने की नीति १९७७ से अपनाई जा रही है.
६.२ केन्द्रीय सरकार द्वारा अपनाई गई खाद्य तेल की नीति के मुख्य उद्देश्य ये
हैं ;-
(१) सार्वजनिक वितरण प्रणाली के तहत उचित दर की दुकानों और सहकारी बिक्री
केन्द्रों के माध्यम से उपभोक्ताओं को पर्याप्त मात्रा में आयातित खाद्य तेल
उपलब्ध कराना.
(ईई) बाजार में देशी खाद्य तेलो के मूल्यों को उचित स्तर पर बनाये रखना.
(ईईई) वनस्पति उद्योग को कुछ मात्रा में आयातित खाद्य तेलों की आपूर्ति करके
वनस्पति घी के उत्पादन को बनाए रखना, ताकि सारा साल उपभोक्ताओं को वनस्पति घी
उचित मूल्यों पर आसानी से मिलता रहे.
६.३ खाद्य तेलों का उत्पादन बढ़ाने के लिए प्रयास किये जा रहे हैं, ताकि आयातित
खाद्य तेलों पर निर्भरता धीरे-धीरे कम की जा सके. कृषि मंत्रालय द्वारा कई
केन्द्रीय प्रायोजित योजनाएं कार्यान्वित की जा रही हैं. इसके अतिरिक्त, विभिन्न
राज्य सरकारें भी योजनाएं चला रही हैं.
६.४ गत तीन तेल वर्षों (नवम्बर से अक्टूबर) के दौरान खाद्य तेलों का आयात इस
प्रकार रहा ;-
१९७८-७९ ८.२४ लाख मीटरी टन
१९७९-८० ११.४९ लाख मीटरी टन
१९८०-८१ १०.७१ लाख मीटरी टन
१९८१-८२ ९.९५ लाख मीटरी टन
६.५ आयातित खाद्य तेलों का उपयोग दो प्रयोजनों के लिए किया जाता है: (क) वनस्पति
के उत्पादन के लिए और (ख) सार्वजनिक वितरण प्रणाली के लिए.
(क) वनस्पति उत्पादकों सोयाबीन के तेल तथा निर्बिषमीकृत ताड़ के तेल का आबंटन
आमतौर पर वनस्पति घी के उत्पादन की कुल आवश्यकता के ६० प्रतिशत तक किया जाता है
वनस्पति उत्पादकों को खाद्य तेलों की बकाया अपेक्षित मात्रा देशी श्रोतों से
प्राप्त करनी होती है. वनस्पति उत्पादकों के लिए यह जरूरी है कि वे अपनी कुल
आवश्यकता के ५ प्रति-~शत तक तिल के तेल का प्रयोग करें. वनस्पति घी के उत्पादन
के लिए मूंगफली के तेल का प्रयोग करने की अनुमति नहीं है. वनस्पति उत्पादकों को
आयातित खाद्य तेल ८५०० रू.प्रति मीटरी टन की दर से दिये जाते हैं. १८ फरवरी,
१९८२ से वनस्पति उत्पादक स्वैच्छिक मूल्य नियंत्रण का पालन कर रहे हैं, जिसके
तहत वे १६.५ किलोग्राम का वनस्पति टीन २१७ रू. (उत्पादक शुल्क सहित) के कारखाना
मूल्य पर सप्लाई कर रहे हैं.
