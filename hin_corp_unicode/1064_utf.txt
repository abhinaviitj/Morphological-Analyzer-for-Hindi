<शोचिअल् श्चिएन्चे><शोचिओलोग्य्><भ्हिक्स्हु खउन्डिन्य><ंइस्सिन्ग् झन्जटि ख ळोक् शहिट्य><१९८४><आर्य फ्रकस्हन् ंअन्डल्><ढेल्हि><३८ टो ४३><२२९६><भ्हिक्स्हु-ंइस्सिन्ग् झन्जटि ख ळोक्>

मिसिंग लोक-साहित्य का विश्लेषण लोक-साहित्य की विशेषताएं लोक-साहित्य
में लोक की सुदीर्घ परम्पराएं रूप से ध्वनित होती हैं . मौखिक परम्परा,
रचनाकार की अवैयक्तिकता, सामूहिक भाव-भूमि, जन-मानस को आन्दोलित करने की
क्षमता--लोक-साहित्य के अनिवार्य गुण हैं . लोक-साहित्य अज्ञात काल से
श्रुति परम्परा के रूप से चला आ रहा है . इसे लोक-सभ्यता का वेद (श्रुति)
कहा जा सकता है, क्योंकि वेद भी तो अपने आरम्भिक रूप में श्रुति कहलाते थे
और सुन-सुनकर याद किए जाते थे . वेद ने तो कालान्तर में लिपि का सहारा ले
लिया पर लोक-साहित्य आज भी श्रुति ही है . लोक-साहित्य का सहज सौन्दर्य
उनके मौखिक रूप में ही है . उसका प्रवाह तभी तक अक्षुण्ण रहता है, जब तक
उसे लिपि के शिकंजे से जकड़ नहीं दिया जाता . लोक-साहित्य एक कण्ठ से
दूसरे कण्ठ में जाता हुआ समस्त समाज में परि-व्याप्त हो जाता है . स्मरण
के सहारे एक पीढ़ी दूसरी पीढ़ी को इस लोक-साहित्य सम्पत्ति को सौंपती
है . स्मरण में जहाँ कोई व्यतिक्रम हुआ, गायक उसमें अपनी ओर से कुछ जोड़
देता है और इस प्रकार रचना से मूल छूटता जाता है और प्रक्षिप्त अंश बढ़ता
जाता है . जैसे-जैसे लोक की भाषा विकसित होती है, लोक-साहित्य की भाषा भी
बदलती जाती है और एक स्थिति तो ऐसी भी आ सकती है कि आदि प्रणेता यदि उसके
वर्तमान स्वरूप एवं स्वर को सुनने तो वह निश्चय ही स्वयं अपनी रचना को नहीं
पहचान सकेगा . परिणाम यह होता है कि लोक-साहित्य का मूल पाठ मिलता ही नहीं
है . लोक-साहित्य की इसी प्रकृति के कारण कहा जाता है कि वह अत्यधिक दूर
और कोई प्राचीन वस्तु नहीं है, वह तो हमारे मध्य यथार्थ होकर जीवितहै .
लोक-साहित्य की अपार राशि हमारे सम्मुख है . उसका निर्माण किसने किया,
यहबतलाना नितान्त कठिन है . यों तो सभी रचनाएँ किसी-न-किसी व्यक्ति की सहज
प्रतिभा का प्रसाद हैं पर उस व्यक्ति का नाम उनमें कहीं नहीं मिलता है
. नाम केअतिरिक्त मिसिंग गीतों में रचयिता का स्पष्ट व्यक्तित्व भी नहीं
मिलता है . परि-निष्ठित झलकता हो पर लोक-साहित्य में तो रचना की विशेषता
रचयिता के व्यक्तित्व में नहीं वरन् उसके व्यक्तित्व के नितान्त अभाव में
है . लोक साहित्य की तो कसौटी ही यह है कि कृतित्व हो किन्तु वह लोक-मानस
के ऐसे सामान्य तत्त्वों से युक्त हो कि व्यक्तित्व के साथ सम्बद्ध करते
हुए भी उसे अपने ही व्यक्तित्व की कृति स्वीकार करें . परिनिष्ठित साहित्य
में अलंकारों पर बहुत बल दिया जाता है . कुछ काव्य-शास्त्री तो अलंकार के
अभाव में काव्य के अस्तित्व को ही स्वीकार नहीं करते. पर लोक-साहित्य में
अलंकारों के प्रति कोई आग्रह नहीं है . यह तो उस वन्यकुसुम की भांति है,
जो बिना सजाये-सवारे ही अपने प्राकृतिक सौन्दर्य से देदीप्यमान रहता है
. ग्रामगीत और महाकवियों की कविता में अन्तर है . ग्रामगीतों में रस है,
महाकाव्यों में अलंकार . ग्रामगीत हृदय का धन है, और महाकाव्य मस्तिष्क
का . ग्रामगीत के उद्गार हैं, इनमें अलंकार नहीं केवल रस है . लोक-साहित्य
में कहीं-कहीं अलंकार भी मिल जाते हैं, पर वे बड़े ही स्वाभाविक होते हैं
. अलंकार के अतिरिक्त मिसिंग लोक-साहित्य में छन्द पर भी कोई ध्यान नहीं
दिया जाता है . छन्द की कमी को संगीत पूरा कर देता है . सामान्यतया यह
कहा जाता है कि लोक-साहित्य शिष्ट काव्य कला की कसौटी पर बहुत खरा नहीं
उतरता पर उसका सौन्दर्य, उसका माधुर्य और उसकी स्वाभाविकता श्रोताओं तथा
पाठकों को निश्चय ही आकृष्ट करती है . मिसिंग लोक-साहित्य में लोक-जीवन का
सांगोपांग वर्णन होता है . इसलिए स्वाभाविक रूप से लोक-जीवन के गुण-दोष उसमें
रहते हैं . मिसिंग लोक-साहित्य अपना आधार लोक के आदर्शों को ही बनाता है, पर
उसमें न तो कोरी आदर्शवादिता ही झलकती है और न कोरी उपदेशात्मकता . अधिकांश
लोकोक्तियों में उपदेशात्मक प्रवृत्ति होती है, इसमें कोई सन्देह नहीं पर,
उसे भी कोरी उपदेशात्मकता नहीं कहा जा सकता . लोकोक्तियों के रचयिता का
चमत्कार अभिव्यंजित होता है . अत: वे अपनी अनूठी अभिव्यक्ति के आधार पर
जीवित हैं, न कि उपदेश पर . उपदेशात्मकता तो उनमें गौण रूप में ही अपना
स्थान रखती है . मिसिंग लोक-साहित्य की यह बहुत बड़ी विशेषता है कि इसमें
लोक का वास्तविकरूप प्रकट होता है . इसका कारण यह है कि इसके रचयिता किसी
उद्देश्य विशेष को न लेकर अपने स्वाभाविक रूप को प्रकट करते हैं . अत:
`नितम' (लोकगीतों), `लेके-दयि ' (लोककथाओं), `आगम-लेतिक' (कहावतों)--सभी
में लोक का रहन-सहन, खान-पान, आचार-व्यवहार, प्रेम, वात्सल्य, करूणा, घृणा,
विश्वास-सबका स्वाभाविक आकलन हो जाता है . लोक-साहित्य की इसी विशेषता के
कारण समाज-शास्त्री, नृविज्ञानवेता और इतिहासकारों इसको अपने अध्ययन का
प्रामाणिक स्त्रोत मानने लगे हैं . शिष्ट साहित्य से तो वे निराश है क्योंकि
वहाँ तो वास्तविकताएँ कम मिलती हैं, आदर्शों की ही भरमार रहती है . मिसिंग
लोक-साहित्य की जिन विशेषताओं का ऊपर विवेचन किया गया है, वे उसकी सार्वदेशिक
विशेषताएँ हैं--वे सभी देशों के लोक-साहित्य में उपलब्ध होती हैं . पर किसी
विशिष्ट देश या जाति का लोक-साहित्य की कुछ अपनी स्थानीय विशेषताएँ भीहोती
हैं . एक विशिष्ट जाति का लोक-साहित्य अपने ही प्रचलित संस्कारों, अनुष्ठानों
एवं विश्वासों को अपने में स्थान देगा और इस प्रकार से वह दूसरे देशया
जाति के लोक-साहित्य से भिन्न प्रतीत होगा . इसके अतिरिक्त लोक-व्यवहार,
खान-पान का वर्णन भी विविध लोक-साहित्य में विभिन्नता लिए होगा . संगीत
की मात्रा में भी विषमता का होना स्वाभाविक है . विविध लोक-साहित्यों में
विविध नदियों और स्थानों के उल्लेख और वातावरण की भी विविधता निरन्तर रूप
से मिलेगी. लोक-साहित्य का अध्ययन पश्चिम में विभिन्न जातियों के प्रति
जिज्ञासा-वृतिसे प्रेरित होता हुआ धीरे-धीरे एक स्वतन्त्र विज्ञान का स्वरूप
धारण करता गया, जिसने न केवल पश्चिमी देशों को ही प्रभावित किया वरन् वहाँ
से उठी हुई लहर नेसुदूर-पूर्वी देशों को भी शीघ्र ही प्लावित करना आरम्भ कर
दिया . ज्यों-ज्यों भाषा-विज्ञान, नृ-विज्ञान, समाज-विज्ञान, जाति-विज्ञान,
पुरातत्त्व-विज्ञान जैसे विषयों का विकास होने लगा, लोक-साहित्य की सहायता
की आवश्यकता बढ़ती गई, क्योंकि इन विषयों की अधिकांश सामग्री लोक-साहित्य
से ही प्राप्त होती है . लोक-साहित्य में उपलब्ध जो मनोदशा प्रकट होती है,
उसी के आधार पर यहनिश्चय होता है कि उसमें जातीय तत्व मिलते हैं . उसी आधार
पर लोक-साहित्यके रचनाकारों ने उसे जाति-विज्ञान का सहायक माना है . जातियों
का निर्माण उनकीअपनी भौगोलिक वातावरण-निर्मित परिस्थितयों में घनिष्ठतापूर्वक
होता है . उनके चारों विस्तृत प्रकृति की प्रक्रिया जिस रूप में भी उनके
मस्तिष्क में होती हैउसी को वे अपने आचार-विचार में ढालते हैं . आधुनिक
भाषा-विज्ञान लोक-साहित्य कोभाषा अध्ययन का मेरूदण्ड मानते है . संस्कृति,
धर्म और साहित्य के अध्ययन के लिए भी लोक-साहित्य का अध्ययन नितान्त उपयोगी
है . इस तथ्य को अस्वीकार नहींकिया जा सकता कि लोक-साहित्य नाना रूपों में
परिनिष्ठित साहित्य को प्रभावित वप्रेरित करता रहता है . लोक-साहित्य एक
गतिशील विज्ञान है . इसमें व्यक्त परम्पराएं काल-प्रवाह में बह नहीं जाती
है . वे नये-नये रूपों में प्रकट होती है . समय विशेष में लोक-साहित्य
का जन्म अवश्य होता है, पर उसके पश्चात वह सार्व-कालिक, सार्वदेशिक एवं
सार्वजनीन बन जाता है . लोक-साहित्य को हम उस वन्य-वृक्ष के समान मान सकते
हैं, जिसकी जड़े बहुत गहरी धँसी हुई हैं, पर वह निरन्तर रूप से नई शाखाएं, नई
पत्तियाँ और नये फल प्रसूत किया करता है . विश्व और मानव की रहस्यमयी पहेली
को सुलझाने के लिए तथा समाज के आन्तरिक विधान के तन्तुओं की व्याख्या करने
के लिए लोक-साहित्य का सांगोपांग अध्ययन परमावश्यक है . लोक-साहित्य में
जहाँ शब्द और अर्थ के साहित्य होने का भाव रहता है, वहाँभावों और विचारों
का भी सामंजस्य होता है . गद्य में विचार प्रधान होते हैं, तो पद्य में
भाव प्रधान . विचारात्मक साहित्य को भी हम भाव-क्षेत्र से पृथक् नहीं रख
सकते, क्योंकि विचारों में भी थोड़ा-बहुत रागात्मक अंश रहता है. लोक-साहित्य
चाहे वह पद्यमय गीतों के रुप में हो अथवा लोककथा में हो, उसमें भावधारा अवश्य
प्रवाहित रहती है . प्राचीन शास्त्राकारों ने `वाक्यं रसात्मकं काव्यं' कहकर
सम्पूर्ण साहित्य को रस के अधीन रखा है . लोक-साहित्य, में रस की व्यंजना
अधिक मिलती है . स्त्री-पुरूष आदि काल से एक-दूसरे के प्रति आकर्षणशील रहे
हैं . लोक-साहित्य में स्त्री का रूप सौन्दर्य पुरूष के आकर्षण का आधार रहा
है . हम पहले नायिका के नखशिख वर्णन को लेते हैं : `आलागे कांकाना बालाकंगे
गेयुमा' (हाथों की सुन्दरता चूड़ियों के पहनने से) ! लोकगीतों में मानव हृदय
की भाव उर्मियाँ प्राकृतिक व्यापारों से उद्बेलितहोकर उठती-बैठती रहती हैं
. मनुष्य कहीं संगीत की ध्वनि से नाद-सौन्दर्य की सृष्टि करता है, तो कभी
वीणा, करताल, तानपूरा आदि वाद्यों द्वारा और कभी नृत्यमें अंग-संचालन
द्वारा हर्षाभिव्यक्ति करता है . किसी भी देश के लोक-साहित्य में वहाँ
का जनजीवन प्रतिबिम्बित दिखाई देता है . मिसिंग जनजाति किसान जहाँ एक ओर
विभिन्न पर्वों, त्योहारों एवं अन्य अवसरों पर अपने हृदय का पुलक निस्संकोच
होकर प्रकट करता है, वहाँअपने अभाव-ग्रस्त जीवन और दारिद्रय-दानव का असुन्दर
चित्र बेधड़क उपस्थित कर देता है . लोक-साहित्य की परम्परा आदिमकाल से चली आ
रही है, परन्तु युगपरिवर्तन का स्पष्ट प्रभाव तत्कालीन साहित्य पर पड़े बिना
नहीं रहता . लोक-मानस परिस्थिति के अध्ययन में सचेष्ट रहा है और उसे लोकवाणी
के माध्यमसे व्यक्त करता रहा है . मनुष्य की स्वाभाविक प्रवृत्ति रही है
कि वह अपने उद्गारों की अभिव्यक्ति का आकांक्षी रहा है . और इस प्रकार उसके
जीवन के सुख-दुख उसके व्यक्तित्व में बड़ी आसानी से घुलमिल गए हैं . मिसिंग
लोक-साहित्य में हमें ऐतिहासिक घटनाओं की बातें भी मिल जाती हैं .इनके बीच
राम, कृष्ण, महात्मा गांधी, पिअली फुकन, आदि को उपमा बनाकर `ऐनितम'(विरह गीत)
गाने की परम्परा है . कई `ऐनितम' गीतों में महान पुरूषों एवं आदर्श नारियों
के चरित्रों का उज्ज्वल चित्रण प्रकाशस्तम्भ की भाँति मार्गदर्शक बना हुआ
है . मिसिंग लोक-साहित्य में परम्परा निर्वाह की प्रवृत्ति अधिक पायी
जातीहै . मौखिक परम्परा में पुरातन भावनाएँ एवं संस्कृति मुखर हो उठती हैं
. लोक-मानस नवीन रचनाओं के निर्माण में भी प्रयत्नशील है . लोक-साहित्य में
युग-विशेष का प्रभाव अवश्यमेव पड़ता है, जो विभिन्न प्रकार के लोक-गीतों
में स्पष्ट दिखाई देता है . मिसिंग लोक-संस्कृति की आत्मा गाँवों और जंगलों
में रहने वालों के रीति-रिवाजों, लोकगीतों और आचार-विचार में निहित है . इस
लोक-संस्कृति के रक्षक हमारी आदिम जातियाँ और ग्रामीण कृषक, मजदूर हैं,
जो अपने लोकगीत, कथा-कहानियों में परम्परागत मूल संस्कृति संरक्षित किए
बैठे हैं . मिसिंग जनजातियों की लोक-संस्कृति शहरों की उच्च अट्टालिकाओं
में निवास नहीं करती, वह प्रकृति की गोद में पनपती है . श्रद्धा भावना मानव
जीवन को सरस बनाये रखती है, अन्यथा वैज्ञानिक युग का मानव बिल्कुल नीरस
रहता और उसकी गहन गम्भीरता उसे स्वयं काटने दौड़ती . आधुनिक युग में
यातायात के साधनों की सुगमता से सारा संसार संकुचित रह गया है . एक देश
के निवासी दूसरे देशवासियों के सम्पर्क में आते हैं . उसी प्रकार देश
के विभिन्न क्षेत्रों वाले लोग परस्पर मिलते-जुलते हैं . तब स्वभावत: एक
दूसरे के आचार-विचार, रीति-रिवाजों, वेश-भूषा, रहन-सहन,सभ्यता तथा संस्कृति
का आंशिक प्रभाव पड़े बिना नहीं रहता . एक दूसरे की कहानी, वार्ता, गीत,
कहावतें दूसरे स्थानों पर स्थानान्तरित होती रहती हैं, जिनका प्रभाव मिसिंग
लोक-साहित्य एवं संस्कृति पर पूर्ण रूप से देखा जा सकता है . मिसिंग लोकगीतों
का स्वरूप सामान्य जनता के संवेदनशील एवं भावुक हृदय के स्वाभाविक उद्गार
जो संगीत की बलवती धारा के रूप में छन्दोबद्ध होकर प्रवाहित हो उठते हैं,
लोकगीत का नामधारण कर लेते हैं . वस्तुत: ये भाव हृदय के बोझ को हल्का
करने के लिए बोलने की अपेक्षा गाकर अभिव्यक्त किये जाते हैं . लय के बिना
तो लोकगीत अधूरा ही है . इसमें रस, छन्द, अलंकार के नियमों की ओर ध्यान
नहीं दिया जाता . फिर भी इसमें सामान्यतया परिनिष्ठित काव्य से भी अधिक रस
छलकता है . इसे तो रस का कभी न छीजने वाला सोता कहा जा सकता है . छन्द के
बन्धन की ओर लोकगीत रचयिता की उपेक्षा रहती है, पर उसकी कमी की पूर्ति वह
संगीत की लय से कर देता है . कहीं-न-कहीं कुछ अलंकार उसमें आ ही जाते हैं
. लोकगीत में वैयक्तिता का नितान्त अभज्ञव रहता है . उसकी विशेषता ही यह
है कि वह मौलिक परम्परा की धारा में पड़कर व्यष्टि और समष्टि के भेद को
नष्ट कर दे और सारा समाज ही उसे अपनीनिजी कृति के समान समझने लगे . मौखिक
परम्परा मिसिंग `नितम' (लोकगीत) की कसौटी है . मूल रूप में कोई भी गीत के
पद को नहीं धारण कर पाता और व्यक्ति-विशेष द्वारा रचित कोई गीत जब सामान्य
जनमानस को आन्दोलित करके अपने मूल या परिवर्तित रूप में निरन्तर प्रयोग में
आता रहता है, तभी `नितम' या लोकगीत कहा जाता है . लोकगीत काल-प्रवाह में
अपने बाह्य आवरण/भाषा को बदलता रहता है . अनुकूल-प्रतिकूल परिस्थितयों में
आन्तरिक स्वरूप में भी परिर्वतन लाता रहता है, पर उसकी आत्मा के संस्कार
में आमूल-चूल परिवर्तन नहीं हो पाता . उसमें एक ओर प्राचीनता झाँकती दिखाई
पड़ती है, तो दूसरी ओर नवीनता . उसके सम्बन्ध में कहा जा सकता है कि वह
न तो पुराना होता है, न नया . वह तो जंगल के उस वन्य वृक्ष के समान है,
जिसकी जड़ें तो गहरी धँसी हुई हैं, परन्तु जिसमें निरन्तर नई शाखाएँ, नये
पत्ते और नये फल निकलते रहते हैं . लोकगीतों में जन-जीवन के हर्ष और विषाद,
आशा और निराशा, सुख और दुख सभी की अभिव्यक्ति होती है . इसमें कल्पना भी अपना
काम करती है, रसवृत्ति और भावना भी और नृत्य की हिलोरे भी, पर ये सब खाद हैं
. लोकगीत हृदय के खेत में उगते हैं . सुख के गीत उमंग के जोर से जन्म लेते
हैं और दुख के गीत तो खौलते हुए लहू से पनपते हैं और आंसुओं के साथी बनते
हैं . इसमें हृदय का इतिहास इस प्रकार व्याप्त रहता है, जैसे प्रेम में
आकर्षण, श्रद्धा में विश्वास और करूणा में कोमलता . प्रकृति के गान में
मनुष्य इस प्रकार प्रतिबिम्बित होता है जैसे कविता में कवि, क्षमा में
मनो-बल और तपस्या में त्याग . प्रकृति संगीतमय है . ग्रहगण एक नियत कक्ष में
फिरकर उसी संगीत का कोई स्वर सिद्ध कर रहे हैं . झरनों का अविराम नाद, पत्तों
की मर्मर ध्वनि, चंचल जल का कलकल, मेघ का गर्जन, पानी का छमाछम बरसनाआँधी का
हाहाकार, कलियों का चटकना, मनुष्य की भिन्न-भिन्न भाषाएँ और विचित्र उच्चारण,
खग, पशु, कीट-पतंग आदि की बोलियाँ यह सब उसी संगीत के मन्द्रतार, स्वर और
लय हैं . वज्रपात थाप है और नदियों का प्रवाह मूर्छना . ग्रामगीत प्रकृति
के उसी महा-संगीत के अंश हैं . लोकगीत परम्पराओं के उस महानद के समान है,
जिसे अनेक छोटी-छोटी धाराओं ने मिलकर महासमुद्र बना दिया है . सदियों के
घात-प्रतिघातों ने इसमें आश्रय पाया है . मन की विभिन्न स्थितियों ने इसमें
अपने ताने-बाने बुने हैं . स्त्री-पुरूष ने थककर इसके माधुर्य में अपनी थकान
मिटाई है . इसकी ध्वनि में बालक सोए हैं, जवानों में प्रेम की मस्ती आई है,
बूढ़ों ने मन बहलाए हैं, बैरागियों ने उपदेश का पान कराया है, बिरही युवकों
ने मन की कसक मिटाई है, विधवाओं ने अपने एकाकी जीवन में रस पाया है, पथिकों
ने थकावटें दूर की हैं, किसानों ने अपने बड़े-बड़े खेत जोते हैं, मजदूरों
ने विशाल भवनों पर पत्थर चढ़ाए हैं .
