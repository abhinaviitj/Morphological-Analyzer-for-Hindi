<ळिटेरटुरे><ऐस्सय्स्><षइन ख्रिस्ह्न><भड्लटे शमजिक् शन्डर्ब्ह्><१९८७><इब्हुटि फुब् (ःइन्डि खट्ह शहिट्यल्)><ढेल्हि ><११८-१२३ ><२२०० ><षइन ख्., शमजिक् शन्डर्ब्ह् , ऐस् >

+ भारत में सन् १९४७ से पूर्व जो आशा का ज्वर उठा था. वह स्वाधीनता प्राप्ति के साथ
ही साथ थमने लगा. आजादी के आदर्श की कल्पना आकाश-कुसुम बन गयी और स्वतंत्रता के साथ
बहुत कुछ अनचाहा भी विवशतापूर्वक स्वीकार करना पड़ा. सन् '४७ में भारत में घटित दो
महत्वपूर्ण घटनाओं ने मुख्य रुप से यहां के जन-जीवन को अस्त-व्यस्त किया. यह दो
मुख्य दो घटनाएं हैं- आजादी का आगमन और देश का विभाजन. स्वतंत्रता के साथ देश-विभाजन
में कत्ल, बलात्कार और अत्याचार ही नहीं हुए अपुति ऊपर से पूर्ण दिखायी देने वाला
आदमी भीतर से टूट गया और उसके सारे विश्वास और मूल्य हिल गये. 'अपंग कट-फटे और
रक्तस्नात आदमियों के काफिले दोनों ओ अ से आये थे लेकिन सबसे भीषण रक्तपात आदमी के
अन्दर हुआ था. १"इसी के साथ मोहभंग का अध्याय भी जुड़ा हुआ हैं. राजनीति स्तर के पर,
कुछे ऐसे लोग भी आये जिन्होंने स्वार्थपरता, जातिवाद, भाई-भतीजावाद,चोरबाजारी,
बेईमानी आदि का जो दौर चलाया उससे जनता की मोहभंग की स्थिति में देश- विभाजन का
प्रमुख हाथ है. यह न केवल देश का विभाज-न था अपितु मूल्य के विघटन का चरमोत्कर्ष
था,आधुनिक सभ्यता उस बिन्दु पर पहुंची जहां हत्याएं,लूटपाट,रक्तपात और शरणार्थियों
का लम्वा सिलसिला था विभाजन ने साम्प्रदायिक द्वेष, घृणा, आत्मविश्वास के ह्रास की
जो स्थिति उत्पन्न की उससे सभी परम्परागत मूल्य ढह गये और आधुनिक व्यक्ति का संकट
आरम्भ हुआ. मनुष्य अपने परिवार में भी सम्बन्धों के स्तर पर शरणार्थी बन गया. मूल्यों
एंव आस्थाओं के खण्डित होने से नया बुद्विजीवी वर्ग पराजय की आत्मग्लानि पूर्ण असहाय
अनुभूति में पूरी तरह टूट गया-"यह एक भयंकर संक्रमण की आत्मग्लानि की स्थिति थी
जिसने सारे विश्वासों को विध्वंस कर स्ववतंत्रता प्राप्ति के बाद के व्यक्ति को अपंग
अपाहिज बनाकर बैसाखियों के सहारे घिसटते रहने की नियति दे दी."२
सन् '५० तक आते-आते देश की परिस्थितियां तेजी से बदलने लगीं. एक ओर भारत उन्नति की
ओर बढ़ रहा था, दूसरी ओर राजनैतिक, आर्थिक और सामाजिक सभी क्षेत्रों में एक हलचल-सी
मची. इतिहास तेजी से करबटें बदलने लगा. मनुष्य के जीवन की सार्थकता पर प्रश्न चिह्
लगने लगा- "मानवता विविध प्रकार की दासताओं से मुक्ति पाने के लिए छटपटाने लगी और
उसका कहीं अन्त होता नहीं दिखाई देता."१
वास्तव में स्वाधीनता प्राप्ति के बाद हमारे मानस ने सर्वाधिक जो खोया वह स्वतंत्रता
का बोध और मूल्य थे. आधुनिकता एक चुनौती रुप में सामने आई. आधुनिकता की प्रवृत्तियां
प्रांसीसी प्रतीकवाद में अधिक देखने को मिलती हैं. सन् १८८५ ईओ के आस-~पास ही इस
प्रकार की कविता में जीवन के आन्तरिक गहन बोध और रहस्यानुभूति के दर्शन होते हैं
और बोदल्येर को इस प्रकार की कविता करने का श्रेय दिया जाता हैं परन्तु विकासक्रम
की अपेक्षा आधुनिकता को जानना आवश्यक हैं. मोटे रुप से इसमें अतीत और परम्परा का नकार
मिलता हैं. डॉओ रमेश कुन्तल मेघ आधुनिकता को वर्तमान और भविष्य के बीच का मूल्यचक्र
मानते हैं तथा आधुनिक बोध से सही ढंग से जातीय स्मृति तथा वैचारिक आदर्श का सामंजस्य
स्वीकार करते हैं जो बुर्जआ समाज के संकट तथा उसके मानवता विरोधी चरित्र को
प्रतिबिम्बित करता हैं डॉओ कैलास वाजपेयी आधुनिकता को एक ठहरी हुई स्थिति नहीं मानते
हैं, वैज्ञानिकता औ अ यांत्रिकता के विकास के साथ-साथ आधुनिक संवेदना निरन्तर प्रसारित
होने वाली प्रकिया का नाम है जो न ऐतिहासिक परिप्रेक्ष्य की अवहेलना करती है न
भविष्य की . कामू के उपन्यास ' द आऊट साइडर ' का नायक आज की युवा पीढ़ी का आदर्श,
उसका प्रतीक और साथ हीं उसका प्रगैतिहासिक पूर्वज भी हैं. इस अकेले पात्र ने भारतीय
चेतना में ही नहीं विश्व चेतना में जो क्रांति पैदा की, उसकी तुलना असंभव है. आधुनिकता
आज के जीवन का महत्वपूर्ण अंग है. इसकी सीमा अत्यन्त विस्तृत है, इसे बांधना कठिन
कार्य हैं. यह एक प्रक्रिया है (मदान), यह एक संकट बोध हैं (भारती), यह असंपृक्त यथार्थ
दृष्टि हैं (रघुवंश), कभी मूल्य और कभी प्रक्रिया में हैं (नामवंर), सापेक्षवाद में
इसे आंका जाता है (अज्ञेय), अत: आधुनिकता एक निरन्तर गति है, इसमें ठहराव नहीं है.२
जीवन के साथ-साथ साहित्य का भी कोई क्षेत्र इससे अछूता नहीं रह गया है. आज जिसे हम
आधुनिकता कहते हैं वह आज के संदर्भ में संकट-बोध ही है अर्थात् पुरानी जीवन-प्रणाली
और नयी जीवन दृष्टि ने हमारे सामने चुनाव की समस्या या संकट बोध खड़ा कर दिया है.
संयुक्त परिवार भारतीय संस्कृति की आधारशिला है जो व्यक्तिवाद के स्थान पर समष्टिवाद
के आदर्शों की पुष्टि करते हैं, इनमें सभी सदस्य अपने कर्त्वयों को पूरा करते थे,
कोई कमाता था परन्तु सबमें वितरित होता था. उनके धर्म, कर्म सब एक साथ होते थे परन्तु
अब औद्यौगीकरण और शहरीकरण के फलस्वरुप इन संयुक्त परिवारों की संरचना का परम्परागत
ढ़ाचा टूट रहा है औ अ छोटे परिवार अस्तित्व में आ रहे हैं
जिनमें पति-पत्नी और बच्चे होते हैं जिन्हें डॉओ कर्णसिंह न्यूक्लियर परिवार की
संज्ञा देते हैं. व्यक्तिवादी प्रणाली के परिणामस्वरुप संयुक्त परिवार में कमाने और
न कमाने वालों के बीच की खाई स्पष्ट हो गई, इससे भी संयुक्त व्यवस्था को ठेस पहुंची-
" संयुक्त परिवारों का विघटन केवल औद्योगीकरण से सम्बन्धित दशाओं का ही परिणाम नहीं
हैं बल्कि इसका प्रमुख कारण यह हैं कि संयुक्त परिवार आर्थिक आवश्यकताओं को पूरा करने में
असफल सिद्व हो चुके हैं."१ स्त्री-शिक्षा औ अ नारी-स्वतंत्र्य की भावना ने भी मनुष्य
की सामाजिक स्थिति को परिवर्तित किया. नये और पुराने मूल्यों में संघर्ष होने लगा.
भारतीय परिवार स्त्री-पुरुष सम्बन्धों के आपसी तनाव को भी तीव्रता से अनुभव करने
लगा हैं. आर्थिक स्वावलम्बिता ने नारी के अपने लिए योग्य पुरुष चुनने की शक्ति दी
है. यही कारण हैं कि परम्परागत विवाह संस्था पर भी प्रश्नचिह्न लगने लगे हैं. इस
सब का प्रभाव हिन्दी साहित्य पर पड़ने लगा और साहित्य में समसामयिक जीवन का चित्रण
आसानी से ढूंढ़ा जा सकता हैं. स्वातंत्र्योत्तर कथा-साहित्य ने मोहभंग की प्रक्रियाओं
को तलखी से प्रस्तुत किया हैं जिसमें निराशा कुष्ठा, अनास्था, टूटन, अलगाव, अकेलापन
आदि भावनाएं गहन और घनीभूत होती गयीं. हिन्दी साहित्य को तमाम नये आयाम मिले हैं.
"समस्याओं के प्रति सैद्वान्तिक दृष्टि टूटी हैं और आदर्शों के द्वारा निर्मित
दिशाएं अपने खोखलेपन के कारण निरर्थक हो गयी हैं." इनके स्थान पर जीवन के लिए नहीं
बल्कि जिन्दा रहने के लिए संघर्ष करती भीड़ है. आज साहित्यकार भी यर्थाथ परिवेश में
व्यक्ति के सम्बन्ध की संवेदना के स्तर पर अनुभव कर मानवीय सम्बन्धों की अनेक परतें
उद्घाटित कर रहा है. वास्तव में आज के साहित्य में एक सूक्ष्य यर्थाथ-बोध हैं जो
अपनी परम्परा का नवीनतम संस्करण हैं.
यशपाल के 'मनुष्य के रुप' अमृतराय के बीज और नरेश मेहता के 'यह पथ बंधु था, में
संयुक्त परवारों की विडम्बना का चित्रण है.' मनुष्य के रुप, में ज्वालाप्रसाद का
संयुक्त परिवार अपनी बहुओं के परस्पर झगड़ों से ही विघटित हो गया. ' यह पथ बन्धु
था, में गुनी `अपमानित और परित्यक्त हैं, वह मां के पास आकर फूट-फूट कर रोती है.
रमेश बक्षी के 'बैसाखियों वाली इमारत' की नायिका नवीन पारिवारिक मूल्यों की ओर
इंगित करती है जब वह कहती हैं- "मेरे मूल्य और मेरे तर्क और मेरी दृष्टि आप से अलग
होकर सोचने को तैयार ही नही है. अन्तर केवल इनता है कि बिना कुछ सोचे समझे एक जाम
में आप चाहे जो कर गुजरना चाहते हैं और मैं जो कुछ भी करना चाहती हूं, उसके लिए
रास्ता बनाती हूं. मैने अब तक यदि आपको अस्वीकार किया है तो, और स्वीकार हैं तो."२
महीप सिंह का उपन्यास 'यह भी नही' महानगरीय जीवन बोध को उजागर करता है. उपन्यास में
मानव-सम्वन्धों के संकट का प्रश्न उठाया गया हैं. दाम्पत्य जीवन में पुराने मूल्यों
के नकार से एक प्रकार की दिशाहीनता आई हैं. सोहन और शान्ता प्रेम-विवाह करके भी
अपने अहं और कुण्ठाओं के कारण परस्पर अजनबी बनते जा रहे हैं. दोनों अलग-अलग नौकरियां
करते हैं. दोनों की दुनिया अलग-अलग है. अभिशप्त जीवन वे अपनी सन्तान की कुण्ठा का
भी कारण बन जाते हैं.
यथार्थ धरातल पर मानवीय भावनाओं का क्षेत्र व्यापक हैं. स्वातंत्र्योत्तर काल के
उपन्यासों में मुख्य रुप से स्त्री-पुरुष सम्बन्धों को ही आधार बनाया गया हैं. इस
संदर्भ में 'अंधेरे बन्द कमरे'(१९६१) मोहन राकेश का चर्चित उपन्यास है. मोहन
राकेश ने अपने समय के परिवेश में व्यक्ति को लिया है, उनके साहित्य में प्रमुख रुप
से मध्यवर्ग का चित्रण मिलता हैं चाहे 'आधे-अधूरे'हो,चाहे'एक और जिन्दगी' या
'अधेरे बन्द कमरे' हर जगह मध्यवर्ग के जीवन की विसंगतियां हैं, सम्बन्धों की
यन्त्रणा हैं. यहां अकेलापन समाज से कटकर व्यक्ति का अकेलापन नहीं, समाज के बीच
होने का अकेलापन है. "व्यक्ति और समाज को परस्पर विरोधी, एक-दूसरे से भिन्न और
आपस में कटी हुई इकाइयां न मानकर यहां एक ऐसी अभिन्नता में देखने का प्रयत्न है
जहां व्यक्ति समाज की विडम्बनाओं का और समाज व्यक्ति की यन्त्रणाओं का आईना है. "१
'अंधेरे बन्द कमरे' महानगर दिल्ली के निम्न मध्यवर्ग की घुटती जिन्दगी का चरित्र
है. उपन्यास की मुख्य कथा हरबंस औ अ नीलिमा की है. नीलिमा को एक आधुनिक फैशनेबुल
नारी दिखाया गया है, जो समाज में कभी चित्र और कभी नृत्य कला द्वारा विशिष्टता
प्रप्त करना चाहती है. हरबंस यद्यपि यही चाहता है परन्तु वह अन्दर-ही-अन्दर नीलिमा
से ईर्ष्या भी करता है-उच्च-मध्य वर्ग की नियति यह है कि इसमें नारी को स्वतंत्रता
तो दी जाती है परन्तु किसी सीमा तक ही. हरबंस भी इसी कारण अजनबीपन का शिकार होता
है और यही उनके वनते-बिगड़ते सम्वन्धों का कारण भी बनता है. हरबंस अपने ही घर और मन
के अकेलेपन से ऊबकर विदेश जाता है जहां उसे होमसिकनेस होती है. उसके बार-बार बुलाने
पर नीलिमा भी जाती है परन्तु पुन: वहां भी आपसी ऊब और खोज का वातावरण उत्पन्न होता
हैं हरबंस के न चाहने पर भी नीलिमा एक भारतीय नृत्य मण्डली के साथ पेरिस चली जाती
है और एक अन्य कलाकार के साथ कुछ समय रहती हैं, इससे तनाव और बढ़ जाता है. दिल्ली
आकर नृत्यप्रदर्शन के मामले में यह तनाव बढ़ता है, नीलिमा हरबंस का सदा के लिए साथ
छोड़ने के विचार से कहीं और चली जाती हैं. हरबंस देखता है कि नीलिमा पुन: आई और चाय
बना रही है. लगता है 'अंधेरे बन्द कमरे' में किसी ने सेंध लगाई हो "नीलिमा और हरबंस
एक अंधेरे बन्द कमरे में रहने के इतने आदी हो चुके हैं कि रिश्तों के बाहर एक खुले
और नामहीन सम्बन्ध की बात वे सोच ही नहीं सकते! सोचना चाहें तो कमरे की दीवारें टूटती
हैं! इस तरह 'अंधेरे बन्द कमरे ' एक स्थिति को लेकर है. हरबंस औ अ नीलिमा की जिन्दगी
एक स्थिति है जिसे बहुतेरे लेकर जी रहे हैं. वे छटपटाकर रह जाते हैं, इससे उभर नहीं
पाते."२ यहां विवाहित जीवन की अर्थहीनता उजागर होती है. डॉओ इन्द्रनाथ मदान के अनुसार
इसमें मानव सम्बन्धों की परतों को उघाड़ने में लेखक ने आधुनिकता की चुनौती का सामना
भी किया हैं और अपनी दृष्टि से मानवीयता को निरूपित भी किया हैं. इस तरह आज के हर
उपन्यासकार ने आधुनिकता के निजी परिवेश में स्वीकारा है अथवा नकारा है औ अ निजी स्तर
पर इसे अभिव्यक्ति दी है."१ इसमें सुषमा के मुहं से नारी स्वातंत्र्य की बात उठाई
गई हैं जब वह कहती हैं-पुरुषों में स्त्रियों के प्रति जो संरक्षात्मक भाव हैं,
वह मुझे बरदास्त नहीं था इसीलिए मैनें ऐसा काम चुना जिससे मैं अपने आपको किसी पुरुष
के बराबर सिद्व कर सकूं.२
प्रेमचन्द के बाद हिन्दी उपन्यास को नयी सम्पन्नता देने वाले लेखकों में अज्ञेय का
स्थान प्रमुख है परन्तु उनके कृतित्व का मूल्यांकन विवादास्पद है. इनके तीनों ही
उपन्यासों ने हिन्दी के साहित्यक जगत को आन्दोलित किया है. अज्ञेय को 'शेखर एक जीवनी'
से ही पहली बार लेखक के रुप में मान्यता प्राप्त हुई हैं. शेखर से हमारा प्रथम साक्षात्कार
जेल की कालकोठरी में होता है जहां वह फांसी के विषय में सोचता हैं, वेदना से चोट
खाकर उसका अतीत बिजली की कौ ध की तरह चमकता हैं. वह अपने जीवन का प्रत्यावलोकन
करता है और अपने अतीत को पुन: जीता है. अपनी जीवन-यात्रा के अन्तिम पड़ाव पर पहुंचकर
पीछे देखता हैं कि वह किधर-किधर भूल-भटक कर कैसे-कैसे विचित्र अनुभव प्राप्त कर यहां
तक आया हैं. वह एक क्रान्तिकारी हैं. जिसे फांसी की सजा दी गई है यद्यपि फांसी उसे
ऐसे अपराध के लिए दी जाती है जो अपराध उसने किया ही नहीं होता. उसमें विद्रोह की
भावना है. शेखर की यह शैशवकालीन विद्रोह भावना अंतर्मुखी और चिंतनशीलता के रुप में दिखाई
पड़ती है. इसको वे स्वयं भी स्वीकार करते हैं-" मैं अकेला इसलिए हूं कि मै उस प्रकार
का नहीं हूं, जिसे लोग अच्छा कहते हैं. मैं पढ़ता नहीं हूं, किसी का कहना नहीं मानता,
ढीठ लड़का हूं शैतान हूं." ३ विद्रोह, अहं, बौद्विकता, यौनभाव, संवेदनशीलता एंव
कुंठा शेखर की विशिष्ट चित्तवृत्तियां है, उसमें जिज्ञासावृत्ति भी है. अज्ञेय ने
यह स्पष्ट किया है कि जीवनी न होकर उपन्यास ही है. वे लिखते हैं-" यह बात हिन्दी के
कम लेखक समझते हैं या मानते हैं कि कल्पना और अनुभूति सामर्थ्य के सहारे दूसरे
के घटित में प्रवेश कर सकना ही लेखक की शक्ति का प्रमाण हैं,प्रत्येक उपन्यास
उपन्यासकार के निजी अनुभवों का ही दस्तावेज होता है और हर उपन्यासकार अपने को अपनी
कृति में पूरी तरह से अभिव्यक्त करके ही संतुष्ट होता है."१ स्वतंत्रता की तलाश शेखर
के चरित्र की प्रमुख विशेषता हैं उसका पाले हुए पक्षियों को मुक्त कर देना, घर के
असन्तोषपूर्ण परिवेश से भागकर प्रकृति के खुले प्रांगण में शरण लेना स्कूल के नियमों
एंव बन्धनों को अस्वीकार करना सामाजिक निषेधों का उल्लंघन आदि उसकी इसी मनोवृत्ति
के परिचायक हैं.
गांधी जी के साथ जयजयकार करता है, विदेशी मात्र से घृणा हो जाती हैं. अंग्रेजी न
बोलने के निश्चय से भी उसे अनेक कठिनाइयों का सामना करना पड़ता है. अन्तत: उसे
फांसी हो जाती हैं. अज्ञेय की मनोवैज्ञानिक मान्यताऔ में कहीं-कहीं अन्तर्विरोध भी
दिखाई देते हैं. "यदि प्रेमचन्द सामाजिक यर्थाथ के सबसे बड़े चित्रकार हैं, उसी
प्रकार अज्ञेय मनोवैज्ञानिक यर्थाथ के सबसे बड़े लेखक माने जाते हैं." १ इसी कारण
'शेखर: एक जीवनी' में सामाजिकता के प्रश्न को लेकर विवाद है. डॉओ सुरेश सिन्हा
सामाजिक यर्थाथ की दृष्टि से इसे शून्य मानते हैं.२ डॉओ नगेन्द्र भी स्वीकार करते हैं
कि शेखर में समाज और युग नहीं बोलते, शेखर- "अज्ञेय बोलता है . "३ शेखर एक जीवनी का
दूसरा भाग नैतिक और और सामाजिक समास्याओँ को मुखरित करता है. गोदान के बाद इसने
हिन्दी उपन्यास को एक नया मोड़ दिया हैं. अज्ञेय 'त्रिशंकु' नामक निबन्ध संग्रह में
लिखते हैं- "हमारा युग संक्रान्ति का युग है. सब ओर परिवर्तन एक नियति-सा हमें खींचे
जा रहा है-समाज के संगठन में, राज्यव्यवस्था में कीर्ति और आचार में साहित्य की ओर
आये तो पाप और पुण्य, ऊंच और नीच की व्याख्या में, वस्तु और शैली में, तुक और छंद
में-घोर परिवर्तन हो रहा हैं."४ इनके उपन्यास' नदी के दीप' के पात्र इसी
संक्रान्तिकाल की मूल्यहीनता, एकान्तरुचि से सम्बन्ध टूटे और उखड़े हुए लोग हैं जो
सम्बन्धों को बौद्विक स्तर पर जीने के प्रयास में मग्न हैं. इसके पात्रों को लेखक
ने किसी सामाजिक दायित्व को ध्यान में रखकर चित्रित नहीं किया है.' नदी के दीप' के
पात्र अन्तर्मुखी हैं, नदी के दीप हैं, रेखा भी यही स्वीकार करती हैं-" हम
अधिक-से-अधिक इस प्रवाह में छोटे-छोटे दीप है, उस प्रवाह से घिरे हुए भी, उससे कटे
हुए भी, भूमि से बंधे और स्थिर भी पर प्रवाह में सर्वदा असहाय भी, न जाने
कब प्रवाह की एक स्वैरिणी लहर आकर मिटा दे, बहा ले जाए, फिर चाहे दीप का
फूल-पत्ते का आस्वादन कितना ही सुन्दर क्यों न रहा हो." ५ भुवन ने भी उसी की पुष्टि की है जब
वे कहते हैं- " कितना बड़ा है जीवन, कितना विस्तृत, कितना गहरा, कितना प्रवहमान और
उसमें व्यक्ति की ये छोटी-छोटी इकाइयां-प्रवाह से अलग जो कोई अस्तित्व नहीं रकतीं, कोई अर्थ नहीं
रखतीं, फिर भी सम्पूर्ण हैं, स्वायत्त हैं, अद्वितीय हैं और स्वत: प्रमाण हैं क्योंकि
अन्ततो-~गत्वा आत्मानुशासित हैं, अपने आगे उत्तरदायी हैं- हम सब नदी के दीप हैं,
दीप से दीप एक सेतु हैं. सेतु दोनों ओर से पैरों के नीचे रौंदा जाता हैं, फिर भी वह दोनों
को मिलाता हैं, एक करता हैं." ६ वास्तव में यह उपन्यास एक दर्द भरी
प्रेमकथा है जिसमें मुख्य पात्रों के द्वारा संवेदनाओं का चित्रांकन हुआ है .
