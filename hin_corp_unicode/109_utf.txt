<ःइन्डि ळिटेरटुरे><छ्हिल्ड्रेन्'स् ळिटेरटुरे><ंओड्हु खिस्होरे><णएटिक् श्हिक्स्ह खे फ्रेरक् खट्हयेन्><१९९०><फन्कज् फुस्टक् ंअन्डिर्><णेत् ढेल्हि><१३ - २९><२००७><खिस्होरे, ं - णएटिक् श्हिक्स्ह खट्हयेन् - छ्ळ् - औ>

डा. अंसारी मरीजों की देखभाल भी करते थे और देश-सेवा के कार्य भी. यह वह
समय था भारतवर्ष में स्वतन्त्रता आंदोलन तेजी से चल रहा था. डा. अंसारी
का एक नौकर था. वह सरकार से मिल गया और खुफिया पुलिस का काम करने लगा. जब
डा. अंसारी को इसका पता चला तो उन्होंने उसे अपनी सेवा से हटा दिया.
एक दिन नौकर की पत्नी उनके पास पहुंची और गिड़गिड़ाकर बोली, "साहब, मेरे
पति बहुत बीमार हैं. दिल्ली के सब डाक्टरों ने जवाब दे दिया है. आप ही
मेरे पति के प्राण बचा सकते हैं."
डा. साहब ने दवाइयों का बैग हाथ में ले लिया और बिना कुछ सोचे, बोले उसके
साथ चल पड़े. उन्होंने कई दिन तक उसकी चिकित्सा की और अच्छा कर दिया.
उनकी दयालुता से नौकर का मन पश्चात्ताप से भर उठा और उसने खुफिया विभाग
की नौकरी छोड़ दी.
अब्राहम लिंकन अमरीका के राष्ट्रपति थे. इतिहास में इनका नाम बड़े सम्मान
से लिया जाता है, क्योंकि उन्होंने दासता के विरुद्ध युद्ध लड़ा और
मान-~वता की स्वतंत्रता के लिए प्राण बलिदान कर दिए. अब्राहम लिंकन का
बचपन बड़ी गरीबी और तंगी में बीता. उनके पिता खेतों में काम करते थे और
अब्राहम अपने छोटे बहन-भाई और अपनी माता के साथ घर का कामकाज करते थे. जो
कुछ मिल जाता खा-पी लेते थे और भगवान का धन्यवाद करते.
एक दिन की बात है कि लिंकन के परिवार को फाके करते-करते दो दिन बीत गए.
आखिर लिंकन ने डोरी और मछली का कांटा उठाया और मछलियां पकड़ने के लिए नदी
पर चला गया. नदी उनके घर से काफी दूर थी पर पैदल चलता हुआ वह नदी पर गया
और काटां लगाकर शिकार की प्रतीक्षा करने लगा. वह मन-ही-मन प्राथना कर रहा
था कि बहुत सारी मछलियां मिल जाएं ताकि दो दिन से भूखा परिवार पेट भर कर
खा सके, पर दुर्भाग्य से शाम तक केवल एक ही मछली मिली. लिंकन ने उसे
पर्याप्त समझकर घर वापस जाने का इरादा किया. समय थोड़ा था. वह रात होने
से पहले घर पहुंचना चाहता था ताकि उसके भूखे बहन-भाई सो न जाएं! उसने
कांटा और डोरी समेटी और मछली उठाकर जल्दी-~जल्दी घर की ओर लपका. अब आधे
रास्ते पर पहुंचा तो उसने एक सिपाही देखा उसने सिपाही को सलाम किया. उसके
देश के सिपाही ने खुश होकर उसके सलाम का जवाब दिया और पूछा, "बच्चे, यह
मछली कहां से लाए हो ?" "मैं शिकार करके लाया हूं जनाब!" लिंकन ने जवाब
दिया.
"मुझे मछली खाए हुए बहुत दिन हो गए हैं क्योंकि मैं काफी समय तक
युद्धक्षेत्र में रहा हूं. यदि हो सके तो मुझे दे दो."
लिंकन सोच में पड़ गया. एक ओर उसे अपने भूखे बहन-भाई याद आ रहे थे, दूसरी
ओर देश का सिपाही. आखिर उसने निश्चय कर लिया और तुरंत मछली सिपाही की ओर
बढ़ा दी और कहा, "आप ही हमारे और हमारे देश के संरक्षक हैं. यह एक मछली
तो क्या हमारे प्राण भी आपके लिए हाजिर हैं. यह मेरा सौभाग्य है कि मैं
आपके किसी काम आ रहा हूं."
लिंकन खाली हाथ घर आया तो मां ने पूछा, "बेटा, कोई शिकार नहीं मिला ?"
लिंकन ने मां को सारी कहानी सुना दी. मां ने कहा, "मेरे बच्चे, तुम महान
हो. हम एक दिन और भूखे रह लेंगे, पर मैं प्रसन्न हूं कि तुमने देश के
सिपाही की सेवा करके अपना कर्तव्य पूरा किया है और मुझे आशा है कि तुम
भविष्य मे भी ऐसा ही करोगे."
बापू के बारे में आप सबने बहुत-सी बातें सुनी होंगी. उनकी हर बात
प्रेरणादायक और सीखने योग्य है. वे दूसरों की गलती पर कभी गुस्सा नहीं
करते थे, लेकिन कोई ऐसी चीज कर देते थे जिससे दूसरा व्यक्ति शर्म से
पानी-पानी हो जाता था और उसे खुद अपनी गलती का अहसासा हो जाता था. ऐसी ही
यह एक घटना है.
तीसरे दर्जे का डिब्बा यात्रियों से भरा हुआ था. उसी डिब्बे में गांधी जी
भी यात्रा कर रहे थे. उन दिनों गांधी जी के नाम के आगे महात्मा शब्द का
प्रयोग नहीं होता था. जिस डिब्बे में गांधी जी यात्रा कर रहे थे, उसी
डिब्बे में एक और सज्जन भी बैठे थे जो अपने को, साथ बैठे हुए यात्रियों
से अधिक श्रेष्ठ और सम्मानित समझ रहे थे.
थोड़ी देर में उन सज्जन की इच्छा थूकने की हुई और उन्होंने खिड़की के
बाहर थूकने की बजाय डिब्बे में ही थूक दिया. सभी लोग देखते रह गए. किसी
की कुछ बोलने की हिम्मत नहीं हुई.
गांधी जी चुपचाप उठे और रद्दी अखबार के एक टुकड़े से थूक पोंछकर कागज
बाहर फेंक दिया. उस व्यक्ति ने बड़ी हिकारत से गांधी जी की ओर देखा. इतना
ही नहीं, भरे डिब्बे में अपने को अपमानित समझते हुए उसने फिर से डिब्बे
में थूक दिया.
गांधी जी ने इस बार भी चुपचाप अखबार के टुकड़े से थूक साफ करके कागज बाहर
फेंक दिया. लेकिन वह अभिमानी व्यक्ति गांधी जी से चिढ़कर बार-बार थूकता
रहा और गांधी जी बिना किसी प्रतिक्रिया के बार-बार थूक साफ करते रहे.
थोड़ी देर में वह स्टेशन आ गया जहां गांधी जी को उतरना था. स्टेशन पर
अपार जनसमूह था, जो गांधी जी के स्वागत के लिए पहले से ही स्टेशन पर
एकत्र था. जनसमूह गांधी जी की जय-जयकार करने लगा. इधर थूकने वाले व्यक्ति
की ग्लानि और लज्जा की कोई सीमा नहीं थी, वह पश्चाताप की अग्नि में जला
जा रहा था. अपार जन-समूह के बीच वह गांधी जी के चरणों में जा गिरा और
फूट-~फूटकर रोने-गिड़गिड़ाने और माफी मांगने लगा.
स्वामी दयानंद नवीन भारत के निर्माताओं में से एक थे. उनके अनुयायियों की
संख्या कम न थी. वे जो कहते थे, वही करते थे. उदारता उनके चरित्र का
सर्वोपरि गुण था.
उनके भक्तों में एक मोची भी था. वह उनके प्रति बड़ी श्रद्धा रखता था.
स्वामी जी भी उसे बहुत चाहते थे. एक बार उस मोची ने उन्हें अपने घर
आमंत्रित किया. स्वामी जी ने मोची का यह निमंत्रण सहज भाव में स्वीकार कर
लिया.
निश्चित समय पर वे उसके घर आ पहुंचे. जब वह भोजन कर रहे थे, तभी, उन्हें
एक अन्य भक्त ने देख लिया. स्वामी जी को मोची के घर भोज करते हुए देखकर
उसे कुछ अच्छा नहीं लगा. पास पहुंच कर उसने, "छि...छि: स्वामी जी! यह
क्या आप मोची की रोटी...!
स्वामी जी हंस पड़े. उन्होंने प्रेमपूर्वक बात काटते हुए कहा, "भाई ध्यान
से देखो. मैं मोची की रोटी नहीं, गेहूं की रोटी खा रहा हूं."
बात उस तथाकथित भक्त की समझ में आ गई. उसके मन में भेदभाव की दीवार थी,
वह गिर पड़ी और प्रायश्चित स्वरूप वह भी उस मोची के यहां भोजन करने के
लिए बैठ गया.
एक बार महर्षि चरक अपने शिष्यों के साथ औषधि के उपयोग में आने वाली
वनस्पतियों की खोज में जंगलों, पर्वतों आदि में उगी प्रत्येक घास को
जांचते-परखते आगे बढ़ रहे थे. सहायता के लिए कुछ शिष्य भी उनके साथ थे.
जब वे कुछ खेतों के पास से गुजर रहे थे तब उन्हें एक पौधा दिखाई दिया जो
औषधि की दृष्टि से महत्त्वपूर्ण सिद्ध हो सकता था. शिष्यगण पौधे को
तोड़ने के लिए जैसे ही आगे बढ़े कि महर्षि ने तुरन्त उन्हें रोक दिया.
महर्षि बोले, "पौधे तोड़ने से पहले खेत के मालिक की आज्ञा लेनी चाहिए.'
महर्षि की बात सुनकर अन्य शिष्य तो चुप रहे; पर एक शिष्य से न रहा गया.
वह बोला, "गुरुदेव ! आप ऐसा क्यों कहते हैं, आपके पास कहीं से भी कोई
पौधा तोड़ लेने की राजाज्ञा जो है !"
शिष्य को समझाते हुए महर्षि ने बड़े शान्त और गम्भीर स्वर में कहा,
राजाज्ञा हमारे पास अवश्य है फिर भी हमें खेत के मालिक की आज्ञा अवश्य
लेनी चाहिए, अन्यथा उसका दिल दुखेगा."
पौधा तभी तोड़ा गया जब इस कार्य के लिए खेत के मालिक ने अपनी सहर्ष
स्वीकृति दे दी.
गांधी जी दक्षिण अफ्रीका से लौटे थे. कलकत्ता कांग्रेस-अधिवेशन होने वाला
था. गांधी जी को कांग्रेस-कार्यालय में अपनी सेवाएं अर्पित करने की इच्छा
हुई ताकि कुछ अनुभव प्राप्त हो सके. अत: कलकत्ता पहुंचते ही वे
कांग्रेस-कार्यालय गए. बाबू भूपेन्द्रनाथ बसु एंव सार्जेट घोषाल वहां
सेक्रेटरी थे. गांधी जी दोनों से मिले. घोषाल बाबू ने गांधी जी पर एक नजर
डाली और मुस्कराते हुए बोले, "मैं तो तुम्हें एक क्लर्क का काम दे सकता
हूं. क्या तुम तैयार हो ?"
"अवश्य," गांधी जी तुरन्त बोले.
घोषाल बाबू ने कहा, "अच्छा तो ये चिट्ठियों के ढेर हैं जिन्हें तुम्हें
निबटाना है. एक कुर्सी लो और काम शुरू करो. यद्यपि अधिकांश पत्रों में
कोई सार नहीं होता, फिर भी तुम इन्हें पढ़ो. इनकी प्राप्ति-सूचना दो.
जिनका उत्तर देना आवश्यक लगे उन्हें मेरे पास ले आओ." गांधी जी ने यह काम
खुशी-खुशी किया.
बाद में अब घोषाल बाबू को गांधी जी के बारे में पता चला तब वे इस बात से
दुखित हुए कि उन्होंने गांधी जी को एक क्लर्क का काम दिया, पर गांधी जी
ने आदरपूर्वक उनसे कहा, "आप मुझसे बड़े हैं, मैं एक अनुभवहीन युवक हूं.
आपने मुझे यह काम सौंपकर कृतार्थ ही किया है."
यही नहीं, गांधी जी घोषाल बाबू के कपड़ों के टूटे बटन भी स्वेच्छा से
टांका करते थे.
वकालत की अंतिम परीक्षा के दौरान किसी वकील के अंतर्गत कार्यानुभव
प्राप्त करने के लिए बाबा राजेन्द्र प्रसाद उन दिनों खानबहादुर सैयद
शम्सुल हुदा के घर पर ही रहते थे. बकरीद का त्योहार आने वाला था.
राजेन्द्र बाबू ने सोचा कि अच्छा यही रहेगा कि इन दिनों दो-चार दिन के
लिए कहीं बाहर चला जाऊं, क्यों कि त्योहार का मौका है, शायद गाय की
कुर्बानी दी जाए. और वह हुदा साहब को बिना बताए चुपचाप चले गए.
तीन-चार दिन बाद जब राजेन्द्र बाबू वापस आए तब हुदा साहब ने उनसे कहा,
"मैं समझ गया, तुम बकरीद के कारण चले गए थे. तुमने सोचा कि यहां गाय की
कुर्बानी होगी, इसलिए यहां रहना नहीं चाहिए. ऐसा करके क्या तुमने मेरे
साथ बेइंसाफी नहीं की ? तुमने यह कैसे समझ लिया कि मैं तुम्हारी भावना का
कुछ भी ख्याल नहीं करूंगा ? मेरे घर में अपने घर के हिन्दू नौकरों के
ख्याल से गाय की कुर्बानी नहीं होती है."
हुदा साहब के धार्मिक सहिष्णुतापूर्ण विचारों को सुनकर राजेन्द्र बाबू को
अपने व्यवहार पर बहुत अफ-~सोस हुआ. उसके बाद हिन्दू-मुसलमान के बारे में
उनका दृष्टिकोण ही बदल गया.
इंगलैण्ड में एक स्थान पर एक विशाल सभा का आयोजन था. सभा के आयोजकों ने
एक भारतीय विद्वान को आमंत्रित किया. सभास्थल पर कई दिनों से तैयारियां
चल रही थीं. निश्चित दिन भारतीय विद्वान भी समय पर सभास्थल पर पहुंच गए.
पर यह क्या ? कोई भी सभास्थल पर नहीं बैठा था. सभा में आए लोगों की भीड़
एक तरफ खड़ी थी. भारतीय विद्वान ने आयोयकों से पूछा, "यह भीड़ एक तरफ
क्यों खड़ी है ? सभास्थल पर क्यों नहीं बैठती ?"
आयोजकों ने उत्तर दिया, "सफाई कर्मचारी अभी तक नहीं आए हैं. अत: सफाई न
होने के कारण ये लोग एक तरफ खड़े हैं.
"तो इस तरह तो कार्यक्रम समय पर शुरू नहीं हो पाएगा ?"
"क्या करें ? थोड़ी देर प्रतीक्षा तो करनी पड़ेगी."
