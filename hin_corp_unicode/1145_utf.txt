<ठ्रन्स्लटेड् ंअटेरिअल्><ळिटेरटुरे><फन्च्होलि, ंअनुब्हइ><शुक्रट्><१९८७><घुजरट् शहिट्य आकडेमि><घन्ड्हिनगर्><१४-१९><२०००><फन्च्होलि, ं-शुक्रट्-ळि-औ> 

उसके विरोधी तो कहते फिरते थे कि एथेन्स में एथेन्स की स्त्रियों का
नहीं किन्तु मिलेटस की कलावंतियों का शासन चलता था. इस शासन के मध्य थी
एस्पेशिया-पेरीक्लीस की प्रोषितर्भतृका! उसके आसपास एथेन्स की पहाड़ियों
पर उसीके द्वारा शिक्षित कलावंतियों के सुशोभित विलास गृह थे! वहाँ आमोनिया
का तत्त्वज्ञान, लेसवोस की कवियत्रियों के काव्य, साइरेक्यूझ का विज्ञान,
सिसिली का आसव, क्रिटनी मछलियों का सूप, बोशिया की अँगूर, जो माँगो सो
मिलता. बैठनेवाला उठे नहीं तब तक जाने के लिए कहा नहीं जाता. दो ही शब्द
थे आओ-आना! वहाँ सेनापति जाते तो कभी श्रेष्ठी, कहीं तत्वज्ञानी जाते तो
कभी कहीं सामान्य जन! परंतु सभी को अनुभव होता कि यहाँ शरीर के रंग-राग से,
दाम के लेन-देन से कुछ भिन्न है. यहाँ मनोहर तत्व तो है ही, किन्तु मात्र
नारीत्व ही नहीं है. जीव का जन्म हुआ तब से ही जिस कुतूहल से प्रेरित हो उसने
पहाड़ लांघे है, समुद्र-मंथन किया है, जय-पराजय की पताकाएँ उलटायीं-फरकायीं
हैं. ताल, छंद, शूर और स्वर का आसव पीकर बेसुध बना है उस कुतूहल की ही
यहा महफिल सजी है. यह केवल वार वनिता-गृह नहीं है. यहाँ भी रात को देर से
हिटिराएँ कभी-कभी अनावृत होती है, लेकिन आनेवालों का वह आकर्षण नहीं है,
या हिटिराओं का वह कुछ वैशिष्ठय नहीं है. अनेक मूड़ परंपरागत संस्कारों से
मानवी का मन आवृत है. इन संस्कारों के स्तरों से मानवी को अनावृत कर उसके
पीछे, अपने पीछे क्या है यह तीसरे पुरुष को अपलक आँखों से निहारने का कुतूहल
जगाने का अदभुत व्यवसाय विकसित करना यही एस्पेशिया का स्वप्न है.मिलेटस के
तत्वज्ञानियों ने उसके कान में अमृतवर्षा की है कि इस सृष्टि और व्यष्टि की
थाह पाना मुश्किल है, परंतु इसके लिए किया जाने वाला पुरुषार्थ जिस निरामय
आनंद को प्रदान करता है उसकी तुलना में कुछ भी नहीं आ सकता. पेरीक्लीस के
सहवास ने उसके इस स्वप्न को साकार करने की चाह दी है.यह लोक-सत्ता, कहीं
नहीं ऐसी यह लोकशाही, लेकिन नई जानकारी के लिए यदि उसे कुतूहल ही न हो
उससे क्या होगा? आँख-मिचौली का खेल ही खेलेगी? कौन मार्ग दिखायेगा? कहाँ
दिखायेगा! प्रश्न पूछने का, उत्तर पाने का यदि कुतूहल ही न रहा तो क्या
बिना बचत के बही खाते ही करती रहेगी? कैसी लिपि होगी वह! पढ़ी जाय वैसी
या उलझा दे वैसी?लोग सामाजिक जीवन की जिम्मेदारी न उठाये, बलि की आंतें
देखकर भावी-कथन करने वाले पुजारी या देवदर्शिनियाँ उनको सोचने का कष्ट दिए
बिना ही जीवन का नक्शा खींच देंगी, जहाँ कुतूहल की हवा का प्रवेश नहीं होगा,
तथा प्रश्नों और उत्तरों की बला को कोई जानता भी नहीं होगा! किन्तु लोगों
ने स्वयं ही यदि जीवन की जिम्मेदारी इस नगर में उठायी है, तो सुकरात ने एकबार
कहा था वैसे, आत्म-विवेचन के बिना सब व्यर्थ है; उसका अनुभव करना चाहिए. यह
अनुभव भी, शिष्टाचारपूर्वक बिठाकर सोलोन के सुवाक्य सुनाकर नहीं करवाया जा
सकता, लेकिन लावण्य-समुद्र की लहरों की गर्जना और शीतल छिड़काव के बीच फूलों
से सुरभित पिछली शत में अंनत युगों से दूर बसते हुए तारों की, अनेक लोक की
यात्रा करते-करते आये हुए, तीर की नोक की चमक को याद दिलाती हुई प्रकाश-किरण
की साक्षी में रस से परिपूर्ण वार्तालाप द्वारा ही करवाया जा सकेगा.एस्पेशिया
के मन ऐसे वार्तालाप केवल कर्म नहीं है, कला है. तभी तो वह ऐसी कलावंतियों
की पाठशाला चलाती है. अपने ही निवास-स्थान पर और यहाँ केवल ऐसी कलावंतियाँ
ही आती हो ऐसा नहीं; अच्छे घर की गृहिणियाँ भी आती हैं. अपने गृहपति के जड़
मन को सौरभ से किस प्रकार सुगंधित करें यह सीखती हैं. एस्पेशिया किसी को
केश कलाप बाँधना, किसीको चाल की लचक सुधारना, किसीको जादूभरा हँसना, किसीको
परोलना या किसीको एस्कीलस की कविता का मुखपाठ करना सिखाकर भेजती हैं.कइयों
के घर उसने जोड़े हैं, कइयों के सुधारे हैं. लेकिन इतनी सारी देखभाल के
बाद भी किसीने उसे गृहिणी का पद दिया नहीं था. माँ बनी है. सभी माताओं
की तरह उसने छोटे पेरीक्लीस को देवों के अमृत-सा स्तन पान कराया है. अन्य
माताओं की तरह छोटे पेरीक्लीस को चुंबनों से नहलाया है; उसके गाल पर डिठौना
लगाकर उसके मुखचंद्र की शोभा उस आकाशवासी चंद्र की अपेक्षा कितनी अधिकतम
है उसकी अनुभूति में लीन हो गई है; उसकी बीमारी में अन्य माताओं के समान
वह भी बावरी-सी हो उठी है; तथापि कोई उसे माता नहीं मानता. उसके पुत्र का
मानो कोई पिता ही नहीं है.कभी-कभी तो पेरीक्लीस के बाद क्या उस विचार मात्र
से चौंक उठती है. लोकशाही का क्या कहना? आज शिखर पर बिठा दे तो कल अतल खाई
में ढकेल दे. कीमोन, थेमिस्टोक्लीस, मिलिटीआडीस और न्यायी एरिस्टाइडीस के
समान कैसे दुर्लभ नर! लोगों ने एक दिन उन सबको गुलाब और गुलाल से ढँक दिया
और दूसरे दिन कहीं का कहीं धकेल दिया. थेमिस्टोक्लीस एथेन्स के आँगन के लिए
तड़प-तड़प कर पराई भूमि में मरा! कीमोन कैसा उदार! कहता था मेरी हवेली का
द्वार बंद होगा ही नहीं! दान का मानो अनवरत झरना! भेज दिया लोगों ने एक दिन
सीमा पार. टांगारा के युद्ध में देश को बचाने के लिए लड़ने की अनुमति माँगी-
वह भी देश ने नहीं दी. ऐसी लोक शाही! घड़ी में घोड़े पर तो घड़ी में पैंग
पर!पेरीक्लीस को भी कभी ऐसा हुआ तो? छोटे पेरीक्लीस का क्या होगा? उसकी माँ
कौन थी यह चाहे दुनिया न जाने किन्तु पिता का नाम तो लिखना चाहिए न? बच्चे
आकाश से तो नहीं गिरते या धरती से तो नहीं फूट निकलते! उनके माता-पिता होते
हैं. छोटे पेरीक्लीस की माँ भले ही अज्ञात रहे, लेकिन पिता?तभी तो जब नगर
सभा का प्रस्ताव स्वर्ण-मंजुषा में रखकर पेरीक्लीस ने उसके हाथ में रखा तो
उसे अपना समग्र अस्तित्व सफल होता हुआ दिखाई दिया!"कहती थी न कि लोकशाही
में कद्रदानी नहीं है?"धीरे से उठती हँसी में आनंद के आँसू निकालकर बोली,
"पेरीक्लीस की होती है.""पेरीक्लीस की नहीं, एस्पेशिया की!" झुककर उसने
एस्पेशिया को चुंबन किया! "आपकी यह नटखट युवक-सी शैतानी कब मिटेगी?"उसके
गाल पर चप्पत लगाते हुए कहा, "तुम्हारी आँखों की शैतानी मिटेगी तब!""आज
समूचे एथेन्स को निमंत्रण देने का मन हो रहा है.""तुम दो यह उचित ही
है.""आप दीजिए, आपके पितृत्व का नगर सभा ने स्वीकार किया है.""नहीं,
एस्पेशिया के मातृत्व का!"एस्पेशिया मंद मुस्कान बिखेरती हुई बोली,
"आपकी बात सही है."सिर का टोप उतारते हुए पेरीक्लीस ने कहा, "आज मैं
सादा भोजन नहीं करूँगा.""मैं रसोइये को कह दूँ" बोलती हुई एस्पेशिया रसोई
घर में गई. वापस लौटी तो सुकरात तथा पेरीक्लीस के बीच बातचीत चल रही थी."
पल में आये और पल में चली जाये इसे समझदारी नहीं कह सकते." सुकरात कह रहा
था."आपकी बात सही मान लें तो कभी-कभी योग्य निर्णय लिया जाता है. जैसे आज
नगर सभा ने कहा वैसा निर्णय कौन करवाता है? यह निर्णय गैर समझदारी वाला है
यह तो आप नहीं कहेंगे?""यह अच्छी भावना का निर्णय है, समझदारी का नहीं."
एस्पेशिया को देख खड़े होकर सुकरात ने कहा, "आज मैं अपना आनंद व्यक्त करने
आया हूँ"एस्पेशिया ने धीरे से कहा, "मित्र उसके बिना नहीं रह सकते. हाँ, आज
आपको यहीं भोजन करना है.""रहने दो यह झंझट. मैं पेरीक्लीस के साथ यह चर्चा
कर रहा था कि समझदारी आने के बाद जाती नहीं और जाती रहे तो समझ लेना कि
आने-वाली वस्तु समझदारी नहीं थी.""सुकरात से मैं कह रहा था कि डेमोस में
समझदारी है इसका नमूना आज का प्रस्ताव है."सुकरात ने कहा, "है, यह तो मैं
भी मानता हूँ लेकिन कहाँ है इसकी तो हमें या उसे किसीको जानकारी नहीं.""तो
फिर आज का प्रस्ताव किसका परिणाम है?" एस्पेशिया ने पूछा."पेरीक्लीस के प्रति
कृतज्ञता का."एस्पेशिया ने कहा, "कृत्ज्ञता-सी भली भावना क्या समझदारी का
हिस्सा नहीं है?""हरेक सुंदर भावना समझदारी की परछाई है; परछाई-सी क्षणिक,
पकड़ में न आए वैसी"- कुछ देर रुककर कहा, " लिम्पस की ओर कईबार गरुड़ उड़ते
रहते हैं. हमें, खाई में चलनेवालों को उसकी उड़ती हुई परछाई, दिखाई देती
है, गरुड़ नहीं! वैसा ही कुछ."नौकर द्वारा लायी गई आसव की सुराही लेते हुए
एस्पेशिया बोली, "अच्छी भावना को आप समझदारी का हिस्सा मानने के लिए क्यों
तैयार नहीं हैं?""नहीं हूँ. कई माँ-बाप अच्छी भावना के बस में आकर बच्चों
को बिगड़ने देते हैं. समझदारी का परिणाम भलाई है ही! लेकिन भलाई की पूर्वज
समझदारी हो यह बात नहीं है."एस्पेशिया के दिये हुए आसव से दो बूंद देव को
अर्पण करते हुए सुकरात ने कहा, "जो कुछ अस्थायी है वह समझदारी कैसे हो
सकती है? डेमोस ने आज आपको चढ़ाया और कल आपको गिरायेगा!"एस्पेशिया चौंक
उठी. घड़ी भर पहले के उसके विचारों को सुकरात ने जान तो नहीं लिया? "तो भी
लोकशाही गलत है ऐसा तो पेरीक्लीस नहीं कहेंगे!""पेरीक्लीस के ना कहने से
उसका गलत कदम सही थोड़ी न बननेवाला है? असत्य को पेरीक्लीस का प्रमाण-पत्र
मिले तो भी वह असत्य ही रहेगा! पेरीक्लीस मुझे क्षमा करें, परंतु अधिक
मनुष्य मिलकर निर्णय लें इससे वह सत्य बन जाय ऐसा प्रतिपादन एपोलो के मस्तक
से मिनरवा निकलते हैं उसके समान ही वहम है, शायद अधिक जोखिमी."पेरीक्लीसैं
भी मानता हूँ लेकिन कहाँ है इ अधिक मानवी मिलकर निर्णय लें उस समय
सत्य होने का संभव काफी अधिक होता है."सुकरात ने कहा, "यह किस प्रकार
चर्चा करते हैं उस पर आधारित है. शराब पीकर बेकाबू बन चर्चा करें को सत्य
की परछाई भी हाथ में न आए.""लेकिन किस सभा में ऐसा बनता है? आप आत्यंतिक
दलीलें करते हैं!"पेरीक्लीस की आँख में आँख मिलाते हुए सुकरात ने कहा,
"शराब वही शराब है? ईर्ष्या, सत्ताशौक, धन-लालसा, वैरवृत्ति की चाहना-
इन सबकी अपेक्षा शराब कम मादक है." एस्पेशिया की ओर घूमकर कहा, "आप नाराज
न हों तो मैं प्रेम को भी इसमें जोड़ दूँ."खिलखिलाकर हँसते हुए एस्पेशिया
बोली, "शराब की यादी में न रखना, चाहे तो आसव की यादी बनायें तो उसमें रख
सकते हैं." पेरीक्लीस की ओर देखते हुए बोली, "यह सुकरात नख-शिख प्रेमी है,
आपको पता है?"पेरीक्लीस ने कृत्रिम गंभीरता से कहा, "कौन नहीं होता? सुकरात
के नीचे अपना नाम लिखवाने के लिए भी तैयार हूँ."एस्पेशिया रमणीय ताना देती
हुई बोली, "सौजन्य सभा में छोड़कर आये लगते हैं! मेरी बदनसीबी करने के लिए
आपके सामने मुकद्दमा दायर करना चाहिए."सुकरात ने कहा, "तैयारी चल ही रही है.
यही कहने के लिए मैं आया था."पेरीक्लीस ने सुकरात की ओर दृष्टि घूमा दी.
एस्पेशिया उसके निकट आ गई."एस्पेशिया, आपके यहाँ मेनो नाम का कोई बावर्ची
था?" सुकरात ने पूछा."हाँ, दो साल पहले ही मुक्त किया था!""वह एथेनी की
मूर्ति के पास बैठनेवाला है, आपके विरुद्ध फरियाद करने के लिए."पेरीक्लीस
ने कहा, "कौन-सी फरियाद?"एस्पेशिया नगर-वधुओं को बिगाड़ती हैं और आप भी
उसमें सहयोग देते हैं.पेरीक्लीस ने हँसते हुए कहा "एस्पेसिया नगर-वधुओं
को अनीति का धंधा चलाना सिखाती है!""वह ऐसी फरियाद करने वाला है; और
नगर सभा यह बात हाथ में न ले तब तक उठने वाला नहीं है."एस्पेशिया बोली,
"उसने मेरी कितनी ही मिसरानियों को गलत रास्ते पर चढ़ाया है यह मैं कह सकती
हूँ.""लेकिन इससे आपने नगर-वधुओं को गलत रास्ते पर नहीं चढ़ाया यह कैसे
साबित होगा?"पेरीक्लीस के चेहरे पर शोक की छाया फैल गई " उसके पीछे क्लीयोन
होगा; मुझे तो वह कुछ कर नहीं सकता, लेकिन मेरे स्वजनों की बदनामी कर मुझे
बदनाम करना है.""क्लीयोन की ऐसी व्यूह-रचना होगी लेकिन इसके पीछे.  .  .
" यूँ कहते हुए सुकरात ने उसके कान में कुछ कहा.पेरीक्लीस ने कहा, "वह
नहीं हो सकता, वह कुलीन घर की संतान है."सुकरात ने कहा, "कुलीन को हो ऐसी
चिंताएँ रहती हैं, लेकिन मैं तो आप जागृत रहें यही कहने के लिए आया था."
कहते हुए वह उठा.एस्पेशिया ने कुछ अकुलाते हुए कहा, "कोई यह आक्षेप करे
कि पुरुषों को मैं बिगाड़ती हूँ तो उसमें कुछ तथ्य है, किन्तु गृहणियों
को मैं अपनी कला सिखाती हूँ और उलटे मुझे ही नुकसान होता है यह तर्क कोई
नहीं समझता?"सुकरात ने कहा, "रसोई-घर में तर्क विद्या नहीं सिखायी जाती.
तेजाना का उपयोग सिखाया जाता है. मैं छोटे पेरीक्लीस को मिलकर आशीष दे दूँ."
