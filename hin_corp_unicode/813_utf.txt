<औङ्ङिचिअल् अन्ड् ंएडिअ ळन्गुअगेस्><आड्मिनिस्ट्रटिवे><आनोन्><षेपोर्ट् ओङ् ण्. आर्च्हिवेस् १९८६><१९८७><ढिरेच्टोर् ओङ् ण्. आर्च्हिवेस्><णेत् ढेल्हि><१२ टो १९><णो ओङ् तोर्ड्स् २०४०><आनोन् - आ.ष्. ओङ् ण्. आर्च्हिवेस् ८६>

स्वतन्त्रता की ओर परियोजना
विभाग में अपने संरक्षण में रखे सरकारी अभिलेखों, निजी कागजात तथा माइक्रोफिल्म
संग्रहों से और राज्यों में विभिन्न रिपोजिटरियों में रखे अभिलेखों से भी
परियोजना से लिए सामग्री एकत्र करना जारी रखा. इस परियोजना से संबंधित १९३८-४७
की अवधि की सामग्री के कुल मिलाकर १४,७३९ पृष्ठों का चयन निम्नलिखित एजेंसियों
से किया गया है (क) हैदराबाद रेजीडेंसी और आसाम, बड़ौदा तथा गुजरात एजेंसियां,
पूर्वी तथा पश्चिमी भारत, मद्रास, राजपूताना, जयपुर तथा पंजाब हिल स्टेट; (ख)
राजस्थान और उत्तर प्रदेश राज्य अभिलेखागार; (ग) सी.राजगोपालाचारी, एन.के.बोस,
पी.डी.टंडन, पी.के.मालवीय,डा.सम्पूर्णानन्द तथा लिनलिथगो के निजी कागज-पत्र; और
(घ) राष्ट्रीय अभिलेखागार में रखे स्वतन्त्रता आन्दोलन के इतिहास के कागजात.
इनके अलावा, अभिलेखों/माइक्रोफिल्मों से चयन किए गए उद्धरणों के ८,५१४ पृष्ठ
तथा उनकी विषय सूची भारतीय ऐतिहासिक अनुसंधान परिषद् को भेजी गई.
अभिलेख प्रबंध
विभाग के अभिलेख प्रबंध प्रभाग ने अभिलेखों के प्रबंध संबंधी विभिन्न पहलुओं के
बारे में केन्द्रीय मंत्रालयों/विभागों/कार्यालयों को मार्गदर्शन तथा सहायता के
प्रयास जारी रखते हुए अभिलेखों के मूल्यांकन, अभिलेखों की प्रतिधारण
अनुसूचियों की जाँच करने, अभिलेख कक्षों का निरीक्षण करने, अभिलेख प्रबंध
संबंधी अध्ययन करने आदि संबंधी अपने किर्याकलाप जारी रखे.
अभिलेख नीति संकल्प का कार्यान्वयन
केन्द्रीय सरकार के कार्यालयों से एकत्र आंकड़ों के आधार पर, १९८५-८६ की अवधि
से संबंधित अभिलेख नीति संकल्प के कार्यान्वयन संबंधी १३वीं रिपोर्ट (द्विभाषी)
संकलित की गई. १२वीं और १३वीं दोनों ही रिपोर्टों को संस्कृति विभाग द्वारा
अनुमोदित किए जाने पर मुद्रण के लिए भेज दिया गया.
अभिलेखों का मूल्यांकन
भारत सरकार के ११ मंत्रालयों/विभागों के अप्रचलित अभिलेखों का मूल्यांकन किया
गया. मूल्यांकन किए गए अभिलेख १८७४-१९६९ की अवधि के हैं और वे इन एजेंसियों से
संबंधित हैं: विदेश, सूचना तथा प्रसारण मंत्रालय, मिलिट्री विभाग, मंत्रिमण्डल
सचिवालय, वन महानिरीक्षक, सुधार कार्यालय, निर्वाचन आयोग, नियंत्रक और
महालेखा परीक्षक तथा पुनर्वास प्रभाग (विस्तार के लिए कृपया परिशिष्ट-२ देखें)
इस प्रकार मूल्यांकित १,०३,१९९ फाइलों में से ४४,३३५ फाइलों को स्थायी रूप से
रखने की सिफारिश की गई और ५८,८६४ फाइलें नष्ट करने के लिए अंकित की गई जिससे
लगभग २९४,३२ लिनियर मीटर शेल्फ स्थान की और ५८,८६४ रुपए प्रति वर्ष शेल्फ
संबंधी खर्च की बचत हुई.
अभिलेखों की प्रतिधारण अनुसूचियों की जाँच
निम्नलिखित एजेंसियों के अभिलेखों के बारे में मौके पर किये गये अध्ययन की
रिपोर्टों तथा प्रतिधारण अनुसूचियों को अंतिम रूप दिया गया और अगली आवश्यक
कार्यवाही के लिए भेजा गया : फार्वर्ड मार्केट आयोग, केन्द्रीय औषध मानक
नियंत्रण संगठन, विदेशी संचार महानिदेशक, भाभा परमाणु अनुसंधान केन्द्र, भारतीय
मत्स्यकी सर्वेक्षण के कार्यालय, वस्त्र आयुक्त के क्षेत्रीय कार्यालय (बम्बई
तथा कानपुर), राष्ट्रीय शकर संस्थान, नौसेना मुख्यालय तथा योजना आयोग के
कार्यालय, नई दिल्ली और यूनाइटेड किंगडम में भारतीय उच्चायोग के सप्लाई विंग
तथा चांसरी लेखा के कार्यालय. इनके अलावा, २५ कार्यालयों/एजेंसियों की
प्रतिधारण अनुसूचियों की जांच करने संबंधी मौके पर अध्ययन करने का कार्य पूरा
किया गया.
अभिलेख प्रबंध अध्ययन
संदर्भाधीन अवधि के दौरान निम्नलिखितल एजेंसियों को प्रबंध संबंधी समस्याओं का
अध्ययन किया गया; संचार, स्वास्थ्य और परिवार कल्याण, शहरी विकास मंत्रालय, नई
दिल्ली; लोहा और मैगनीज अयस्क खान कल्याण संगठन, बन्दरगाह स्वास्थ्य संगठन,
सीमा शुल्क तथा केन्द्रीय उत्पादन शुल्क समाहर्तालय, गोवा; खान सुरक्षा
महानिदेशालय, धनबाद; तथा नौवहन महानिदेशालय, भारतीय मत्स्यकी सर्वेक्षण,
फार्वर्ड मार्केट आयोग, भारत सरकार टकसाल तथा परिवार कल्याण प्रशिक्षण केन्द्र,
बम्बई के कार्यालय.
अभिलेख कक्षों का निरीक्षण
निम्नलिखित मंत्रालयों/विभागों के विभागीय अभिलेख कक्षों के वार्षिक निरीक्षण
किए गए और मौके पर ही परामर्श दिए गए; वाणिज्य, संचार, विदेश, गृह, पेट्रोलियम,
और सूचना तथा प्रसारण मंत्रालय, कृषि, कोयला, आर्थिक कार्य, शिक्षा, खाद्य,
कार्मिक और प्रशिक्षण, राजस्व, सांख्यिकीय, विधायी विभाग, नौसेना मुख्यालय,
सम्पदा निदेशालय, तथा आयात और निर्यात के मुख्य नियंत्रक का कार्यालय.
परामर्श कार्य
देश के राज्य अभिलेखागारों तथा अन्य संस्थानों को अभिलेख प्रबंध संबंधी
समस्याओं पर परामर्श सेवाएं प्रदान की गईं. जबकि अभिलेख निदेशक ने पणजी में
गोवा, दमन और दीव सरकार की राज्य अभिलेख परिषद् की बैठक में भाग लिया, एक
अभिलेख सहायक निदेशक ने जामनगर में हुई गुजरात सरकार की अभिलेखों को नष्ट करने
संबंधी समिति की बैठक में भाग लिया.
अभिलेखीय कानन
राष्ट्रीय महत्व के अभिलेखों संबंधी प्रस्तावित विधेयक पर १३ राज्य
सरकारों/केन्द्र शासित प्रदेशों के प्रशासनों के विचार मांगे गए.
रेप्रोग्राफी सेवाएं
संरक्षण तथा सुरक्षा के प्रयोजनों के लिये अभिलेखों की माइक्रोफिल्म तैयार करने
संबंधी अपने नियमित कार्यक्रम के रूप में निम्नलिखित विभागों के प्रलेखों
संबंधी कार्य पूरे किये गये : फारेन-पोलिटिकल (१८४०-४४), होम पब्लिक (१८०२-११),
फारेन-सिक्रेट (१८५८-५९).
इस विभाग ने अदान-प्रदान कार्यक्रम के अन्तर्गत इंडिया आफिस पुस्तकालय तथा
अभिलेख, लंदन की सेवा हेतु होम-पोलिटिकल-विभाग की फाइलों (१९२४ की फाइल संख्या
१११ से ३४४) की माइक्रोफिल्म बनाने का कार्य जारी रखा और इस संबंध में ५,७३४
माइक्रोफिल्म उद्भासन तैयार किये गये. विभाग ने मलेशिया के राष्ट्रीय
अभिलेखागार के लिए उसके साथ किए गए एक पृथक करार के अन्तर्गत फारेन (सिक्रेट)
कार्यावाहियों (१८२८-१८३९) की माइक्रोफिल्म प्रतियां भी तैयार की.
निम्नलिखित आंकड़े वर्ष १९८६ के दौरान किए गए रेप्रोग्राफी संबंधी उत्पादन
कार्य के सूचक हैं : २,६४,१९५ माइक्रोफिल्म उद्भासन, २०६ मीटर पॉजीटिव प्रिंट,
७४२ परिवर्धित प्रिंट तथा ७०,५६० जीरोक्स प्रतियां.
लगभग १२ बाहरी एजेंसियों ने रेप्रोग्राफी के विभिन्न पहलुओं के बारे में
तकनीकी सूचना तथा मार्गदर्शन किया. (कृपया परिशिष्ट ३ देखें)
संरक्षण
विभाग के संरक्षण विंग ने हाथ तथा यांत्रिक प्रक्रियाओं द्वारा पुराने तथा
भुरभुरे अभिलेखों, प्रलेखों, मानचित्रों तथा ताड़पत्रों पर लिखी पाण्डुलिपियों
आदि का प्रतिसंस्कार करने तथा उन्हें पूर्व-स्थिति में लाने का कार्य किया.
हस्त प्रक्रिया का प्रयोग "हैण्ड लेमिनेशन", पूर्ण पेस्टीकरण तथा टिशू से
मरम्मत करने में किया गया, जबकि यांत्रिक प्रक्रिया का प्रयोग केवल मशीन से
लेमिनेशन करने तक सीमित रखा गया. निम्नलिखित आंकड़े वर्ष के दौरान किए गए
संरक्षण संबंधी कार्यों के उत्पादन के सूचक हैं: मरम्मत किए गए प्रलेखों की
शीटों की संख्या--१,४८,४५१, रक्षण पट्टी--४६,११८ शीट, सिलाई-५९४ पुस्तकें ४०९
वाल्यूम, १६९१ फाइलें,६२०९ पुस्तिकाएं,१३४० मंत्रणाएं तथा १९५ विविध मदें;
जिल्दसाजी--५६७ पुस्तकें, ३८० वाल्यूम, १२१३ पुस्तिकाएं, १९२ फाइलें तथा ७४८
विविध मदें, वायु प्रक्षालन तथा प्रधूमन ३,८८५ बण्डल, १६५० पुस्तकें तथा ३००
वाल्यूम; और ११,२७८ वाल्यूमों का "लेदर प्रिजरवेटिव मिक्सचर" से उपचार किया
गया. इनके अलावा प्रलेखों पर पाई गई उसी आकार की लाख की ११५ प्रतिरूपी मोहरें
और ८८ परिवर्धित प्रतिरूपी मोहरें तैयार की गयीं. विभाग की संरक्षण अनुसंधान
प्रयोगशाला ने खादी और ग्रामीण उद्योग आयोग (हाथ का बना कागज), बम्बई, भारतीय,
पेट्रो-रसायन निगम लिमिटेड, बडोदरा और वन अनुसंधान संस्थान, देहरादून के
परामर्श से क्रमशः बढ़िया किस्म के स्वदेशी टिशू पेपर, सेललोस ऐसीटेट फॉयल तथा
लीफ-कास्टिंग मशीन का विकास कर के प्रयत्न जारी रखे. इसके अलावा, लगभग ४३
संस्थानों/व्यक्तियों, को अभिलेखों की मरम्मत तथा उन्हें पूर्व स्थिति में लाने
के संबंध में तकनीकी परामर्श/सूचना प्रदान की गयी. ( विवरण के लिए कृपया
परिशिष्ट ४ देखें) .
अभिलेखीय अध्ययन पीठ
सरकारी तथा गैर-सरकारी संगठनों में अभिलेखागारों/अभिलेख रिपोजिटरियों में
दक्षता प्राप्त व्यावसायिक तथा अर्ध-व्यावसायिक कर्मचारियों की व्यवस्था करने
संबंधी अपने नियमित कार्यक्रम के अन्तर्गत, अभिलेखीय अध्ययन पीठ अभिलेखीय
विज्ञान के विभिन्न विषयों में एक वर्षीय डिप्लोमा पाठ्यक्रम और आठ सप्ताह तथा
४ सप्ताह की अवधि के अल्पावधिक पाठ्यक्रमों का आयोजन करता रहा. लगभग १२ विदेशी
प्रशिक्षार्थियों ने प्रशिक्षण कार्यकर्मों का लाभ उठाया. पीठ के शिक्षण संकाय
में फैलोशिप योजना के अन्तर्गत दो और नियुक्तियां करके इनकी संख्या में और
वृद्धि की गयी.
वर्ष के दौरान पीठ द्वारा चलाए जा रहे विभिन्न पाठ्यक्रम निम्न प्रकार थे :
अभिलेखीय अध्ययन में डिप्लोमा पाठ्यक्रम (१९८५-८६)
२ सितम्बर ,१९८५ को आरम्भ हूआ पाठ्यक्रम ३१ अगस्त,१९८६ को समाप्त हुआ.
११ प्रशिक्षार्थियों में से,१० ने इस पाठ्यक्रम को सफलतापूर्वक पूरा किया(कृपया
परिशिष्ट ५-क देखें). प्रशिक्षण कार्यक्रम के भाग के रूप में, अभिलेख प्रशासन,
संरक्षण,रेप्रोग्राफी, सूचना प्रचार-प्रसार आदि के क्षेत्र में प्रख्यात
व्यक्तियं द्वारा १७ विस्तार भाषण दिये गए( कृपया परिशिष्ट ५-क देखें).
प्रशिक्षार्थी राजस्थान तथा उत्तर प्रदेश के राज्य अभि-~लेखागार में अध्ययन
दौरों पर भी गए.
अभिलेखीय अध्ययन में डिप्लोमा पाठ्यक्रम (१९८५-८६)
इस डिप्लोमा पाठ्यक्रम का १९८६-८७ का सत्र १ सितम्बर, १९८६ से आरम्भ हुआ जिसमें
२० प्रशिक्षार्थियों ने भाग लिया. इनमें बर्मा, केन्या, लेसोथी, मडगास्कर,
मलावी, मलेशिया,तंजानिया तथा थाईलैण्ड, द्वारा प्रायोजित १० प्रशिक्षार्थियों के अलावा,
मणिपुर, नागालैण्ड, उत्तर प्रदेश तथा पश्चिमी बंगाल के राज्य अभिलेखागारों के
एक-एक प्रशिक्षार्थी, बर्दवान विश्वविद्यालय का एक प्रशिक्षार्थी तथा ५
प्राइवेट प्रशिक्षार्थी शामिल थे.
अल्पावधि प्रमाण पत्र पाठ्यक्रम
संदर्भाधीन अवधि के दौरान निम्नलिखित प्रमाण-पत्र पाठ्यक्रम आयोजित किये गये:
अभिलेख प्रबंध में २३वां तथा २४वां पाठ्यक्रम (१४ अप्रैल से ६ जून, १९८६ तथा १
से ३१ दिसम्बर, १९८६), जिनमें क्रमशः ९ तथा ११ प्रशिक्षार्थियों ने दाखिला
लिया; अभिलेख प्रशासन में ६वां पाठ्यक्रम (३ फरवरी से २८ मार्च, १९८६) जिसमें ४
प्रशिक्षार्थियों ने दाखिला लिया; रेप्रोग्राफी में १३वां तथा १४वां पाठ्यक्रम
(७ अप्रैल से ३० मई, १९८६ तथा ८ सितम्बर से ३१ अक्तूबर, १९८६) जिनमें क्रमशः ५
तथा ९ प्रशिक्षार्थियों ने दाखिला लिया; और पुस्तकों, पाण्डुलिपियों तथा
अभिलेख भण्डारों की देखभाल तथा संरक्षण में १४वां तथा १५वां पाठ्यक्रम (१ जुलाई
२२ अगस्त, १९८६ तथा ३ नवम्बर से २४ दिसम्बर, १९८६) जिनमें क्रमशः ४ तथा १०
प्रशिक्षार्थियों ने दाखिला लिया. इनके अलावा, अर्ध-व्यावसायिक व्यक्तियों के
लाभ के लिए अभिलेखों की परिचर्चा तथा प्रतिसंस्कार में २३वां तथा २४वां
पाठ्यक्रम आयोजित किये गये जिनमें क्रमशः ९ तथा ६ परिक्षार्थियों ने दाखिला
लिया (कृपया परिशिष्ट ५-ख से ५-ञ देखें).
जन सम्पर्क
देश में अभिलेखीय जागरूकता पैदा करने के लिये नियमित कार्यक्रम के भाग के रूप
में राष्ट्रीय अभिलेखागार ने वर्ष के दौरान "अभिलेख सप्ताह" तथा "ओपेन हाऊस"
कार्यक्रम आयोजित किये. इसी उद्देश्य को ध्यान में रखते हुए, "अभिलेख नाशक" तथा
"अभिलेख--तब और अब" संबंधी प्रचार-सामग्री मानव संसाधन विकास मंत्रालय,
शास्त्री भवन के प्रवेश द्वार पर तथा राष्ट्रीय अभिलेखागार भवन, नई दिल्ली में
प्रदर्शित की गयी.
अभिलेख सप्ताह
अभिलेख सप्ताह ३ से ९ नवम्बर, १९८६ तक मनाया गया. उक्त सप्ताह के दौरान मूल
प्रलेखों, छायाचित्रों, कार्टूनों, प्रकाशित दस्तावेजों के उद्धरणों आदि को
दर्शाने वाली "अभिलेख तथा युवक" नामक एक प्रदर्शनी लगाई गई. शिक्षा तथा
संस्कृति राज्य मंत्री श्रीमती कृष्णा साही ने इसका उद्घाटन किया. इसके अलावा
"ओपेन हाऊस" कार्यक्रम के अन्तर्गत, दर्शकों को अभिलेख कक्ष के एक भाग (जहां
अभिलेख रखे हैं), संरक्षण तथा रेप्रोग्राफी यूनिटों को दिखाने की व्यवस्था करके
उनके लाभ के लिए राष्ट्रीय अभिलेखागार के कार्यों तथा मुख्य क्रियाकलापों से
अवगत कराया गया. "प्रदर्शनी" तथा "ओपेन हाऊस" दोनों ही को देखने के लिए समाज के
विभिन्न वर्गों के लोग, जिनमें स्कूल तथा कालेजों के विद्यार्थी और विदेशी लोग
भी शामिल थे, बहुत बड़ी संख्या में आए. इन कार्यक्रमों का
समाचार-पत्रों,आकाशवाणी तथा दूरदर्शन व्यापक प्रचार-प्रसार किया गया.
दर्शक
इस वर्ष की अवधि में, लगभग २३२ दर्शक इस विभाग में आए. उनमें से कुछ विशिष्ट
व्यक्तियों के नाम इस प्रकार हैं: कोरिया गणराज्य की राष्ट्रीय ऐतिहासिक संकलन
समिति के डॉ. सियोग पार्क तथा क्वांग नाम किम, भारत में कोरिया गणराज्य के
दूतावास में सलाहकार, श्री एम.वाई.चुंग, भारत में बर्मा दूतावास मिशन के
उपमुख्य अधिकारी, श्री मिन हलेंग, पब्लिक रेकार्ड आफिस यू.के. के श्री
ए.मेडलीकॉट, मलेशिया के राष्ट्रीय अभिलेखागार महानिदेशक, श्रीमती जाकिया हनूम
तथा नीदरलैण्ड सरकार के विदेश मंत्रालय में अंतर्राष्ट्रीय सांस्कृतिक सहयोग के
राजदूत , श्री एम.मौरिक के नेतृत्व में नीदरलैण्ड का एक प्रतिनिधि मण्डल.
सांस्कृतिक आदान-प्रदान कार्यक्रम
आस्ट्रेलिया, फ्रांस, जर्मन संघीय गणराज्य, ईराक, नीदरलैण्ड, पौलेण्ड तथा स्पेन
से किये गये निश्चित सांस्कृतिक आदान-प्रदान कार्यक्रम/सांस्कृतिक सहयोग के
अन्तर्गत भारतीय महत्व के अभिलेखों की माइक्रोफिल्मों के आदान-प्रदान करने तथा
अभिलेखाधिकारियों के पारस्परिक आदान-प्रदान से संबंधित मदें शामिल थीं.
डॉ.मेलबा डि कोस्टा, निदेशक, अनुदा पुस्तकालय, लिस्बन और डॉ.मारिया टेरेसा
कारडोजो, अध्यक्ष, अभिलेख प्रभाग, पुर्तगाली सांस्कृतिक दाय संस्थान ने
भारत-पुर्तगाल सांस्कृतिक आदान-प्रदान कार्यक्रम के अन्तर्गत क्रमशः ३० दिन तथा
२२ दिन की भारत की यात्रा की. सोवियत संघ की मंत्री परिष्द के अन्तर्गत मुख्य
अभिलेख प्रशासन के प्रमुख, श्री एफ.एम.वागानोव तथा सोवियत संघ में यूक्रेनियन
गणराज्य के मुख्य अभिलेख प्रशासन के प्रमुख, श्री ए.मिटिकोव ने भारत-सोवियत संघ
सांस्कृतिक आदान-प्रदान कार्यक्रम के अन्तर्गत १२ दिन के लिये राष्ट्रीय
अभिलेखागार तथा गोवा, दमन और दीव के राज्य अभिलेखागार देखे. प्रो.बस्क डि.
वीडेमान, निदेशक एशियाई अध्ययन पीठ, हमबोल्टविश्वविद्यालय ने भारत-जर्मन संघीय
गणराज्य सांस्कृतिक आदान-प्रदान कार्यक्रम के अन्तर्गत ६ सप्ताह तक विभाग का
दौरा किया. श्री गुयंग युल चो, सहायक निदेशक, राजकीय अभिलेखागार तथा अभिलेख
सेवा, कोरिया गणराज्य ने भारत-कोरिया सांस्कृतिक आदान-प्रदान कार्यक्रम के
अन्तर्गत दो सप्ताह तक राष्ट्रीय अभिलेखागार तथा उत्तर प्रदेश राज्य अभिलेखागार
देखें.
डॉ.आर.के.परती, अभिलेख निदेशक तथा श्री एस.एन.शर्मा, अभिलेख उपनिदेशक भी क्रमशः
कोरिया गणराज्य तथा सोवियत संघ की अभिलेखीय प्रणालियों का अध्ययन करने के लिये
दो सप्ताह की अध्ययन यात्रा पर वहां गए. विदेश में निवास के दौरान, उन्होनें इन
विदेशी रिपोजिटरियों में पाए गये भारतीय महत्त्व के प्रलेखों की एक सूची का भी
संकलन किया.
जबकि विभाग को भारत मैक्सिको सांस्कृतिक आदान-प्रदान कार्यक्रम के अन्तर्गत
मैक्सिको के राष्ट्रीय अभिलेखागार से पाँच प्रकाशन प्राप्त हुए इस विभाग ने
राष्ट्रीय अभिलेखागार में उपलब्ध पुर्तगाली महत्त्व के अभिलेखों का एक
माइक्रोफिल्म रोल पुर्तगाल भेजा. रूसी अभिलेखाधिकारियों ने भारत-रूस संबंधों पर
कुछ फोटोग्राफ तथा प्रलेखों की माइक्रो प्रतियां उपहार में दी.
