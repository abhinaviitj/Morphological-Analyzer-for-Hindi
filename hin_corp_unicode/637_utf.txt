<ळिटेरटुरे><ऐस्सय्स्><खुमर् झइनेन्ड्र><ढेस्ह्  आउर् घन्ड्हि><१९८५><फुर्वोडय फ्रकस्हन् (आकल् फुरुस)><णेत् ढेल्हि><१७०-१७४><२०००><खुमर् झ्.,  आउर् घन्ड्हि, ऐस्>

+ कांग्रेस एक राजनीतिक संस्था थी और उसको भारत का स्वराज चाहिए था. सन् १९२० से
उसने गांधी जी को अपनाया और गांधी-नीति उसकी नीति बनी. लेकिन जो गांधी के लिए नीति
से अधिक था, सिद्धान्त था, अवसर-साधन का उपाय-मात्र न था, कांग्रेस के लिए वह
प्रयोजन-साधन की युइत तक ही रह गया. इस अन्तर को स्पष्ट करने के लिए गांधी जी ने
आगे जाकर कांग्रेस की सदस्यता तक से अपने को अलग कर लिया और केवल परामर्श का
सम्बन्ध रखा. इस परामर्श के नाते नेतृत्व का काम फिर भी उनके कन्धों से उतरा नहीं.
इन परिस्थितियों में भारत का स्वराज्य आया. घोर वेदना का वह काल था. गांधी सत्यरूपी
परमेश्वर के लिए ही जीते थे. उनका वचन था कि दो भाइयों में जैसा बंटवारा होता है,
वैसा हो तो ठीक है; नहीं को देश का बंटबारा मेरी लाश पर से होगा. क्रिप्स-मिशन से
अधिकारतः बात करने वाले कांग्रेस-नेता थे, गांधी जी उन्हें अनिवार्य अपने केवल
अस्तित्व के कारण थे, वैधानिक स्थिति उनकी नहीं थी. यह अ-स्थिति गांधी जी ने
जान-बूझकर अपनी बना रखी थी. देश को फाड़ने और चीरने की बात पर उनका कलेजा ही जैसे
चिरता था. क्या हलाहल की घूँट उन्हें उस वक्त पीनी पड़ी, यह धीरे-धीरे खुले इतिहास
में आता जा रहा है. यह उनकी मनोवेदना आगे जाकर अमोघ बनेगी और लोगों के दिलों को
हिला देगी. कांग्रेस की राज-~नीति ही अहिंसा थी, इससे आगे वह कोई धर्मनीति तो न थी.
गांधी जी अहिंसा के साथ जीने और उसी में मरने वाले थे. लेकिन गांधी की यह अहिंसा
सत्य के साथ थी, इसलिए वह तनिक भी अपीजमेंण्ट न थी. मन रखने का लोभ उसमें रंचमात्र
न खा. वह शइत का एक नया रूप था-नंगी और बर्बर शइत के सामने मानवीय और भव्य
शइत का रूप ! लेकिन भव्यता के कारण वह शइत कम नहीं, अधिक ही प्रखर और अमोघ
थी. कांग्रेस के हाथ उसका राजनीतिक रूप ही जो आया, सो जान पड़ा कि कांग्रेस के पास
अपीजमेण्ट की नीति ही है.
सब जानते हैं कि कांग्रेस के वैधानिक नेताओं को उस समय गांधी जी का मार्ग और
गांधीजी का परामर्श रुचा और पचा नहीं. पाकिस्तान कांग्रेस के नेताओं ने स्वीकार
किया. कांग्रेस की जनता ही शायद नेताओं के इस निर्णय को न मानती. नेताओं को स्वयं
यह संशय था. गांधी जी की वे शरण गये और आल इण्डिया कांग्रेस कमेटी में हिन्द भंग का
प्रस्ताव गांधी जी के 'आशीर्वाद' से पास हुआ. क्या गांधी जी उस समय अपना कौल भूल
गये थे ? मेरे विचार में नहीं भूले थे. मुझे विश्वास है कि उस प्रस्ताव पर जो
गांधी जी में से आशीर्वाद गया था, वह स्वयं उन्हें शव बनाकर ही छोड़ गया था. उनका
वचन झूठा नहीं हुआ, सचमुच सच्चा हुआ कि उनकी लाश पर से हिन्दुस्तान आरी से चीर कर
दो बना.
अपीजमेण्ट ! निरी-निपट अहिंसा सचमुच अपीजमेण्ट रह जाती है.
सत्य के साथ, और सत्य के आग्रह के साथ, वह एक ऐसी शइत का आविष्कार है, जो
विज्ञान के क्षेत्र के अणुशइत के आविष्कार से कहीं महत्व का है. वहीं शइत है
जो आगामी मानव-इतिहास को संभालने और बनानेवाली होगी. अब तक शइत का जो रूप हम
देखते और परखते आये हैं, वह यथार्थ में मानवोचित नहीं रहा है. यह नयी शइत सर्वथा
मानुषी होगी. व्याघ्र-सिंह जैसे नख-दन्तवाले हिंस्र पशुओं से दुर्बल और स्वल्पकाय
मनुष्य बुद्धि-शइत के योग से जिस प्रकार जीतता रहा हैं, वैसे ही
शस्त्रास्त्र-सज्जित सैन्य-शइत से आगे जाकर यह प्रेम-और-नीति-शइत कहीं
विजयिनी सिद्ध होगी.
पाकिस्तान क्यों बना ? उसके पीछे अवश्य जीवन का और विज्ञान का तर्क काम कर रहा
होगा. हम आगे दौड़ते हैं तो कैसे ? तैरकर बढ़ा जाता है तो क्यों ? यान धरती से ऊपर
उठता है और आगे भागता है तो किस कारण ? इन सभी में फल-श्रुति कृति से उल्टी दीखती
है. यान के पंख हवा को नीचे दबाते हैं और यान ऊप उठता है; पांव धरती को पीछे धकेलते
हैं, आदमी आगे बढ़ता है;हाथ पानी को पीछे फेंकते हैं तो ही तैराक आगे जाता है.
अर्थात् धन के प्रयत्न में ऋण का फल आप ही प्राप्त हो जाता है. कांग्रेस को राज्य
चाहिए था. गांधी जी के नेतृत्व में तप-त्याग से बल की सृष्टि हुई. स्वराज्य उस बल
से तनिक निकट आता दीखा तो मालूम हुआ कि कांग्रेस के समकक्ष होकर इधर से लीग उठती आ
रही है. काम कांग्रेस ने किया था, फल लीग को भी मिलता गया. ताकत कांग्रेस की बढ़ती,
तो ठीक उतनी ही लीग की बढ़ जाती थी. कांग्रेस को स्वराज्य चाहिए था. लीग भी
स्वराज्य चाह निकली. दोनों को स्वराज्य कैसे मिलता ? इसलिए एक के दो राज्य बने.
गांधी जी शुरू से सलाह देते गये थे कि मत चाहो, मत चाहो. कर्म को अकर्म बनाकर करो.
लेकिन वह बात काम की थी कब कि काम-धाम के बीच सुनी जाती ! परिणाम आज के
हिन्दूस्तान-पाकिस्तान हैं . क्रिया-प्रतिक्रिया का सिध्दान्त काम करता है और उसका हमारे
चाहने-न-चाहने से कोई सम्बन्ध नहीं है .
भारत में समन्वय सिद्द होता चला गया कारण, उसका दर्शन और बर्तन अकर्मक था .
गांधी की सारी अथक कर्मण्यता अर्कम से आती थी और इसी से अमोघ होती थी .
कांग्रेस ने अपने पास निष्कामता को आने नहीं दिया . उसका कर्म सकाम रही .
तो सकामता से धरातल पर क्रिया के समतुल्य प्रतिक्रिया को भी होना ही था .
क्यों कभी कांग्रेस हिन्दू थी ? एक क्षण के लिए भी नहीं थी . लेकिन व्यवहार के लिए
कांग्रेस को "हिन्दू" बनना हुआ, क्योंकि लीग को "मुस्लिम" बनना था . हम इस व्याधि
से साम्प्रदायिकता के नाम पर उपर-उपर लड़ना चाहेंगे, जैसी कि कोशिशें होती हैं तो
फल नकारात्मक आयेगा . इस और ऐसे प्रयत्नों में ही अपीजमेण्ट आ घुसता है, प्रयत्न
सच से दूर हो जाता है . सच से बाल बराबर हटने पर भद्रता, सभ्यैता, शिष्टता आदि
सचमुच दुर्बलता के ही नाम हो जाते हैं . अगर हम सच को अपनाने की हीम्मत न रखें
तो अंहिसा में खतरा ही खतरा है. इसलिए जीवित राजनीति को मानों दिखाई देने लगा है कि
अहिंसा एक छलना है, वह निवीर्यता है, पराजय को अपनाना है. लेकिन अगर मृत्यु
के प्रति निर्भयता हो और हर हालत में सच को अपनाने का हौसला हो, तो उसके साथ
शर्त के तौर पर चलने वाली अहिंसा से बड़ी कोई राजनीति नहीं है,.कूटनीति नहीं है .
एक तरह सारी नीतिमत्ता उसमें समा जाती है . आज जिसे 'पीछे बन्द मुक्का' सामने
मोटी मुस्कान, में मेल जो नहीं है, भीतर कपट जो रहता है, सो मुक्के को छिपाकर
पीछे रहना पड़ता है . गान्धीवाली निष्कपटता में सारी बाजी सामने खोल दी जा सकती है
और मुस्कराहट के साथ बंधे मुक्के को भी समक्ष रख दिया जा सकता है . अर्थात् जीवित
राज-~नीति का तत्व गांधीनीति में अविद्यमान नहीं रहता, बल्कि सर्वथा स्पष्ट और
प्रत्यक्ष होता है . ... और वह है घ्रुवबल ! सत्य के बल से क्या कोई भी बड़ा बल हुआ
है ? हो सकता है ? संकल्प के रुप में उसी को सामने और साथ लेकर चलने से फिर
अंहिसा में निर्बलता की प्रतीति का अवकाश किसी के लिए नहीं रह जाता . सत्य से
विरहित अंहिसा ही है जो निर्बल हो सकती है, अत: जो राजनीति के क्षात्र क्षेत्र
के लिए अनिष्ट और त्याज्य समझी जा सकती है .
पाकिस्तान औकर हिन्दुस्तान आज दो हैं और अपने पड़ोसन के प्रभाव से उनकी राजनीति
और विदेशी- नीति मुक्त नहीं हो सकती . दोनों की वे राष्ट्रनीतियाँ, जो अपने-अपने बल
से विश्वास रखती हैं दोनों को वेचैन बनाये रहेंगी . कभी वह समय आये कि पड़ोसी इतने
मित्र हों कि एक अनुभव करें, तो वह समय अपने-अपने सैन्य बल की बात को भूल
जाने से ही आयेगा . केवल एक बल को साथ रखने से वह आयेगा और वह सबके साथ
चलने वाला सहानुभूति और प्रेम का बल होगा .
ऐसी राष्ट्रनीतियों को मैं परस्पर के प्रति शुभ मानूँगा . हिन्दुस्तान के लिए पाकिस्तान
स्वंम में शुभया अशुभ क्या होगा ?-इस प्रश्न में कुछ अर्थ ही नहीं है. भविष्य निर्भर
करता है उनके परस्पर सम्बन्धों पर . परस्परता में ही इष्ट या अनिष्ट की सम्भावनायेँ
प्रकट होती हैं . भारत की ओर पाकिस्तान की परराष्ट्र-नीतियाँ सही नीति पर चल पड़े
गुटबन्ध स्वार्थों से उझली-~भटकी न रहीं, तो शायद दोनों अनुभव करें कि वे एक दुसरे
के लिए संकट से अधिक बल भी हो सकते हैं . दोनों के द्वैत का आरम्भ अवश्य इतना
अशुभ हुआ कि भविष्य में दूर तक उसके परिणाम शायद घुल नहीं पायेंगे . लेकिन
प्रेम की शक्ति अपरम्पार है और बरसों की भ्रान्तिया क्षणभर में कटती देखी गयी हैं.
गांधी जी को मूलत: मैं सच्चा आदमी मानता हूँ . सच से डिगना किसी कीमत पर
उन्हें स्वीकार नहीं हो सकता था . सत्य के प्रयोग की राह में ही राजनीति उनके
जीवन में आयी . राजनीति आयी . राजनेता का दायित्व और धर्म नहीं आया .
भारत के जीवन में अनायास उन्हें ऐसा राजनैतिन नेता बनाना पड़ा कि अप्रतिम,
उससे अन्य उपाय ही न था . किन्तु इस सारे प्रयोग में उनके लिए धर्मनीति ही
प्रधान रही . उन्होनें साफ कहा भी कि मैं धार्मिक आदमी हूँ,राजनीतिक नहीं हूँ .
राजनीति धर्म के श्वासं के बिना निरा छल छद्दम है .
भारत का राजनेतृत्व उन पर यदि आता ही चला गया, तो वह कांग्रेस के परामर्शी होने
के निमित्त से . कांगेस ने बहुत कुछ त्याग किया, गांधी के इस नेतृत्व का लाभ
अपनाये रखने के लिए . कांग्रेस का कुछ लाभ भारत को स्वतन्त्रता दिलाना था . वहां तक
ही गांधी जी का लाभ उसके लिए संगत था . उससे अधिक गांधी की धर्म-नीति, उनके
तत्व-दर्शन, आदि में जाने का कांग्रेस के लिए कोई प्रयोजन और हेतु न था . गांधी और
और कांग्रेस के इस सम्बन्ध का इतिहास अध्ययन की वस्तु है . एक अवसर पर
जाकर गांधी जी को अनुभव हुआ कि उसका व्यक्तित्व कांग्रेस से आत्मविकास पर भारी
तो नहीं पड़ जाता है- इसमें उन्हें हिंसा का दोष दीखता था . इस अनुभव पर ध्यान
जाते ही कांग्रेस पर उन्होनें अपना बोझ हटा लिया, उसकी सदस्यता से भी अलग हो गये .
किन्तु भारत को यह राष्ट्रीय-कांग्रेस गांधी जी के मार्ग-दर्शन में मानो समस्त राष्ट्र
वर्चस्व संकल्प और पराक्रम की प्रतिनिधि बन आयी थी . वह दल से कहीं अधिक
हो गयी थी, मानो स्वंम में ही राष्ट्र की प्रतीक बन उठी हो . निश्चय ही राष्ट्र की
राजनीतिक आशा-आकांक्षा का सेहरा कांग्रेस पर था . राजनीतिक चेतना रखने वाले
सभी वर्ग उसमें घूल मिल चले थे . इस तरह कांग्रेस पर राष्ट्र का नेतृत्व, अर्थात्
भारत का राजनीतिक नेतृत्व दायित्व के तौर पर अनिवार्य होकर आ टिका था .
किन्तु गांधी जी को सत्य के प्रयत्न में ही खपना था .उसमें ही जीना था, उसमें ही
मरना था . राजनीतिक नेता का पद उसमें बाधा नहीं डाल सकता था . यह काम
मानो उन्होने पूरी तौर पर कांग्रेस का मान लिया और समझे गये राष्ट्रघर्म से अपने को
अलग कर लिया .
मैं समझता हूँ कि स्वधर्म के रुप में उन्होनें मानव -धर्म अर्थात् सत्य-~ धर्म के
प्रति अपना सर्वस्व और दायित्व स्वीकार किया . सारी बफादारी उसी के प्रति
मानी . यह नेता से अधिक शहीद का धर्म हो जाता है . कुछ शहीद ऐसे
होते हैं, जो आगे नेता और राजा बनते हैं; गांधी जी की शहादत स्वंम में
एक मूल्य थी, कोई मंजिल उसमें नहीं थी . उसका अलग से कोई फल और
प्रयोजन नहीं था . गीता का यज्ञ उन्हें सर्वस्व था और कभी किसी समय,
अगला जन्म हो तो भी, सत्ता और भोग के स्वीकार की सम्भावना उनमें नहीं
रह गयी थी .
