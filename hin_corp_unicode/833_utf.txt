<औङ्ङिचिअल् अन्ड् मेडिअ ळन्गुअगे><ंअस्स् मेडिअ><आनोन्><ढइल्य् णेत्स्><१९८५><ठ्हे पिओनेएर् ग्रोउप्><ळुच्क्नोत्><-><२४७८><शतटन्ट्र ब्हह्रट् -औने><ढेएप आगर्तल्>

प्रधानमंत्री श्री राजीव गांधी ने मद्रास के निकट कलपक्कम के मद्रास परमाणु
ऊर्जा संयंत्र की दूसरी इकाई तथा भारत में बने प्रथम फास्ट ब्रीडर टेस्ट
रिएक्टर को राष्ट्र को समर्पित कर दिया है तथा रिएक्टर अनुसंधान केन्द्र का
नाम बदल कर इंदिरा गांधी आणविक अनुसंधान केन्द्र रख दिया है. स्वतंत्र भारत के
प्रथम प्रधानमंत्री पंडित जवाहर लाल नेहरू भाखड़ा-नांगल जैसी देश की बड़ी-बड़ी
सिचाई तथा बिजली उत्पादन की परियोजनाओं को भारत के नये मंदिर कहते थे. उन्हीं के
अनुकरण पर श्री राजीव गांधी ने आणविक अनुसंधान केन्द्र को आधुनिक भारत के मंदिर
की संज्ञा प्रदान की है. भारत फास्ट ब्रीडर रिएक्टर का निर्माण करने वाला संसार
का सातवां देश तथा तीसरी दुनियां का पहला देश है. फास्ट ब्रीडर रिएक्टर को आणविक
ऊर्जा की कामधेनु कहा जाता है, क्योंकि इसमें आणविक ऊर्जा उत्पन्न करने के लिए
यदि एक ग्राम ईंधन लगाई जाती है तो १०० ग्राम उत्पन्न होती है. इस प्रकार इन
रिएक्टरों के निर्माण से आणविक ऊर्जा के उत्पादन के लिए ईंधन की समस्या समाप्त
हो जाएगी.
भारत के आणविक ऊर्जा के विकास कार्यक्रम का दूसरा चरण फास्ट ब्रीडर रिएक्टरों पर
आधारित है. इस शताब्दी के अन्त तक १० हजार मेगावाट आणविक ऊर्जा के उत्पादन का
लक्ष्य प्राप्त करने के लिए तारापुर, कोटा तथा कलपक्कम के वर्तमान संयंत्रो तथा
उत्तर प्रदेश में नरोरा तथा गुजरात में कोकरापार में जिन संयंत्रों का निर्माण
हो रहा है उनके अतिरिक्त २३५ मेगावाट के १२ तथा ५०० मेगावाट के १० और रिएक्टरों
का निर्माण करना होगा. देश में इस समय आणविक ऊर्जा के उत्पादन की स्थापित
क्षमता केवल १ हजार २६० मेगावाट है. इसका अर्थ हुआ कि आगामी १५ वर्षों में
स्थापित क्षमता में लगभग १० गुनी वृद्धि करनी होगी. यह कार्य सरल नहीं होगा.
सबसे बड़ी समस्या तो आर्थिक संसाधनों की है. परमाणु बिजली घर बनाने में कोयले पर
आधारित बिजली घर से लगभग २५ प्रतिशत आर्थिक पूंजीगत खर्च बैठता है. किन्तु
परमाणु बिजली घर में विद्युत उत्पादन का खर्च बहुत कम बैठता है. इसीलिए दुनियां
के अधिकांश विकसित देशों ने परमाणु बिजली घरों की स्थापना की है. अमेरिका में
परमाणु बिजली उत्पादन की स्थापित क्षमता ६० हजार मेगावाट,फ्रांस में २० हजार
मेगावाट, सोवियत संघ में १७ हजार मेगावाट तथा जापान में १६ हजार मेगावाट है.
दुनिया में इस समय विद्युत उत्पादन में परमाणु बिजली का हिस्सा लगभग १० प्रतिशत
है. इस दशक के अंत तक यह हिस्सा बढ़कर २० प्रतिशत हो जाएगा. फ्रांस सन् २००० तक
अपना ७० प्रतिशत विद्युत उत्पादन परमाणु ऊर्जा से करने लगेगा.
भारत अब परमाणु रिएक्टर का निर्माण करने की प्रौद्योगिकी में आत्मनिर्भर हो गया
है. कलपक्कम का परमाणु रिएक्टर पूर्णता स्वदेशी रिएक्टर है. भारत अब परमाणु
रिएक्टर को चलाने के लिए ईंधन का निर्माण करने में भी समर्थ है. वह परमाणु
रिएक्टर में खर्च हुई ईंधन का परिशोधन करने में भी समर्थ है. परमाणु ऊर्जा के
उत्पादन के लिए जिस गुरुजल (भारी पानी) की आवश्यकता पड़ती है, उसका निर्माण करने
में भी भारत समर्थ है. इस प्रकार अब भारत परमाणु ऊर्जा के रूप में स्वतंत्र
प्रौद्योगिकी का विकास करने में सफल हो गया है.
परन्तु इससे यह समझ लेना भूल होगी कि परमाणु ऊर्जा के विकास के मार्ग में उत्पन्न
होने वाली सभी समस्याओं का समाधान कर लिया गया है. परमाणु ऊर्जा के विकास में
अभी तक सबसे बड़ी बाधा यह रही है कि परमाणु विजली घरों को निर्धारित समय में
निर्मित कर लेना समय नही हो पाता. प्राय उनमें १० से १४ वर्ष का समय लग जाता है.
इससे उनका खर्च भी बहुत अधिक बढ जाता है. मद्रास परमाणु ऊर्जा संयंत्र की दूसरी
इकाई पहला संयंत्र है और निर्धारित समय से दो महीने पहले तैयार कर लिया गया है.
तकनीकी तथा प्रबंध क्षेत्र में भी कई समस्याएं अभी हल नहीं हो सकी हैं. सबसे
बड़ी समस्या गुरुजल के उत्पादन की है. गुरुजल के उत्पादन का कार्यक्रम काफी
पिछड़ा हुआ है. गुरुजल के उत्पादन के लिए जो संयंत्र लगाए गये हैं, वे ठीक से काम
नहीं कर रहे हैं और उन्हैं आये दिन बन्द करना पड़ता है. इन सब समस्याओं से शीघ्र
ही पार पाना होगा.
श्री बरनाला और अकाली दल-
पंजाब के मुख्य मंत्री श्री सुरजीत सिंह बरनाला सर्वसम्मति से शिरोमणि अकाली दल
के अध्यक्ष भी निर्वाचित कर लिए गए हैं. संत हरचंद सिंह लोगोवाल की हत्या कर
दिये जाने पर वह गत ३० अगस्त को अस्ताई अध्यक्ष निर्वाचित हुए थे. किन्तु दल के
अन्दर कुछ लोग उनकी जड़ काटने में लगे थे. वे यह प्रचारित कर रहे थे कि दल का
अध्यक्ष तथा विधानमंडल दल का नेता एक ही व्यक्ति को नहीं होना चाहिए इसलिए
उन्होंने आकाली दल की महासमिति की बैठक बुलाने की मांग की थी. उनके विरोधियों की
यह चाल सफल नहीं हुई और श्री बरनाला अकाली दल के अन्दर अपनी स्थिति और मजबूत
करने में सफल हो गए हैं. यह उल्लेखनीय है कि अध्यक्ष पद के लिए उनके नाम का
प्रस्ताव शिरोमणि गुरूद्वारा प्रबंधक कमेटी के अध्यक्ष श्री गुरु चरण सिंह टोहरा
ने प्रस्तावित किया. अभी कुछ दिन पहले जब शिरोमणि गुरूद्वारा प्रबंधक कमेटी के
अध्यक्ष पद का चुनाव हुआ था तो श्री बरनाला ने श्री टोहरा का नाम उक्त पद के लिए
प्रस्तावित किया था. इस प्रकार इस समय श्री टोहरा श्री वर-~नाला के साथ हो गए
हैं, किन्तु वह किस समय क्या नया पैतरा बदलेंगे, वह निश्चित नहीं है.
श्री बरनाला की सरकार की स्थिरता बहुत कुछ इस बात पर निर्भर करेगी कि वह अकाली
दल के अंदर के विविध प्रतिद्वंद्धी गुटों को कहां तक नियंत्रित रखने में सफल
होते हैं. उनकी सरकार की स्थिरता के लिए सबसे बड़ी चुनौती आतंकवादी गतिविधियां
हैं. उन्हें इन आतंकवादी गतिविधियों का कठोरता से दमन करना चाहिए. इस कार्य में
यदि उन्होंने तनिक सी भी कमजोरी दिखाई तो स्थिति उनके नियंत्रण से बाहर हो
जाएगी.
जेनेवा, अम्स्टरडम या कनाडा जैसे दूर-दराज के देशों में जो लोग स्वामी अग्निवेश
को जानते हैं, वे उन्हें भारत के बंधुआ मजदूरों का मसीहा समझते हैं. उनके दिमाग
में इस गेरूधारी सन्यासी की तस्वीर ऐसे आदमी की है जो गुलामों का जीवन बिताने के
लिए मजबूर लाखों लोगों का उद्धार करने निकला है. ऐसे लाखों लोग जिन्हें कहने के
वास्ते देश की आर्थिक प्रगति तेज करने के लिए, लेकिन दर-असल ठेकेदारों,
जमीदारों, उद्योगपतियों को संपन्न बनाने के लिए गुलाम बनकर रहना पड़ता है.
भारत में भी स्वामी अग्निवेश की तस्वीर, खासकर प्रबुध तबकों में, कमावेश ऐसा ही
है. लेकिन ऐसे शंकालुओं की भी कमी नहीं है जो स्वामी अग्निवेश को ऐसा राजनी-~तिक
जाव मानते हैं, जो बदनसीबों के दर्द से लाभ उठा रहा है. निहित स्वार्थों की मदद से
व्यवस्था के अंग स्वामी जी को बदनाम करने का मौका शायद ही कभी छोड़ते हों. एक
सन्यासी को बंधुआ मजदूरों में दिलचस्पी क्यों है ? सांसारिक मामलों में हाथ
डालने के बजाए वे आध्यात्मिक चिन्ता में ही क्यों नहीं डूबे रहते ? राष्ट्र संघ
के मानवा-~धिकार आयोग के सामने उन्होंने बयान क्यों किया ? क्या वे भारत को
बदनाम करने की इचछुक विदेशी सरकारों के दलाल हैं ? उनको पैसा कहां से मिलता है ?
अक्सर ऐसे सवाल उठाये जाते रहते हैं.
स्वामी अग्निवेश के प्रति सरकार कि चिढ़ कभी कभी और भी खराब रूपों से प्रकट होती
है. जैसे इस बार जेनेवा में गुलामी के बारे में राष्ट्र संघ के वर्किंग ग्रुप के
सामने भाषण देकर लौटाने के बाद विदेश मंत्रालय ने उनका पासपोर्ट अपने पास मंगा
लिया. २५ अप्रैल, १९८४ को जारी यह पासपोर्ट २४ अप्रैल,१९०० तक वैध है. तो भी
केन्द्रीय कानून और न्याय राज्य मंत्री एच.आर.भारद्वाज ने लोक सभा को को बताया कि
पासपोर्ट नवीनी-~करण के लिए आया है. बाद में विदेश मंत्री बलिराम भगत को इसका
स्पष्टीकरण देना पड़ा कि यह विदेश मंत्रालय द्वारा मंगाया गया है. स्वामी का
पासपोर्ट अभी उन्हें वापस नहीं किया गया है.
४६ वर्षीय स्वामी अग्निवेश "पासपोर्ट कांड'को अकेली घटना नहीं मानते, बल्कि
बंधुआ मजदूरों के सवाल पर उनकी जबान बंद करने के लिए सरकार द्वारा लगातार चलाये
जा रहे अभियान का अंग मानते हैं. वह कहते हैं कि "जब से मैंने बंधुआ मजदूरों का
सवाल उठाना शुरू किया, तभी से यह अभियान भी शुरू हुआ. १९८१ में हरियाणा के
मुख्यमंत्री भजनलाल ने मुझे मार डालने की धमकी दी. हरियाणा भवन से जहां मैं
विधा-~यक के नाते रहता था, मेरा सामान फिकवा दिया गया. गुप्तचर विभाग के लोग
मेरे अतीत की छानबीन करके श्रीकाकुलम (आंध्र प्रदेश) और गंवाम (उड़ीसा) भेजे गये.
वे सोचते थे कि चूंकि मैं आंध्र प्रदेश का रहने वाला हूँ, इसलिए मैं जरूर
नागभूषण पटनायक और नक्सलवादियों का साथी रहा होऊंगा फरीदाबाद पुलिस ने मेरे
खिलाफ मुख्यमंत्री पर बम फैंकने का झूठा मुकदमा बनाने की कोशिश की. लेकिन
अखबारों ने उनकी साजिश का पर्दाफाश कर दिया.'
जेनेवा वे पहली बार १९८३ में इंटरनेशनल कांफ्रेस आफ ज्यूरिस्टस (आई.सी.जे) नामक
संस्था के आमंत्रण पर बंधुआ मजदूरों की समस्या पर बोलने के लिए गए थे. यह
आमंत्रण उन्हें लखनऊ में आई.सी.जे.द्वारा. आयोजित एक सेमि-~मनार में इस समस्या पर
चर्चा प्रस्तुत करने के बाद मिला था. स्वामी कहते हैं कि "जेनेवा में भारत सरकार
के स्थाई प्रतिनिधि ने मुझे समझाने की कोशिश की कि में आई.सी.जे. मैं न
बोलू. लेकिन जब तारीख तय हो गई तो उन्होंने मुझे बुलाकर बडे अभद्र तरीके से बात
की कि मैं गोरी सरकारों का खरीदा हुआ एजेन्ट हूं और यह मुझे इसके लिए गंभीर
परिणाम भुगतने होंगे,वगैरह-वगैरह. आई.सी.जे. के महा निदेशक नियाल मैक्डारमैट ने
इस व्यवहार का सार्वजनिक रूप से विरोध किया था."
"लेकिन यहां भारत में, जोकि विश्व का सब से बड़ा लोकतंत्र कहा जाता है, दलितों
की ओर से आवाज उठाने के अपने ढ़ंग के खतरे हैं. ऐसे कामों को रोकने के लिए जिससे
निहित स्वारथों को आर्थिक घाटा हो सकता है, वे कुछ भी कर सकते हैं." तो भी
स्वामी भयभीत नहीं है.
बंधुआ मजदूरों के काम के लिए वे कैसे प्रेरित हुए कि उनका नाम इस समस्या का
पर्यायवाची बन गया है ? क्या इससे उनकी सन्यासी की तस्वीर नहीं बदलती ? सन्यास
लेने के पूर्व वेपा श्याम राव नाम से पुकारे जाने वाले अग्निवेश उत्तर देते
हैं-" मैंने सन्यास इसीलिए लिया था कि शोषितों, पीड़ितों के कल्याण के लिए काम
कर सकूं. मैंने मध्यवर्गीय किसानों से काम शूरू किया था जिनमें आर्य समाज की
पकड़ थी. पांच साल भूमिहीन हरिजन मजदूरों तक पहुंचने में लग गए. फिर इमर्जेन्सी
लग गई और हम जेल में डाल दिए गए. जनता प्रयोग ने मुझे आकर्षित किया क्योंकि उसने
सामाजिक -आर्थिक विषमता घटाने का वादा किया था. कुछ साल उसमें खर्च हुए. लेकिन
१७ अक्टूबर, १९७१ को फरीदाबाद में न्यूनतम मजूरी की मांग कर रहे मजदूरों पर
पुलिस गोलीकांड ने मुझ पर गहरा असर किया. तेरह मजदूर मारे गए थे. मैं उस समय
हरियाणा सरकार में मंत्री था. मैंने गोली चलाने के विरोध में बयान देकर इस्तीफा
दे दिया." उसके बाद की कहानी लगातार संघर्ष चलाने की है.
इस समस्या के विस्तार और बंधुआ मुक्ति मोर्चा के (जिसके स्वामी अग्निवेश अध्यक्ष
हैं) कार्य-~कर्त्ताओं के व्यापक जाल को देखते हुए यह सवाल उठता रहा है कि इसका
पैसा कहां से आता है. इस संदर्भ में उनका कहना है कि "हम जहां से भी पैसा मिल
सके, लेने की कोशिश करते हैं. जिनके लिए हम काम कर रहे हैं उनकी सामर्थ्य चंदा
देने की नहीं है. सन्यास लेने के पहले में कलकत्ता के सेन्ट जेवियर्स कालेज में
कानून और 'बिज-~नेस मैनेजमेंट' पढ़ाता था. मेरे कई छात्र अब कंपनियों में ऊंचे
पदों पर हैं. मेरे प्रति उनके मन में श्रृद्धा के कारण वे कुछ सहायता करते हैं.
चूंकि मैं आर्य समाज का सन्यासी हूं, इसलिए उसके सदस्यों से भी सहायता मिलती है.
आर्य समाज की शाखाएं विदेशों में भी हैं. वहां बसे भारतीय ऐसे कार्यों के लिए
पैसा देना चाहते हैं. ताकि भारत के लोग सम्मान युक्त जीवन बिता सकें. उनके पैसे
को मैं विदेशी पैसा नहीं मानता. इसके अलावा हमने कुछ अंतर्राष्ट्रीय
फंडिंग एजे-~न्सियों से भी आवेदन किया है, पर अभी उनकी सहमति नहीं मिली. लेकिन
शोषितों की मुक्त कराने के हमारे काम के लिए हम कहीं से भी पैसा लैंगे." स्वामी
अग्निवेश जोर देकर कहते हैं."
लेकिन इस तरह क्या वे उन संदेहास्पद विदेशी एजेंन्सियों के शिकार तो नहीं बनेंगे
जिनका असली इरादा गरीबों की भलाई नहीं, बल्कि और कुछ है ?
इस पर उनका कहना है कि "विदेश से सारा पैसा सरकार की नजरों से छनकर आता है. यह
सरकार का कर्त्तव्य है कि वह ऐसे श्रोतों के बारे में हमें आगाह करे. हमारी मंशा
ऐसे लोगों की मदद लेने की नहीं है जो भारत के खिलाफ साजिश कर रहे हैं. इस मामले
में हम किसी से भी कम देशभक्त नहीं हैं." अग्निवेश बताते हैं कि जेनेवा की उनकी
पहली यात्रा का पैसा सूरीनाम से नीदरलैन्ड में आकर बसे भारतीयों ने दिया था. "वे
टिकट भेज देते हैं और बाकी खर्चों का इंतजाम करते हैं."
बंधुआ मजदूरीं जैसी चीजें केवल भारत तक ही सीमित नहीं हैं. इसी-~लिए राष्ट्रसंघ
मानवाधिकार आयोग.
लखनऊ वालों को शिकायत है-
मीटर रीडर की मनमानी
शुत्तुरखाना, मकबूलगंज, लखनऊ में नियुक्त मीटर रीडर (श्री खन्ना) के दुर्व्यवहार के
कारण इस क्षेत्र के बिजली उपभोक्ता बहुत परेशान है. यह जब मीटररीडिंग लेने आते
हैं तो मीटर बुरी तरह से हिलाते-~डुलाते हैं और उसे खोलकर देखते हैं और बिना ठीक
ढंग से बन्द किए छोड़कर चले जाते हैं. मीटर बोर्ड पर रीडिंग कार्ड लगा होने पर
भी कार्ड पर रीडिंग कभी नहीं लिखी जाती है, और कुछ कहने पर अभ-~द्रतापूर्वक
व्यवहार होता है. कार्ड पर रीडिंग न लिखी होने के कारण अधिक बिल आने पर उस समय
की सही रीडिंग बता पाना उपभोक्ता को असंभव हो जाता है.
डाक वितरण में अव्यवस्या
न्यू हैदराबाद डाककाने के अन्त-~र्गत मोहल्ला खदरा आता है जो कि हार्डिंग व्रिज,
पक्का पुल से लेकर सीतापुर रोड तक लगता है. इस डाकखाने की डाक वितरण व्यवस्था
विल्कुल अस्त-व्यस्त है. यहां मोटे-मोटे देहातों की तरह दोपहर बाद केवल एक ही बार
डाक बांटी जाती है. डाक पर जिस दिन की डिलीवरी की मुहर लगी होती है उसके तीन-चार
दिन बाद मिलती है.
द्वारों से बिजली का तार हटाया जाए
ग्राम रायपुर से बिजली की जो लाइन गई है वह हम लोगों के घरों के द्वारों से होकर
जा रही है, जहां हम लोगों के जानवर सदैव बंधे रहते हैं. पिछले वर्ष एक बैल बिजली
की दुर्घटना से मर भी चुका है. इस लिए इन विद्युततारों की कोई
उचित व्यवस्था की जाय.
राशन कार्ड धारक परेशान
हजरतगंज के मोहल्ला नईबस्ती की राशन की दुकान ने सभी कार्डधारक कई महीनों से
राशन व चीनी न मिलने से परेशान हैं.
महीनों से सफाई नहीं
करेहटा ऐशबाग, जनकरानी मार्ग मोहल्ले में महींनों से सफाई कर्मचारी नहीं आ रहा
है, जिससे गन्दगी, कूड़ा तथा नालियों का पानी घरों के पास से बह रहा है और
आने-जाने में काफी असुविधा हो रही है.
डाक सामग्री का अकाल
शिवानाम पोस्ट आफिस में अगस्त १९८५ से पोस्ट कार्डों व अन्तर्देशीय पत्रों तथा
लिफाफों का अकाल है. साथ ही लेन-देन के लेजर भी (अगस्त १९८५ से दिसंबर माह तक)
नहीं मिल पा रहे हैं. जिससे ग्राम वासियों को कठिनाई का सामना करना पड़ रहा है.
