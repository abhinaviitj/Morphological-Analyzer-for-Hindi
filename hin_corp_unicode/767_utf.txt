<औङ्ङिचिअल् अन्ड् ंएडिअ ळन्गुअगेस्><आड्मिनिस्ट्रटिवे><अनोन्><आ.ष्.८९-९० आग्रि षेसेअर्च्ह् ' ऐड्><१९९०><ंइन्.ओङ् आग्रिचुल्टुरे><णेत् ढेल्हि><१०६ टो १०९><२६००><आनोन्-आ.ष्.८९-९० आग्रि.षेसेअ.' ऐडु.><ढ्हनन्जय् कुमर्>

३.कृषि शिक्षा
भारतीय कृषि अनुसंधान परिषद, देश में कृषि शिक्षा को प्रोत्साहन और सब तरह का
सहयोग देती है. कृषि संभाग का दूरगामी उद्देश्य उच्चतर कृषि शिक्षा की संस्थागत
प्रणाली की स्थापना करना और उसे शक्ति-शाली और टिकाऊ बनाना है, जिससे कृषि
संबंधी अनुसंधान,शिक्षा, प्रबंध और विकास करने के लिए वैज्ञानिक और तकनीकी मानव
शक्ति उपलब्ध हो सके. इस लक्ष्य की प्राप्ति के लिए भारतीय कृषि अनुसंधान परिषद
का शिक्षा प्रभाग कई योजनाओ और कार्यक्रमों को कार्यान्वित करता है जो (१) शिक्षा
संस्थाओ के ढांचे का विकास (२) मानव शक्ति का विकास और (३) राज्यों के कृषि
विश्वविद्यालयों और कुछ संस्थाओ के सहयोग से कृषि शिक्षा की गुणता में सुधार से
संबंधित होते हैं.
सातवीं योजना के अन्त तक राज्यों के कृषि विश्वविद्यालयों, केन्द्रीय
विश्वविद्यालयों और सामान्य विश्वविद्यालयों और प्रसिद्ध कालेजो की संकायों को
स्थापित करने और विकास के लिए शिक्षा प्रभाग लगभग २०० करोड़ रुपये की पूंजी लगा
चुका होगा.
इस समय देश में राजस्थान कृषि विश्वविद्यालय, बीकानेर सहित २६ कृषि
विश्वविद्यालय हैं. शीघ्र ही उत्तर-पूर्वी पहाड़ी क्षेत्र के लिए मणीपुर में एक
केन्द्रीय कृषि विश्वविद्यालय स्थापित किया जाने वाला है. इसके स्नातकोत्तर
कालेज भा.कृ.अनु.प. के अनुसंधान काम्प्लैक्स बारापानी, मेघालय में स्थित होंगे.
विश्वविद्यालय में इस क्षेत्र के हर राज्य में एक-एक अंगीभूत विशिष्ट कालेज
होंगे. मणीपुर और नागालैंड के कृषि कालेजों को सुदृढ़ करने के अलावा पशु
चिकित्सा-विज्ञान का कालेज मिजोरम में, मछली पालन का कालेज त्रिपुरा में,उद्यान
और वानिकी कालेज अरूणाचल प्रदेश में और गृह विज्ञान का कालेज और स्नातकोत्तर
कालेज मेघालय में तथा कृषि इंजीनियरी कालेज सिक्किम मे स्थापित किया जा रहा है.
केन्द्रीय कृषि विश्वविद्यालय के कालेज लैड-ग्रांट प्रणाली के अनुसार काम करेंगे
यानी इनमें पढ़ाई, अनुसंधान और प्रसार का समन्वयन होगा.
इस वर्ष भा.कृ.अनु.प. के दो संस्थान एन.डी.आर.आई. करनाल और सी.आई.एफ.ई.बम्बई को
समकक्ष विश्वविद्यालय का दर्जा दिया गया. आई.ए.आर.आई., नई दिल्ली और
आई.वी.आर.आई.इज्जत नगर को यह दर्जा पहले ही मिल चुका है.
 शिक्षा संस्थाओं का विकास
 कृषि विश्वविद्यालय
 तीसरी योजना से परिषद राज्यों में कृषि विश्वविद्यालयो के स्थापित होने और उनके
 विकास के लिए उदारता के फंड दे रही है. शिक्षा संबंधी कार्यक्रमों के
 कार्यान्वयन और शैक्षिक स्तर को सुधारने के लिए, काशी हिन्दू
 विश्वविद्यालय,वाराणसी(उत्तर प्रदेश), विश्व भारती, शान्ति निकेतन(पश्चिम
 बंगाल)और उत्तर-पूर्वी पहाड़ी विश्वविद्यालय (नागालैंड) को भी वित्तीय सहायता दी
 जा रही है. इस वर्ष इन विश्वविद्यालयों के लिए ४२.४७ लाख रुपये की राशि
 निर्धारित की गई थी.
 इसके अलावा, कालेज  फ एग्रीकल्चर, एन्नामलाई विश्वविद्यालय (तमिलनाडु), खालसा
 कालेज,अमृतसर (पंजाब), इलाहाबाद एग्रीकल्चरल इंस्टीट्यूट, इलाहाबाद, जनता वैदिक
 कालेज, बड़ोत, राजा बलवंत सिंह कालेज,आगरा, उदय प्रताप कालेज,वाराणसी,
 कुलभास्कर आश्रम डिग्री कालेज,इलाहाबाद और ब्रह्मानन्द वेदिक कालेज, राठ (सभी
 उत्तर प्रदेश में)की सहायता के लिए १८.३ लाख रुपये का प्रावधान किया गया है.
 कृषि विश्वविद्यालयो के स्थापित करने और उनके विकास की योजना के अन्तर्गत
 भा.कृ.अनु.प. ७,५४३.३२ लाख रुपये राज्यो के कृषि विश्वविद्यालयो को देने के लिए
 राजी हो गई है. विश्वविद्यालय अनुदान आयोग के वेतन-मान के कार्यान्वयन के लिए
 भी १,२२०.५५ लाख रुपये दिये जाएंगे. अभी तक राज्यों के केवल १७ कृषि
 विश्वविद्यालयो में ही संशोधित वेतनमान कार्यान्वित किए गए हैं. राज्यों के शेष
 कृषि विश्वविद्यालयों के लिए संबंधित राज्यों द्वारा संशोधित वेतनमानों और
 दावों को लागू करने की स्थिति में आवश्यक राशि निर्मुक्त कर दी जाएगी.
मानव शक्ति विकास
भा.कृ.अनु.प. कृषि और संबंधित विज्ञानों में शिक्षा को प्रोत्साहन देने के लिए
पूर्व स्नातक और स्नातकोत्तर स्तरों पर विभिन्न छात्रवृत्तियां और शोधवृत्तियां देती
रही है. छठी योजना की अवधि से अनुसूचित जातियो के छात्रो को उत्तर मैट्रिक पास
छात्रवृत्तियां भी दी जाने लगी हैं. समकक्षी संगठनो के समान स्तर पर रखने के लिए
छात्रवृत्तियो और शिक्षावृत्तियो की दरें, समय-समय पर संशोधित की जाती हैं. इस
वर्ष भ.कृ.अनु.प. की कनिष्ट शोधवृत्तियो की दर ८०० रूपये प्रतिमाह से बढाकर १२००
रुपये की दी गई और विविध व्यय अनुदान २००० रुपये से बढ़ाकर ३००० रुपये प्रति वर्ष
कर दी गई. इस तरह वरिष्ठ शोधवृत्तियों की दरें भी संशोधित करके पहले दो वर्षों
के लिए १००० रुपये प्रतिमाह से बढ़ाकर १८०० रुपये कर दी गई. दो वर्ष के बाद एक से
डेढ़ वर्ष के लिए १२०० प्रतिमाह से बढ़ाकर २१०० रुपये प्रतिमाह कर दी गई.
डाक्टरेट-उपरांत शोधवृत्तियों को संशोधित करने का प्रस्ताव भी विचाराधीन है.
यह निर्णय लिया गया कि भा.कृ.अनु.प. की वरिष्ठ शोधवृत्तियों के लिए भारत सरकार के
विज्ञान एवं प्रौद्योगिकी विभाग के निर्देशो के आधार पर प्रतियोगिता परीक्षा
द्वारा चयन किया जाएगा.
योग्यता और साधन पर आधारित छात्रवृत्तियां
इस कार्यक्रम का उद्देश्य समाज के आर्थिक दृष्टि से कमजोर वर्ग के उत्कृष्ट
विद्यार्थियों को कृषि और संबंधित विज्ञानों में स्नातक स्तर पर आर्थिक सहायता
देना है. इस योजना के अन्तर्गत कृषि विश्वविद्यालयों और सामान्य विश्वविद्यालयों
के चुनिंदा कृषि कालेजों में पूर्व स्नातक कार्यक्रमों में भर्ती कुल
विद्यार्थियों के ७.५ प्रतिशत को सहायता दी जाती है. छात्रवृत्ति की दर १७०
रुपये प्रतिमाह होती है. इस वर्ष पहले से छात्रवृत्ति पा रहे २००० विद्यार्थियों
के अतिरिक्त योग्यता एवं साधन पर आधारित, ६०० नई छात्रवृतियां दी गई.
मैट्रिक उपरांत छात्रवृत्तियां
इस कार्यक्रम की शुरूआत छठी योजना के दौरान अनुसूचित जातियों और जनजातियों के
उत्कृष्ट विद्यार्थियों को सहायता देना है, जिससे वे कृषि शिक्षा जारी रख सकें. इस
वर्ष पहले से छात्रवृत्तियां पा रहे १८० विद्यार्थियों के अतिरिक्त १५० नई
छात्रवृत्तियां दी गई.
स्नातकोत्तर शोधवृत्तियां
कनिष्ट शोधवृत्तियां: ३० अप्रैल,१९८९ को भा.कृ.अनु.प. की कनिष्ठ शोधवृतियां देने के
लिए प्रत्याशियों का चयन करने के लिए प्रतियोगी परीक्षा हुई. कृषि और संबंधित
विज्ञानों के ३८ विषयों पर शोधवृत्तियां दी गई.
वरिष्ठ शोधवृत्तियां: हर साल,डाक्टरेट स्तर तक अध्ययन करने के लिए कृषि और
संबंधित विज्ञानों के ३३ विषयों में १५० वरिष्ठ शोधवृत्तियां दी जाती हैं. इनमें
से ५० शोधवृत्तियां कृषि विश्वविद्यालयों और भा.कृ.अनु.प. के कर्मचारियों के लिए
आरक्षित होती हैं.
डाक्टरेट उपरांत शोधवृत्तियां:
यह योजना भी छठी योजना के दौरान शुरू की गई थी, जिससे उत्कृष्ट विद्यार्थी
डाक्टरेट की उपाधि पा लेने के बाल भी अनुसंधान जारी रख सकें. इस शोधवृत्ति की दर
को संशोधित करने का प्रस्ताव विचाराधीन है. जैसे ही दरें संशोधित हो गई,१९८९-९०
के कार्यक्रम के लिए फिर से आवेदन पत्र आमंत्रित किए जाएंगे.
इन्टर्नशिप और शिक्षार्थीवृत्तियां: यह योजना विश्वविद्यालय पुनर्विचार समिति
(१९७८) की सिफारिश पर, पशुचिकित्सा स्नातकों को व्यावहारिक प्रशिक्षण देने
के लिए छठी योजना के दौरान,शुरू की गई थी. इस योजना के अन्तर्गत परिषद
बी.वी.एस.सी.के अन्तिम वर्ष के विद्यार्थियों को ६ महीने तक ४०० रुपये महीना
देती है. इस योजना में सभी कृषि विश्वविद्यालय शामिल होते हैं. सहायता को बढाकर
८०० रुपये प्रति माह कर देने का प्रस्ताव विचाराधीन है.
भा.कृ.अनु.प. के कोटा अन्तर्गत छात्रो का दाखिला: वर्ष १९८९-९० के दौरान
भा.कृ.अनु.प. ने विभिन्न राज्यों और केन्द्र शासित प्रदेशों के स्नातकपूर्व के
विद्यार्थियों के लिए ५७० स्थान निर्धारित किए. भारत सरकार के विभिन्न
कार्यक्रमो के अन्तर्गत अन्तर्राष्ट्रीय संगठनो और विदेशों द्वारा स्नातकपूर्व और
स्नातकोत्तर कार्यक्रमों के लिए चुने गए विद्यार्थियों के लिए विभिन्न विषयों
में २०० स्थान निर्धारित किए गए.
गुणवत्ता सुधार
प्रोफेसर  फ एमिनेंस और राष्ट्रीय फेलो
भा.कृ.अनु.प. द्वारा शत-प्रतिशत सहायता देकर चलाई जा रही इस योजना के अन्तर्गत
सातवीं योजना की अवधि के लिए ४ करोड़ रुपये का प्रावधान है. इस योजना के
कार्यान्वयन में विभिन्न कमियो और त्रुटियों को देखते हुए डा.जी.वी. राव की
अध्यक्षता में बनी भा.कृ.अनु.प. की पुनर्विचार समिति ने यह सिफारिश की है कि इस
योजना को इसके वर्तमान रूप में बन्द कर दिया जाए. इस समिति ने यह सुझाव दिया है
कि भा.कृ.अनु.प. विशेषज्ञों की एक उच्च स्तरीय समिति गठित करे जो ऐसे पुरस्कारों
के योग्य वैज्ञानिको की पहचान करें. अब भा.कृ.अनु.प. ने डा.एम.एस. स्वामिनाथन की
अध्यक्षता में एक समिति गठित की है जो इस योजना के हर पहलू पर गौर करेगी.
२४.मछली के अण्डों और लारवों के अध्ययन में नवीनतम प्रगति.
२५.गैर-खारे पानी की मछली पालन पद्धति में मछली के रोग की पहचान करना और
स्वास्थ्य का प्रबंध करना.
आन्तरिक योग्यता का उपयोग
इस योजना के अन्तर्गत, देश के नये विश्वविद्यालयों में और संस्थानों में शैक्षिक
अनुसंधान की क्षमता को बनाने-बढ़ाने के लिए सुव्यवस्थित कृषि विश्वविद्यालयों और
भा.कृ.अनु.प. के संस्थानों में उपलब्ध विशेषज्ञता को उपलब्ध कराया जाता है.
परामर्शदाताओं को १०० रुपये प्रतिदिन मानदेय की दर से नियुक्त किया जाता है और
ऐसी कोई भी नियुक्ति ३० दिन से अधिक दिनों में नहीं होती.
इस वर्ष इस योजना के लिए २७.२५१ रुपये निर्धारित कियें गये हैं. इस योजना का
उपयोग इस समय उत्तर-पूर्वी क्षेत्र के केन्द्रीय कृषि विश्वविद्यालय के अंगीभूत
कालेजों के लिए परियोजनाएं बनाने के लिए किया जा रहा है
सर्वश्रेष्ठ अध्यापक पुरस्कार
भा.कृ.अनु.प. ने कृषि और संबंधित विषयों में सर्वश्रेष्ठ अध्यापक को पुरस्कार
देने की परियोजना को अब कार्यान्वित कर दिया है. सर्वश्रेष्ठ अध्यापक पुरस्कार
के कार्यान्वयन के लिए निर्देश निश्चित कर दिए गए हैं और अधिकांश राज्यों के
कृषि विश्वविद्यालयों ने उन्हें स्वीकार कर लिया है. यह प्रस्ताव किया गया है कि
पुरस्कार परिषद द्वारा सर्वश्रेष्ठ अध्यापक का चयन करने से पहले राज्यों के कृषि
विश्वविद्यालयों और भा.कृ.अनु.प. के समकक्ष विश्वविद्यालय अपने यहां भी ऐसे
पुरस्कार देंगे और उन पुरस्कार पाने वालों के नाम भा.कृ.अनु.प. के पुरस्कार के
लिए भी भेजेंगे. हर दो वर्ष में एक बार ऐसे २५ पुरस्कार दिए जाएंगे. प्रत्येक
पुरस्कार ८,००० रुपये का होगा.
विश्वविद्यालय स्तर की पाठ्य पुस्तकें
भा.कृ.अनु.प. ने इस वर्ष विश्वविद्यालय स्तर की पुस्तकों की योजना को
कार्यान्वित कर दिया है. लगभग १२ शीर्षकों को अनुमोदित कर दिया गया है. लेखकों
ने डीन की समिति द्वारा अनुमोदित पाठ्यक्रमों के अनुसार लिखने का काम शुरू कर
दिया है.
चयन समिति ने १५,००० रुपये के बजाए २५,००० रुपये के मानदेय देने की सिफारिश की
है. लेखकों को निश्चित करने के लिए ७५ से अधिक प्रस्तावों की जांच की गई.
अवकाश प्राप्त (एमेरिटस) वैज्ञानिक
सन् १९६९ से परिषद एक योजना चला रही है, जिसके अन्तर्गत कृषि और संबंधित
विज्ञानों के क्षेत्रों में, सेवामुक्त होने के बाद भी प्रख्यात वैज्ञानिकों को
अनुसंधान कार्य में लगे रहने के लिए सहायता दी जाती है. इस वर्ष इसके लिए १६
वैज्ञानिकों का चयन किया गया है. पहली अप्रैल, १९८९ से इस योजना के अन्तर्गत
शोधवृत्ति को भी ९०० रुपयो प्रति माह से बढ़ा कर १,५०० रुपये प्रति माह कर दिया
गया है.
गृह विज्ञान पर अखिल भारतीय समन्वित अनुसंधान परियोजना
यह परियोजना, उत्तरी क्षेत्र में, पंजाब कृषि विश्वविद्यालय(लुधियाना), हरियाणा
कृषि विश्वविद्यालय (हिसार) और गोविन्द बल्लभ पंत कृषि विश्वविद्यालय (पंत नगर)में,
दक्षिणी क्षेत्र में आंध्र प्रदेश कृषि विश्वविद्यालय (हैदराबाद) और कृषि विज्ञान
विश्वविद्यालय, (धारवाड़) में और पश्चिमी क्षेत्र में राजस्थान कृषि
विश्वविद्यालय (उदयपुर) में चल रही है. परियोजना में कुल १२५ लाख रुपये का
प्रावधान है, जिसमें से ७५ प्रतिशत भा.कृ.अनु.प. का अंश है और २५ प्रतिशत
संबंधित राज्यों का.
इस परियोजना में ३ घटक है;आहार और पोषण,बच्चे का विकास और गृह और फार्म के
स्रोतों का प्रबंध, आहार और पोषण के अन्तर्गत धान्यों,दालों तथा अन्य फसलों की
नई किस्मों के पोषक पकाये जाने के गुणों का अध्ययन किया गया. इसके अतिरिक्त
खाद्य तेलों के नए स्रोतों की पहचान.भंडारण की परम्परागत रीतियों के सुधार
माइकोटोक्सिन प्रदूषण के मूल्यांकन और तेलों तथा तेल-रहित खलियों के पोषण की
उपयोगिता का भी अध्ययन किया गया. यह देखा जाए कि राइस बीन, उड़द पकने में, मूंग
की अपेक्षा अधिक समय लेती हैं. लेकिन प्रयोगशाला में रखी पाचनशीलता मूंग से
बेहतर है. अंकुरित बाजरा को ३०-५० अंश सें. पर ३६ घंटे तक या २५ अंश सें. पर ४८
घंटे तक रखने से पाली की नाल के बनने में कमी होने में सहायता मिली. अंकुरित
बाजरे का सलाद बिस्कुट, रबड़ी और वीनिंग मिश्रणों से अधिक पसंद किया गया.
एक सर्वेक्षण से मालूम हुआ कि अधिकतर परिवार खाद्यान्नों का भंडारण. वायुरुद्ध
मकानों में करने के बजाए खुले कमरों में करते हैं. खाद्यान्नों को कीटों से होने
वाली क्षति से बचाने के लिए घूमन, अनाज में बालू मिलाना और भंडारण की संरचना कर
नीम की पत्तियों के अर्क का छिड़काव सामान्य तरिके हैं.
बच्चों के विकास वाले घटक का मुख्य उद्देश्य झुग्गी झोपड़ी और जन जातियों के
बच्चों के पैदा होने के बाद से ६ वर्ष तक की आयु तक उनकी वृद्धि पर अध्ययन करना
था. परियोजना के विभिन्न केन्द्रों के क्षेत्रवार के हिसाब के बच्चों
वर्ष १९८९ के शुरू में केवल ४ प्रोफेसर  फ एमिनेंस और १४ राष्ट्रीय फैलो थे.
इनमें से एक प्रोफेसर  फ एमिनेंस और एक राष्ट्रीय फैलो विच्छिन्न हो गए हैं.
स्नातकोत्तर कृषि शिक्षा और अनुसंधान केन्द्र
यू.एन.डी.पी.-भा.कृ.अनु.प. की तीन परियोजनाएं स्नातकोत्तर शिक्षा और अनुसंधान
केन्द्रों के रूप में चलती रही. आई.एन.डी./८३/२० में पांच केन्द्र थे, जिनमें
४४.३८ अमरीकी डॉलर यू.एन.डी.पी. का योगदान था और भा.कृ.अनु.प. का अंश २५० लाख
रुपये था. आई.एन.डी.८५/१२० के अन्तर्गत ११ केन्द्र हैं, जिसमें १२० लाख अमरीकी
डालर और ४५९ लाख रुपये लगे हैं और आई.एन.डी. ८६/०१२ के अन्तर्गत ५ केन्द्र हैं,
जिनमें १२ लाख अमरीकी डालर और ६६.३१ लाख रुपये की पूंजी लगी है.
आई.एन.डी/८५/०२० परियोजना के अन्तर्गत इस वर्ष ४६ परामर्शदाताओं ने ५७ मानव-मास
और ५६ फैलो ने २२०.५ मानव मास का उपयोग किया. परामर्श के लिए ९१८ मानवमासों में
से अभी तक ४५३ मानव-मासों का उपयोग किया जा चुका है; ६०.०७ लाख अमरीकी डालर जो
उपस्करों के लिए मंजूर किए गए हैं, उनमें से अभी तक ४०.३८ लाख डालर का उपयोग
किया जा चुका है. आई.एन.डी./८६/०१२ के अन्तर्गत परामर्श के लिए निर्धारित २.२
मानव मासों में से १.५ मानव मासों का उपयोग किया जा चुका है. शोधवृत्तियों के
लिए निर्धारित १२० मानव मासों में से १३ मानव मासों का उपयोग हो चुका है. उपस्कर
के लिए ३५ लाख डालर के अनुदान में से २० लाख डालर का उपयोग किया जा चुका है.
भा.कृ.अनु.प. के महानिदेशक की अध्यक्षता में परियोजनाओं की प्रगति की समीक्षा
करने के लिए एक त्रिपक्षीय पुनर्विचार समिति की बैठक २८ अप्रैल, १९८९ को हुई.
इसमें आर्थिक विभाग और योजना आयोग द्वारा अन्तिम रूप दी गई योजनाओं को सी.वी.-ई
के अन्तर्गत यू.एन.डी.पी. की सहायता से चलाने के प्रस्ताव को मंजूरी दे दी गई.
सभी परियोजनाओं की प्रगति संतोषजनक पाई गई.
ग्रीष्म संस्थान
भा.कृ.अनु.प. ने भिन्न-भिन्न कृषि विश्वविद्यालयों और भा.कृ.अनु.प. के संस्थानों
से कृषि, पशुचिकित्सा विज्ञान और मछली पालन के भिन्न-भिन्न विषयों में २५
ग्रीष्म संस्थान और लघु पाठ्यक्रम आयोजित किए. अनुसंधान शिक्षण और प्रसार में लगे
लगभग ६०० लोगों ने इन ग्रीष्म संस्थानों और लघु पाठ्यक्रमों द्वारा अपने ज्ञान
का अद्यतन किया.
१. कृषि में सूक्ष्म मौसम वैज्ञानिक माप.
२. फसल की वृद्धि और उत्पादन की निगरानी करने के लिए कृषि दूर संवेदी प्रणाली.
३. खेत की फसल में खरपतवार नाशियों के अवशेष का प्रबन्ध और मात्रात्मक विश्लेषण
विधियां.
४. खाद्य उत्पादों की प्रवाहिकी (रियोलॉजी).
५. कृषि जलवायु-विज्ञान संबंधी अनुसंधान के लिए देशी औजार.
६. उष्णकटिबंधी कंदीय फसलों का उत्पादन और उपयोग.
७. उष्णकटिबंधी अंगूर की खेती में नवीनतम प्रगति.
८. पुष्पोत्पादन की उत्पादन प्रौद्योगिकी.
९. कृषि और वानिकी में जैवप्रौद्योगिकी का उपयोग.
१० बीज परीक्षण और गुणवत्ता नियंत्रण में नवीनतम प्रगति.
११.गैर-रासायनिक विधियों से पादप-रोगों का प्रबंध.
१२.दलहनी और तिलहनी फसलों के सूत्रकृमि कीट और उनका प्रबंध.
१३.नाशी जीवों के समेकित प्रबंध में प्राकृतिक पादप उत्पाद.
१४.कृषि में मानवस्रोत विकास में प्रशिक्षण की विधियां.
१५ ग्रामीण विकास की योजना बनाना-संकल्पना,विधियां और विश्लेषण.
१६.माता और बच्चे का पोषण.
१७.परिवार के स्रोत और प्रबंध के लिए निर्देशित प्रौद्योगिकी.
१८.घर्लू पशुओं और पक्षियों के आश्रित पीड़ा जनित रोग और उनका नियंत्रण.
१९.भैंस में भ्रूण-स्थानांतरण की जैव प्रौद्योगिकी.
२०.पशुओं और कुक्कुटों में कवक रोग और माइकोटोक्सिकोसिस में प्रगति.
२१.पशु उत्पादन और आहार-उद्योग में पशु आहार प्रौद्योगिकी.
२२.पशुओं और पक्षियों में इम्यूनो-प्रोफाइलेक्सिस पर कोशिका संबंधी अनुक्रिया
मध्यस्थता की प्रतिरक्षा विज्ञान का प्रभाव.
२३.हैचरी के प्रबंध में नवीनतम प्रगति.
