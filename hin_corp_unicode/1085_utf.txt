<औङ्ङिचिअल् आन्ड् ंएडिअ ळन्गुअगेस्><ंअस्स् ंएडिअ><शिन्ग्ह् श्.फ्.><शुनो, फरिक्स्हिट् शुनो><१९८३><शरिक><णेत् ढेल्हि><५०-५३><२५४०><शरिक-शुनो फरिक्स्हिट् शुनो>

"तू कौन है बे, सड़े बकरे की तरह बदबू करने वाला देख नहीं रहा है सामने कुरुवंश के उत्तराधिकारी राजा परीक्षित खड़े हैं?" किल्विष ने कहा.
"राजा को मुझसे अधिक पहचानने वाला अब कोई दूसरा व्यक्ति नहीं है किल्विष.
मैं बहुत रहस्य से भरा भरा लग रहा हूं न तुझे.
सच तो यह किल्विष कि तूने मुझसे पहले जन्म ले लिया.
तू हमारी प्रजा का सबसे मजबूत हथियार है.
धर्तता कलियुग की खुराक है.
बिना किल्विष के कलियुग बेकार है.
" "सुनो किल्विष, राजा खुद की भयत्रस्त है.
भ्रमग्रस्त है.
कलियुग को तुम्हारे चित्रकारों ने, कवियों और इतिहासकारों ने ऐसा जामा पहना दिया है कि वे खुद उसी भंवर में उलझ गये हैं.
क्या है शुभ्र बैल की कल्पना! चार में से तीन पैर गायब थे तो बताओ यह वृषभ एक पैर खड़ा कैसे था.
वह लगातार मूतता रहता.
बगल में गौ माता बछड़े से बिछुड़ी आर्तनाद करती रही.
इनकी यवनिका पर मुझ बेचारे को उतारना कहा का न्याय है, बोलो किल्विष?" "राजन्" किल्विष बोला, "क्या यह सच-सच कह रहा है? बताओ राजा बैल का कौन-सा पैर साबुत बचा.
चारों में से तीन के गायब होने का मतलब है कि किसी बहुत बड़े वैद्य ने बैल के पेट में वह पैर जोड़ दिया हो.
तुमने सुना कि यह दुर्गंध से भरा कलि तुम्हारा मजाक उड़ा रहा है.
कोई गाय का बछड़ा मर जाय तो वह आंसू बहायेगी ही फिर इसमें कलि का दोष क्या है.
तुमने स्वर्ण कुंडल और नरेशों की तरह कपड़े से चमचमाते हुए कलियुग का शूद्र क्यों कहा? कहा था या नहीं?" "कहा था, किल्विष, कहा था.
यह झूठ बोल रहा है, इसी से पूछो कि वह इन गरीब पशुओं को बेरहमी से पीट नहीं रहा था.
क्या काले कोयले के शरीर पर राजवेश देखकर मुझे लगा कि यह शूद्र है मूक जानवरों को पीट रहा है.
क्यों रे तू ही बोल किल्विष से कि शूद्र है या नहीं?" "अगर जानवरों को बिना अपराध पीटना ही शूद्र का कर्म है तो बोल परीक्षित क्या तुझे मालूम है कि पश्चिमोत्तर भारत में बैल गाय के मांस को खाने वाले सैकड़ों हैं.
क्या तेरे पूर्वज जिन्हें तुम लोग बहकावे में आर्य कहते हो और उनको सप्तसिंधु का वासी बताते हो, बैल, गाय, बछिया पूजना तो दूर इन्हें मारकर आंच और लपट में भूनकर खा जाते हैं.
तू तो आसमान से त्रिशंकु की तरह लुढ़का दिया जायेगा अगर बताऊं कि संस्कार भोजन से नहीं मानसिकता से बनते हैं, तेरे पूर्वज क्या गोमांस भक्षण नहीं करते थे.
बोल जल्दी?" "वे ऐसा नहीं करते होंगे.
अगर वे आये हैं तो आर्यों का संस्कार भी होगा ही उनमें.
सवाल पशु के मांस भक्षण का नहीं है वह तो शिकार में हम भी हिरन, नील गाय, शकर, साही आदि को भूनकर खाते हैं.
" परीक्षित बोला.
"वाह रे राजा, क्या तेरे व्यास भगवान् ने नहीं लिखा है कि रतिदेव की पाकशाला में प्रतिदिन दो हाजर गायों का वध किया जाता था?" किल्विष उठाकर हंसा, "तुम महल वालों के वचन भी बहुत उलझे-उलझे होते हैं.
फूंक-फूंकर पैर रखे बिना वहां धूर्त किल्विष भी धोखा खा जावेगा.
" "खैर छोड़ इसे," कलि बोला, "तू जब अपनी रक्षा खुद नहीं कर सका तो तेरे पिता के भातुल ने तेरी रक्षा की, तो तू अपनी प्रजा की रक्षा क्या कर पायेगा.
तू मुझे तीर से बेध कर मारना चाहता है, क्यों? क्योंकि तुझे घुट्टी में पिलाया गया है कि सब टंट-घंट की जड़ समय होता है.
वह भी हमराज के नुमाइंदे की तरह छझ का ही रुप लगता है.
बोल तेरे ऋषियों ने चतुर्युज की जो कल्पना की है, उसका समय विस्तार कुल कितने वर्षों का होता है?" "मुझे ठीक से मालूम नहीं है कलि, पर करोड़ों वर्षों से कम नहीं होगा.
" "चल तूने यह तो कहा.
मैं प्रसन्न हूं.
अब बता कि इन करोड़ों वर्षों में कितनी बार कलियुग आया इस जमीन पर?" "मुझे मालूम नहीं.
ऋषियों ने कहा है कि चतुर्युग में एक बार तो आता ही है.
" किल्विष और कलि खिलखिला उठे, "मूढ़ यह सब तुझे मकड़जाल में बांधने के तरीके हैं.
क्या जब विष्णु ने कच्छप अवतार लिया तो कलियुग आया था.
" "नहीं, तब सतयुग था.
" "क्या जब उन्होंने मत्स्य अवतार लिया तो कलियुग दिखा कहीं? क्या जब उन्होंने, पृवी को, जो तेरे ज्योतिषियों के अनुसार समुद्र में समा गयी थी, जलौघमग्ना कहा तो क्या महावाराह बनकर कलियुग आया था?" "नहीं.
" "क्या जब हिरण्यकशिपु ने पृवी को संतप्त बनाया था, अपने भक्तों की रक्षा के लिए तुम्हारे भगवान् ने नृसिंह अवतार लिया, बोल यह क्या कलियुग के कारण हुआ? क्या जब परशुराम ने इक्कीस बार पृवी को क्षत्रिय विहीन किया तब भी वहां कलियुग ही था? क्या रावण, कुंभकर्ण इंद्रजीत मेघनाद ने राम को संत्रस्त कर दिया, पत्नी छीन ली बनवासी, दुखों में डूबे दोनों भाई मारे-मारे फिर रहे थे, बोल राजा क्या यह सब कलियुग के कारण हुआ.
क्या अपने स्वार्थ से तेरे पिता के मातुल ने यह विराट महाभारत रचाया तो उनके कार्यों को उचित ठहराने के लिए तूने अपने अपराधी पूर्वजों को कलियुग के नागदंत (खूंटी) पर टांग दिया है.
यह तुम्हारी सचाई है कि दरिंदे जब कानून को लात मारकर अधर्म करते हैं, सांप्रदायिकता फैलाते हैं, अपने-अपने मजहब के लिए एक दूसरे का खून कर देते हैं तो इसे तुम उसी नागदंत पर टांग देते हो, यानी कलियुग पर.
क्या अपने को जनता का सेवक कहलाने वाले जब नीच से नीच बर्बर हिंसा का समर्थन करते हैं, तब तुम उनकी तानाशाही को छिपाने के लिये धर्मनिरपेक्षता का नकाब लगाते हो.
क्या हर बार यह सब कराने के पीछे कलियुग का ही अपराध है.
सुनो परीक्षित, सुनो! तुमने या नामशेष कलि ने किसी ने भी प्रलय को नहीं देखा है.
प्रलय और सृष्टि के चक्रों का यह मोतियाबिंद उन आंखों की ज्योति छीन रहा है जो इंसानियत जानती ही नहीं, असली चक्र तुम्हारे पिता के मातुल के पास नहीं, उन धुन-पशुओं की तर्जनी में घूम रहा है जो प्रजा को ही नहीं न्याय प्रिय राजा को भी नहीं बख्शते.
वे चक्रकार स्वर्ण सिक्कों के बदले कभी भी, कहीं भी हत्यायें करा सकते हैं.
योग्य की कुर्सी छीन कर अयोग्य को बैठा देते हैं.
" "बस करो, बस करो.
" परीक्षित चिल्लाया, "तुम मुझे अपमानित करने आये हो?" "नहीं.
मैं अपमानित करने नहीं आया, न तो तुम्हारे पुत्र जनमेजय को डराने आया हूं.
सिर्फ कहने आया हूं अग्नि प्रलय और जल प्रलय में क्या अंतर है.
दुनिया के तमाम धर्म ग्रंथों में जल प्रलय का उल्लेख है.
किंतु द्वादशसुर्यों की ज्वाला से प्रलय केवल इस बार हुआ है, जो भौतिकी तुला पर दुनिया को परखने वाले ही बता सकते हैं कि यह क्या है? यह किसी अज्ञात शक्ति का विधि विधान नहीं है.
अपने पितामहों का करिश्मा कह कर नाचना है तो नाचो.
अब क्या नाचेगा कोई.
विकलांगों का नृत्य विकलांग भी देखने की जुर्रत नहीं करेंगे.
" "वाह भाई कलि, तुमने हमारी आंखें खोल दी.
" किल्विष खिलखिलाया, "क्यों रे राजा मनु, सतरुपा के पहले भी जल प्रलय हुआ था.
उन्होंने पुन: सृष्टि का निर्माण कराया.
आदम और ईव के जमाने में भी जल प्रलय हुआ था? पुन: आदमी आया, पर किसी ऐसे प्रलय का मान, बता जो द्वादश आदित्यों के एक साथ उदित होने का परिणाम कहा जा सके?" "मुझसे क्यों पूछ रहे हो किल्विष और कलि.
मेरा ख्याल है कि इस घटना को देखकर वैज्ञानिक द्वैपायन व्यास ने जो कहा उसे तुम दोनों ने कोरी गप्प या कल्पना नहीं माना.
तुम्हें व्यास पर विश्वास है तो उन्हीं से पूछना चाहिए यह प्रश्न.
" "मैं साफ कह दूं परीक्षित, कि सत्य की परीक्षा बाकी है.
मैं व्यास को बहुत बड़ा इतिहासकार और वैज्ञानिक मानता हूं, पर उन्होंने अपनी चरित्रहीनता, परस्पर घृणा और द्वेष, मानवमूल्यों की अवहेलना, पारिवारिक कलह, तामासक आचरण, अनैतिक कार्य करनेवालों का कलियुग की देन कह दिया.
नतीजा हुआ कि हर पुराण के अंत में चाहे वह सतयुग हो, त्रेस्ता हो, द्वापर हो, मुझ गरीब के सिर पर गुनाहों का इतना बोझ लाद दिया है कि उनके अनुसरण करने वाले यत्किंचित् बुद्धि का भी प्रयोग न करके सारे दगैर्धित चोलों, चादरों, पसीने से भीगी बनियानों और स्नान से शुद्ध होकर अपवित्र वस्त्रों को कलि की खूंटी पर लटकाते जा रहे हैं.
" "हूं, तो तूने गाल फुला लिये," बोला किल्विष, "इसलिए तेरे सामने हमने महावैज्ञानिक व्यास की चर्चा क्यों की.
जिस देश का राजा अपने वैज्ञानिकों को अपने से छोटा मानता है, उनसे दासता स्वीकार करके अपने वर्चस्व का नकाब ओढ़े अपने को भगवान् मानने का गर्व करता है.
वह इसी तरह बिला जाता है, जिसका उदाहरण तू खुद है.
ब्रमास्त्र तैयार हों या न हों.
इस पर लगने वाले खर्चे की परवाह न कर अपने अहंकार को तुष्ट करता है.
प्रजा के लिएअन्न-जल की जरुरत को ठोकर मारकर सिर्फ मदांध की तरह जीता है वह तेरी तरह ही खतरे भरी अंध गुफाओं में खो जाता है.
" "तू मियाचारी है, कलि, पर इसी बहाने तुमने एक बहुत ही सूक्ष्म बात कही है.
मैं व्यास का अपमान करना तो दूर, ऐसे घृणित कार्य का सपना भी नहीं देख सकता.
कलि, व्यास देव न सिर्फ अद्वितीय वैज्ञानिक है बल्कि मेरे पूर्वज हैं.
उन्होंने करुवंश को पालापोसा और जिलाया है और फिर, सुनो कलि, अगर व्यास देव ने अपनी प्रयोगशाला में अनेकानेक अभूतपूर्व पदार्थों का निर्माण न किया होता तो अच्युत महावैज्ञानिक कृष्ण भी मुझ गर्भस्थ शिशु की रक्षा न कर पाते.
उन्होंने ब्रह्मास्त्रों की टक्कर, प्रक्रिया और प्रभावों को देख कर सब कुछ को स्वाहा करते दोनो बाणों के बीच अपने को खड़ा कर दिया, यही ऋषि नारद ने भी किया.
इस स्थिति में जो कुछ हुआ वह एक चमत्कार लगता है.
" राजा बोला.
"तो तू चमत्कार का भूखा है, हा, हा, हा, हा " किल्विष खिलखिलाया, "बोल राजा तू किस तरह का चमत्कार चाहता है?" "पहला कौतुक तो जीभ पर जलती लपटों का है.
तू ने खुद कहा था कि किल्विष कि जिस अग्नि को मुख में अग्निहोत्री भी धारण नहीं कर पाते उससे भी अधिक चमत्कारी अग्नि को मेरी जीभ पर जलता देख.
" "काफी विलंब हो गया है राजा और इस समय मानव जाति विनष्ट हो रही है तो कौतुक का मतलब है कमीनापन, देख मेरी जीभ कखेचरी सिद्ध हूं मैं.
मेरी जीभ इसी कारण मुंह से बाहर काफी निकल आती है, इसी के छोर को थोड़ा उठा देने से वह नागफण लगती है इसमें गोधूम के आकार का कपूर रख कर जला देता हूं.
वह तब तक जलता है जलता रहता है और मुझे याद है कि हर बार इस अग्नि को देख कर जनता भ्रम में डूब जाती है.
किसी को संदेह नहीं होता डर के मारे कि जलने वाली चीज क्य थी.
" "वाह किल्विष,", परीक्षित बोला, "तुम्हें दुनिया को धोखा देते हुए कितने वर्ष हो गये?" "एक कल्प.
" किल्विष और कलि बोले.
"इतना बड़ा झूठ तो मत बको तुम लोग?" परीक्षित ने कहा.
"एक कल्प के बाद तो सृष्टि ब्रह्मलीन हो जाती है.
उस वक्त कोई भी नहीं बचता यानी सृष्टि निर्माता ब्रह्मा भी जल की अथाह गहराई में बिला जाते हैं.
अगर तुम लोग सचमुच कल्प से आज तक जीवित होते तो प्रलय की चर्चा नहीं करते?" "अच्छा राजा, तू ही बता, प्रलय कितने प्रकार के होते हैं?" "दो प्रकार के तो होते ही हैं, एक प्राकृत और दूसरा नैमित्तिक.
" "अच्छा यह बता कि तेरे पूर्वज व्यास ने जिन प्रलयों की बात की है.
उसमें प्राकृत ढंग से घटने वाले प्राकृत प्रलय का आधार दिखता है.
यानी अकल्पनीय जल प्लावन, अनंत परसोये विष्णु के मन में पुन: सृष्टि के खिलौनों की चाहत.
फिर सूर्य और वायु से जल का विनाश, पुन: जल से सृष्टि का आरंभ आदि-आदि.
"पर यह नैमित्तिक प्रलय क्या है? बताओ दोनों का अतर.
बोलो परीक्षित.
" "मैं नैमित्तिक की बात करुंगा तो तुम दोनों मेरा उपहास करोगे क्योंकि नैमित्तिक के लिए ईश्वर की इच्छा को, लीला को, आधार बताया है व्यास देव ने.
" व्यास देव को कटु सत्य की अनुभूति थी, वे जानते थे कि ईश्वर को आधार मानकर जीने वालों को उस वक्त बड़ी निराशा होगी जब उन्हें पता चलेगा कि मानव विनाश का कारण ईश्वर नहीं लोलुप, तानाशाह, युद्धों के सौदागर और हथियारों को बेच कर अतुलनीय धन लुटने वाले उनके सहोदर ही हैं.
यानी मानव को नष्ट करने का दायित्व केवल मानव का होगा.
उन ऋषि वैज्ञानिकों को अपनी करनी पर दु:ख होगा, पीड़ा होगी और अगर उन्होंने विनाश का कारण बताकर प्रयोगशालाओं में जाना छोड़ दिया तो वे चाहे कितने भी विख्यात हों उन्हें जेलों में ठूंस दिया जायेगा.
यह है नैमित्तिक.
ले दे कर तुम्हारे पिता के मातुल ही अवतार माने जायेंगे क्योंकि तुम्हारे पितामह से कहा था-- "मयैवैते निहता: पूर्वमेव निमित्तमात्रं भव सव्यसाचिन.
तेरे पितामह युद्ध न चाहते हुए भी, उनके आदेश पर युद्ध में शामिल हुए और पार्थसारथी कुरुक्षेत्र के प्रथम विश्वयुद्ध में संहारकर्ता की भूमिका में उतरे.
" सिर्फ उतरे यह मत कहो राजा, "किल्विष बोला," उन्होंने द्रोपदी के पांचों पुत्रों के वध का बदला लेने का संकल्प लिया.
कृष्ण और कृष्णा वृगलात्मा समझो.
" "वृगलात्मा क्या है किल्विष?" "यानी एक तो भौतिक पत्नी होती है दैनदिन कार्यों के बीच पति को प्यारी लगने वाली पत्नी होती है पर दूसरी भी होती है जो प्राणों से भी अधिक प्रिय लगने वाली अपनी अंतरंग सखी.
कृष्णा का रुदन देख कर वे गंभीर हो गये.
इसके बाद जब द्रोपदी ने युद्धिष्ठिर पर व्यंग्य करते हुए कहा कि आप संपूर्ण पृथ्वी का राज्य भोगिये, युद्ध के दिनों में मेरे पुत्रों की जब हत्या हो रही थी तो आप मेरे साथ उपलव्य में थे.
आप वहीं लौट जायेंगे और सुभद्रा-पुत्र अभिमन्यु को भी भूल जायेंगे.
" कृष्ण मन ही मन मुस्कुरा रहे थे.
कृष्णा ने पार्थ से कहा, "अगर वीभत्स कुरुपुत्र का वध नहीं हुआ तो मैं अनशन करके जीवन त्याग दूंगी.
" क्रोधित भीम गदा ले कर चल पड़े थे.
उनकी रक्षा के लिए प्रेरित करते हुए पार्थसारथि ने अर्जुन, युधिष्ठिर को रथ पर बिठाया और दौड़े.
"इतनी शीघ्रता किस लिए" अर्जुन ने पूछा.
"तुम लोग इस अश्वत्थामा का चरित्र नहीं जानते.
एक बार द्वारका यात्रा पर गया था.
युद्धवंशियों ने पूर्ण आदर-सत्कार से आतिय किया.
एक दिन अकेले में मुझे देख कर उसने कहा कि मेरे पास पिता का दिया हुआ ब्रह्मशिर अस्त्र है वह तो अमोघ है ही.
इस ब्रह्मास्त्र को ले लीजिए और अपना चक्र मुझे दे दीजिए.
" मैंने हंसते हुए कहा, "तुम न केवल चक्र, यह धनुष, यह गदा सब ले लो बल्कि शक्तिवाण भी उठा लो.
" वह पसीने-पसीने हो गया पर कोई भी हथियार वह उठाना तो दूर हिला भी न सका.
ऐसा व्यक्ति कुछ भी कर सकता है," कृष्ण बोले, "भीम के पहुंचने के पहले रथ को वहां पहुंच जाना चाहिए.
" तभी हल्ला मचा.
लोग अग्निहोत्री को अपने-अपने हाथों से किसी तरह उठाये हुए ले आ रहे थे.
"बचाओ, बचाओ, बचाओ" चिल्लाहट निकट से निकट आती गयी.
किल्विष और कलि उधर की ओर दौड़े.
भय से घबराये हुए लोगों के पास पहुंचने पर दोनों ने देखा कि अग्निहोत्री बेहोश है और उस का शरीर कुश के वस्त्रों से ढंका हुआ है.
"इसे तुम जानते हो किल्विष?" "अच्छी तरह जानता हूं मित्र.
यह अग्निहोत्री है.
अभी कुछ घड़ी पहले मसान में गया था.
" किल्विष खिलखिलाया.
"क्यों?" "वहां दिव्यास्त्र से भरे हुए तमाम जीवों की प्रेतात्माएं उसी रुप में परछाईं की तरह कार्यरत हैं जैसी वे युद्ध में तल्लीन थीं.
" "बोलो, बोलो किल्विष क्या यह सत्य है?" "मैंने देखा नहीं मित्र, देखना है क्या?" कलि ने सब लोगों से हाथ जोड़ कर कहा, "अब आप लोग इस रेती पर इन्हें रख दें.
मैं इनका निरीक्षण करुंगा.
मैं सदानीरा के दक्षिणी जनपद का रहने वाला अनुभवी वैद्य हूं.
यद्यपि हमारे वंश का इतिहास नया है, क्योंकि मादव विदेध के सदानीरा पहुंचते-पहुंचते वैश्वानर तिरोहित हो गया.
फिर उन्हीं की आज्ञा से हमने कभी सदानीरा को लांघना वर्जित कर दिया.
" "जरा-जल लाइये.
" कलि ने सराव के जल से अग्निहोत्री के मुख पर छींटे मारे और कुछ देर बाद अग्निहोत्री की तंद्रा टूटी.
"क्यों आर्य," कलि बोला, "कैसा लग रहा है आपको?" "चुप बे पाखंडी," अग्निहोत्री बोला, "मैंने आज वह देख लिया जिसे देखने के लिए मेरी पांच पीढ़ियां तरसती रहीं.
तुझे बोलने की भी तमीज नहीं है.
तू अग्निहोत्री को मनुष्य समझने की कोशिश कर रहा है.
कहां गया अधम कुरुवंश का उत्तराधिकारी परीक्षित्.
बुलाओ उसे.
आकर देख जाय कि ब्राह्मण का मतलब क्या होता है?" "बाबा, "किल्विष बोला, "अब तो बतला ही दो.
ज्यादा दर्शन मत बधारो.
" "हूं, तो छोकरा, अधम अनीश्वरवादी नास्तिक तू अब तक यहीं है.
तू मुझसे तिल भर श्रेष्ठ अग्निहोत्री तो है.
.
.
" "तो दिखला रहा हूं कि मैं तुझसे तिल बराबर नहीं बल्कि एक मन से भी अधिक भी अधिक वजनी अग्निहोत्री हूं.
किल्विष की जिहवा पर आज सात जिवा वाले भगवान् वैश्वानर तेरे जैसे नकली अग्निहोत्री की बलि लेंगे यह सब मैं अभी दिखा रहा हूं.
.
.
" अग्निहोत्री घबड़ा कर बैठ गये.
"ऐसा मत करना वत्स.
मैं तो मजाक कर रहा था आर्य किल्विष.
.
.
हें हें हें.
" "बस एक घुड़की से ही कांप उठा तू.
अरे मूर्ख अचानक आर्य कब बन गया मैं? यह है वैश्वानर का प्रभाव.
अच्छा बोल तूने शरीर में क्या लपेटा है और यह कुशा चीर क्यों पहन लिया है?" "लपेटा तो घृत है और सकल जगत को पराजित करने वाले इस कुशाचीर को धारण किया है ताकि मूर्ख लोग ब्रह्म तेज को समझें.
तू ने कृष्ण द्वैपायन की वे पंक्तियां तो सुनी ही होंगी वत्स कि जब छलिया कृष्ण भीम, अर्जुन और युद्धिष्ठिर के साथ वहां पहुंचा जहां ऋषियों के बीच अश्वत्थामा बैठा था.
" "पंक्तियां बोलो, पंक्तियां.
" किल्विष बोला, "तुम शोधकर्ता लोग अप्रमाणित या अनदेखे संदर्भ को अपना बता कर अपने नाम से छपाते हो.
मैं किल्विष बंधुओं को बहुत अच्छी तरह जानता हूं.
मैं नहीं मानता कि अश्वत्थामा घृत से नहा कर, कुशाचीर पहन कर बैठा था.
पंक्तियां बोली अग्निहोत्री.
" "ले सुन.
.
.
" तं च कूर कर्माणं घृताक्तं कुश चीर्रणम् रजसा धवस्तमासीनं ददर्श द्रौणिमत्तिके.
.
.
"हूं" कलि मुस्कराया, "किल्विष.
" "कहो मित्र! इसने बड़ा पाप किया है.
मैं इसे क्षमा नहीं करूंगा.
" "किसे क्षमा नहीं करोगे?" "इसी अग्निहोत्री को, यह महाभारत के श्लोक को देख कर पगला गया है.
यह अश्वत्थामा बनने चला है.
अश्वत्थामा मृत्यु को निकट से निकटतर आती देख रहा था.
वह द्वैपायन व्यास के साथ धार्मिक समस्याओं पर विचार करने वाले ऋषियों के साथ गंगा तट पर उनके बीच अपने को छिपाये बैठ गया था.
पर यह श्लोक कुछ ज्यादा बजनी होना चाहिए.
घृत और कुशाचीर? बोलो कलि यह घृत और कुशाचीर क्या बला है?" कलि तर्जनी से कान खुजलाते हुए कुछ देर सोचता रहा.
"मुझे तो लगता है कि यह कोई टोटका है.
मृत्यु से बचने का कोई त्राणदाता कवच है.
" "बिना प्रमाण के किल्विष कुछ नहीं मानता मित्र.
टोटका है तो उसको प्रमाण दो, मृत्यु से बचने का कवच है तो उसका प्रमाण दो.
" किल्विष बोला.
"अब सीधा प्रमाण कहां से बताऊं.
शुभ-अशुभ के कीचड़ में धंसी इस धरती को हिरण्याक्ष की वध करके महावाराह की तरह ऊपर कैसे ले आऊं.
मैंने क्या ठीका लिया है? अलबता उन ज्योतिषियों और ऋषियों की तरह मैं कह सकता हूं कि आर्य जाति का विनाश केवल एक कारण से हुआ, यानी कलियुग के आगमन से.
" कलि खिखिला कर हंसा, "वही समस्या, वहीं खूंटी.
लटका दो एक और झूठ.
क्या फर्क पड़ता है.
" "नहीं कलि", किल्विष अपने सिर के बालों को खुजलाते हुए बोला "यह रहस्य है और काफी गरा रहस्य है.
" "यह रहस्य है और काफी गहरा रहस्य है.
" "यह रहस्य-वहस्य कुछ नहीं मूरखो.
यह अंडा है वत्स अंडा.
" अग्निहोत्री ने मुंह को विकृत बनाते हुए कहा.
" क्यों रे छोकरे, सुना है तूने इस अंडे के बारे में.
" किल्विष एक क्षण चुप रहा.
"मैंने तुमसे कहा था न अग्निहोत्री कि किल्विष बिना प्रमाण कुछ सुनना पसंद नहीं करता.
बोल कहां है वह अंडा?"  
