<ठ्रन्स्लटेड् ंअटेरिअल्><ळिटेरटुरे><णमडे, भ्हल्यन्ड्र><खोसल><१९९२><णटिओनल् भोओक् ठ्रुस्ट्><णेत् ढेल्हि><३६-४१><२०२०><णमडे, भ्-खोसल-ळ्ट्-औ> 

दोस्ती वगैरा काफी गहरी हो चुकी थी. लेकिन फिर भी सुरेश ने मुझे सिर के
बल पानी में गोता लगाने की तरकीब नहीं बतायी. सांगवी में सिर्फ डुबकी
लगाना सीखसका था. मैं ऊपर से कूद जाता और सीधे छपाक से पानी की सतह पर गिर
पड़ता.छाती, कपाल, टांगें लाल हो जातीं. जलन होने लगती. सुरेश कहता, हम
सिखायेंगे नहीं. आठ-दस दिन तक इसी तरह चलने दो. फिर तुम अपने-आपसीख जाओगे.एक
रोज स्टेशन पर रात के समय देर तक टहल लेने के बाद बांध पर चले आये. वहां
नदी की भयंकर आवाजें सुनते बैठे रहे. सुबह हो गयी. भयंकर बाढ़ थी. फिर भी
उसने कहा, हम यहीं नहायेंगे. शहर में ऐसे अवसर कहां मिलते हैं? इसलिए शहरी
माहौल से अलग चीजों का बड़ा आकर्षण रहता. सोचा, यहां पानी कुछ कम होगा. नदी
के किनारे-किनारे धीरे-धीरे आगे बढ़ते रहे. इस तरह काफी दूर तक चले आये.
अब नदीकाफी विशाल थी और पानी कुछ कम दिखाई पड़ रहा था. तब उसने मुझे अचानक
कपड़ोंसमेत पानी में धकेल दिया. खुद लेकिन कपड़े उतार कर तैरने लगा. पानी
गरम था. मैं ऊपर आया, कपड़े निचोड़ कर चट्टान पर सो गया. मैं जब उठा तो
देखता हूं कि सुरेश मुझसे काफी दूर बड़े आराम से सो रहा था. दोपहर चढ़ आयी
थी. मुझे कुछ भ्रम हो रहा था. सोचे, हम यहां कहाँ आ गये हैं? फिर मैं उठा
और धीरे-धीरे उसके करीब गया. पट्ठा सोया हुआ था. और वह भी ऐसी चट्टान पर कि
जरा भी इधर-उधर हो जाय तो सीधे नदी में गिर पड़े. फिर मैंने अचानक उसके हाथ
पकड़े और उसे नदी में धकेल दिया. गिरते-गिरते उसकी नींद खुल गयी और वह चीखने
लगा. मुझे बड़ा मजा आया. आखिर वह कपड़ों समेत जब पानी से ऊपर आया तो उसका
मुंह खुला हुआ था.पेट में भरपूर पानी चला गया था. हिचकियां लेता, खांसता,
कै करता हुआ वह भयंकर क्रोध से मेरी तरफ लपका. तब मैं आगे, और वह पीछे. इस
तरह बांध तक दौड़तेरहे. बुरी तरह थक चुके थे, फिर भी दौड़ रहे थे. मैं रुक
जाता, तो वह धीरे-धीरे दौड़ता. मेरे लिए जोर से दौड़ना भी संभव नहीं था.
इस तरह काफी धकापेल करते हुएहम दोनों होस्टल पहुंचे.सुरेश ने कहा कि मैं
जब पानी में गिरा था तो मेरी चाभियां खो गयीं. वास्तव में उसकी चाभियां
पहले ही गुम हो गयी होंगी.तब फिर वह और मैं मेरे ही कमरे पर सो गये. दिन
तमाम, पूरी रात और दूसरे दिन दोपहर तक. दोनों एक ही समय जाग गये थे. उसने
कहा, इसी तरह पंद्रह-पंद्रह दिन लगातार नींद लेना आनी चाहिए.लेकिन इसके लिए
पंद्रह-पंद्रह दिन कतई सोना नहीं चाहिए.आखिर जागना तो पड़ेगा ही.खैर, यह पूरा
साल ऐसा नहीं कि हमने इसी तरह की शरारतों में बरबाद किया. हम सब लोग पढ़ाई
भी करते और इम्तिहान पास करते रहे. इचलकरं-जीकर ने एन० सी० सी० औरखेल-कूद में
काफी नाम कमाया था. कॉलेज की मैगजीन में उसकी तसवीर भी निकली थी. तांबे की
एक कविता भी छपी थी. कविता का भाव कुछ ऐसा था कि मैं इन शब्दों का रचना कर
रहा हूं, लेकिन ये मेरे नहीं है. यह बात मुझे कुछ जंची जरूर. लेकिन सबसे
भयंकर था इस कविता का अंत-हे पाठक, तुमने अगर यह कविता न भी पढ़ीहोती,
तब भी मेरा कोई विशेष नुकसान नहीं होता. यह अजूबा शार्दुल-विक्रीड़ित में
बंधा था. तांबे मतलब बड़ा महान शख्स. मैं उसे नाटक लिखने के लिए प्रोत्साहित
करता रहा.लेकिन मधु देशमुख पूरा साल इतने झमेरे करता रहा कि इम्तिहान के
एक सप्ताह पहलेउसके होश ठिकाने आये. मतलब, उसने नगरपालिका वाले चुनाव के
लिए करीबनएक सप्ताह प्रचार-कार्य किया. बावजूद इसके कि वायलिन की क्लास
बंद हो चुकी थी, घर पर उसकी प्रैक्टिस चल ही रही थी.इश्क के मामले में
वह हम सब लोगों से आगे था क्योंकि बातचीत में वह काफी ढीट था. इश्कवाला
मामला जब टूट गया तब उसने इम्तिहान की तैया-रियां शुरू कर दीं और हमसे आगे
निकल गया. पर एक-दो विषयों में उसके अच्छे नंबर नहीं आये. वह बस प्रमोट कर
दिया गया. उसके पिताजी ने कहा, तुमने अपनी रुचि से आर्ट्स लिया है-फिर भी
यह ठेलमठेल. इसलिए, तुम फिर से साइंस ज्वाइन कर लो. असल में उसकी और भी कई
कारगुजारियां थीं जो पिताजी को बताने लायक नहीं थीं. इसलिए उसने सिर्फ इतना
ही कहा, नहीं, मैं अगले साल पढ़ाई करके अच्छे नंबर लाऊंगा.इसी साल वह गंजा
होना शुरू हो गया था. इसलिए वह पिताजी से कहता कि कुछ दिनों के बाद तो आप
मेरा बाल भी बांका नहीं कर सकेंगे.कुल मिलाकर मधु देशमुख मतलब बड़ा तिकड़मी.
इश्क की कला में पहला नंबर मार गयाथा. इसलिए इश्क में उससे जूनियर लड़कों
पर वह काफी रोब जमाता. कहता, अभी चलने दो बेटा. आगे मेरी तरह गंजे बनोगे
तब पता चलेगा.लेकिन वह मुझसे उधार पैसे लेकर इश्क की शर्ते पूरी करता. यह
बुरा था. उसके पिताजी बदला लेने की नीयत से उसे बहुत कम पैसे भेजते. लेकिन
इधर प्रेमिका के साथ कैंटीन में गपशप के साथ खाना-पीना तो होता ही. सो वह
मुझसे उधार पैसे लेता. मेरे पचास चढ़ गये थे उस पर, लेकिन इम्तिहान खत्म
हो गये. मैं घर जाने की तैयारी करने लगा. फिर भी दोस्त के नाते मैंने उससे
पैसे मांगे नहीं. फिर अब मेरे पास किराये तक के पैसे नहीं बचे और फिर दो-तीन
दिन तो सिर्फ पकौड़ों पर कटे.तब मैंने उसे खूब परेशान किया. उसने कहा, ऐसा
ही करना था तो पहले दिये ही क्यों!मैंने कहा, तुम्हारे प्यार की खातिर मैं
मजबूर था.सिर्फ इसलिए कि उसने मुझे उसके अपने इश्क के सभी लफड़े-नाजुक वगैरा
सभी बताये थे, मैंने पकौड़े खाकर दिन गुजारे. उस लड़की से उसका इश्क यत्न,
प्रत्याशा, नियताप्ति, फलागम स्तरों से गुजरता हुआ तयशुदा तरीके से पूरा हुआ
था. हर बार होटल में बिल अदा करते वक्त वह उसके कहती, आज मैं बिल दूंगी. तुम
मुझे कभीदेने नहीं देते हो. इस पर सच पूछो तो उसे कहना चाहिए था कि तुम्हें
शायद पता नहीं है, मैं पांडुरंग सांगवीकर से पैसे उधार लेता हूं और होटलों
के बिल चुकाया करता हूं. ऐसा कहकर खामोश हो जाता और उस लड़की को बिल चुकाने
देता तो क्या नुकसान होता.यह हजरत-मधुकर चिंतामणि देशमुख कहने लगे, अजी,
तुम्हें आगे सारी जिंदगी हमें खाना बनाकर खिलाना है, रहने भी दो. अब बताइए
यह बात कॉलेज की कोई पोंगी लड़कीकैसे बर्दाश्त करती? वह और ज्यादा भावुक
वगैरा होकर कहने लगी, रहने दीजिए.मैं ही देती हूं.उसके बाद मधु देशमुख मुझसे
यह कह कर कि अब इम्तिहान करीब आ ही गये हैं जो कुछ भी होता है अच्छा ही
समझो, आखिर प्यार अमर है. वह पढ़ाई में लग गया. उसका यह रवैया बड़ा मजेदार
था. लेकिन लड़कियों के बारे में प्यार वगैरा की बातें सुनकर मुझमें उनके
प्रति बहुत-ज्यादा आदर पैदा होने लगा था.मतलब यह, कि लड़कियों में एक तरह
की प्राकृतिक ऊर्जा होती है. पुरुष की स्थितिइसके बिलकुल विपरीत है. स्त्री
के बारे में पुरुष के मन में दहशत पैदा हो सकती है. क्योंकि कोई भी स्त्री
पुरुष की तरफ इस घूर कर देख सकती है जैसे वह उसे गटगट पी जायेगी. इसके उलटा
पुरुष का हाल है. इसीलिए इम्तिहान के दौरान मेरे मन में क्लास की लड़कियों
को लेकर करुणा-भरे विचार पैदा हुए. इस साठ-सत्तर लड़कियों का भविष्य क्या
होगा? कोई कहां, कोई कहां. इनकी शादियां होंगी. इन्हें चित्र-विचित्र पति
मिलेगे. इस समय ये कितनी कोमल दिखाई दे रही हैं. तब इनको जचगियां होंगी.
इन्हें छोटे-छोटे बच्चे पैदा होंगे. हमारे कुछ भी नहीं होगा. सभी माताएं
अगर अपने लड़कों को बचपन से अच्छी सीख देती रहें, तो संसार में युद्ध क्यों
कर होंगे? समूची संस्कृति वास्तव में माताओं के हाथों सुरक्षित है. लेकिन
माताओं को चाहिए कि वे लड़कों पर ज्यादा प्यार न वारें.आखिर मधु देशमुख
ने ऐलान किया, मेरा वायलिन अगर कोई नकद खरीद सकता है तो खयाल रखना.घर पर
चिट्ठियां लिखता रहा. कहता रहा, बस आ ही रहा हूं. इस तरह कुछ दिन गुजरगये.
आखिर मधु ने जब पचास रुपये दिये तो मैं अपने घर के लिए रवाना हुआ.छुट्टियां
शुरु होने पर गांव चले आना और छुट्टियों के बाद फिर गांव से कॉलेज के लिए
वापस आना, यह स्थिति शुरुआत में बड़ी रोमांटिक लगती थी. पर मैंने देखाकि मेरी
मौसी मेरे रवाना होने के ऐन समय स्टेशन पर हाजिर रहती और घर के लिए मिठाई
वगैरा देती. वैसे खाली घर बैठे-बैठे कया किया जाय, यह सवाल तो उसके सामने
भी था. मेरी गाड़ी चलनी शुरू हो जाती. तब वह कुछ कदम गाड़ी के साथ चलती और
हाथ ऊंचा करके मुझे विदा करती. उसे यह सब-कुछ रोमांटिक लगता. पर मुझेएहसास
होता रहता कि मैं अब भी छोटा बच्चा हूं. और फिर घर पहुंचने पर पिताजी के वह
सवाल तैयार रहते कि परीक्षा कैसे रही? होस्टल में रहने वालों को स्कालरशिप
क्यों नहीं मिलती? वगैरा-वगैरा और फिर नयी चीजें बनाकर मां मुझे खिलाती.
और अपना प्यार व्यक्त करती, सो अलग.वास्तव में हर बार जब यही दोहराया जाता
तो इसका मजा निकल गया. अलग-अलग शहरों पढ़ाई करने वाले गांव वालों परिचितों
के साथ सारा-समय काटना मुश्किल होता. तब मैं खेत पर चला जाता. और यूं कि
प्रकृति-सौंदर्य वगैरा देखता वक्त गुजारता. फिर धीरे-धीरे किताबें पढ़ने की
आदत बना ली. शुरू से ही एकदम बड़े ग्रंथों का पढ़ना शुरु किया. इस क्रम को
बड़े जीवट तरीके से जारी रखा. इसके अलावा एक और काम मैं करता. गत वर्ष की
अपनी उपलब्धियों और प्रगति का लेखा-जोखा नोट करता. अगर पिताजी से गरमा-गरमी
हो गयी तो कहूंगा कि पढ़ाई भले ही न की हो-बांसुरी अच्छी बजा लेता हूं. यह
क्या कम उपलब्धि है, वगैरा वगैरा. और फिर उस वर्ष के विशेष लक्ष्यों को अभी
से तय कर लेना.छुट्टियां खत्म करके शहर के लिए निकलते वक्त शुरू-शरू में
मां के-और अगर उसी वक्त पिताजी सामने होते तो उनके भी पैर छू लेता. बाद में
इसे टालता रहा. पर इस बार इस रस्म को पूरा करके ही रवाना हुआ था.
