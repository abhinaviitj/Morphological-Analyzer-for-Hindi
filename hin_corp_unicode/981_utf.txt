<छोम्मेर्चे><ःअन्डिच्रङ्ट्स् ' ईन्डुस्ट्र्य्><ख्.भ्.षज्><ख्रिस्हि ऊपज् ंअन्डि शमच्हर्><१९८५><ख्रिस्हि ऊपज् ंअन्डि शमिटि><ईन्डोरे><१४ टो १६><२३००><षज्- ख्रिस्हि ऊपज् ंअन्डि शमच्हर्><ढ्हनन्जय् क्र्.>

वार्षिक भविष्यफल वर्ष १९८५
१ जनवरी १९८५ से ३१ दिसम्बर १९८५ तक
 के. बी. राज
वर्ष फल
इस वर्ष प्राकृतिक परिवेश की दृष्टि से प्राकृतकि प्रकोप अपेक्षाकृत अधिक
रहेंगे. वायु.वेग तथा सामुद्रिक उपद्रव से क्षति अधिक होगी. हिम, बादल, बिजली
तथा भूकम्प आदि से जन धन की हानि होगी. कहीं कहीं प्रचण्डाग्नि से अनिष्ट होगा.
इस वर्ष सबसे अधिक आशंकित करने वाली स्थिति वर्षा की स्थिति है. खण्ड वृष्टि के
योग से व्यापार दुर्भिक्ष का भय है. इस वर्ष वृष्टि योग कहीं जल प्लावन
और अधिकांशत: सूखे की स्थिति बनाने वाला है.
वर्ष में अधिकांश शुष्क पदार्थों में मँहगाई बढ़ेगी. द्रव पदार्थों में सामान्य
घट-बढ़ के साथ भावों में विशेष अन्तर आने के योग नहीं हैं. खाद्य पदार्थों में
मंहगाई अपेक्षाकृत कम बढ़ेगी. वस्त्र-व्यापार की स्थिति सुधरेगी. सभी प्रकार की
धातुओं में आंशिक तेजी के योग हैं. किराना वस्तुओं में मँहगाई शनै:शनै: वृद्धि
की ओर अग्रसर होगी.
अलगावाद और विघटन बढ़ेगा. साम्प्रदायिक हिंसा का जोर बढ़ेगा. शॉति और मैत्री के
वातावरण में अपेक्षित सुधार होने की संभावना नहीं है. आसामाजिक तत्वों की
सक्रियता में वृद्धि होगी. अधिकांशत: वातावरण तनावपूर्ण रहेगा. तथापि धर्म के
विस्तार में वृद्धि परिलक्षित होंगी.
राजनैतिक क्षेत्रों में शॉति वार्तायें सघन होंगी, किन्तु अधि-~कांशत: असफल
रहेंगी. राजनैतिक अस्थिरता व्याप्त रहेंगी. विशेष कर भारत की राजनीति में
स्थिरता रहेगी. विश्व की राजनीति में अनेक परिवर्तन होंगे. अनेक देशों में
सत्ता पलटने के प्रयास होंगे. जिनमें अधिकांश सफल रहेंगे. राजनीति में
प्रधान-प्रधान राजनीतिज्ञों के लिए वर्ष सामान्यत: अनुकूल नहीं है. विश्व के
अन्य देशो में तनाव प्याप्त रहते हुए भी भारत के अन्य देशों से संबंध सुधरेंगे.
विश्व में भारत की राजनीति की प्रशंसा होगी. किन्तु अन्य पड़ौसी देश से भारत के
संबंधों में तनाव बढ़ने की संभावना प्रबल है.
कुल मिलाकर स १९८५ का वर्ष जन जीवन की दृष्टि से अच्छा नहीं है. दुर्भिक्ष,
दुर्घटनाओं से पूरित यह वर्ष अधिकांशत: त्रासदायी रहेगा.
बारह राशियों का वार्षिक भविष्यफल
मेष- यह वर्ष मेष राशि के धारकों के लिए कठिनाई का वर्ष है. पारिवारिक दृष्टि
से वर्ष में पारिवारिक सहयोग अपेक्षित रूप से प्राप्त नहीं हो पाएगा. परिवार पर
खर्च अधिक करना पड़ेगा. परिवार में मांगलिक कार्य का भी योग है. व्यापार
व्यवसाय की दृष्टि से वर्ष मन्दा रहेगा. जून माह से सितम्बर माह के बीच
व्यापार-~व्यवसाय के क्षेत्र में नये अवसर प्राप्त होंगे. आर्थिक कठिनाई रहेगी.
आकस्मिक धन हानि के भी योग हैं. कोर्ट -कचहरी के मामलों में उल-~झनें रहेंगी.
जमीन-जायदाद सम्बन्धी प्रकरणों में सफलता संदिग्ध है. विद्या -व्यवसाय से लाभ
होगा. नौकरी में स्वयं की भूल से परेशानी का सामना करना पड़ सकता है. पूर्ण
जबावदारी से काम करना पड़ेगा. वरिष्ठ अधिकारियों से मेल जोल रखें. वर्षान्त में
स्वास्थ्य सम्बन्धी सावधानी रखें. पुरानी चली आ रही बीमारी से भी वर्षान्त में
परेशानी बढ़ सकती है. जून माह से सितम्बर माह के बीच की गई महत्वपूर्ण यात्राओं
में सफलता प्राप्त होगी. वर्ष की अंतिम तिमाही में शत्रुओं की तरफ से विशेष सजग
रहने की आवश्यकता है.
वृषभ- वर्ष १९८५ वृषभ राशि वालों के लिए काफी कुछ अच्छा है. पारिवारिक
दृष्टि से परिवार में चले आ रहे मतभेद या विवाद मध्य वर्ष तक समाप्त हो
जायेंगे. अपेक्षित पारिवारिक सहयोग भी प्राप्त हो सकेगा. परिवार में शांति
रहेगी. व्यापार व्यवसाय में शनै:शनै: प्रगति होगी. नये काम काज के योजना पर
कार्य होगा. भागीदारी के व्यापार -व्यवसाय में लाभ नहीं होगा. आर्थिक दृष्टि
से इस वर्ष कार्यानुरूप आमदनी रहेगी. अत: कार्य के प्रति तत्पर रहना आवश्यक
है. खर्च अधिक रहेगा फिर भी बचत हो पाएगी. विद्या-~व्यवसाय में लाभ की आशा कम
है. कोर्ट कचहरी के प्रकरणों में किसी की सहायता लेनी पड़ेगी. सहायता से कार्य
समय पर हो पायेंगे. जमीन-जायदाद के कार्यों में लाभ प्राप्त होगा. नौकरी में
स्थिति अधि-~कांशत: अनुकूल रहेगी. फिर भी वर्ष की दूसरी तिमाही में अपने कार्य
के प्रति सावधान रहना होगा. वर्षान्त में उन्नति का अवसर प्राप्त होगा. वर्ष
में यात्रा के संयोग कम ही रहेंगे. तथापि वर्ष की प्रथम तिमाही में की गई
यात्राओं से लाभ होगा. स्वास्थ्य साधारणत: सामान्य रहेगा. फिर भी मई से अगस्त
महीने के बीच खानपान की सावधानी रखें. पुराने बीमार धारकों के लिए यह वर्ष
राहतपूर्ण रहेगा.
मिथुन- यह वर्ष मिथुन राशि के धारकों के लिए अपेक्षाकृत कम आशादायी है.
पारिवारिक दृष्टि से वर्ष में पारिवारिक चिन्ता कम रहेगी. पारिवारिक सहयोग
प्राप्त होगा. संतान पक्ष से वर्ष के उत्तरार्ध में थोड़ी परेशानी का अनुभव हो
सकता है. व्यापार-व्यवसाय में परेशानियाँ कम होंगी. भागीदारी के व्यापार
-व्यवसाय से अपेक्षित लाभ के योग है. वर्ष में खर्च अधिक रहेगा जिससे आमदनी
रहते भी आर्थिक संतुलन नही बन पाएगा. पुराना कर्ज कम होगा. कोर्ट-~कचहरी के
प्रकरणों में भाग दौड़ अधिक करना पड़ेगी. व्यर्थ की झंझटों से परेशानी होगी.
पेचीदा मामलों में स्थिति प्रतिकूल बन सकती है. जमीन जायदाद के कार्यों में लाभ
की आशा नहीं है. विद्या-व्यवसाय से भी अपेक्षित लाभ नहीं हो पाएगा. नौकरी में
स्थिति अनुकूल रहेगी. परिश्रम का सुफल प्राप्त होगा. अधिकारी वर्ग को कार्य के
प्रति संतोष रहेगा. पदोन्नति के भी इस वर्ष अवसर प्राप्त होंगे. स्वास्थ्य वर्ष
में, साधारण मौसमी व्याधियों को छोड़कर, अधिकाशत: ठीक रहेगा. फिर भी आलस्य और
मानसिक तनाव की स्थिति बनी रहेगी. यात्रा में जोखिम के प्रति सावधानी रखें.
प्रवास में नये परिचय पर विश्वास न करें. अक्टूबर व नवम्बर माह की यात्रायें
महत्वपूर्ण होंगी. वर्ष मध्य में शत्रुओं के सक्रिय होने की सँभावना है.
कर्क- कर्क राशि वालों के लिए वह वर्ष १९८५ मिश्रित फलकारक है. पारिवारिक
दृष्टि से वर्ष में पारिवारिक शाँति रहेगी. वर्ष के पूर्वाध में पत्नी पक्ष से
सामान्य चिन्ता बन सकती है. कुटुम्बी-~जनों से उग्र मतभेद हो सकते हैं.
अत: कौटुम्बिक विवाद में व्यवहार संतुलन रखें. व्यापार व्यवसाय अच्छा
चलेगा. वर्ष की प्रारम्भिक तिमाही में सामान्य मन्दा चलेगा. भागीदारी के
व्यापार -व्यवसाय में भरोसे पर काम न छोड़ें. आर्थिक स्थिति सुदृढ़ रहेगी.
कर्ज कम होगा. रुका पैसा प्राप्त होगा. निकट संबंधी की आर्थिक सहायता करनी
पड़ेगी. विद्या -व्यवसाय से अच्छा लाभ होगा. कोर्ट-कचहरी के प्रकरणों में
वांछित सफलता नहीं मिलेगी. भागदौड़ व्यर्थ होगी. सम-~झौता वादी नीति हितकर
रहेगी. जमीन जायदाद संबंधी मामलों में असफलता प्राप्ति के योग हैं. नौकरी में
असंतोष रहेगा वर्ष के मध्य से लेकर उत्तरार्ध तक नौकरी में अनुकूल स्थिति बनने
के योग हैं. जवाबदारी का कार्य सावधानीपूर्वक करें. स्वास्थ्य वर्ष में ठीक
रहेगा. कार्यक्षमता में वृद्धि होगी. वर्ष के पूवार्ध में प्रवास का योग है.
किसी महत्वपूर्ण यात्रा से लाभ होगा. वर्ष में शत्रु अधिकांश सक्रिय रहेंगे.
सिंह- यह वर्ष सिंह राशि के धारकों के लिए प्रगतिकारक है. पारिवारिक दृष्टि से
वर्ष में सहयोग प्राप्त रहेगा. वर्ष मध्य में भ्रातृ पक्ष से वैवादिक स्थिति
निर्मित होने की संभावना है. संतान पक्ष की उन्नति से संतोष रहेगा. व्यापार
-व्यवसाय में परिश्रम अधिक करना पड़ेगा. यथा परिश्रम तथा लाभ की स्थिति रहेगी.
भागीदारी के व्यापार व्यवसाय में हानि हो सकती है वर्ष की दूसरी या अंतिम
तिमाही में नये काम काज की योजना में किये गये प्रयास सफल रहेंगे. आमदानी अच्छी
रहेगी किन्तु खर्च की अधिकता के कारण बचत कम ही रहेगी. पुराने लेन देन कम
होंगे. आर्थिक संतुलन बना रहेगा. विद्या -व्यवसाय की स्थिति वर्ष में संतोषजनक
रहेगी. कोर्ट-कचहरी के प्रकरणों में बिलम्ब होगा. परिश्रम से कुछ प्रकरणों में
सफलता मिलेगी. जमानत-जबाबदारी के प्रकरणों से दूर रहना हितकर होगा. जमीन
जायदाद संबंधी चले आ रहे विवाद निपट जायेंगे. नौकरी में
स्थिति सामान्य रहेगी. परिश्रम और प्रयत्न से मध्य वर्ष में पदोन्नति का अवसर
प्राप्त हो सकता है. कार्य में व्यस्तता बराबर बनी रहेगी. मार्च माह से जुलाई
माह के मध्य स्वास्थ्य की चिन्ता बन सकती है. पुराने बीमार धारकों को उक्त समय
में आहार संतुलन अति आवश्यक है वर्ष के उत्तरार्ध में प्रवास के संयोग हैं.
यात्रा में सामान्य कष्ट उठाना पड़ेगा. शत्रु पक्ष प्राय: निष्क्रिय रहेगा.
कन्या- १९८५ का यह वर्ष कन्या राशि वालों के लिए श्रेष्ठ है. पारिवारिक दृष्टि
से वर्ष में पारिवारिक सहयोग रहेगा. परिवार में चले आ रहे पुराने मतभेद वर्ष
की प्रथम तिमाही में समाप्त हो जाऐंगे. संतान पक्ष की उन्नति से हर्ष होगा.
सामान्य बाधाओं के साथ व्यापार-व्यवसाय में अच्छी प्रगति होगी. किन्तु वर्ष
मध्य में भागीदारी के व्यापार -व्यवसाय में सजगता आवश्यक है. नये कामकाज
की योजना सफल होगी. आर्थिक लाभ, मध्य वर्ष को छोड़कर, शेष समय में अच्छा
रहेगा. रुका हुआ पैसा वर्ष के पूर्वार्ध में प्राप्त होने के योग है. आर्थिक
स्थिति सुदृढ़ बनेगी. विद्या-व्यवसाय में लाभ सामान्य रहेगा. कोर्ट-~कचहरी के
प्रकरणों में सामाजिक सहायता से सफलता प्राप्त होगी. तथापि जमानत जबाबदारी की
झंझट से दूर रहना उचित होगा. जमीन जायदाद के मामलों में लाभ अर्जित कर सकेंगे.
नौकरी में स्थिति अनुकूल रहकर उन्नति के अवसर प्राप्त होंगे. मध्य वर्ष में
अधिकारी वर्ग के प्रति व्यवहार संतुलन का ध्यान रखें. वर्ष में महत्वपूर्ण
यात्रायें हो सकती हैं किन्तु वर्ष की अंतिम तिमाही में की गई यात्राओं में
कष्ट की संभावना है. वर्ष में स्वास्थ्य की स्थिति अच्छी रहेगी. कार्य क्षमता
में वृद्धि होगी. उत्साह रहेगा. शत्रु पक्ष से क्षति की संभावना नहीं है.
तुला- तुला राशि के धारकों के लिए यह वर्ष उत्साहवर्धक नहीं है. इस वर्ष
पारिवारिक विघटन के संकेत हैं. भ्रातृ पक्ष से वर्ष के पूर्वार्ध में तीब्र
मतभेद होने की संभावना है. अपेक्षित पारि-~वारिक सहयोग प्राप्त नहीं हो सकेगा.
संतान पक्ष की चिन्ता रहेगी. व्यापार -व्यवसाय की स्थिति मध्यम रहेगी. वर्ष की
दूसरी तिमाही में अनायास घाटा लग सकता है. भागीदारी के व्यापार व्यवसाय में
धोखा खा सकते हैं. नये कामकाज की शुरूआत करना हितकर नहीं है. वर्ष में व्यय की
स्थिति विराट रहेगी. जिससे आर्थिक संतुलन नहीं बन पाएगा अनायास आर्थिक हानि
के भी योग हैं. कर्ज में वृद्धि होगी. रुके हुए पैसे की प्राप्ति में व्यर्थ
विलम्ब होगा. विद्या-व्यवसाय में सामान्य लाभ प्राप्त होगा. कोर्ट-कचहरी के
प्रकरणों में परेशानियों का सामना करना पड़ेगा. अधिकांश प्रकरणों में असफलता
की संभावना है. जमानत -जबाबदारी के मामलों में हानि उठानी पड़ सकती है. जमीन
जायदाद संबंधी कार्यों में भी अधिकांशत: क्षति हो सकती है. नौकरी में अधिकारी
वर्ग संतुष्ट नहीं रहेगा. स्वयं की भूल से पदाव-~नति या पद से वंचित होने की
समस्या बन सकती है. व्यर्थ के विवाद से सर्वथा दूर रहना हितकर होगा. स्वास्थ्य
की स्थिति साधारण नरमी-~गरमी के साथ अच्छी रहेगी. आलस्य और मानसिक तनाव प्राय:
बना रहेगा. पुरानी बीमारी में अधिक परेशानी बढ़ सकती है. यात्रा में कष्ट होगा.
कोई महत्वपूर्ण यात्रा के असफल होने के योग है. वर्ष की आखिरी तिमाही की
यात्राओं में समस्यायें कम रहेंगी. शत्रु पक्ष प्राय: सक्रिय रहेगा, सावधानी
आवश्यक है.
वृश्चिक- वर्ष १९८५ वृश्चिक राशि के धारकों के लिए समस्याग्रस्त रहेगा. परिवार
में किसी सदस्य के स्वास्थ्य की चिन्ता रहेगी. पुराने पारिवारिक या कौटुबिक
मतभेद इस वर्ष उभर कर उग्र-~रूप धारण कर सकते हैं. पारिवारिक सहयोग भी वर्ष में
नगण्य रहेगा. व्यापार -व्यवसाय की स्थिति मध्यम रहेगी. वर्ष की दूसरी तिमाही
में व्यापार-व्यवसाय में घाटा लग सकता है या कोई अप्रत्याशित हानि उठानी पड़
सकती है. भागीदारी के व्यापार -व्यवसाय में सामान्य लाभ प्राप्त होगा. आर्थिक
दृष्टि से वर्ष उत्साहवर्धक नहीं है. खर्च की विराटता के साथ आमदनी कम रहेगी.
कर्ज बढ़ सकता है. वर्ष के पूर्वार्ध में आर्थिक संतुलन बिगड़ने के योग हैं.
विद्या -व्यवसाय में लाभ नहीं रहेगा. कोर्ट-कचहरी के प्रकरणों में अति विश्वास
की स्थिति और लापरवाही से बचें. भागदौड़ अधिक होगी फिर भी काम समय पर नहीं निपट
पायेंगे. जमीन जायदाद के प्रकरणों में विलम्ब होगा. नौकरी में व्यर्थ विवाद की
स्थिति बन सकती है. अधिकारी वर्ग के व्यवहार से भी परेशानी होगी. काम का बोझ
अधिक रहेगा. वर्ष के उत्तरार्ध में स्वास्थ्यजन्य कठिनाइयों का सामना करना पड़
सकता है. मानसिक तनाव प्राय: बना रहेगा. चिड़चिड़ाहट रहेगी. वर्ष में यात्रायें
प्राय: कम ही होंगी. तथापि किसी महत्वपूर्ण यात्रा में आशातीत लाभ के योग हैं.
वर्ष में शत्रु पक्ष प्राय: कमजोर रहेगा.
धनु- यह वर्ष धनु राशि वालों के लिए मध्यम फलदायी. पारिवारिक स्थिति वर्ष
प्राय: सामान्य रहेगी. परिवार में मांगलिक कार्यों पर खर्च अधिक करना पड़ेगा.
पारिवारिक सहयोग वर्ष में अच्छा रहेगा. पत्नी के स्वास्थ्य की चिन्ता बन सकती
है. व्यापार -व्यवसाय की स्थिति मध्यम रहेगी व्यापार -व्यवसाय के क्षेत्र में
उतार चढ़ाव की स्थिति से प्रगति की संभावना कम रहेगी. मध्य वर्ष में नये कामकाज
की योजना मे सफलता मिलेगी. भागीदारी के व्यापार-व्यवसाय में अच्छा लाभ मिलेगा.
आर्थिक स्थिति प्राय: मध्यम ही रहेगी. आय-~व्यय की स्थिति बराबर बनी रहेगी.
वर्ष मध्य में रुके हुए पैसे की प्राप्ति और पुराना कर्ज कम होगा. आर्थिक संतुलन बना रहेगा. विद्या-~व्यवसाय में प्रगति के योग हैं. कोर्ट-कचहरी के प्रकरणों
में अधिकांश कार्य समय पर निपट जायेंगे. भागदौड़ कम होगी. जमानत -जबाबदारी में
यश प्राप्त होगा. जमीन जायदाद के मामलों में आंशिक सफलता मिलेगी. नौकरी में
प्राय: स्थिति अनुकूल रहेगी. वर्ष मध्य में पद्दोन्नति के साथ स्थानान्तर के
योग है. वर्ष के पूर्वार्ध में स्वास्थ्य का ध्यान रखें. पुराने बीमार धारकों
के लिए वर्ष राहत का रहेगा. मानसिक चिन्ता कम होगी. प्रवास के संयोग कम
रहेंगे. वर्ष मध्य में किये गये महत्वपूर्ण प्रवासों में सफलता मिलेगी.
शत्रु पक्ष प्राय: कमजोर रहेगा.
मकर- यह वर्ष मकर राशि के धारकों के लिए साधारण अच्छा है पारिवारिक दृष्टि से
वर्ष में पारिवारिक सहयोग लाभप्रद रहेगा. परिवार में माँगलिक कार्य सम्पन्न
होने के भी योग हैं. संतान पक्ष की उन्नति से हर्ष होगा. व्यापार व्यवसाय में
इस वर्ष प्रगति होगी. पुरानी चली आ रही परेशानियां समाप्त होकर व्यापार
-व्यवसाय के क्षेत्र में नये अवसर प्राप्त होंगे. जो कि उन्नतिकारक होंगे.
साझेदारी के व्यापार व्यवसाय में भी लाभ मिलेगा. आर्थिक स्थिती मध्यम रहेगी.
वाहनादि साधनों पर खर्च अधिक होगा. पुराने कर्ज का चुकारा भी करना पड़ेगा.
तथापि आर्थिक संतुलन बना रहेगा. विद्या व्यवसाय में आंशिक लाभ की स्थिति रहेगी.
कोर्ट-कचहरी के प्रकरणों में कठिनाइयाँ अधिक आयेंगी. भागदौड़ अधिक होगी. किसी
के धोखे से उलझन बढ़ सकती है जमीन जायदाद संबंधी मामलों में अपेक्षित फल की
आशा न रखें. नौकरी में अधिकारी वर्ग कार्य से संतुष्ट रहेगा. तथापि सहकर्मियों
से विवाद की स्थिति बनने पर प्रतिष्ठा क्षय की संभावना है. व्यर्थ बाद विवाद से
दूर रहना हितकर होगा. वर्ष के पूर्वार्ध में पदोन्नति का अवसर प्राप्त हो सकता
है. स्वास्थ्य की स्थिति मध्यम रहेगी. वर्ष की दूसरी तिमाही में स्वस्थ्य के
प्रति विशेष ध्यान रखें. आकस्मिक दुर्घटना के प्रति सावधान रहें. यात्राओं में
अधिकांश कष्ट उठाना पड़ सकता है. शत्रु पक्ष की सक्रियता सजग रहें.
कुम्भ- कुम्भ राशि वालों के लिए यह वर्ष विशेष सफलता दायक नहीं है. पारिवारिक
दृष्टि से वर्ष में पारिवारिक सहयोग प्राप्त नहीं रहेगा. परिवार में किसी सदस्य
के स्वास्थ्य की चिंता रहेगी. भ्रातृपक्ष से मतभेद हो सकते हैं. कौटुम्बिक
स्थिति भी अनुकूल नहीं रहेगी. व्यापार -व्यवसाय में अपेक्षित प्रगति नहीं हो
पाएगी. तथापि व्यापार व्यवसाय चलता रहेगा. नये कार्य की योजना में कठिनाइयाँ
रहेंगी. साझेदारी के व्यापार -व्यवसाय में हानि की संभावना है. आर्थिक योग वर्ष
में मध्यम है. नया कर्ज लेना पड़ सकता है. मांग-~लिक कार्यों पर तथा आकस्मिक
व्यय अधिक होगा. आर्थिक संतुलन बनाये रखने के लिए तत्परतापूर्वक प्रयत्न करना
होंगे. विद्या-व्यवसाय से आशातीत लाभ होगा. कोर्ट -कचहरी के प्रकरणों में अधिक
परिश्रम करना पड़ेगा. ताथापि सफलता आंशिक ही प्राप्त होगी. जमानत जवाबदारी के
मामलों में न पड़ना ही हितकर है. जमीन जायदाद संबंधी कार्यों में भी आंशिक
सफलता के योग हैं. नौकरी में अस्थिरता का वातावरण रहेगा. मध्य वर्ष में
स्थानान्तरण की संभा-~वना प्रबल है. प्राय: व्यवहार संतुलन बनाए रखना
आवश्यक है.
