<शोचिअल् श्चिएन्चे><फ्स्य्च्होलोग्य्><श्तेट् ंअर्डेन्><णिर्ब्हय् भन ऊट्सह् शेह् झिओ><१९८४><णय शहिट्य><ढेल्हि><७० टो ७६><२०५०><श्तेट्-णिर्ब्हय् भनो ऊट्सह् शे झिओ>

मानवता का महाशाप-संशय
मानव को जिन दुर्जयी शत्रुओं का सामना करना पड़ता है, उनमें से एक
है--संशय. कहा भी है--
`संशयात्मा विनश्यति'
--जो संशय करता रहे, वह नष्ट हो जाता है.
संशय हर बार हमारे प्रगति-मार्ग को रोक देता है. यहां तक कि हम जिस समय
किसी मार्ग पर वास्तव में चल पड़ते हैं, उस समय भी यह अपना कलंकी मुंह आ
दिखाता है और हमें उस मार्ग से पीछे लौटने के सुझाव देता है. हम फिर सोच
और दुविधा में पड़ जाते हैं--
`क्या यह मार्ग ठीक है ?'
`क्या यह उचित न होगा कि कोई योजना बनाई जाए ?'
`क्या वास्तव में तुम सोचते हो कि जिस काम को हाथ में लिया है, उसे तुम
पूरा कर सकोगे ?'
`यदि इस काम को पूरा कर डालते हो, तो जानते हो कैसे भीषण परिणाम होंगे ?'
`क्या यह उचित न होगा कि थोड़ी देर और प्रतीक्षा की जाए ?'
इस प्रकार के सैकड़ों तर्क-वितर्क, सैकड़ों दुविधाएं, सन्देह इस संशय के
कारण ही मन में आने लगते हैं. यदि एक बार हम संशय के सुझाव सुनने लगें तो
इन्हीं में हम खोकर निष्क्रिय और निश्चेष्ट हो जाते हैं.
शेक्सपीयर ने कहा--"हमारे संशय द्रोही हैं, जिन श्रेष्ठ कामों को हम
हस्तगत कर सकते हैं, उन्हें हमारे हाथ से छुड़ा देते हैं. क्योंकि ये
हमारे मन में भय उत्पन्न करके हमें उन कार्यों को आरम्भ ही नहीं करने
देते."
प्राय: हम सभी का ही ऐसा अनुभव होगा कि हम किसी कार्य को अत्यन्त उत्साह
तथा दृढ़ निश्चय से हाथ में लेते हैं. अकस्मात् हमारे मन में संशय उठता
है. वह हमारे दृढ़ निश्चय का एक सिरा पकड़कर हमारी शक्ति को चूस जाता है.
वह हमारी महत्त्वकांक्षा को नष्ट कर देता है. तब हम कार्य करने से झिझकने
लगते हैं. हमारा चित्त अस्थिर हो जाता है.
संशय कहता है--`धीरे चलो, इतनी जल्दी क्यों ? कार्य आरम्भ करने का यह
उचित अवसर नहीं. अधिक सौभाग्यपूर्ण समय के लिए प्रतीक्षा करो.' उसके बाद
जिस कार्य ने सम्भवत: हमारे जीलन की समस्त कामना को धारण किया होता है,
सम्पूर्ण आशायों को संचित किया होता है, जिस कार्य को गम महती एवं
गौरवपूर्ण सफलता के सहित पूरा करने जा रहे होते हैं, उसे हम आरम्भ ही
नहीं करते. तब हम झिझक मे तथा अधिक उचित अवसर की प्रतीक्षा में सम्पूर्ण
समय खो देते हैं. अन्त में उस कार्य को आरम्भ करने का साहस भी समाप्त हो
जाता है.
मेरे ध्यान में सदा ही यह बात आती रही कि हाथ में लिए हुए कार्य को पूर्ण
करने की अपनी योग्यता में जिन लोगों को सन्देह होता है या जो व्यक्ति इस
संशय और दुविधा में फंसे रहे हैं कि यह करें या वह करें, जिन्होने निश्चय
नहीं किया कि क्या करें, वे सब भगोड़े हैं, काम-चोर हैं. वे कभी कहीं
नहीं पहुंच सकते. वे कभी किसी कार्य को सम्पन्न नहीं कर सकते. ऐसे
व्यक्ति किसी निश्चित बन्दरगाह की तरफ अपने जहाज को नहीं मोड़ते, वे सदा
मझदार में ही डूबते हैं.
आज असंख्य लोग ऐसे हैं, जो असंख्य योग्यताओं से मण्डित होने पर भी मध्यम
कोटि के ही रह गए हैं. यदि उन्हें उनका संशय पंगु न बना देता तो वे महान
सफलता प्राप्त करते, वे महापुरुष बनते. पर ओह ! उनमें यही आत्मविश्वास न
था कि उनमें योग्यता है.
संशय पर तभी विजय प्राप्त की जा सकती है, जब विचारोत्तेजना-~पूर्वक यह
सोचा जाए, यह विश्वास किया जाए--`मैं कर सकता हूं. मैं जो कार्य करना
चाहता हूं उसे कर सकता हूं और यह कार्य मेरे प्रयत्न करने योग्य है.'
यह निश्चय कि आप महान् पुरस्कार के लिए कार्य कर रहे हैं और आप इसे अवश्य
विजय करेंगे, आपके साहस को बढ़ाता है, आपकी हिम्मत को दुगुनी कर देता है.
यह शक्तिवर्धक रसायन अन्य किसी प्रकार से प्राप्त नहीं हो सकता. इस बात
की चेतना कि इस कार्य का फल अब मिलने ही वाला है, निरन्तर उत्साहप्रद
होती है. इससे विश्वास तथा उत्साह बढ़ता है. इसकी प्रेरणा से हम अपनी
अधिकतम शक्ति से उत्कृष्टतम कार्य करने में जुटते हैं. बहुत से लोग अपनी
ओर से सर्वोत्तम प्रयत्न को कार्य करने में नहीं लगाते, वे उत्कृष्टतर
प्रयत्न करते हैं, उत्कृष्टतम नहीं; परन्तु उत्कृष्टतम परिणाम उत्कृष्टतर
प्रयत्न से संभव है. दूसरे दर्जे की टिकट लेकर पहले दर्जे में यात्रा
करना अपराध है.
विश्वास राजा है, विश्वास से असम्भव कार्य भी सम्भव हो जाते हैं.
सन्देह या संशय घातक है, वह हमारे प्रयत्नों का वध कर देता है. कोई भी
मनुष्य, जब मन संशय से भरा हो, अपना सर्वोत्तम प्रयत्न नहीं कर सकता.
अधिकाश लोग संशय में ही कार्य आरम्भ करते हैं. उन्हें अपने भविष्य के
बारे में भय तथा अनिश्चितता की भावनाएं सताती रहती हैं. वे कर्तव्य से
बाध्य होकर कार्य करते हैं, जबकि आदर्श की प्रेरणा से कार्य करना
चाहिए--उत्साह की श्रेष्ठतम अवस्था में कार्य करना चाहिए.
वास्तव में ही हमारे सन्देह द्रोही हैं, धोखेबाज हैं. वे हमें भी द्रोही
बना देते हैं, वे हमें उन्हीं आदर्शों तथा कार्यों के विरुद्ध कर देते
हैं. जिनको हमें पूरा करना था. संशय हमारे दृढ़ निश्चय को नष्ट कर देता
है, वह हमारी आकांक्षा को मार देता है, वह हमारी आशा की हत्या कर देता
है, वह हमारी योजनाओं को नष्ट कर देता है.
दु:ख की बात तो यह है कि अपने सन्देहों के जन्मदाता हम स्वयं हैं. इन
शत्रुओं को उत्पन्न करके, पाल-पोसकर हमीं बड़ा करते हैं. फिर एक दिन वे
दैत्य बनकर हमारे सामने खड़े हो जाते हैं और हमारे आस्तित्व को मिटा
डालने को उतारू हो जाते हैं. वे उतना ही आकार धारण करते हैं, जितना हम
उन्हें प्रोत्साहन देते हैं.
हमें चाहिए कि ज्योंही संशय हमारे मन में घुसे, हम फौरन उसे धकेल-~कर
बाहर कर निकला दें. हमें चाहिए कि उसे बाहर निकालकर उसके लिए अपने मन का
द्वार सदा के लिए बन्द कर लें. संशय इस प्रकार का शत्रु है, जो मन में
आने बाद हमारे लिए महान् घातक बन जाता है. वह फिर मन में पक्का घर बना
लेता है.
जब आपका मन संशय से भरा हुआ हो तो आप क्या काम कर पाएंगे ? कोई भी
रचनात्मक या मौलिक कार्य आप कर ही नहीं सकेंगे. आपको चाहिए कि आप अपने इस
शत्रु को मन ले बाहर निकाल दें. ऐसा करने के बाद ही आप कोई अच्छा और
मूल्यवान कार्य कर सकेंगे. जिसके मन में संदेह भरा हुआ हो उसकी बड़ी से
बड़ी साहसपूर्ण प्रवृति भी नष्ट हो जाती है.
जब आप किसी कार्य के सम्बन्ध में उसके सब पहलुओं पर, सभी समस्याओं पर
विचार करके यह निश्चय कर लेते हैं कि आपको क्या करना है और आप अपना मार्ग
भी निर्धारित कर कर लेते हैं, तब आपको चाहिए कि संशय को मन में प्रविष्ट
न होने दें. कोई भी निषेधात्मक विचार अपने मन में न आने दे और अपनी योजना
को नष्ट न होने दें. किसी भी कार्य के लिए प्रयत्न आरम्भ करने से पूर्व
ही उसके सब पहलुओं पर सावधानीपूर्वक विचार कर लीजिए और एक बार मन में
निश्चय कर लेने पर कि कार्य के किस प्रकार करना है, अपना कार्य निरंतर
करते जाइए. जिन लोगों ने अपने मन में संशय को स्थान नहीं दिया, वे ही
इतिहास में अपनी अमिट छाप छोड़ गए हैं. वे ही महत्त्वपूर्ण ऐतिहासिक
कार्य कर गए हैं. इतिहास उन्हीं के गुण गाता है.
प्रत्येक मनुष्य के दो स्वरूप होते है, परन्तु उसका विशाल स्वरूप सदा
छिपा ही रहता है, क्योंकि वह अपने आपको छोटा ही समझता रहता है. साधारणतया
लोग उसके लघु स्वरूप की कल्पना भी नहीं कर सकते, क्योंकि अब तक वह स्वयं
भी वैसा ही था. वह नहीं जानता था कि उसके भीतर एक दिव्य है, जो अब तक
प्रकट नहीं हुआ था और यदि अब प्रकट हो गया तो उसकी महत्ता संसार स्वीकार
करेगा. अब तक भय के कारण, कायरता के कारण, संकोच के कारण और लज्जा के
कारण हमने उसे अन्दर ही दबाए रखा. उसे प्रकट ही नहीं होने दिया. हमने कभी
उसे प्रकट करने की वीरता नहीं दिखाई, बाहरी संसार पर उसे प्रकट ही नहीं
किया. हम स्वयं उससे डरते रहे, हमारे संशय ने उसे कभी प्रकट ही नहीं होने
दिया, अन्दर ही अन्दर दबाए रखा, परन्तु अब समय आ गया है कि अपने भीतर के
उस सर्वश्क्ति-~मान् देव को प्रकट करें.
क्या आप जानते हैं कि आपका हर एक संशय आपकी आशा को खंड-खंड करने वाला है,
आपकी इच्छा को मारने वाला है ? जितनी बार आप संशय करते है, उतनी ही बार
आप अपने उत्साह को भंग करते हैं तथा अपनी अयोग्यता को स्वीकार करते हैं,
उस कार्य के करने में अपनी असमर्थता अंगीकार करते हैं, जिसे आपने
प्रारम्भ किया था. क्या आप जानते हैं कि संशय करके एक सरल कार्य को आप
अपने ही लिए कितना कठिन बना देते हैं? जितनी बार आप निरुत्साहित होते हैं
उतनी बार आप अपनी ही बन्दूक को नीचे फेंकते हैं और अपनी हार को निमंत्रित
करते हैं. आपने अपने उदात्त रचनात्मक क्षणों में जो निर्माण किया है उसे
आप अपने संशय के क्षणों में स्वयं गिरा देते हैं.
जिस कार्य को प्रारम्भ करो, उसके लिए अपनी योग्यता अथवा सामर्थ्य के विषय
में संशय या भय को अपने मन में कभी मत घुसने दो. सदा विधेयात्मक विचार
रखो, रचनात्मक प्रवृत्ति रखो, सफलता का विश्वास रखों, विजय पर भरोसा
रखो. अन्त में जीत आपकी होगी. सदा विजयी भाव धारण करो, हीन भावना को पास
मत आने दो. सदा अपनी सफलता की ही भविष्य वाणी करो, अपनी असफलता की
भविष्यवाणी कभी मत करो. अपनी कार्य-शक्ति की सराहना करो, उसे दोष मत दो.
आपको अपनी प्रशंसा से उसी प्रकार प्रसन्नता होगी, जैसे बच्चों को होती
है. अपने आप को प्रोत्साहित करो, निरुत्साहतत करो. जितनी बार आप शिकायत
करते हैं, उतनी बार उस बकरी की तरह मुंह का खाना चवाते जो मैं-मैं करती
है. कभी हीनता की, पतन की, तुच्छता की बातें हैं, मत करो--सदा उन्नति
की, प्रगति की, उत्थान की, आगे बढ़ने की, कल्याण की तथा आनन्द की ही
बातें करो.
सदा अपने मन में आशा-आकांक्षा के उज्ज्वल, सुन्दर और गौरव-~शाली चित्रों
को ही चित्रित कीजिए. कभी अन्धकार की, निराशा की, ह्रदय को दुर्बल करने
की बात मत कीजिए. अपनी सफलता की ही भविष्यवाणी कीजिए. सदा आशा रखिए कि
आपको अपने प्रयत्नों का सर्वोत्तम फल अवश्य प्राप्त होगा. दूर दृष्टि से
अपने विशाल तथा विराट भविष्य को देखिए. कभी संशय मत कीजिए कि आप सफल
होंगे या नहीं. सन्देह आपको कहीं का न छोड़ेगा, इसे मुंह न लगाइए.
डेवी कोकेट ने कहा था--"निश्चय रखिए कि आप ठीक पथ पर हैं और तब आगे बढ़ते
जाइए. सारा दिन दुविधा में तथा निश्चय करने में मन गंवाइए."
जो लोग तुरन्त निश्चय नहीं करते, जो सदा ही दुविधा में पड़े रहते हैं, जो
अपने मन की वास्तविक स्थिति को भी नहीं जान सकते, जो शीघ्र निश्चय नहीं
कर पाते, जो स्थिर निश्चय नहीं कर सकते, जो अन्तिम निश्चय नहीं कर सकते,
उन्हें अपार कष्टों का सामना करना पड़ता है. उन पर संकट आते ही रहते हैं.
उन पर विपत्तियों के बादल प्राय: सदा ही मडराते रहते हैं; क्योंकि उन्हें
उनका संशय यह निश्चय नहीं करने देता है कि उन्हें किन ओर जाना चाहिए.
ऐसा देखा गया है कि जो लोग विश्व में कोई महान् कार्य करते हैं, वे
द्रुतनिश्चयी तथा दृढ़निश्चयी होते हैं. वे अपने समय को झिझकने में या
निश्चयों पर पुनर्विचार करने में नहीं गंवाते और वे लोग उनसे कहीं आगे
होते हैं, जो नहीं जानते कि उनकी इच्छा क्या है. जो सदा तर्क-वितर्क में
फंसे रहते हैं, उनका पग ही आगे नहीं बढ़ता. वे प्रश्नों या समस्याओं के
दोनों पक्षों को तोलने तथा जांचने में ही सारा समय गंवा देते हैं. जो
निरन्तर अनिश्चय में, उलझन में फंसा रहता है उसकी दशा उस व्यक्ति जैसी
होती है जो वाद-विवाद सुनने जाता है और प्रथम पक्ष के सबसे अन्तिम वक्ता
के मत को सही समझता है. और समझता है कि उसके युक्तिप्रमाण सबसे अच्छे
हैं, परन्तु जब विपक्षी वक्ता अपना भाषण शुरु करता है, तब अनिश्चित मन
वाला उसके मत को मानने से इन्कार करता है और फिर उस पक्ष के अन्तिम वक्ता
के मत को सुनकर उससे सहमत होता है. सदा अन्तिम वक्ता के ही मुक्ति-प्रमाण
उसे अपने साथ वहा ले जाते हैं.
देखने-परखने से मुझे निश्चय हो गया है कि जो संशयात्मा है, अनिश्चयी है,
जो निश्चय निर्धारित करने में हर प्रकार के तर्क-विर्तक से समस्या की
जांच-पड़ताल करने में लगा रहता है, वह कभी महान् कार्यकर्ता नहीं बन
सकता.
संशयात्मा की एक अन्य विशेषता होती है कि चाहे वह कुछ भी निश्चय करे, उसे
उसका सदा दुख-पछतावा ही रहता है. वह सदा यही समझता रहता है कि वह जो
जानना चाहता है, कल उसकी जानकारी अवश्य प्राप्त कर लेगा और तब निश्चय
करेगा; परन्तु वह कल कभी भी नहीं आता और वह फिर कल के लिए निश्चय को
टालता रहता है. इस बीच लाभ का अवसर हाथ से निकल जाता है.
आत्मविश्वास का अभाव चेहरे से टपकने लगता है, उसे देखकर संसार सरलता से
बता सकता है कि आप संशय में हैं. सन्देह को सदा ही साहस, प्रवृत्ति तथा
दृढ़ता से भय लगता है. वह आत्मविश्वास से भी भय-~भीत रहता है. सन्देह
सदा कायर पर ही हमला करता है. वह उन पर ही आक्रमण करता है, जिन्हें अपनी
शक्तियों का भान नहीं होता.
