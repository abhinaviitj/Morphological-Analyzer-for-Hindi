<औङ्ङिचिअल् अन्ड् ंएडिअ ळन्गुअगेस्><आड्मिनिस्ट्रटिवे><आनोन्><खर्य भुड्गेट् ८३-८४ ढेप्. ओङ् छुल्ट्.><१९८४><ंइन्. ओङ् ऐडुचटिओन् ' छुल्टुरे><णेत् ढेल्हि><४ टो ६><णो ओङ् तोर्ड्स् २१५०><आनोन्-खर्य भुड्गेट् ८३-८४ ढेप्. छुल्.>

क. १. भारतीय पुरातत्व सर्वेक्षण
 भारतीय पुरातत्व सर्वेक्षण की स्थापना सन् १८६१ मे की गई थी . इसका मुख्य
 उद्देश्य देश में पुरावस्तुओं के अवशेषो की खोज तथा स्थलो का परिरक्षण, प्राचीन स्थलो
 और अवशेषों की खोज तथा स्थलों के उद्यानो का अनुरक्षण, प्रतिमाओ, स्मारकों
 तथा अन्य कलाकृतियों को रासायनिक परिरक्षण पुरालेख सम्बन्धी अनुसंधान प्रकाशनो
 के लिए एक पुरातत्व स्कूल का संचालन करना है .
निर्देश
 महानिदशेक, भारतीय पुरातत्वीय सर्वेक्षण सारे विभाग के कार्य पर नियंत्रण रखता
 है. और पुरातत्वीय कार्यकलापो से संबधित नीतियां लागू करता है .
प्रकाशन
 पुरातत्व सर्वेक्षण काफी अरसे से प्रमाणिक तथा सुचित्रित प्रकाशन निकालता आ
 रहा है . जिनमें पुरातत्व कला, वास्तुशिल्प तथा पुरालेख के विभिन्न क्षेत्रो मे
 अध्यतन अनुसन्धान भी शामिल है . ये प्रकाशन इसके लघु प्रकाशन
 अनुभाग द्वारा विभागीय तौर पर निकाले जाते है . महत्वपूर्ण पुरातत्व
 स्थलो, जनता को जानकारी देने वाले स्मारको तथा संग्रहालयो के अतिरिक्त
 विद्वतापूर्ण तथा निबन्धों तथा पत्रिकाओं के प्रकाशन अंग्रेजी और हिन्दी दोनो
 मे निकाले जाते है . इनके अनुवाद अन्य भारतीय भाषाओ मे भी प्रकाशित करने
 के भी कदम उठाए गए है . पर्यटको तथा यात्रियो की मांग को पूरा करने के लिए
 यह अनुभाग रंगीन, काली तथा सफेद चित्रो वाले पोस्टकार्ड और महत्वपूर्ण
 स्मारको तथा संग्रंहालयो के फोल्डर निकालता है. नवें एशियाई खेलों के दौरान
 सर्वेक्षण ने दिल्ली के महत्वपूर्ण स्मारको को दर्शाने वाला एक बहु-रंगीन चित्र
 नक्शा भी निकाला है .
 आलोच्य वर्ष के दौरान सर्वेक्षण ने, एपीग्रफीया इंडिया के पहले खण्डो के पांच
 पुर्नमुद्रण (११ से १५ तक के खण्ड) के अतिरिक्त, खण्ड ध्ध्ध्ईईई के तीन भाग
 खण्ड ध्ध्धीध् के दो भाग प्रकाशित किए है . वर्ष १९७१-७२ तथा १९७२-७३ की
 भारतीय पुरालेख विद्या की वार्षिक, रिर्पोट और दक्षिण भारतीय शिलालेख का
 खण्ड ध्धी भी प्रकाशित किया गया है . एपीग्राफीया इंडिया अरबी और फारसी पूरक
 के १९७४ का अंक बिक्री के लिए जारी किया गया है . शोध निबन्ध क्षृखंला मे,
 रत्नागिरी (१९५८-६१) का खण्ड १ मुद्रित किया गया . जंतर मंतर को नवें एशियाई
 खेल का प्रतीक चुने जाने की दृष्टि से जयसिंह की खगोलीय वैधशाला को
 पुर्नमुद्रित किया गया . इस अवधि के दौरान, मुद्रित निर्देश पुस्तिकाएं
 मुद्रित की गई . इस संबंध में दिल्ली तथा इसके आसपास, पुराना गोवा, माण्डू,
 डिग और ताज संग्रहालय का विशेष रूप से उल्लेख किया जा सकता है . इस अवधि के
 दौरान पुरातत्व कृतिकोड तथा परिरक्षण मैनुअल का हिन्दी रूपान्तर भी निकाला
 गया .
 जो प्रकाशन मुद्रण में है : राजेन्द्र चोला के करन्दई शिला लेख, रत्नागिरी
 (१९५८-६१) का खण्ड ईई, लोथल का खण्ड ईई, भारतीय पुरातत्व १९७९-८० एक समीक्षा,
 परामारा शिलालेख का भाग २ . भारतीय पुरालेख १९७३-७४ तथा १९७४-७५ की वार्षिक
 रिपोर्ट, एपीग्रफिया इंडिका के खण्ड ध्ध्धीध् तथा ध्ळ् के भाग तथा दक्षिण भारतीय
 शिलालेख के खण्ड ध्धीई, ध्ध् तथा ध्ध्ई .
 पुरातत्व विद्यालय
 भारतीय पुरातत्व सर्वेक्षण एक पुरातत्व विद्यालय चलाता है जिसमें एक वर्षीय
 डिप्लोमा पाठ्यक्रम की व्यवस्था है . इस स्कूल का उद्देश्य व्यवहारिक
 प्रशिक्षण पर जोर देने के साथ-~साथ उन व्यक्तियों को अच्छी जानकारी देने से है
 जो पुरातत्व में व्यवसाय के रूप में कार्य करने के इच्छुक होते है .
 यह एक निदेशक की देखरेख में कार्य करता है . १९५९ से आरम्भ होने वाले सत्रों
 में वर्तमान सत्र २४वां सत्र है विश्वविद्यालयों के नए उत्तर स्नातक छात्रों
 के अतिरिक्त, विद्यालय राज्यो तथा केन्द्र दोनों के सेवारत कार्मिकों को
 प्रशिक्षण प्रदान करता है . विद्यालय सरंक्षण कार्य में लगे राज्य अधिकारियों
 की पर्याप्त जानकारी का विकास के लिए स्मारकों के सरंक्षण के लिए लघु अवधि के
 पाठ्यक्रम भी आयोजित करता है . यही पाठ्यक्रम, सर्वेक्षण के अधिकारियों को
 विशेष पुनश्चर्या प्रशिक्षण देने के लिए भी रखा गया है .
 आस पडोस के देशों के विशेष रूप से प्रयोजित प्रशिक्षार्थियों के लिए यह
 विद्यालय विशेष आकर्षण का केन्द्र है . हाल के वर्षों में, नेपाल और
 बंग्लादेश के एक-एक प्रशिक्षार्थी ने इस स्कूल द्वारा चलाए जा रहे पाठ्यक्रम
 में दाखिला लिया .
 पुरातत्व विज्ञान के विभिन्न पहलुओं पर प्रशिक्षण देने के लिए पुरातत्व
 विद्यालय के कार्यकलापों में वृद्धि करने तथा इसे एक व्यवसायिक संस्था में
 बदलने का प्रस्ताव है .
 केन्द्रीय पुरातत्व विद्यालय
 मुख्य कार्यालय में एक केन्द्रीय पुरातत्व विद्यालय है जिसमें ८३,५२४
 पुस्तकें, काफी पुरानी पुस्तकें तथा पुरातत्व के अनेक विषयों से संबंधित
 दुर्लभ पुस्तकें है . १९८२-८३ के दौरान पुस्तकालय में ९२६ पुस्तकों तथा
 पत्रिकाओं की व्यवस्था की गई है . केन्द्रीय पुरातत्व विद्यालय को किसी अच्छे
 भवन में ले जाने की व्यवस्था की जा रही है ताकि अध्येताओं के लिए अध्ययन
 संबंधी उपर्युक्त सुविधाओं की व्यवस्था की जा सके .
 वित्तीय आवयश्कताएं
 (लाख रुपए)
 ----------------------------------------------------------------------
 बजट प्राक्कलन संशोधित प्राक्कलन बजट प्राक्कलन
 १९८२-८३ १९८२-८३ १९८३-८४
 ---------------------------------------------------------------------
 योजनागत योजनेतर योजनागत योजनेतर योजनागत योजनेतर
 ----------------------------------------------------------------------
 ३३.०० १७९.९० १५.७८ १९०.१६ ३६.०० १९१.२१
 ----------------------------------------------------------------------
 स्मारकों का सरंक्षण
 संदर्भाधीन वर्ष के दौरान किया गया सरंक्षण कार्य अनेक रूपों में महत्वपूर्ण
 है . मध्य प्रदेश के धार जिले में अन्तर्राष्ट्रीय ख्याति प्राप्त बाग गुफाओं
 में बड़े पैमाने पर सरंचनात्मक मरम्मत का कार्य किया जा रहा है, साथ ही दिल्ली
 में भी निर्माँण कार्य के लिए काल-सिद्ध पद्धतियों का प्रयोग किया गया .
 नवें एशियाई खेलों के कारण, ज्वाहरलाल नेहरू स्टेडियम और सिरी फोर्ट में
 आधुनिक एशियाई खेल गाँव काम्पलैक्स जैसे खेल के स्थानों में तथा उनके आसपास
 के स्मारकों को थोड़े समय में ही नया रूप दिया गया .
 विभिन्न मंडलों में किए गए कुछ महत्वपूर्णँ कार्य निम्नलिखित है :--
 (इ) दिल्ली मण्डल, नई दिल्ली
 एशियाड गाँव कम्पलैक्स के पास सिरी किले में मलबा को हटवाकर, जगह-जगह से
 टूटी, किले की दीवार को मरम्मत करवाकर, उसे नया रूप दिया गया . कुतुब मीनार
 में पहली मंजिल तक की टूटी-फूटी सीढियों को हटवा या उनके स्थान पर मूल
 बनावट के अनुरूप ही नई सीढियां लगवाई गई . हुमायूँ के मकबरे में उखडे तथा
 धंसे फर्श की मरम्मत कराकर उसे ठीक स्थिति में लाया जा रहा है . तुगलकाबाद,
 आदिलाबाद तथा पुराने किले की किलेबंदी दीवारों की व्यापक पैमाने पर
 संरचनात्मक मरम्मत की जा रही है . जंतर मंतर के प्रसिद्ध यंत्रों की मरम्मत
 की गई और वहाँ पुंज प्रकाश की व्यवस्था भी की गई . इसी प्रकार, एशियाई खेलों
 को देखते हुए लोदी मकबरे और सफदरजंग मकबरे में भी पुंज प्रकाश की व्यवस्था
 की गई . दिल्ली प्रशासन के अधीन स्मारकों की मरम्मत की गई जिनमें से गोल्फ
 मैदान तथा एशियाड मार्ग में पडने वाले मकबरे विशेष उल्लेखनीय है .
 (इइ) उत्तरी मण्डल, आगरा
 वायु प्रदूषण का अध्ययन करने हेतु अनुश्रवण उपकरण लगाने के लिए ताजमहल के एक
 हिस्से में मुगल-शैली के दरवाजों की व्यवस्था की गई . ताजमहल की सीमा में
 तथा उसके आसपास के क्षेत्रों के वनस्पति उखाडने का भी काम किया गया . ताजमहल
 की दक्षिण-पश्चिम मीनार की मरम्मत का काम शुरू कर दिया गया है . शीश महल में
 अलंकरण प्लास्टर पर से हट गए शीशों को पुन: लगाने का काम किया जा रहा है .
 मोती मस्जिद के फर्श तथा दीवारों से उखड़ गए जडाऊ टूकडों को फिर से लगाया
 गया, और अमर सिंह द्वार से दीवाने-ए-खास तक की किलेबंदी दीवारों की मरम्मत
 की जा रही है . जहांआरा महल की छत और फतेहपुर सीकरी क्षेत्र के स्मारकों की
 मरम्मत का काम शुरू किया जा रहा है . काल्पी में चौरासी गुम्बद के टूटे
 मेहराबों का जीर्णोद्धार, फर्श की मरम्मत और जलरोधी बनाने, आदि का काम किया
 जा रहा है . पत्थरगढ में किले की दीवार के टूटे हिस्से की पुन: मरम्मत और
 झांसी में रानी लक्ष्मीबाई महल और राजा गंगाधर राव की छतरी की संरचनात्मक
 मरम्मत का काम भी चल रहा है .
 (इइइ) मध्य दक्षिण महल, बंगलौर
 बदामी में येल्लम्मा मंदिर की चिनाई में जोड़ों तथा दरारों को भरा गया और मेल
 खाते रंग से शैल-जोड़ों को नुकीला बनाया गया . पट्टाडाका में पापनाथ मंदिर की
 छत को, उसमें से हट गए पत्थरों को दोबारा लगाकर जलरोधी बनाया जा रहा है और
 छत के पत्थरों जोड़ों को नुकीला बनाया जा रहा है . अमरगोल स्थित वनशंकानी देवी मंदिर क
 के मंदिर के दक्षिणी मंडप मे टूटे हुए पत्थर के शहतीर को एक सेक्शन गिरडेर लगाकर
 सुदृढ़ किया जा रहा है . विमान के उख़ड़ गए अंदरूनी पत्थरों को दोबारा
 जमाया जा रहा है और पूरे विमान को ही चिनाई में पड़ी दरारों की मरम्मत करके,
 जलरोधी बनाया जा रहा है . नागमनाला स्थित केशव मंदिर में, जगह-जगह से टूट
 तथा क्षतिग्रस्त मंदिर के छज्जे की कंकरीट को हटाया गया और क्षीण टाइलों तथा
 ईटों को हटाने के बाद उस पर नयी ईटों की जैली कंकरीट बिछाई गई है .
 (इव्) केन्द्रीय मण्डल, भोपाल
 रोटरी ड्रिलिंग तथा द्रव सीमेंट के साथ ड्रिल सुराखों की पिलाई तथा बाग
 गुफाओं(जिला धर) का कार्य प्रगति पर है, तथा मूल चिनाई स्तम्भों के अनुरूप नए
 आर.सी.सी. स्तम्भ भी तैयार किए जा रहे है किलेबन्दी की खिसकी हुई दीवार को
 ठीक करते हुए, बरहानपुर के पुराने किले के बुर्ज के गिरे हुए भाग की मरम्मत
 तथा चिनाई की नयी नींव का कार्य आरम्भ किया जा रहा है . पारस्वनाथ मंदिर के
 चबूतरे की मरम्मत, तथा खजुराहो में लक्ष्मण मंदिर के उप-तीर्थ मंदिर की
 लांखोरी ईंटों को पत्थरों के साथ बदलने का कार्य प्रगति पर है . सांची स्थित
 बौद्ध स्तूप न. १ के फर्श की क्षतिग्रस्त पटियों को बदलने तथा जलरोधी बनाने
 का कार्य भी हो रहा है .
 (व्) पूर्वी मण्डल, कलकत्ता
 पुरी स्थित जगन्नाथ मंदिर में क्षतिग्रस्त पत्थरों को हटाकर उनके स्थान पर
 मूल बनावट के आकार के नए पत्थर लगाकर व्यापक इमारती मरम्मत की जा रही है .
 भुवनेश्वर स्थित राजा-रानी के मंदिर में पिलाई तथा पत्थरों के अपक्षीर्ण
 टुकड़ों को हटाकर उनके स्थान पर नए पत्थर लगाने का कार्य हो रहा है .
 भुवनेश्वर स्थित लिंगराज मंदिर में पत्थरों को दोबारा जोड़ने, नुकीला बनाने,
 पिलाई, इत्यादि जैसी मरम्मत का कार्य प्रगति पर है . उड़ीसा में खंड़गिरी
 उदयगिरी गुफाओं के आसपास के पुरातत्वीय क्षेत्र में अनाधिकार प्रवेश को
 रोकने के लिए बाड़ा लगाया जा रहा है . मुर्शिदाबाद में स्थित हजारीबाड़ी
 पैलेस में क्षतिग्रस्त छज्जे की छत को हटाने तथा क्षतिग्रस्त लकड़ी की
 कड़ियों तथा वर्गहों को बदलने का कार्य प्रगति पर है . कलना स्थित गोपालजी
 मंदिर में खिसकी हुई दीवार को सीधा करने तथा छज्जे को जलरोधी बनाने का कार्य
 प्रगति पर है . कोणार्क स्थित सूर्य मंदिर को नया रूप दिया गया है तथा
 स्मारक को प्रदीप्त कर दिया गया है .
 (वि) मध्य पूर्वी मण्डल, पटना
 सासाराम स्थित शेरशाह सूरी टोम्ब में क्षतिग्रस्त तथा उखड़े हुए पलस्तर को
 हटाकर, उपयुक्त रंग के ताजे चूने का कंकरीट पलस्तर कर दिया गया है और गुम्बद
 को जलरोधी बना दिया गया है . गुम्बद के भीतरी हिस्से के गिरे हुए स्लैब को
 नए पत्थरों द्वारा मूल नमूने के अनुसार बदला जा रहा है . नन्दगढ़ स्थित
 विशाल स्तूप में नयी नींव ड़ालने, टीपकारी इत्यादी का कार्य हो रहा है .
 कुशीनगर स्थित भगवान बुद्ध की लेटी हुई मूर्ति का व्यापक मरम्मत कार्य प्रगति पर
 है, जैसे कि पीठिका पर बढ़ रही नमी को रोकना . श्रीगंवेंरपुर में खुदाई किए
 गए स्थल का संरक्षण किया जा रहा है . बिहार शरीफ स्थित इब्राहिम स्थित टोम्ब
 के मुख्य गुम्बद का सरंक्षण कर लिया गया है .
 (विइ) दक्षिण मण्डल, मद्रास
 निम्नलिखित कार्य प्रगति पर है :--
 (क) केरल में पल्लिकेरे स्थित बेकल किले के ऊपरी भाग को जलरोधी बनाना, किले
 की दीवार के गिरे हुए भाग की टीपकारी करके पुनर्निमाण करना; (२) सेंट
 फ्रांसिस चर्च की लकड़ी की बेकार छत को बदलना, छत की क्षतिग्रस्त टाइलों का
 निकालना और उन के स्थान पर नई टाइलें लगाना तथा मुख्य दीवारों पर पलस्तर
 करना; (३) कुन्नाक्कुड़ी स्थित चट्टान काट कर बनाए गए गुफा मंदिर के मण्डप
 के छज्जे को जलरोधी बनाना तथा टूटे हुए स्लैबों और कड़ियों को नई स्लैबों से
 बदलना; (४) गंगाइकोड चोलापुरम स्थित थेनकैलाशनाथ मंदिर के मण्डप के छज्जे
 को जलरोधी बनाना तथा उपमंदिर के क्षतिग्रस्त भागों का पुनर्निमाण; (५)
 समुद्री लहरों के दबाव के कारण, महाबलिपुरम स्थित समुद्रतटीय मंदिर के
 पुश्ते की सुरक्षा के लिए रोधिका दीवार का पुनर्निमाण; (६) सियागांगकोमंद
 स्थित शिला मंदिर की टूटी हुई कड़ियों तथा स्लैबों को बदलना और छज्जे को
 जल-~रोधी बनाना; (७) गिंजी में वन दीवान को फिर से बनाना . कोचीन में मटन-चेरी
 महलों के फर्श, दरवाजे, खिड़कियो और छत की व्यापक मरम्मत का भी कार्य शुरू
 किया गया है . नेटेरी में चन्द्रमुलेश्वर मंदिर के मंडापम और प्योपुरम
 के क्षतिग्रस्त हिस्से का पुनर्निमाण तथा जिंगी में वेंकटारमन मंदिर की छत
 की पट्टियों, कंगनों के पत्थरों को पुन: जड़ना तथा छत को जलरोधी बनाने के
 कार्य जारी है .
 (विइइ) दक्षिण-पूर्वी क्षेत्र हैदराबाद
 आलमपुर में पापनसी मंदिर समूह को तोड़ा जा रहा है और मूल परिव्यय के अनुसार
 इसके पुनर्निमाण हेतु सुरक्षित जगह पर ले जाया जा रहा है, क्योंकि श्रीसेलम
 बांध के पूर्ण होने पर मंदिरों का स्थल जलमग्न हो जाएगा . आलमपुर में
 कुदावलीसंगमेश्वर मंदिर का निर्माण कार्य तथा हनुमानकोंड़ा में झुके हुए
 हजारों खंभे वाले मंड़प की मरम्मत का कार्य शुरू किया जा रहा है . पालमपेट
 में रामप्पा मंदिर के गोपुरम के अंदर उन स्थानों पर लकड़ी के शहतीर लगाए जा
 रहे है जहां पहले शहतीर नष्ट हो गए है .
 (इद्)दक्षिण-पश्चिमी क्षेत्र ओरंगाबाद
 गोवा में आरक्षित चर्चों में प्लास्टर, जलरोधी बनाने, दरवाजों, खिड़कियों की
 मुरम्मत जैसा व्यापक निर्माण कार्य तेजी से किया जा रहा है . राष्ट्रमंड़ल
 देशों के अध्यक्षों के गोवा भ्रमण से पहले इस कार्य को पूरा करने तथा सभी
 चर्चों के द्वार पर लिफ्ट लगाने की योजना है . रायगढ़ के किले को पंक्ति
 प्ररोहण के लिए तैयार कर दिया गया है और उसकी छुटपुट मरम्मत कर दी गई है .
 पौंडा में सेफ मस्जिद के तालाब के गिरे हुए भाग का मरम्मत कार्य चल रहा है.
 कोंडीवेट गुफाओं के लवण से प्रभावित खंभों की आंशिक रूप से मरम्मत कर दी
 गई है ताकि वे विद्यमान खंभों के समान दिखाई देने लगे और कार्य चल रहा है .
 (द्) पश्चिमी क्षेत्र, बड़ौदा
 दमन में होली जेसस चर्च के क्षीण प्लास्टर की व्यापक स्तर पर मरम्मत तथा इस
 पर पुन: प्लास्टर करने और खपरैल की छत की मरम्मत करने तथा क्षीण हुई काष्ठ
 इकाइयों का मरम्मत कार्य किया जा रहा है . इमारती इकाइयों जैसे खंभों,
 र्कोपटल और शहतीरों, जो अंदर चौकों के स्थान पर गुफा नुमे बनाए गए थे, की
 मरम्मत करने के लिए द्वारकादीश मंदिर पहुँचा दिए गए है . बाबा लूली मस्जिद,
 अहमदाबाद में मरम्मत कार्य शुरू कर दिया गया है, चम्पानेर में दीवार में
 दरारों में चौका चिनाई शुरू कर दी गई है . चित्तौड़गढ़ किले की दीवार के
 गिरे हुए भाग का मरम्मत कार्य शुरू कर दिया गया है .
 (दि) उत्तर-पूर्वी क्षेत्र श्रीनगर
 पंजाब में अमृतसर के रामबाग दरवाजे की मरम्मत की जा रही है . श्रीनगर में
 हरवाण के बौद्ध स्थल पर विगत में मुसलाधार वर्षा के कारण एकत्रित हुए मलबे की
 व्यापक स्तर पर सफाई का कार्य पूरा होने वाला है . श्रीनगर में शंकराचार्य
 मंदिर का इमारती मरम्मत कार्य शुरू किया जा रहा है और अवन्तीपुर, नारानाग और
 पंड़रथेन के मंदिरों में से तीन में कार्य चल रहा है . लद्दाख क्षेत्र में
 अवस्थित स्मारकों पर अपेक्षित ध्यान देने की दृष्टि से उपअधीक्षण
 पुरातत्वविद् के पूर्ण नियंत्रण में एक लद्दाख परियोजना कार्यालय स्थापित
 किया गया है जिसका मुख्यालय जम्मू में है .
 रसायन सरंक्षण
 आगरा के स्मारक के भीतर और उसके चारों ओर वायु प्रदुषण का सामना करने के
 लिए, राष्ट्रीय पर्यावरण इंजीनियरी अनुसंधान संस्थान तथा भारतीय तेल निगम ने
 वायुमंडलीय वायुप्रदूषण को दूर करने के लिए प्रबोधक साधन तैयार किए है .
 प्रदुषण के साधनों पर नियंत्रण तथा पता लगाने के लिए भी सरकार कदम उठा रही
 है . आगरा में ताजमहल तथा खजुराहो, चित्तौड़गढ़ तथा कांचीपुरम के बाग-गुफाओं
 के मंदिरो के चित्रकला के रसायन निर्मलन तथा परिरक्षण कार्य बड़े पैमाने पर
 किए गए . वेल्ह गोवा के चर्चों का बड़े पैमाने पर रसायन परिरक्षण कार्य भी
 शुरू किया गया है . नवें एशियाई खेलों को ध्यान में रखते हुए दीवाने-ए-खास,
 रंग-महल,जंतर-मंतर के यंत्र तथा लोधी परिसर के स्मारक का विस्तृत रसायन
 उपचार किया गया .
 लद्दाख क्षेत्र में मठों की चित्रकला के परिरक्षण कार्य को शुरू करने के लिए
 रसायन शाखा के एक विशेषज्ञ दल को प्रतिनियुक्त किया गया . इस दल ने आलची के
 मठों के रसायन परिरक्षण कार्य को भी शुरू किया .
