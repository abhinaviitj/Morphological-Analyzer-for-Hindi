<औङ्ङिचिअल् अन्ड् ंएडिअ ळन्गुअगेस्><ळेगिस्लटिवे><आनोन्><ःअर्यन लेग्. आस्. डेब्. शेप्. ८४><१९८४><ःअर्यन गोव्ट्><छ्हन्डिगर्ह्><११८ टो १२३><२३५०><आनोन् ःअर्यन लेग्. आस्. डेब्. शेप् ८४>

चौधरी भजन लाल: सामने जो लिखा हुआ है उसको पढ़ो.
श्री वीरेन्द्र सिंह: स्पीकर साहब, इनकी यह बात सुनकर मुझे अंग्रेजी की
एक कहावत याद आई है. आ पोट् इस् चल्लिन्ग् ट्हे केट्ट्ले ब्लच्क्. तो स्पीकर साहब
मैं कह रहा था कि यह षड़यन्त्र है वरना हरियाणा सरकार यह मांग क्यों नहीं
करती कि यह ब्रीच किसने किया है? इसके लिए सी. बी. आई की इंक्वायरी
इंस्टियूट की जाए. यह पता करने के लिए कोई हाई लैवल इंक्वायरी क्यों नहीं
अनाउंस की जाती? सैन्टर की सरकार इनकी हैसियत को कुछ नहीं समझती. वह
हरियाणा के किसान को उनके नुकसान के लिए मुआवजा नहीं देना चाहती. सैन्टर
के मिनिस्टर ने एलान कर दिया है कि इस किस्म की कठिनाइयों के लिए मुआवजा
नहीं दिया जाता. मुझे इस बात का अफसोस नहीं है लेकिन केन्द्रीय सरकार ने
पंजाब का बजट पास करते समय ३ रुपये क्वींटल के हिसाब से पंजाब के किसान
को पैडी के नुकसान के लिए वोनस दिया. मुझे इस बात को भी जलन नहीं है.
मुझे इस बात का भी अफसोस नहीं है कि पंजाब के किसान को, जब उसकी कौटन की
फसल खराब हुई, सैन्टर की सरकार ने १० करोड़ रुपये का मुआवजा दिया लेकिन
मुझे अफसोस इस बात का है कि इन लोगों की हैसियत कुछ नहीं है. (विघ्न)
चौधरी भजन लाल की हैसियत केन्द्र में कुछ नहीं है. (घंटी) मुझे अफसोस इस
बात का है कि हरियाणा प्रान्त की सरकार की हैसियत बिल्कुल नहीं है. कल
मन्त्री जो जवाब दे रहे थे कि हमने केस बना कर भेज रखा है लेकिन मैं कहता
हूं कि ये इस तरह की बातें करके हमें गुमराह कर रहे हैं. जब उन्होंने
इन्कार ही कर दिया तो केस बनाकर भेजने का फायदा ही क्या? हेल स्टौर्म से
हुए नुकसान के लिए जो हम मुआवजा देते आए हैं, क्यों न हरियाणा सरकार यह
घोषणा कर देती है कि जो लोग पैड़ी और कौटन की फसल के लिये पूरा एरिया
कल्टीवेट नहीं कर पाए हैं उन्हें उसी पैट्रन पर ४०० रुपये पर एकड़ के
हिसाब से मुआवजा दिया जाएगा? ऐसा न करना इस बात का सबूत है कि यह सरकार
किसानों की हितैषी नहीं है बल्कि किसानों की विरोधी है. इनका तो गलत ढंग
से हकूमत पर कब्जा हो गया है. (विघ्न) मैं ज्यादा न कहते हुए मुख्य
मन्त्री जी से यह प्रार्थना करना चाहता हूं कि बाकी खर्चें घटाकर इस बात
पर गौर करें और किसानों को मुआवजा दें क्योंकि उनकी माली हालत खराब हो
चुकी है और बिना मदद के वह टूट जाएंगे, मर जाएंगे, समाप्त हो जाएंगे.
प्रो. सम्पत सिंह (भट्टू कलां): स्पीकर साहब, इस समय रूल ८४ के तहत दी गई
मोशन पर चर्चा चल रही है. यह हरियाणा का दुर्भाग्य है कि जब से मौजूदा
सरकार आई है, इन लोगों ने सत्ता संभाली है, तब से किसान और मजदूर त्राही
त्राही कर रहा है. भाखड़ा नहर का पानी हमें शुरू से पूरा नहीं मिल रहा
है. स्पीकर साहब, जून के महीने में नगर में कट हुआ. अप्रैल महीने में
मुख्य मन्त्री जी हिसार गए थे. अखबारों में छपा कि ये दिल्ली में कुछ
डिस्कस करके आए हैं. डिसकस करके क्या आए थे, हरियाणा के किसानों का गला
काट कर आए थे. इन्होंने मान लिया था कि रोपड़ थर्मल प्लांट के लिए
राजस्थान भले पानी दे या न दे, हम पानी देंगे. जब इसके बारे में एतराज
उठा तो इन्होंने मान लिया कि हम ऐसा नहीं करेंगे. पता नहीं इन पर दबाव
पड़ा या क्या हुआ लेकिन इन्होंने कहा कि हम कोशिश करेंगे कि ऐसा न हो.
स्पीकर साहब, उस समय किसानों की गेहूं की फसल पक रही थी लेकिन फिर भी ये
वायदा करके आए कि उन्हें पानी दिया जाएगा. (विघ्न) फिर इन्होंने कहा था
कि नहर बन्द नहीं होगी लेकिन २६ अप्रैल से १८ मई तक, लगभग, ३ सप्ताह
हरियाणा के किसानों को भाखड़ा का पानी नहीं मिला. उसके बाद कट की दास्तान
शुरू होती है. पंजाब में असुरक्षा का वातावरण था, सब जगह कर्फयू लगा हुआ
था, एक फिल्म का मिल्टरी का रूल था, कोई भी आदमी घर से बाहर नहीं निकल
सकता था लेकिन ५ जून की रात को कट हो गया. कट क्या हुआ, हरियाणा की तकदीर
लोट गई थी. उस कट के बारे में कई वर्शन्ज आए. एक बात तो यह कही गई कि २०
गांवों के लोग इक्ट्ठे होकर गए थे, उन्होंने भाखड़ा नहर में कट कर दिया.
साथ में यह कहा गया कि उन पर मुआवजा डाला जाएगा. अगले दिन फिर ध्यान आ
गया कि ऐसा नहीं हुआ. पता नहीं दबाव में आ गए या पहला ब्यान झूठा था.
दोनों में से एक बात तो थी. उसके बाद इंक्वायरी चली लेकिन कुछ पता नहीं
चला कि उस कट को किसने किया. जब हरियाणा के लोग असुरक्षित हो गए तो इन पर
थोड़ा बहुत दबाव पड़ा. समझदार लोगों ने इन्हें समझाया. शायद ऐसे लोगों
में आप भी शामिल हों, कि कम से कम सैन्टर की सरकार के पास जाओ और कहो कि
भाखड़ा नहर में कट होने की वजह से हरियाणा में असुरक्षा का वातावरण बन
गया है, लोग चिल्लाने लग रहे हैं, ताकि जल्दी से जल्दी नहर में दुबारा
पानी आ सके. तब जाकर किसी तरह से ये प्राइम मिनिस्टर साहिबा के पास गए.
(विघ्न) इन्होंने उनसे कहा कि हरियाणा के लोग दु:खी हो गए हैं. श्रीमती
इन्दिरा गांधी का जवाब सीधा था कि क्या आपको अब हरियाणा के लोगों की
चिन्ता होने लगी? सन् ८२ में क्या उन लोगों को आपकी चिन्ता नहीं थी?
लोगों ने आपकी सरकार नहीं बनाई थी, सरकार मैंने बनाई थी. यह सुनकर
इन्होंने कहा कि बहन जी हमें पानी नहीं चाहिए. स्पीकर साहब, इनको हरियाणा
के हितों से कोई मतलब नहीं है. ये तो चाहते हैं कि प्राइम मिनिस्टर हाउस
राजी रहे. जब फस्र्ट कट हुआ उस के बाद बता दिया गया था कि पांच सैसेंटिव
प्वायंटस हैं जहां से कट होने का खतरा है लेकिन उसके बाद भी उन्हीं
प्वायंटस १५.०० बजे में से एक पर दुबारा कट क्यों हो गया? स्पीकर साहब,
साइफन को बचाने की कोशिश की गई. साइफन को दो चार आदमी नहीं बचा सकते. जब
साइफन को बचाने की कोशिश की गई तो बराबर की लाइन से कट किया गया और ड्रैग
लाइन का इस्तेमाल किया गया. सैकड़ों लोगों का इस्तेमाल किया गया है, पूरा
आधा दिन इस काम पर लगा होगा. जब सैकिन्ड कट हुआ तो उस टाईम पर मिलिटरी भी
भेज दी गई थी लेकिन फिर भी कट हो गया. यह सरकार कहती है कि अपोजीशन के
लोग वहां नहीं गये. वहां अपोजीशन के लोग क् या करते? सवाल तो वहां सरकार
द्वारा सुरक्षा का था. अपोजीशन वाले क्या कर सकते थे?
श्री अध्यक्ष: आप कौन सी सरकार की बात कर रहे हो?
प्रो. सम्पत सिंह: मैं गवर्नमैंट आफ इंडिया की बात कर रहा हूं. स्पीकर
साहब, यहां पर भी इसी पार्टी की सरकार है और वहां पर भी यानी सैन्टर में
भी कांग्रेस पार्टी की सरकार है लेकिन हमारी सरकार वहां की सरकार पर
प्रभाव नहीं डाल सकती. अगर हमारे हालात ऐसे हैं कि सुरक्षा प्रबन्ध नहीं
कर सकते तो हमारे अपने लोगों से प्रबन्ध करवा लेते यानि जो लोग पीड़ित
हैं चाहे वे जीन्द हिसार या सिरसा के हैं. जहां के किसान लोग प्रभावित
हैं उन किसानों के सुरक्षा दल बनाये जायें और उन लोगों की वहां पर
डियूटीज लगाई जायें. ऐसा करने में ही हरियाणा का हित है. अगर हरियाणा के
हितों पर अटैक होता है तो हमें उसकी सुरक्षा करनी चाहिए. कट से आगे एकाध
जिला पंजाब का भी आता है लेकिन ज्यादा एरिया हरियाणा का ही आता है. सरकार
ने कहा है कि दो सौ करोड़ रुपये का नुकसान हुआ है चाहे वह पैडी का है या
कपास का है, कुल दो सौ करोड़ रुपये का नुकसान हुआ है. असल में तो फसलें
ही नहीं बोई गई अगर कहीं बोर्ड गई थी तो वह ज्यादातर मर गई क्योंकि बीच
में पानी नहीं आया. दूसरे इस साल बरसात भी नहीं हुई. किसानों ने खाद भी
डाल दिया और सब खर्चा भी कर दिया परन्तु पानी की कमी की वजह से सारी फसल
तबाह हो गई. सरकार को बार बार मेमोरेन्डम दिये जाते हैं कि कम से कम इस
वक्त तो लोगों की मदद कर दो क्योंकि फसल को पानी नहीं मिल रहा है. सरकार
कहती है कि हमने दो सौ करोड़ रुपये के लिए भारत सरकार को मेमोरेन्डम दे
दिया है. मैं सरकार को बताना चाहता हूं कि मेमोरेन्डम देने से बात नहीं
बनती, कुछ उन बेचारों को कम्पनसेट कर दो. इसमें कोई गुरेज की बात नहीं है
कि केन्द्रीय सरकार से हरियाणा सरकार को कोई मदद नहीं आयेगी क्योंकि
पिछले साल पंजाब में कपास का मुआवजा दिया गया था लेकिन यहां हरियाणा में
नहीं दिया गया. पंजाब को केन्द्रीय सरकार ने मदद दे दी लेकिन हरियाणा
सरकार को नहीं दी. ये कहते हैं कि हमने कर्जा, तकावी तथा आवयाना पोस्टपोन
कर दिया लेकिन स्पीकर साहब, दो जिलों का यानी जो पीड़ित हैं उनका रिकार्ड
उठायें तो आपको पता चलेगा. वहां पर कितने ही लोग कर्जे, माल की उगाई न
देने के कारण पांच-सात दिन जेलों में रह कर आये हैं. उन लोगों ने यह
कर्जा किसी से उधार ले कर या किसी और तरीके से दिया है तब जा कर वे जेलों
से छूट कर आये हैं. जब तक आप उन को कम्पनसैशन नहीं देते तब तक बात न हीं
बनेगी.
स्पीकर साहब, पीने के पानी की भी यही हालत है. मुख्य मन्त्री जी उसी
इलाके के रहने वाले हैं. आज से दस पन्द्रह साल पहले वहां के लोग ऊंटों पर
दस-दस कोस से पानी ले कर आते थे लेकिन सन् १९७७ में वल्र्ड बैंक का जो
प्रोजैक्ट आया और जो आज भी जारी है, उस प्रोजैक्ट के कारण वाटर वक्र्स
में नहरों का पानी जाता है. जब कट हुआ तो वहां लोगों को पीने का पानी भी
नहीं मिला. वहां के लोग उसी तरह से पुराने हालात पर आ गये. अपने ऊंटों पर
ढ़ांचे लगा दिये और दस-दस कोस से पानी लाना शुरु कर दिया लेकिन सरकार ने
म्यूनिसिपल कमेटी के टैंकर द्वारा या कोई और रास्ते से पानी का प्रबन्ध
नहीं किया. मैं सरकार से आपके जरिए कहूंगा कि आज वह बाकयदा कम्पनसेशन के
बारे में अनाउन्स करें. दूसरे इतने बड़े सीरियस कट की सुरक्षा नहीं कर
सकते तो इस सरकार को रिजाइन करना चाहिए.
श्री कंवल सिंह (धिराय): अध्यक्ष महोदय, भाखड़ा को हमारे यहां लाइफ लाइन
माना जाता है. इस लाइफ लाइन में यानी भाखड़ा मेन लाइन पर दो बार कट हुआ.
पहली बार जो कट हुआ उसे बन्द करने में एक महीना लगा. आपको पता है कि जब
हरियाणा में भाखड़ा सिस्टम नहीं बना था उस समय पंजाब के अन्दर इस एरिया
को बैकवर्ड माना जाता था. जब से हरियाणा अलग बना है तब से अन्न के मामले
में हरियाणा आत्मनिर्भर ही नहीं बल्कि सैन्टर के पूल में भी अन्न देता
है. यह हालत आज क्यों हुई क्योंकि यहां पर भाखड़ा सिस्टम लागू हो गया था
और उसी की वजह से यह हालत है कि विहट् के पूल में हरियाणा की बहुत बड़ी
कन्ट्रीब्यूशन है. भाखड़ा से पानी मिलने के कारण ही कन्ट्रीब्यूशन दे रहे
हैं क्योंकि वहां से हमें पानी अच्छा मिल रहा है. स्पीकर साहब, किस तरह
से इस सरकार ने वायदा किया और इन्दिरा गान्धी ने एवार्ड रिवोक करके दूसरा
एग्रीमेंट करवाया लेकिन आज वह भी अभी तक इम्पलीमेंट नहीं हुआ है. अगर एस.
वाई. एल. का पानी आ जाता है तो पैदावार में महेन्द्रगढ़ जिले का भी उतना
ही कन्ट्रीब्यूशन हो सकता है जितना कन्ट्री-~ब्यूशन बाकी इलाके कर रहे
हैं. यह कहना कि कस्सी मार दी है, यह तो सब कागजी कार्यवाही है. कस्सी
कोई अर्जुन का बान नहीं है. यह तो सब लोगों को दिखाने के लिए है, वोट का
चक्कर है. इन्होंने एक लाइसैंस लिया हुआ है. अब फिर वोट का सवाल होगा तो
दूसरा तमाशा हो जायेगा. इस तमाशे से देश की समस्याओं का समाधान नहीं है.
स्पीकर साहब, आपने भी पढ़ा होगा इंडिया की बहुत परी-~मियर फोर्टनाइटली है
"इंडिया टूडे". जब पहला कट हुआ तो उसमें एक आर्टीकल आया था. उसमें कहा था
कि जिन लोगों ने कट किया है वे भूल गये और उन्हें टैक्नीकल ढंग से किसी
ने ठीक सलाह नहीं दी. सीसवां बैराज से अप-स्ट्रीम पर कट हुआ, यदि सीसवां
बैराज से डाउन स्ट्रीम पर कट कर दिया होता तो सीसवां बैराज सारा बह जाता
और उसकी रिपेयर करने में कम से कम दो साल लगते. आप अन्दाजा लगायें कि अगर
छ: महीने भी भाखड़ा मेन लाईन बन्द रह जाती है तो इस देश का, प्रान्त का
क्या हाल होता. यह ऐसा मौका था जबकि एक महीने तक बरसात नहीं हुई यानी जून
के महीने में बरसात नहीं आई. जुलाई में बरसात हुई थी और अगस्त में नहीं
हुई. अब कुछ बरसात हुई है जिससे कुछ राहत मिली है. स्पीकर साहब, पहले लोग
सात-सात साल अकाल के गुजार देते थे. उन्हों ने जगह-जगह पर जोहड़ और कुण्ड
बनाये हुए थे. उसी हिसाब से अपनी जिन्दगी मोल्ड की हुई थी. जब से पानी
आया है जगह जगह का वाटर टेबल भी ऊंचा हुआ है इसलिए अब लोगों की आदत भी
उसी हिसाब से हो गई है और जिन्दगी भी उसी हिसाब से बदल गई है. क्रोप्स की
कल्टीवेशन भी उसी हिसाब से कर रहे हैं. पीने के पानी का साधन भी उसी तरह
से हो गया है. वाटर सप्लाई की स्कीम यानी पीने के पानी के साधन भी भाखड़ा
नहर से ही हो गये थे. अब जगह जगह पर वाटर वक्र्स बन गये हैं लेकिन इस
दौरान में पानी सप्लाई नहीं हो सका जिसके कारण लोगों को बड़ी भारी दिक्कत
का सामना करना पड़ा.
स्पीकर साहब, सुरजेवाला जी यहां हाउस में बैठे हुए हैं. उनके नोटिस में
एक बात लाना चाहता हूं. सिरसा ब्रान्च में से एक नहर निकाली थी जो बाद
में रद्द हो गई. उसको इन्होंने दोबारा खोदने की कोशिश की. उस पर पता
नहीं इन्होंने कितने लाखों रुपया खर्च किया. खर्चें का हिसाब सुरजेवाला
जी के पास जरुर होगा. अखबार में ब्यान आया था कि हम फतेहाबाद ब्रान्च के
अन्दर सिरसा ब्रान्च का पानी डाल रहे हैं. यह भी कहा गया कि वह पानी
छोड़ा गया है. जब मैं चन्डीगढ़ कमेटी मीटिंग अटैन्ड करने के लिए और अभी
सैशन अटैन्ड करने के लिए आया तो उस रास्ते से ही गुजर कर आया. जो नहर
खोदी गई है यह पहले वाली की साइड से खोदी गई है. पुरानी नहर बहुत चौड़ी
थी और उसमें इन्होंने जो एक नाला निकाला था वह तो बीच में ही पड़ा हुआ
है, उसकी साइड से इस नहर की खुदाई की गई थी लेकिन एक बूंद भी पानी उसमें
नहीं छोड़ा हुआ था. शमशेर सिंह जी इस बारे में दोबारा फिर कन्फर्म कर ले
किं नरवाना और बरवाला के बीच में जो सड़क के नीचे से नहर गुजरती है वहां
पर पानी नहीं छोड़ा गया है. वहां पर एक महीने तक खुदाई करते रहे लेकिन
पानी नहीं गया. अब ब्रीच बन्द हो कर पानी गया है. कितना पैसा वहां पर
वेस्ट किया है इस बारे में कुछ पता ही नहीं है. इनकी कोई प्लानिंग नहीं.
(इस समय श्री उपाध्यक्ष पदासीन हुए) जो फसल बच गयी, वह कपास की थोड़ी सी
बच गयी, क्योंकि उस समय उसकी पूरी बिजाई नहीं हुई थी. दूसरी बाजरे की
थोड़ी सी बच गयी. वह भी किसान पूरी बीज नहीं आये थे. अगर बीज भी दिया
जाये और इसको टाईम पर पानी न मिले तो यह तो वैसे ही मर जाता है. कपास की
जड़ें गहरी होती हैं, उसको अगर दो महीने तक पानी न भी मिले तो भी वह
सरवाईव कर जाती है. हम जिस इलाके में रहते हैं, वहां इन्होंने मेहरबानी
की और पानी डाइवर्ट करके जितना ये दे सकते थे, इन्होंने उस इलाके को दिया
है. कुछ इलाके ऐसे थे जो पूरे के पूरे बी. एम. एल. पर निर्भर थे, वहां पर
फसल बिल्कुल तबाह हो चुकी है. इन्होंने यह डिक्लेयर कर दिया कि हमने
रिकवरी पोस्टपोन कर दी है. डिप्टी स्पीकर साहब, आप जानते हैं कि किसी चीज
की रिकवरी पोस्टपोन करने से कोई लम्बा चौड़ा फायदा होने वाला नहीं है.
इम्मीजीयेटली ऐसी रिकवरी पोस्टपोन करने का कोई लम्बा-चौड़ा फायदा लोगों
को नहीं होगा. एक बात जो समझने वाली है, वह यह है कि अगर उनके पास कुछ
फसल आय
एगी तभी तो वह क्रेडिट अदा कर सकेंगे. उनकी आहिस्ता-आहिस्ता क्रैडिट देने
की कैपेसिटी खत्म होती जा रही है. जिस दिन वे इस क्रौप को बेचकर पैसा
लायेंगे, उस दिन तक तो उनके पास कुछ भी नहीं बचेगा. जिस तरह से ओलावृष्टि
और कहत पड़ जाने पर मुआवजा दिया गया है, उसी तरह से बाकायदा इनको स्पैशल
गिरदावरी करवानी चाहिये और पिछली सावनी फसल के रिकार्ड के हिसाब से
जिस-~जिस किसान की जितनी फसल की कम बिजाई हुई है, उसके हिसाब से उसको
पूरे तौर पर कम्पनसेट किया जाये. वह अगली फसल खड़ी कर सके इसके लिये उसको
बाकायदा सोफट टर्म लोन दिया जायें. यह सरकार कहती है कि हमने इसके लिये
केन्द्रीय सरकार से २०० करोड़ रुपया मांगा है. केन्द्रीय सरकार दे या न
दे, यह उसकी मर्जी पर निर्भर करता है. आपका अपना बजट भी तो है. जब कोई
कैलेमिटी हो जाती है, तो सरकारें अपने रिर्सोसिज को भी मोबेलाईज करती हैं
और अपने क्रैडिट्स को भी री-कास्ट करती हैं. मेरा कहना यह है कि हमारी
सरकार को भी अपने रिसोर्सिज और क्रैडिट को मोबेलाइज और रो-कास्ट करना
चाहिये. जिन प्रोजैक्ट्स को यह सरकार इतना ज्यादा जरुरी नहीं समझती, वहां
से पैसे को निकाल करके डाईवर्ट करें. मैं एक बात और कहना चाहता हूं. आज
तक हरियाणा के लोग कुछ हद तक जिन्दा रह पाये हैं क्योंकि नहर का पानी उन
को मिलता रहा है. इकोनोमिकली इस इलाके के लोग कुछ हद तक अभी बचे हुए हैं
लेकिन अगर मार्च के मिडल में यह नगर दोबारा तोड़ दी गयी और ऐसी
क्रिटीकल/कूशियल जगह पर टूट गयी और उससे ज्यादा डैमेज हो गया तो हरियाणा
के लोग उठ नहीं पायेंगे. अब तो हमारे इंजीनियर साहेबान की अकलमन्दी की
वजह से पानी को डाईवर्ट करके बैराज को बचा लिया गया. वह आर्टीकल जो
`इंडिया टू-डे' में लिखा गया है, वह किसी टैक्नीकल आदमी से सलाह करके ही
लिखा गया होगा इसलिए अगर वह बैराज वह जाता तो सारा सिरसा जिला, सारा
हिसार जिला और जीन्द जिले के कुछ हिस्से की क्या हालत होती, यह अन्दाजा
नहीं लगया जा सकता. अगर यही पोजीशन मार्च में बन गयी तो बीजी बिजाई सारी
गेहूं की फसल खत्म हो जाएगी और आगे को सावनी की फसल बीजने का भी कोई साधन
नहीं रहेगा. इसके लिये सरकार क्या सोच रही है, यह बताये. इन्होंने यह कहा
है कि हमने सैंट्रल गवर्नमैंट से यह दरख्वास्त की है कि नहर की रखवाली का
काम हमें सौंप दिया जाये.
