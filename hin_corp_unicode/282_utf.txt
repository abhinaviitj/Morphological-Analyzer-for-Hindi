<शोचिअल् श्चिएन्चे><ऐचोनोमिच्स्><. श्हिटिमिन्><णइ आन्टर्रस्ह्ट्रिये आर्ट्हिक्  टो ९१><२५००><श्हिटिमिन्-णइ आन्टर्रस्ह्ट्. आर्ट्ह्. 

नई अन्तरराष्ट्रीय आर्थिक व्यवस्था और विचारधारात्मक संघर्ष
अन्तरराष्ट्रीय आर्थिक क्षेत्र में न्यायोचित संबंधों की स्थापना के लिए
विकासशील देशों की मांगों को ठुकराने में साम्राज्यवादियों ने सबसे पहले
मुख्यत: राजनीतिक और आर्थिक दबाव का सहारा लेने पर भरोसा किया. किन्तु,
जैसा कि बाद की घटनाओं ने दर्शाया, विकासशील देश सिर्फ वक्तव्यों एवं
घोषणाओं से ही से समर्थन से वे इजारे-~दार पूंजी पर कष्टदायी प्रहार करने
में समर्थ हैं.
हाल के वर्षों में नवोदित राज्यों पर विचारधारात्मक दबाव सघन बन गया है.
नई अन्तरराष्ट्रीय आर्थिक व्यवस्था की स्थापना के शक्तिशाली आन्दोलन की
उपेक्षा करने में असमर्थ होने के कारण बुर्जुआ प्रचारक एक ऐसे
प्रकारान्तर का तर्क देने की चेष्टा करते हैं जिससे साम्राज्यवादी
राज्यों और विकासशील देशों के बीच मौजूद पूंजीवादी संबंधों को तोड़े बिना
उनके बीच के आर्थिक एवं राजनीतिक अन्तर्विरोधों को नरम बनाना संभव होगा.
`वर्ल्ड मार्क्सिस्ट रिव्यू' (अंक ७, १९८०) के अनुसार, `इजारेदार हलके नई
अन्तरराष्ट्रीय आर्थिक व्यवस्था के संबंध में अपनी कार्यनीतियों में
स्पष्टत: परिवर्तन करते रहे हैं--कभी `रक्षात्मक आलोचना' तो कभी
`रचनात्मक प्रहार'..... नई विश्व आर्थिक व्यवस्था की स्थापना के अमली
कार्यक्रम को एक पूर्णत: तथा सारतत्त्व प्रदान करने तथा उसे किसी मूलगामी
या साम्राज्यवाद-~विरोधी धार से वंचित करने के प्रयास किये गये हैं.
"इन संकल्पनाओं के ऊपरी तौर पर विविधतापूर्ण होते हुए भी इनमें तीन समान
तत्त्व पाये जाते हैं: विश्व आर्थिक संबंधों में बाजार तंत्र के मुक्त
रूप से काम करने के सिद्धांत की रक्षा...,निजि सम्पत्ति की
`अनुल्लंघनियता' के सिंद्धांत से बंधे रहने के आह्वान (जो राष्ट्रीयकरण
के प्रश्न पर अपनी प्रमुसत्ता को त्याग देने के बराबर है); तथा विकासशील
देशों के अर्थतंत्र में विदेशी पूंजी को पहुंचने देना जारी रखने और
अन्तरराष्ट्रीय इजारेदारियों के अबाधित विस्तार का आग्रह. इन्हीं शर्तों
पर पूंजीवादी पश्चिम आधे रास्ते में नवोदित राज्यों से मिलने तथा ऋणों
में वृद्धि, निर्यात से होने वाली आय की स्थिरता, व्यापारिक प्राथमिकताओं
का विस्तार, आदि जैसी उनकी कुछ मांगें पूरी करने के लिए तैयार है."
विकासशील दुनिया की मांगों पर बहस में मजबूरन शामिल होते हुए उन्नत
पूंजीवादी राज्य अपने सच्चे मन्सूबों को छिपाकर, नई अन्तरराष्ट्रीय
आर्थिक व्यवस्था को नई मामूली मसलों में विभाजित कर तथा आंशिक रियायतें
देकर पैंतरेबाजी करने में ही लगे रहते हैं. बुर्जुआ अर्थशास्त्रियों और
राजनीति-~विज्ञानियों ने नई अन्तरराष्ट्रीय आर्थिक व्यवस्था की स्थापना
के कार्यक्रम के सार-~तत्त्व को तोड़ने-मरोड़ने, साम्राज्यवादी राज्यों
को उनके पहले के उपनिवेशों के आर्थिक एवं सामाजिक पिछड़ेपन की
ज़िम्मेदारी से बरी करने तथा विकासशील देशों की मांगों को आर्थिक
कठिनाइयों के `आम मानवीय' स्वरूप पर बहाये जाने वाले कृत्रिम आंसुओं के
महासागर में डुबो देने की अनेकानेक चेष्टाएं की हैं और अब भी कर रहे हैं.
`गरीब के पक्ष में' का सिद्धांत?
यह सिद्धांत बहुत व्यापक बन गया है जिसके अनुसार विश्व को `धनी' और
`गरीब' राष्ट्रों में बांटा जाता है. इसके हिमायती दावा करते हैं कि
वर्त-~मान युग का मुख्य टकराव समाजवाद और पूंजीवाद के बीच के संघर्ष में
नहीं, बल्कि `धनी' और `गरीब' राष्ट्रों के परस्पर विरोध में निहित है.
`धनी' देशों में औद्योगिक दृष्टि से विकसित सभी देश शामिल हैं, चाहे उनकी
सामाजिक एवं आर्थिक संरचना जो भी हो. `गरीब' देशों में एशिया, अफ्रीका और
लैटिन अमरीका के विकासशील देश शामिल हैं.
`धनी' और `गरीब' राष्ट्रों के सिद्धांत के कई रूप हैं जिसके अनुसार
जातियां एक- दूसरे के मुकाबले में, या `उत्तर के देश' `दक्षिण के देशों'
के मुकाबले में, ठंडी जलवायु वाले देश' `उष्णकटिबंधीय देशों के मुकाबले
में, `औद्योगिक केन्द्र' `सीमावर्ती क्षेत्रों मुकाबले में खड़े हैं, तथा
इसी तरह और भी. इस सबको अधिक विश्वसनीय बनाने के लिए कुछ सिद्धांतकार
`बुर्जुआ राष्ट्र' और `सर्वहारा राष्ट्र' जैसी शब्दावलियों को पेश करते
हुए मार्क्स की नकल करने की भी कोशिश करते हैं. पर शब्दावलियों की बहुलता
से इस संकल्पना का सारतत्त्व तो बदलता नहीं. यह संकल्पना का सम्पत्ति के
अनुसार विश्व के विभाजन उन्नत पूंजीवादी देशों और समाजवादी समुदाय के
देशों को `धनी राष्ट्रों' के एक ही समूह में इकट्ठा कर देने, तथा जहां तक
नई अन्तर-~राष्ट्रीय आर्थिक व्यवस्था की स्थापना की समस्याओं का संबंध
है, उन सभी को विकासशील देशों के मुकाबले में खड़ा कर देने पर आधारित है.
`धनी' और `गरीब' राष्ट्रों में विश्व के इस प्रकार के विभाजन से क्या
निष्कर्ष निकाले जा रहे हैं. यहां यह तर्क पर्याप्त रूप से स्पष्ट है: धन
और सम्पत्ति को इतिहास के शाश्वत तथ्य घोषित कर दिया गया है और यही वजह
है कि कोई भी परिस्थिति की जिम्मेदारी नहीं लेता. उदाहरणार्थ,
उपनिवेश-~वाद और साम्राज्यवाद की ऐतिहासिक जिम्मेदारी को भूलते हुए
बुर्जुआ सिद्धांत-~कार औद्योगिक दृष्टि से विकसित सभी देशों के आर्थिक
पिछड़ेपन का `आम कार्यक्रम' पेश कर रहे हैं.
आज `धनी' और `गरीबी' राष्ट्रों का सिद्धांत फैलाने में साम्राज्यवाद की
गहरी दिलचस्पी है.
प्रथम, इस सिद्धांत से यह दावा करने का एक बहाना मिल जाता है कि सभी
अन्तरराष्ट्रीय टकराव इसकी अपनी नीतियों और इसके द्वारा शुरू की गयी
हथि-~यारों की होड़ से नहीं, बल्कि विकासशील देशों की समस्याओं से पैदा
होते हैं. साम्राज्यवाद और सबसे पहले अमरीकी साम्राज्यवाद को
अन्तरराष्ट्रीय तनाव के प्रधान आरोप से मुक्त करने के लिए कुछ बुर्जुआ
सिद्धांतकार `धनी उत्तर' और `गरीब दक्षिण' के टकराव के `स्वाभाविक'
स्वरूप पर विस्तार से लिखते हैं. यहां तक कि वे समाजवादी देशों का भी
आह्वान करते हैं कि वे तथाकथित रूप से `सम्पत्तिहीन' राज्यों की ओर से
पैदा होने वाले खतरे को देखते हुए उन्नत पूंजीवादी देशों के साथ एक संघ
में अधिक सक्रियतापूर्वक शामिल हो जायें ताकि `अल्पविकसित दुनिया के
बढ़ते प्रहारों' को विफल बनाने में समर्थ हुआ जा सके.
दूसरे `धनी' और `गरीब' राष्ट्रों में विश्व का विभाजन नयी
अन्तरराष्ट्रीय आर्थिक व्यवस्था की स्थापना के लिए विकासशील राष्ट्रों के
संघर्ष के स्वरूप को तोड़ने-मरोड़ने तथा एशिया, अफ्रीका एवं लैटिन अमरीका
के जनगण के पिछड़े-~पन का दोष सच्चे दोषियों--उपनिवेशवाद और
साम्राज्यवाद--पर से हटाने का एक बहुत सुविधाजनक उपाय है.
इस तथ्य का कि इस सिद्धांत पर इतना निकट ध्यान दिया जाता है, कारण यह
तथ्य भी है कि यह पश्चिमी पूंजी, खासकर बहुराष्ट्रीय निगमों की पूंजी के
बढ़ते विस्तार के लिए अनुकूल स्थितियां सर्जित करता है. साम्राज्यवादी
राज्यों में यह घोषित किया जाता है कि इजारेदारियां `प्रगति का वाहक' है.
बुर्जुआ सिद्धांतकारों एवं बहुराष्ट्रीय निगमों के प्रतिनिधियों के
अनुसार, `धनी' राष्ट्रों के ये निगम विकासशील देशों की उनका पिछड़ापन दूर
करने के लिए मदद करने में अकेले ही समर्थ हैं, और कोई भी नहीं.
यह कोई नया सिद्धांत नहीं है--इसकी ऐतिहासिक एवं राजनीतिक जड़ें बीसवीं
सदी के आरंभ में ही पायी जाती हैं. पूंजीवादी के आज के हिमायतियों ने इसे
अपनी जरूरतों के अनुसार ढ़ालने की कोशिश में अभिलेखागार से इसे निकाल
लिया. वे विकासशील देशों में अनेक नेताओं एवं प्रचार सेवाओं के बीच इस
संकल्पना के लिए सार्वजनिक समर्थन जुटाने में सफल हो गये हैं. पहली नजर
में तो यह भी दिखाई पड़ सकता है कि जो `धनी' और `गरीब' राष्ट्रों का
सिद्धांत गढ़ते हैं वे खुद विकासशील देश ही हैं. किन्तु तथ्यों के सरल
ऐतिहासिक अध्ययन से पता चलता है कि यहां भी `प्राथमिकता' पश्चिम की ही है
जहां `धनी' और `गरीब' राष्ट्रों की संकल्पना उस समय विकसित की गयी जब
अधिकांश विकास-~शील देशों ने अपनी स्वतंत्रता अर्जित भी नहीं की थी. इस
संकल्पना को जी. मिर्डल, पी. मूसा और बी. वार्ड जैसे पश्चिमी शोधकर्ताओं
ने छठे और सातवें दशकों में विस्तार से तैयार किया था. इसके अतिरिक्त,
विकासशील देशों के अधिकांश नेताओं ने अपनी शिक्षा पश्चिम में पायी, इसलिए
उनके दृष्टिकोणों की उत्पत्ति बिल्कुल स्पष्ट है.
किन्तु बुर्जुआ विचारों का प्रभाव विकासशील देशों में `धनी' और `गरीब'
राष्ट्रों की संकल्पना के प्रसार का केवल एक कारण हैं. अन्य कारण भी हैं.
यह सिद्धांत राष्ट्रीय हितों के एकीकरण की तथा अपनी आर्थिक मुइत एवं
अपना पिछड़ापन मिटाने के संघर्ष में एक जुट होने की उत्पीड़ित जनगण की
इच्छा से खिलवाड़ करता है. इसके अतिरिक्त, वामपंथी जत्थेबंदियां तथा
नवोदित राज्यों की आबादी के वे तबके इसका जोश-खरोश से समर्थन करते हैं जो
उन्नत पूंजी-~वादी राज्यों और विकासशील देशों के बीच के मौजूदा आर्थिक
संबंधों को बनाये रखना चाहेंगे.
इस संकल्पना का औचित्य सिद्ध करने के लिए बड़ी संख्या में तथ्यों एवं
सांख्यिकीय आंकड़ों का इस्तेमाल किया जाता है. किन्तु, व्यवहार में,
मात्र यह स्थापित करना महत्त्वपूर्ण नहीं है कि एक विशेष स्थिति मौजूद
है, बल्कि इसके कारणों और परिणामों का उद्घाटन करना भी महत्त्वपूर्ण है.
वस्तुगत तथ्यों से निकाले निष्कर्षों को केवल इसी तरीके से सही ठहराया जा
सकता है.
पहली नजर में ऐसा दिखायी पड़ता है कि `धनी' और `गरीब' राष्ट्रों की
अवधारणा विकासशील देशों की वास्तविक स्थिति पर आधारित है. वस्तुत: उद्योग
की दृष्टि से विकसित देशों और एशिया, अफ्रीका एवं लैटिन अमरीका के देशों
के सामाजिक एवं आर्थिक विकास-स्तरों की तुलना से अधिकांश विकासशील देशों
के भयावह पिछड़ेपन का पता चल जता है.
तो भी, यह प्रश्न उठता है: क्या विकासशील देशों को `गरीब' राष्ट्र कहना,
जैसा कि बुर्जुआ सिद्धांतकार लगातार कर रहे हैं, अर्थात् कहना चाहिए कि,
गरीबी को पिछड़ेपन के समतुल्य रखना क्या ठीक है? स्थिति के अध्ययन से पता
चलता है कि वास्तव में बहुसंख्यक नवोदित राज्य प्राकृतिक एवं श्रम
संसाधनों में उतने ही समृद्ध हैं जितना कि लगभग बराबर के भूखंड और आबादी
वाले आर्थिक दृष्टि से उन्नत देश. कुछ विकासशील देश तो उनके पास मौजूद
खनिज संसाधनों के आकार में विश्व में सचमुच अद्वितीय हैं.
इस दृष्टि से ये विकासशील देश उतने ही `गरीब' हैं जितना कि प्राचीन कहावत
के अनुसार वह भिखारी जो हाथ में सोने का प्याला लेकर भीख मांगने निकलता
है. तो, विकासशील देशों की मुसीबत इस तथ्य में निहित है कि चहुं-~मुखी
आर्थिक विकास के लिए आवश्यक संसाधनों की उपलब्धता के बावजूद वे पूर्णतया
खुद अपने हित में इन संसाधनों का उपयोग कर सकने में समर्थ नहीं रहे हैं
और अभी भी नहीं कर सकते.
बुर्जुआ सिद्धांतशास्त्री विकासशील देशों के पिछड़ेपन का कारण बताने के
लिए हर किस्म के सिद्धांतों का सहारा लेते हैं. उदाहरणार्थ, एक सिद्धांत
जो व्यापक रूप से प्रचारित किया जाता है वह है तुलनात्मक उत्पादन लागत का
सिद्धांत, ऐसा सिद्धांत जो कुछ देशों के पिछड़ेपन का कारण `सर्वाधिक
युइत-~संगत' वितरण को तथा इतिहास के हर दौर में विश्व उत्पादन के
विकास-स्तर को बताता है. अमरीकी अर्थशास्त्री और इतिहासकार वाल्ट रोस्टो
विश्व के आर्थिक विकास में `चरणों' के सिद्धांत पर चलते हैं जिसके
अनुसार कुछ देश इसलिए पिछड़ गये हैं कि वे पर्याप्त रूप में परिपक्व
नहीं बने हैं और अभी भी इसमें उसकी बारी नहीं आयी है. कभी-कभी बुर्जुआ
सिद्धांतशास्त्री विविध `प्राकृतिक' सिद्धांत उद्घृत करते हैं, जिनके
अनुसार पिछड़ेपन का कारण है कुछ राष्ट्रों की जातिय अध:स्थिति, विश्व के
अल्पविकसित क्षेत्रों की अतिजनसंख्या, प्राकृतिक हालतों का कम अनुकूल
होना, आदि.
विकासशील देशों के पिछड़ेपन के कारण तो कुछ और ही हैं. यह आज मुक्त हो
चुके देशों के निर्मम उपनिवेशवादी और नवउपनिवेशवादी शोषण का तथा विश्व
पूंजीवादी आर्थिक व्यवस्था में उनकी असमान स्थिति का परिणाम हैं.
विकासशील देश साम्राज्यवाद के सामने अपने आर्थिक पिछड़ेपन का जो
ऐतिहा-~सिक `कार्यक्रम' पेश कर रहे हैं उसमें वह अकूत नुकसान भी शामिल कर
लिया जाना चाहिए जो विकासशील देश श एक विशेष किस्म के साम्राज्यवादी
शोषण--साम्राज्यवाद द्वारा शुरू की गयी हथियारों की होड़ के फलस्वरूप उठा
रहे हैं.
इस प्रकार विकासशील देशों के पिछड़ेपन के बुनियादी कारण स्पष्ट
हैं--उन्नत पूंजीवादी राज्यों की सरकारें और इजारेदारियां इसके लिए
एशिया, अफ्रीका एवं लैटिन अमरीका के जनगण के प्रति उत्तरदायी हैं.
विकासशील देशों का आर्थिक और सामाजिक पिछड़ापन उपनिवेशवाद और
साम्राज्यवाद की पैदा-~इश है तथा विश्व पूंजीवादी अर्थतन्त्र में उनकी
आश्रित स्थिति से पैदा होता है.
जैसा कि सोवियत सरकार ने अक्तूबर १९७६ में एलान किया, `धनी' और `गरीब'
राष्ट्रों में विश्व के विभाजन का लक्ष्य है, "जहां तक विकासशील देशों
के आर्थिक पिछड़ेपन, उनके उपनिवेशवादी उत्पीड़न और नवउपनिवेशवादी शोषण के
दुष्परिणामों की ऐतिहासिक जिम्मेदारी का सवाल है, समाजवादी देशों को
साम्राज्यवादी शइतयों के साथ एक कतार में खड़ा कर देना." वस्तुत:,
समाज-~वादी देश उपनिवेशवाद के दुष्परिणामों और पूंजीवादी दुर्गुणों के
लिए, विकास-~शील देशों की कठिन आर्थिक स्थिति और पिछड़ेपन के लिए, तथा
अन्तरराष्ट्रीय आर्थिक संबंधों पर उनकी असमान स्थिति का जो गम्भीर प्रभाव
पड़ता है, उसके लिए भौतिक या नैतिक किसी भी रूप में जिम्मेदार नहीं है.
`अन्तरराष्ट्रीय आर्थिक संबंधों के पुननिर्माण पर' सोवियत सरकार के
वक्तव्य में इस पर बल दिया गया है: "विकासशील राष्ट्रों द्वारा विकसित
पूंजीवादी राज्यों के सामने पेश की जाने वाली मांगों को, जिसमें यह मांग
भी शामिल है कि आर्थिक सहायता के रूप में विकासशील राष्ट्रों को कुल
राष्ट्रीय उत्पादन का एक निश्चित अंश अनिवार्यत: हस्तांतरित किया जाये,
सोवियत संघ और अन्य समाजवादी देशों के समक ष पेश करने का कोई भी आधार
नहीं हो सकता."
विकासशील राज्यों को समाजवादी देशों द्वारा दी गयी सहायता किये गये
नुकसान के लिए मुआवजा या पुराने पापों के लिए भुगतान नहीं है, बल्कि समान
शत्रु--साम्राज्यवाद, उपनिवेशवाद और नवउपनिवेशवाद--के खिलाफ संघर्ष में
एक दोस्त और मित्र द्वारा दिया गया समर्थन है. समाजवादी देशों के जनगण
एशिया, अफ्रीका और लैटिन अमरीका के जनगण के साथ अपने संसाधनों की इसलिए
साझेदारी कर रहे हैं कि वे उनके अर्थतन्त्रों का यथासम्भव शीघ्र निर्माण
करने में उनकी मदद करना चाहते हैं, और इसलिए नहीं कि ये संसाधन उनके पास
आवश्यकता से अधिक हैं.
विकासशील देशों के पिछड़ेपन के लिए समाजवादी देशों को ज़िम्मेदार ठहराना
तथा इस पिछड़ेपन को दूर करने का दायित्व उन्हें सौंपना उसी तरह अग्राह्रा
और अनुचित है जिस तरह कि पूंजीवादी देशों में लाखों बेरोजगार लोगों को
भत्ते देने के लिए समाजवादी देशों को मजबूर करना. वे पूंजीपतियों के
जुर्मो की कीमत न तो चुका सकते हैं और न ही उन्हें चुकाना चाहिए, वे
उपनिवेष-~वादियों के पुराने कर्जों तथा नवउपनिवेशवादी शइतयों और उनकी
इजारे-~दारियों के नये कर्जों को न तो चुका सकते हैं और न ही उन्हें
चुकाना चाहिए. समाजवादी देशों के जनगण ने खुद अपने पूंजीपतियों से अपने
आपको मुक्त कर लिया है, इसलिए नहीं कि वे विदेशी पूंजीपतियों को उनका
बिल चुकाने में मदद करें.
