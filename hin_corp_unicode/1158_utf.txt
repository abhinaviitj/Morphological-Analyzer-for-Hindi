<औङ्ङिचिअल् आन्ड् ंएडिअ ळन्गुअगेस्><ंअस्स् ंएडिअ><ंओहनन्, णो><आट्मनिर्वसन् खे ढ्हरटल् फर् आअस्हड् ख ऐक् ढिल्><१९८४><झ्यो-उगेएन् शहिट्य छ्हेट्न><फट्न><३१-३३><१४७५><ंओहनन्, ण्-आट्मनिर्वसन् खे ढ्हरटल् फर् आस्ह्> 

कालिदास के जीवन का प्रथम चरण उस पर्वतीय इलाके से सम्बन्धित है, जहाँ
वह गायें चरानेवाला है. उसका जीवन उस ग्राम्य-प्रांतर में स्वस्थ या
सुखपूर्ण नहीं था. मातुल की गायें चरानेवाला कालिदास वास्तविक कालिदास
नहीं. उसके अन्दर और एक व्यक्ति छिपा है. और वह व्यक्ति कवि कालिदास है.
वह अपने रचना-व्यक्तित्व के विकास के लिए लालायित है. वह जानता है, इस
ग्राम-प्रांतर में कवि-व्यक्तित्व से विकसने की संभावनाएँ बहुत कम हैं.
ग्राम के सीमित दायरे में उसे हमेशा दूसरों की लांछनाएँ तथा भर्त्सनाएँ ही
मिली है. कोई भी उसे पूर्ण रूप में समझने का प्रयत्न नहीं करता. अर्न्तमन
की अदम्य भूख से पीड़ित कालिदास ब्राह्मण-रूप में संत्रस्त था. इस स्थति
पर अम्बिका कहती है-"वह व्यक्ति आत्म-सीमित है. संसार में अपने सिवा उसे
और किसी से मोह नहीं है."मल्लिका ही एकमात्र वह व्यक्ति है जो कालिदास में
निहित विराट् व्यक्तित्व को समझनेवाली है. कालिदास की कवि-प्रतिभा से अनभिज्ञ
मातुल को कविता और कवि के क्रय-विक्रय में भी कोई हानि नहीं दीखता, "मेरी
समझ में नहीं आता कि इसमें क्रय-विक्रय की क्या बात है! सम्मान मिलता है,
ग्रहण करो. नहीं,कविता का मूल्य ही क्या है?" इसलिए कालिदास अपने असुरक्षित
वातावरण के घुटन से सुरक्षित तथा विशाल भूमि की खोज में व्यस्त हो जाता है.
पर उसका मन दृढ़ नहीं था, शंकाग्रस्त था. अपने पर भी शंकित कालिदास कहता
है.  .  "मुझे अपने पर भी विश्वास नहीं.  .  .  मन में कहीं यह आशंका थी,
वह वातावरण मुझे छा लेगा और मेरे जीवन की दिशाबदल देगा.  .  .  और यह आशंका
निराधार नहीं थी." व्यक्ति कालिदास औरकवि कालिदास के बीच का द्वन्द्व ही इस
अनिश्चितता का पोषक है. कालिदास को अपने प्रतिकूल वातावरण ने आत्म-सीमित कर
दिया. बाह्म और आन्तरिक स्तर पर संत्रस्त कालिदास के आत्म-सीमित होने में
उसका निर्वासन निहित है.राजकवि होना उसके जीवन का दूसरा चरण है. राजकवि
बनकर जिस अपरिचित परिवेश में वह पहुँच जाता है, उससे भी वह समझौता नहीं
कर पा सका. राजदुहितासे वैवाहिक बन्धन में जुड़ने पर भी वह सुखी नहीं था.
उज्जयिनी में कालिदासकी बदली स्थति का उल्लेख निक्षेप करता है. अंतिम भाग
में मल्लिका के कथन में वह अधिक स्पष्ट है, "व्यवसायी कहते थे, उज्जयिनी में
अपवाद है-तुम्हारा बहुत-सा समय वीरांगणाओं के सहवास में व्यतीत होता है."
स्पष्ट है, राजकवि के रूप में भी वह शिथिल हो चुका था, एतदर्थ उसका वैवाहिक
जीवन भी. यहाँ से कालिदास के जीवन का विघटन शुरू होता है. जिस स्वस्थता की
खोज में वह नई भूमि पर जा पहुँचा है, वहाँ अपने को पहले से अधिक असुरक्षित
तथा निर्वासित महसूस करता है. अतः जीवन के दूसरे चरण में ही वह पूर्ण रूप
से टूटता दिखाता है.शासक की वर्दी में खड़े होनेवाले कालिदास के साथ तीसरा
चरण शुरू होता है. उस बिन्दु पर भी उसका अन्तर्मन और अधिक विक्षुब्ध होता
है. ग्राम्य-प्रांतर मेंअभाव और लोकनिन्दा ने उसे निर्वासित कर दिया,
तो राजप्रसाद में अपने असुरक्षा-बोध ने उसे अधूरा बना दिया. अपने लिए
बिलकुल अपरिचित तथा अनुचित वातावरण में पहुँच कर कालिदास की मानसिक व्यथा
दुगुनी और चौगुनी हो जाती है.मातुल के पैर टूटने तथा उसके बैसाखी के टेक
चलने में राजकीय वर्दी में जर्जरितकालिदास की सूचना है. स्वयं कालिदास
ही व्यर्थता-बोध का शिकार बनकर कहता है, "जिस कल की प्रतीक्षा थी वह कल
कभी नहीं आया और मैं धीरे-धीरे खण्डित होतागया." गोया कि व्यक्ति अपनी
अभि-लाषाओं के निर्मूल होने की स्थति में व्यर्थता-बोध का शिकार बन जाता
है और वह अन्यथात्व की गहरी गुफा की ओर सहज ही फेंक दिया जाता है. कालिदास
की स्थित इससे भिन्न नहीं.अंत में वापस आए कालिदास को अपनी आशा के विरूद्ध
परिस्थितियों तथा घटनाओंका सामना करना पड़ता है. अस्मिता की तलाश ने उसे कहीं
भी टिकने नहीं दिया. अब कालिदास को मल्लिका का घर और मल्लिका भी बदली हुई
तथा अपरिचित लगतीहै. इच्छा और समय के द्वन्द्ध में कालिदास जिन्दगी के तेज
रफ्तार को पकड़ न सका. समय ने उसकी आशा का रूप ही बदल दिया, "मुझे बार-बार
अनुभव होताकि मैंने प्रभुता और सुविधा के मोह में पकड़कर उस क्षेत्र में
अनधिकार प्रवेशकिया है, और जिस विशाल में मुझे रहना चाहिए था उससे दूर
हट आया हूँ." वापसी उसकी अभिशप्तता है. कालिदास का मन नाटक के अंतिम
भागमें खुलता है, फिर भी बन्द है. उस बन्द कमरे में कालिदास निर्वासन की
अभिशप्तताभोग रहा है. अथ से प्रारम्भ करने की अभिलाषा भी जब टूट जाती है,
तब उसकी त्रासदी विडंबना का रूप धारण कर लेती है.प्रथम अंक में भावना में
भावना का वरण करती हुई प्रवेश करनेवाली मल्लिका भावुक युवती है, पर उसका
कथन मात्र भावुकता से उद्भूत नहीं बल्कि एक आपसी पहचान की प्रतिक्रिया है.
वह कालिदास के साथ रहने से उत्पन्न नहीं वरन् कालिदास को पूरी तरह समझने
और उसके साथ के सम्बन्ध को सब सम्बन्धों से अधिक सार्थकसमझने की उपज है.
उसने जिस भावना का वरण किया है यह भावना कालिदास है. पर मल्लिका की आन्तरिक
पीड़ा कालिदास की अनुपस्थति में बुरी तरह उभर आती है. प्रियंगुमंजरी का आगमन
उसे अधिक खण्डित कर देता है.अपने प्रभुत्व पर घमण्ड करनेवाली प्रियगुमंजरी
के प्रतावों ने मल्लिका को तुच्छबना दिया. वह अपनी निस्सारता पर सजह हो जाती
है. इसी सन्दर्भ में उसे प्रथमतःनिर्वासन का बोध होता है. जिस विशाल ग्रामीण
वातावरण के अणु-अणु से मल्लिकापरिचित थी वह अब उससे बिलकुल कट गयी.कालिदास
के चले जानेके बाद मल्लिका का जीवन बर्जरित हो गया. यह मात्र प्रेम-सम्बन्ध
के टूटने से नहीं बल्कि कालिदास के प्रति मल्लिका के मन में जो कल्पनाएँ थी
उनके टूटने की खबर से उद्भूत है. उसने कालिदास को जिस क्षेत्रमें आरूढ़ रहते
देखना चाहा, उस भव्य क्षेत्र से विचलित होकर उसका जीवन सेकट जाना मल्लिका
की भावनाओं के लिए आघात बनता है कालिदास की सर्वोत्तम रचना के लिए वर्षों
से कोरे पन्ने इकट्ठा करनेवाली मल्लिका कालिदास के संन्यासग्रहण की बात
सुनकर बेहद शिथिल हो जाती है, "परन्तु मैंने यह सब सह लिया.इसलिए कि मैं
टूटकर भी अनुभव करती रही कि तुम बन रहे हो. क्योंकि मैं अपनेको अपने में
न देखकर तुम में देखती थी. और आज यह सुन रही हूँ कि तुम सब छोड़कर संन्यास
ले रहे हो? तटस्थ हो रहे हो?"विलोम की पत्नी बनने पर वह सर्वाधिक निर्वासित
हो जाती है. यह एक विराट्विसंगति है. इस क्रूर विसंगति के साथ समझौता करती
वह नजर आ रही है. इसकीमूक साक्षी अब पालने में रो रही है. उसका रूदन कालिदास
और मल्लिका की बची हुईअभिलाषा में कभी न मिटने वाली खाई उपस्थित कर देता
है. जीवन में वह सदा के लिए अकेली हो जाती है. कालिदास की अपेक्षा मल्लिका
आत्मनिर्वासन अधिक गहरा है.विलोम को मल्लिका से हर समय निन्दा और घृणा
ही मिली है. पूरे नाटक में मल्लिकाके लिए विलोम अयाचित है. ऐसे विलोम के
साथ का सम्बन्ध मल्लिका के जीवन की सबसे बड़ी विसंगति है. कहीं भी याचित
न हो सकने की स्थति विलोम की विडंबना है.यथार्थ की कठोरता से प्रताड़ित
और संत्रस्त पात्र है अम्बिका और विलोम. जीवन की अर्थहीनता और विसंगति से
ऊबा हुआ पात्र है अम्बिका तो उस स्थति से निरंतर संघर्षरत पात्र है विलोम.
हर कहीं अयाचित होने की उसकी नियति उसे अधिकक्रूर बना देती है. जीवन के
प्रति अपनी क्रूर मानसिकता का कारण यह आयाचिकता-बोधहै.कालिदास, माल्लिका
और अम्बिका के लिए विलोम आयाचित है. कभी-कभीउसके लिए द्वार खुले हुए हैं
और कभी-कभी बन्द. आत्यंतिक ढंग से विलोम आयाचितहोने के कारण उसके लिए द्वार
बन्द ही है. जब कभी वह कालिदास और मल्लिकाके सामने आता है, तो एक ओर उन दोनों
का परिचय उस कटु यथार्थ से होता है और दूसरी ओर उस कटु यथार्थ के बीचो-बीच
खड़े होकर विलोम और अधिक अयाचित होता है. आयचित शब्द का प्रयोग अन्य किसी
भी पात्र के लिए प्रयुक्त नहींकिया गया है. नाटक के अन्त में मल्लिका के
पति के रूप में जब उसका आगमन होता है; तब उसकी अवस्था और दयनीय है. क्योंकि
वह अपने आप को याचित घोषित करता है. यह स्थापना मात्र अपनी है. पर वस्तुतः
वह आयचित है.आत्मनिर्वासिन की स्थति आधुनिक युग की संकट जन्य परिस्थितियों
से उत्पन्नएक ऐसी मान-सिकता है जिसके विभिन्न आयाम हैं. कहीं वह मृत्यु-बोध
के रूप में या विसंगति के रूप में अभिव्यक्त होता है, तो कहीं निरर्थकता-बोध
का पर्याय बनाता है. कभी-कभी जीवन की तुच्छता का एहसास देता है. `आषाढ़का
एक दिन' के पात्र आत्मनिर्वासन के दो पहलुओं के करीब दीखते हैं. जीवनकी
पूरी अर्थवत्ता स्वयं उन्हीं के सामने शिथिल हो जाती है, इसलिए वे सब कहीं
निरर्थक और अधूरे बन जाते हैं. ऐसे में तुच्छता का अनुभव होना उसका अगला चरण
है. मल्लिका, कालि-दास और विलोम के साथ जब नाटक समाप्त होता है, तब तीनों
अलग-अलग इकाइयों के रूप में हमारे सामने खड़े होते हैं. उनके बीच कासंप्रेषण
भी समाप्त हो चुका था; क्योंकि वे इसी तुच्छता के शिकार हो चुके थे.
