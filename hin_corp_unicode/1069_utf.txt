<शोचिअल् श्चिएन्चेस्><शोचिओलोग्य्><शिन्ग्ह्, शुरेन्ड्र ' ंअल्होट्र, शुस्ह्म><शम्कलिन् भ्हर्टिय शमज्><१९८८><भ्हर्टिय  शन्स्ट्हन्><अरनसि><४४ टो ४९><२०३०><शिन्ग्ह्, शुरेन्ड्र ' शुस्ह्म ंअल्होट्र -शम्कलिन् शमज्>

संस्कृतीकरण (शाण्श्ख्षीठी़आठीऔण्) सामाजिक-सांस्कृतिक गतिशीलता की विभिन्नता
प्रक्रियाओं में संस्कृतिकरण आधुनिकी-करण, पश्चिमीकरण, औद्योगीकरण,
यन्त्रीकरण एवं जनतन्त्रीकरण जैसा अवधारणायें महत्वपूर्ण स्थान रखती हैं
. ये सम्प्रत्यय आधुनिक समाजशास्त्र केक्षेत्र में विशिष्ट अर्थ प्रस्तुत
करते हैं . इस अध्याय में संस्कृतीकरण की अवधारणा पर विचार किया जायेगा .
परम्परागत भारतीय सामाजिक संरचना में सांस्कृतिक गतिशीलता की प्रक्रिया
के विश्लेषण के सन्दर्भ में सर्वप्रथम प्रो.  एम.  एन.  श्रीनिवास ने
संस्कृतिकरण के सम्प्रत्यय का प्रयोग किया . इन्होंने मैसूर के कुर्गों
के अध्ययन के सन्दर्भ में यह पाया कि निम्न जातियाँ जाति पदक्रम में अपनी
स्थिति को ब्राह्मणों के रीति-रिवाजों को अपनाकर तथा अपनी रूढ़ियों, जिन्हें
अपवित्र समझा जाता है, जैसे--मांस खाना, मद्यसेवन और पशुबलि का परित्याग करके
अपनी स्थिति को ऊँचा उठाने का प्रयास करती हैं . इस प्रकार एक अथवा एकाधिक
पीढ़ी के अन्तराल पर वे जाति पदक्रम में ऊँची स्थिति का दावा करने लगती
हैं . इस प्रकार की गतिशीलता को श्रीनिवास ने पहले ब्राह्मणीकरणऔर बाद में
संस्कृतिकरण के रूप में प्रस्तुत किया . इस परिवर्तन के सन्दर्भ मेंप्रो.
श्रीनिवास का तर्क यह है कि यद्यपि निम्न जातियों में उच्च जातियों के
"संस्कारों" एवं जीवन शैली को अपनाने की प्रवृत्ति पायी जाती है परन्तु
आवश्यक नहीं है कि यह उच्च जाति हर स्थान एवं क्षेत्र में ब्राह्मण जाति
ही होगी, वह सर्वर्णों में क्षत्रिय एवं वैश्य जाति भी हो सकती है . इस
प्रकार यह स्पष्ट दिखाई देता है कि संस्कृतिकरण की अवधारण ब्राह्मणीकरण की
तुलना में एक बृहदअवधारणा है . यद्यपि भारतीय समाज में परम्परावादिता और
आधुनिकता के बीच एक संघर्ष की स्थिति देखने को मिलती है परन्तु इस संघर्ष
के कारण परिवर्तन की गति में कभीअवरोध नहीं उत्पन्न हुआ . आधुनिक सन्दर्भ
में भारतीय समाज में आधुनिकीकरण, पश्चिमीकरण, नगरीकरण, औद्योगीकरण एवं
यन्त्रीकरण आदि प्रक्रियाओं की गति-शीलताके परिणामस्वरूप हिन्दू सामाजिक
व्यवस्था के मुख्य आधार "जाति व्यवस्था" में परिवर्तन आना प्रारम्भ हुआ
. लोगों की दृष्टि उदारवादा और वैयक्तिक होने लगी . परन्तु वास्तविकता यह
है कि जाति व्यवस्था में एक शोषणात्मक क्रम पाया जाता है,जहाँ एक जाति को
ऊँची तथा दूसरी जाति को नीची परीस्थिति प्राप्त होती है . इस प्रकार की
परीस्थिति के निर्धारण का आधार जन्मना होता है, वहीं दूसरी ओर मध्यम एवं
निम्न जातियों में अपने जीवन स्तर को ऊँचा उठाने की प्रवृत्ति भी पायी
जातीहैं . ये जातियाँ अपना जीवन स्तर ऊँचा उठाने तथा समाज में उच्च जातियों
की तरह प्रतिष्ठा प्राप्त करने के लिये उच्च जातियों के सम्पूर्ण जीवन विधि
का अनुकरण करती हैं . इस अनुकरणात्मक स्थिति को स्पष्ट करने के लिये प्रो.
श्रीनिवास ने संस्कृतिकरण की अवधारणा का प्रयोग किया . यह प्रक्रिया
प्रारम्भिकअवस्था से आजतक भारतीय समाज में चल रही है . संस्कृतिकरण एक ऐसी
सामाजिक और सांस्कृतिक प्रक्रिया है जो भारत के विभिन्न भागों के हिन्दुओं
में व्यापक रूप में पायी जाती है . संस्कृतिकरण का अर्थ--सामान्यता लोग
संस्कृतीकरण का अर्थ गतिशीलता से लगाते हैं परन्तु गतिशीलता संस्कृतीकरण के
अभाव में तथा संस्कृतीकरण गतिशीलता के अभाव में भी सम्भव है . संस्कृतीकरण
के संबद्ध गतिशीलता के परिणामस्वरूप पदमूलक परिवर्तन होते हैं संरचनात्मक
परिवर्तन नहीं . इसका तात्पर्य यही है किएक जाति अपने आस-पास की जातियों से
ऊपर भी उठ सकती है और नीचे भी आ सकती है, इस प्रकार के परिवर्तन सोपनाक्रम
में होते हैं व्यवस्था में नहीं . संस्कृतिकरण की प्रक्रिया केवल हिन्दु
जातियों तक ही सीमित नहीं है वरन् यह जनजाति और अर्द्ध जनजातीय और समूहों में
भी क्रियाशील होती है . उदाहरण के लिये पश्चिमी भारत के भीलों, मध्य भारत के
गोड़ों तथा ओरावों और हिमालय की पहाड़ियों में पायी जाने वाली जनजातियों में
भी संस्कृती-करण की प्रक्रिया विद्यमान है . प्रो.  श्रीनिवास ने संस्कृतीकरण
की प्रक्रिया में ब्राह्मण आदर्श पर अधिक बल दिया है तथा क्षेत्रिय, वैश्य
एवं शूद्र आदर्शों की उपेक्षा की है . इस सन्दर्भ में डी.  एफ.  पोकाक ने
ब्राह्मण आदर्श के साथ-साथ क्षत्रिय आदर्श की ओर भी संकेत किया है . जिस
प्रकार ब्राह्मण, क्षत्रिय, वैश्य और शूद्र वर्ण से शूद्र वर्ण से उच्चत्तर
हैं उसी प्रकार हम हिन्दू समाज में राजकीय आदर्श को भी मान सकते हैं, जो
कुछ बातों में ब्राह्मण आदर्श के ऊपर निर्भर होते हुए भी उनके पूरक हैं
. किसी काल या स्थान विशेष में राजकीय आदर्श की प्रतिनिधि किसी क्षेत्र को
प्रभुता सम्पन्न राजनीतिक सत्ता होती है और वहाँ की स्थानीय प्रभुता सम्पन्न
अब्राह्मण जातियाँ माध्यम का कार्य करती हैं . इस प्रकार लौकिक मामलों में
विभिन्न कालों में मुगलों और अंग्रेजों ने वह मानक प्रस्तुत किया जिसमें
लौकिक प्रतिष्ठा मापी जाती है . इस सन्दर्भ में प्रो.  श्रीनिवास ने न
केवल राजकीय आदर्श को वरन् प्रभु जाति की अवधारणा को महत्वपूर्ण माना है
. मिल्टन सिगर ने संस्कृतीकरण के एक या दो नहीं वरन् चार या कम से कम तीन
आदर्शों को महत्वपूर्ण बतलाया है . यद्यपि हिन्दू सामाजिक व्यवस्था में
चार वर्ण--ब्राह्मण, क्षेत्रिय, वैश्य एवं शुद्र का स्पष्ट उल्लेख हैं
परन्तु इनका आदर्श स्थान के अनुसार बदलता रहता है जैसे राजाओं और योद्धाओं
में जीवन शैली का पद ब्राह्मण के बराबर या कभी-कभी उनसे भी ऊँचा होता
है . जो समूह अपनी स्थिति को ऊँचा उठाना चाहते हैं वे अपनी जीवन पद्धति
के बराबर राजपूतीकरण द्वारा ऐसा करते हैं . जिन क्षेत्रों में व्यापारी
प्रभुता होती है वहाँ उनकी जीवन शैली को आदर्श मान लिया जाता है . इस
प्रकार ब्राह्मण ही सदैव संस्कृतीकरण के अभिकर्ता नहीं रहे हैं वरन् अन्य
जातियों ने भी संस्कृतीकरण के अभिकर्ता के रूप में कार्य किया है . प्रो.
श्रीनिवास के अनुसार "संस्कृतीकरण वह प्रक्रिया है जिसके द्वारा कोईनिम्न
हिन्दू जाति या कोई जनजाति अथवा अन्य समूह किसी उच्च और प्राय: द्विजजाति
की दिशा में अपने रीति-रिवाज, कर्मकाण्ड, विचारधारा और जीवन पद्धति को
बदलती है . आमतौर पर ऐसे परिवर्तनों के बाद जाति परम्परा से स्थानीय समाज
द्वारा सोपानक्रम में जो स्थान उसे मिला हुआ है उससे ऊँचे स्थानका दावा के
बाद ही उसे स्वीकृति मिलती है . डा.  योगेन्द्र सिंह के अनुसार "शाब्दिक
दृष्टिकोण से संस्कृतिकरण वास्तव में संस्कृत या संस्कृति शब्द से सम्बन्धित
है . संस्कृति का रूपान्तर है . संस्कारों द्वारा परिमार्जित होने के बाद
ही एक हिन्दू सुसंस्कृत कहा जा सकता है . इस दृष्टि से विश्लेषण करने पर
भी यह स्पष्ट है कि संस्कृतिकरण वह प्रक्रिया है जिसके द्वारा निम्न जाति
या समूह के लोग अपनी जातीय या सामाजिक स्थिति को परिशुद्ध, परिमार्जित
व उन्नत करने के उद्देश्य से उच्च जाति के मूल्यों, आदर्शों, विचारों,
कृत्यों तथा संस्कारों को ग्रहण कर लेते हैं . प्रो.  श्रीनिवास ने वर्ण
के आधार पर संस्कृतीकरण के आदर्श को स्पष्टकरते हुए कहा है कि ब्राह्मण,
क्षत्रिय और वैश्य वर्ण को द्विज वर्ण कहते हैं क्योंकि इन्हीं वर्णों में
उपनयन संस्कार होता है जिसे दूसरा जन्म माना जाता है . वैदिक कर्मकाण्डों
में सम्मिलित होने का अधिकार केवल तीन वर्ण के लोगों को है जिसमें अर्थवेद
को छोड़कर किसी न किसी वेद से मन्त्रों का पाठ किया जाता है . द्विज वर्णों
में इन संस्कारों को पूरा करने में ब्रह्मण सर्वाधिक सचेष्ट होते हैं . अत:
दूसरों की तुलना इन्हें श्रेष्ठकर आदर्श माना जा सकता हैकिन्तु विभिन्न
क्षेत्रों एवं विभिन्न समयों में प्रत्येक वर्ण के सांस्कृतिक तत्व अलग-अलग
होते हैं और सामान्यतया वर्ण सोपानक्रम में उच्चतर स्तरोंमें अनेक रूपता अधिक
होती है . जब हम ब्राह्मण वर्ण की विभिन्नताओं को देखते हैं तो स्पष्ट होता
है कि एकभौगोलिक क्षेत्र में रहने वाली सभी जातियों में स्थानीय संस्कृति के
कुछ समान तत्व आवश्यक रूप से पाये जाते हैं . जैसे समान भाषा, समान त्योहार,
तथासमान देवता और मान्यता . श्रीनिवास ने इसे "उदग्र एकीकरण" कहा है . कुछ
ब्राह्मण समूह जैसे--कश्मीरी, बंगाली और सारस्वत मांसाहारी हैं जबकि अन्य
स्थानों के ब्राह्मण परम्परा से शाकाहारी हैं . कुछ ब्राह्मण समूहों में
संस्कृतीकरण दूसरों की तुलना में अधिक होता है . संस्कृतीकरण का अन्तर यह
होता है कि वैदिक तथा लौकिक ब्राह्मणों के बीच अन्तर बिल्कुल भिन्न हैं.
विभिन्न ब्राह्मण समूहों के धन्धों में भी पर्याप्त अनेकरूपता पायी जाती है
. पंजाब, पश्चिमी उत्तर प्रदेश तथा राजस्थान के कुछ भागों में ब्राह्मणों
की लौकिक स्थिति नीची है . गुजरात, बंगाल और मैसूर में बहुत से ब्राह्मणों
को कर्मकाण्डीय दृष्टि से निम्न माना जाता है . इस प्रकार ब्राह्मणों की
अपेक्षा क्षेत्रीयवैश्य और शूद्र वर्णों की संस्कृति में स्थानीय अञ्चल
के तत्व अधिक होते हैं . निष्कर्षत: देश के विभिन्न भागों में क्षत्रिय और
वैश्य होने का दावा करने वाली जातियों में परस्पर गहरी भिन्नताएं मौजूद हैं
. के.  एम.  पणिवकर की मान्यता है कि इतिहास में पिछले दो हजार वर्षों में
क्षत्रिय जैसी कोई जाति नहीं हुई हैं . इन्होंने नन्दवंशीय क्षेत्रियों को
ही सच्चे क्षत्रिय के रूप में माना है और वह वंश ईशापूर्व पांचवी शताब्दी
में हीसमाप्त हो गया . इस वंश की समाप्ति के बाद प्रत्येक राजपरिवार किसी न
किसीअक्षत्रिय जाति से जिसमें मध्ययुगीन भारत के प्रसिद्ध राजवंश भी शामिल
हैं . यहभी मान्यता है कि अर्वाचीन युगों में शूद्रों ने भारी संख्या में
राजपरिवार पैदा किये हैं . वर्ण आदर्श और स्थानीय सोपान के बीच सहमति का
अभाव शूत्रों के सम्बन्ध में और भी स्पष्ट हैं . यह श्रेणी न केवल स्थानीय
क्षत्रिय और वैश्य जातीयों के लिये उर्वरक रही हैं वरन् उसका सांस्कृतिक
और संरचनात्मकविस्तार इतना बड़ा है कि स्वयं श्रेणी ही लगभग निरर्थक हो
जाती है . इनमें यदि एक छोर पर प्रभुतासम्पन्न भूस्वामी किसान जातियाँ हैं
जिनका स्थानीय वैंश्यों एवं ब्राह्मणों के ऊपर शासन और अधिकार है तो दूसरे
छोर पर गरीब प्राय: अछूते हैं . जो अपवित्रता के रेखा के ठीक ऊपर जीवित
हैं . यहाँ यह संभव है कि इस व्यापक श्रेणी में कुछ जातियों की जीवनशैली
का अत्यधिक संस्कृतीकरण हुआ हो और कुछ का अल्पतम . परन्तु यहाँ यह स्पष्ट
है कि संस्कृती-करण हुआ हो अथवा न हुआ हो किसान प्रभुजातियाँ ही अनुकरण का
स्थानीय आदर्श प्रस्तुत करती है . डा.  योगेन्द्र सिंह ने संस्कृतीकरण को
ब्राह्मणीकरण की तुलना में बृहत्तर अव-धारणा माना है . उसके अनुसार प्रो.
श्रीनिवास ने स्वयं यह अनुभव कर लिया था कि जिस प्रक्रिया ने मैसूर में
ब्राह्मणों के रीतिरिवाजों का अनुकरण करने केलिए प्रेरित किया, निम्न जातियों
में उच्च जातियों के सांस्कृतीक तरीकों काअनुकरण करने की एक सामान्य प्रकृति
का ही उदाहरण था . बहुत से मामलों में येउच्च जातियाँ अब्राह्मण थीं जैसे
वे देश के विभिन्न भागों में क्षत्रिय, जाट वैश्य, आदि थे . संस्कृतीकरण की
विशेषताएँ संस्कृतीकरण की निम्नलिखित विशेषताएँ हैं :----१--संस्कृतीकरण एक
गतिशील प्रक्रिया है--सामान्यत: संस्कृतीकरण के परिणामस्वरूप सम्बद्ध जाति
उपर की ओर गतिशील होती है . यद्यपि इस प्रक्रियामें गतिशीलता के तत्व पायें
जाते हैं परन्तु गतिशीलता के अभाव में संस्कृतीकरण और संस्कृतीकरण के अभाव
में गतिशीलता सम्भव है . संस्कृतीकरण को प्रक्रिया से सम्बद्ध गतिशीलता के
फलस्वरूप पदमूलक परिवर्तन होते हैं, संरचनात्मक परिवर्तन नहीं . उदाहरण के
लिए एक जाति अपने आस-पास की जाति के ऊपर उठ सकती है और नीचे भी आ सकती है
परन्तु व्यवस्था में कोई परिवर्तन नहीं होता . कोई भी जाति समूह सामान्यतया
अर्न्तगामी होता है परन्तु कभी-कभी अर्न्तगामी प्रवृत्ति और अनुलोमगामी
प्रवृत्ति साथ-साथ पाई जाती है निम्न जाति का उच्च जाति से एकतरफा सम्बन्ध
होता है जिससे वह अपनी कन्याओं को विवाह मेंउच्च जातियों को देती हैं
. इसके परिणामस्वरूप निम्नतर समूहों में लड़कियोंकी और उच्चतर समूहों में
लड़कों की कमी होने लगती है . इसप्रकार के अनुलोमगमन की प्रवृत्ति भारत में
केरल, गुजरात, बंगाल तथा उत्तर प्रदेश के कुछ भागों में पायी जाती है यह
प्रवृत्ति जातियों की उर्ध्वगामी गतिशीलता का प्रमाण है . गति शीलता के
लिये अनुलोमगमन इन अर्थों में भी महत्वपूर्ण है किकोई जाति अथवा उप-जाति
अपनी जीवन पद्धति का संस्कृतीकरण कर ले फिर जाति के ढाँचे में अपने आस-पास
की जातियों में या मूल प्रशाखा से श्रेष्ठ होने का दावा करें . उदाहरण के
लिये प्रो.  निवास ने अपने अध्ययन में यह पाया कि उन्नीसवीं शताब्दी के
पूर्वाद्ध अक्मा कुर्ग ब्राह्मणों के प्रभाव में आये और उन्होंने मदिरापान
छोड़ दिया, शाकाहारी हो गये और यज्ञोपवीत पहनने लगे . कालान्तर में उनका
एक अलग अर्न्तगामी समूह बन गया यहाँ तक कहा जा सकता है कि जाति के इतिहास
में मूल समूह से ऐसे विखण्डन के परिणामस्वरूप नये जाति समूहोंका उदय होता
रहा है . यद्यपि यह सत्य है कि विखण्डन होता रहा है परन्तु जाति गतिशीलता
के परिणामस्वरूप जाति की प्रशाखाओं में केवल पदमूलक परिवर्तन हुए हैं
इनके ढाँचे में कोई परिवर्तन नहीं हुआ है . २--संस्कृतीकरण परिवर्तनशील
प्रक्रिया है--इस प्रक्रिया का सीधा सम्बन्ध परिवर्तन से है . परिवर्तन
के अभाव में संस्कृतीकरण असंभव है . यद्यपि संस्कृतीकरण द्वारा व्यवस्था
में कोई परिवर्तन नहीं होता परन्तु व्यवस्था केविभिन्न सोपानक्रमों में
परि-वर्तन अवश्य होता है . जैसे गतिशीलता के विश्लेषण से यह स्पष्ट है
कि संस्कृतीकरण से सम्बद्ध गतिशीलता व्यवस्था की संरचना में परिवर्तन
नहीं होता परन्तु सम्बद्ध व्यवस्था में पदमूलक परिवर्तन अवश्य होते हैं
. उदाहरण के लिये एक व्यवस्था में विभिन्न जातियाँ अपने पदक्रम से उपर उठ
सकती है और नीचे भी आ सकती है परन्तु यह सब मूलत: उसके अपने सोपनाक्रम में
घटित होता है अर्थात् अलग-अलग जातियाँ या तो ऊपर उठी या नीचे गिरीं परन्तु
पूरा का पूरा ढाँचा वैसा ही बना रहा . इस प्रकार स्पष्ट है कि संस्कृतीकरण
की प्रक्रिया द्वारा सम्पूर्ण व्यवस्था के उपागों में हमेशा परिवर्तन की
प्रक्रिया गतिशील रहती है . ३-जाति, जनजाति या अन्य समूह उतार चढ़ाव के
क्रम में ऊँचा स्थान प्राप्तकरने का प्रयत्न करते हैं--जाति व्यवस्था में
दो प्रवित्तियाँ अर्न्तनिहित हैं प्रथम किसी स्थानीय समाज में नैतिक और
धार्मिक प्रतिमानों सहित, बहुत सी संस्कृतियों के अस्तित्व की स्वीकृति . इस
स्वीकृति में यह भावना निहित रहती हैकि कुछ संस्थाएँ, विचार-एवं विश्वास तो
समूह के लिए उपयुक्त होते हैं और कुछनहीं होते . जाति प्रथा में अर्न्त-निहित
दूसरी प्रवृत्ति उच्च जातियों के जीवन ढंग का अनुकरण . यह अनुकरण किसी जाति
विशेष का नहीं होता और न हीसर्वोच्च जाति का .
