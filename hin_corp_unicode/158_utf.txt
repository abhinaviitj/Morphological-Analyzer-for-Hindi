<शोचिअल् श्चिएन्चे><फ्स्य्च्होलोग्य्><श्तेट् ंअर्डेन्><आप् शङल् खइसे ःओन्><१९८७><शुबोड्ह् फुब्लिचटिओन्स्><णेत् ढेल्हि><७० टो ७९><२६२८><श्तेट् ंअर्डेन्-आप् शङल् खइसे ःओन्>

छोटी-छोटी बातें
"एक ही शब्द-धागे पर राष्ट्रों का भाग्य लटक रहा है." (वेण्डेल फ़िलिप्स)
"एक धागा तोड़ दो, सारा ताना-बाना बिखर जाएगा. हज़ारों सुरों में से एक
तोड़ दो, सब सुर बेसुर हो जाएंगे. (व्हिट्टियर)
"ज़रा सब्र रखो, बादल फटकर धूप निकल आती है; ज़रा-सी मुहब्बत से धर-भर
में खुशी छा जाती है; ज़रा सी आशा से दुर्दिन में खुशी लहरा जाती है;
ज़रा-सी उदारता से क्लान्ति में शान्ति आ जाती है."
सान फ्रांसिस्को के एक समाच्रारपत्र `पोस्ट' में एक बार यह घटना प्रकाशित
हुई, "एक थोक-विक्रेता का मुनीम तीन सप्ताहों तक एक रात भी न सोया. उसके
हिसाब में कुछ फर्क था जो निकाले भी न निकल रहा था. अन्तर था नौ सौ डॉलर
का जो दुकान के कोष में कम थे. बेचारा मुनीम बार-बार जोड़-तोड़ लगाता
और फिर से शेष निकालता. कई रातों के जागरण से उसकी दशा विक्षिप्त-सी हो
गई. आखिर दुकान के मालिक को बुलाया गया और नये सिरे से गणना की गई. थोड़ी
ही देर में एक प्रविष्टि उन्नीस सौ डॉलर की नज़र में आई. मालिक आश्चर्य
से बोला, `यह क्या? यहां तो उन्नीस सौ की बजाय एक हजार होना चाहिए,
उन्नीस सौ कैसे हो गया ?' छानबीन की गई तो पता चला कि कैशबुक के पृष्ठों
में एक मक्खी मर गई और उसकी एक टाँग ने हज़ार की रक़म में से पहले
`शून्य' को दुम लगा दी जिससे `९' का हिन्दसा बन गया औ रक़म एक हज़ार से
उन्नीस सौ हो गई.
कहते हैं कि शुरू-शुरू में जब सही समय बतानेवाली घड़ी बनी तो उसका
मिर्माता हेनरी विक उसे फ्रांसीसी सम्राट् चार्ल्स पंचम के पास ले गया.
घड़ी देखकर सम्राट् बोला, "हाँ, यही चलती तो ठीक है किन्तु डायल पर अंक
तुमने सही नहीं लिखे."
एक नन्हा सा बालर, जेस वाट, अँगीठी के पास बैंच पर बैठा खाने की
प्रतीक्षा में था; खाना पर रहा था. समस्त विश्व वाष्पशक्ति की खोज के
लिए इस नगण्यी-सी घटना के लिए कृतज्ञ रहेगा--"वाह! कितमा महान शक्ति है
!" यदि उस शक्ति की खोज न की जाती तो रेल-मार्ग, भाप से चलनेवाले जहाज और
संसार के हाज़ारों उद्योग-धन्धे कहाँ होते ? यदि वाष्प पहये को न चलाए और
आग-पानी मिलकर भाप उत्पन्न न करें तो संसार की क्या दशा हो?
बात है तो सर्वथा स्पष्ट, किन्तु समझ में तनिक कठिनता से आती है कि
बड़े-बड़े लोगों के जीवन का मिर्माण छोटी-छोटी बातों से हुआ है.
महत्त्वपूर्ण और महान् घटनाएँ तो शायद ही कभी हमारे जीवन में घटती हैं;
जो बातें जीवन को केन्द्रित करती हैं वे वास्तव में तुच्छ, नगण्य और
छोटी-छोटी ही होती हैं जिनका पिछला चिन्ह भी अत्यन्त धुँधला-सा रह जाता
है.
ट्रॉय की दस-वर्षीय घेराबन्दी का मुख्य कारण था--एक मोहक चेहरा और
लुभावनी मुस्कान! उसी से प्रभावित होकर होमर ने विश्व का सुप्रसिद्ध
महाकाव्य रच डाला.
सन् एक हज़ार पाँच में मोडेना के लोकतन्त्री साम्राज्य के कुछ सैनिक,
बोलोना के एक सरकारी कुएँ से डोल उठाकर ले गए. वह डोल रुपये का नहीं तो
डेढ़ का होगा, किन्तु उस डोल के कारण ऐसा संग्राम छिड़ा कि चौबीस वर्ष
तक विध्वंस-लीला जारी रही.
क्रीमीया का युद्ध इंग्लिस्तान, फ्रांस, तुर्की और रूस की चार बड़ी
शक्तियों में छिड़ा और धन-जन की अपार हानि हुई, हालाँकि कारण था--एक
कुन्जी न देना. जेरुसलम के एक पवित्र समाधि-स्थान के एक भाग में किसी
गिरजा पर यूनान ने दावा किया और ताला लगा-~कर चाबी देने से इन्कार कर
दिया. बस, इतनी-सी बात पर रोष फूट पड़ा. विवाद और उलझनें यहाँ तक बढ़ गईं
कि रूस ने तुर्की से गिरजा की मरम्मत की माँग की. तुर्की ने बात नहीं
मानी. चूँकि इंग्लिस्तान सदा तुर्की का सहायक रहा था, अत: रूस के विरोध
में उसने फ्रांस को अपने साथ लपेट लिया. अपरिमित मारकाट हुई और रक्त की
नदियाँ बह निकलीं.
फ्रांस में क्रान्ति आई और सुदृढ़ राज-परिवार को सिंहासन से उतार दिया
गया, जिसका कारण था--शराब का एक साधारण प्याला ! सम्राट् लुई फ़िलप का
पुत्र यूक  लियन्स मित्र-मण्डली के साथ नाश्ता कर रहा था और जोश में
उसने एकाध प्याला ज्यादा चढ़ा लिया. विदा होकर गाड़ी पर सवार हुआ, किन्तु
घोड़े बिदक उठे. ड्यूक ने छलाँग लगा दी और नशे में पाँव लड़खड़ा गए;
फ़र्श से सिर जा टकराया बेहोशी में ही उठाकर ले-जाया गया, मगर जीवित न रह
सका. नतीजा यह हुआ कि एक प्याला शराब ने राज्य के उत्तराधिकारी के प्राण
लि लिये और राज-पररिवार को देश से निर्वासित होना पड़ा; धन-सम्पति तक
ज़ब्त कर ली गई. संयुक्तराज्य अमेरीका में वाशिंगटन नगर का उदय एक टमटम
उलट जाने के कारण हुआ. खुदाई के दौरान एक श्रमिक से ग़लती हो गई और उसी
के कारण हरकुलेनियम की खोज हो गई.
इंग्लिस्तान की एक घटना है कि किसी अधेड़ व्यक्ति के माथे पर कुछ सफ़ेद
बाल उग आए. उन सफ़ेद बालों से उसकी मँगेतर नाराज़ थी और उसे प्रसन्न करने
क लिए उसने उसे बाल उखाड़ डालने को कहा. बाल उखड़े तो वहाँ तनिक सूजन की
हो आई. अधेड़ व्यक्ति ने उपेक्षा बरती. अगले दिन सूजन ने सारा माथा घेर
लिया और फलस्वरूप विशेषज्ञ से परामर्श लेना पड़ा. प्रयत्न तो बहुत किया
गया, मगर वह सूजन सप्ताह-भर में ही उसके प्राणान्त का कारण बन गई है.
इंग्लिस्तान की एक राजकुमारी एलिस के बच्चे को डिप्थीरिया की शिकायत थी.
बच्चे ने अपनी माता को एक चुम्बन दने का आग्रह किया. माता ने चुम्बन भी
दिया और बच्चे के रोगाणुओं से प्रभावित होकर एक दिन प्राण भी दे दिये.
हंगरी के एक गाँव नेमेथी में एक लड़का दियासलाई से खेल रहा था कि एक ही
दियासलाई के जलने से जो आग फैली, तो दो सौ बत्तीस मकान भस्म हो गए और
परिवार-के-परिवार बेघर होकर रह गए.
छोटी-छोटी बातों पर सावधानी से काम लो ! ये छोटी-छोटी बातें वास्तव में
बड़ी महत्त्वपूर्ण हो जाती हैं. जो व्यक्ति नन्हीं-नन्हीं परेशानियों की
परवाह नहीं करता, वह कई बार उस व्यक्ति से महान् होता है जो बड़ी बाधाओं
को पार कर सकता है.
चार्ल्स डिकन्स ने अपनी एक पुस्तक ` ल द ईयर राउँड' में लिखा है, "किसी
ने प्रश्न किया कि बुद्धिमान किसे कहें? उत्तर मिला, उसी को जो
सामान्य-से-सामान्य बातों पर भी ध्यान दें."
विख्यात वाद्यवादक हैंडेल को अपने अमर तरानों में से एक की प्रेरणा का
स्रोत लुहार के आयरन की ध्वनि थी.
एक एनकसाज का सुपुत्र अपने भाई-बहनों के सँग खेल रहा था. खेलते-खेलते
उसने दो शीशों को इकट्ठा करके उनके बीच में से देखा तो गिरजा का कलश उसे
समीप आता दिखाई दिया. यही तमाशा उसने भाई-बहनों को भी दिखाया. वे भी
मुग्ध हुए. सब मिलकर पिता के पास पहँचे. पिता को भी आश्चर्य हुआ, सेकिन
मन में यह विचार कौंधा कि इस शैली में वह आयु के लोगों के लिए भी खिलौना
बनाने में सफल हो सकता है. उसने तत्सम्बन्धी गेलीलियो से परामर्श लिया.
गेलीलियों को तत्काल इस विचार की उपयोगता सूझ आई कि इससे तो
सक्षत्र-विज्ञानियं को तारे समीप से दिखाई देने लगेंगे. उसने शीघ्र ही एक
दूरबीन तैयार कर ली और उसके अन्वेषण के नक्षत्र-सम्बन्धी बहुत-से तथ्य आज
तक नक्षत्र-वेत्ताओंॅ के मार्गदर्शक हैं, हालाँकि अब गज़-गज़-भर व्यास के
दूरदर्शी शीशों-वाले यन्त्र विद्यमान हैं.
चिट्सबर्ग की घटना है कि एक दिन कोई लँगड़ा व्यक्ति बाजार में चला जा रहा
था. मार्ग कीचड़ से भरा था. चलते-चलते लँगड़े व्यक्ति का पाँव फिसल गया
और वह गिर पड़ा. उसकी टोपी उछल-~कर एक लड़के के पाँव में जा गिरी, जिसे
उसने ठोकर मारकर परे उछाल दिया. एक अन्य लड़के ने टोपी उठाकर लँगड़े
व्यक्ति को दी और फिर सहारा देकर होटल में ले गया. लँगड़े ने उस लड़के का
नाम पूछा और लिखकर सँभाल लिया; फिर सहायता के बदले धन्यवाद दिया. इस घटना
के एक मास पश्चात् इसी लड़के के पास एक हज़ार डॉलक की हुण्डी पहँची. काम
कोई उसने बहुत बड़ा नहीं किया था, मगर पुरस्कार बहुत बड़ा था.
मीठे बोल बोलना बहुत आसान काम है, मगर इनकी सहायता से कई निराशाग्रस्त
लोगों की आकृति ही सँवर गई और कई आत्माएँ भटकने से बाल-बाल बच गईं.
`कांग्रेगेशनलिस्ट' नामक पत्रिका में एक सत्य घटना प्रकाश में आई कि समाज
के अत्यन्त निम्नवर्ग की कुछ बालिकाओँ के विचार में उस महिला ने उनके लिए
बड़ा भारी काम किया था. उन बालिकाओं में से ने सबकी ओर से इस प्रकार का
सम्मान जताया, "सम्मान श्रीमती जी! आपके पति जब घर से बाहर जाने लगे थे,
तो आपने उन्हें टोपी लाकर दी और उन्होंने झुककर कहा--"प्यारी, धन्यवाद !'
माननीया ! हमने किसी पुरुष को किसी स्त्री से ऐसी मधुर वाणी में बात करते
नहीं सुना. घर पहँचकर हमनें से एक लड़की बोली--`क्यों लड़कियों ! जिस
प्रकार श्रीमान् गेल ने श्रीमती गेल से व्यवहार किया, किया वह प्रशंसनीय
नहीं?' हमने मिलकर निर्णय किया कि हम भी अपनों से ऐसा ही व्यवहार
चलाएँगे. मेरे पिताजी घर आए तो पूछा--`खाना तैयार है?' मैंने उत्तर
दिया--`जा हाँ, प्यारे पिताजी !' पिताजी ने मेरी और देखा, किन्तु बोले
कुछ नहीं. मेरे पिता जी को मेरी माता जी से प्यार तो था और व्यवहार भी
अच्छा था, किन्तु मैंने उन्हें कभी ऐसे मीठे बोल बोलते नहीं सुना था. यही
ढंग मैंने आपने भाई जैक के साथ बातचीत में अपनाया और वह बड़े स्नेह से पेश
आया. टॉम के साथ भी ऐसे ही शब्दों का प्रयोग किया. टॉम और मैं दो वर्षों
से अच्छे मित्र हैं. जब भी उनसे मुझसे कुछ पूछा तो मैंने `हाँ प्यारे'
कहकर उत्तर दिया. ये शब्द हम दोनों प्रयोग में लाते हैं और हमें मानसिक
सुख प्राप्त होता है."
अनुमान लगाया गया है कि यदि गेहूँ का एक दाना वर्ष-भर में पचास दाने
उत्पन्न करे और बारह वर्ष इसी गति से उपज होती रहे तो एक गेहूँ के दाने
से बारह वर्ष की समाप्ति पर उपजी फ़सलें सृष्टि के लोगों के लिए
शताब्दियों तक पर्याप्त हैं. वह गेहूँ का एक दाना उपजते-उपजते
२४,४१,६२,५०,००,००,००,००,००० गुणा हो जायेगा.
हमारा सूर्य आठ लाख छियासी हज़ार मील व्यास का है. यदि किसी सुदुरवर्ती
नक्षत्र से ऐसी दूरबीन से देखा जाय जिसके लेन्स के आगे एक रेशमी धागा लगा
हुआ हो, तो सूर्य सर्वथा दिखाई न देखा.
साहस
" जो बातें मानवीय गौरव के अनुकूल हैं, उन सबकी पूर्णता के लिए मैं साहस
रखता हूँ; इससे अधिक साहस रखनेवाला मानव नहीं होता." (शेक्सपियर)
"निर्भीक व्यक्ति ही ख्याति के शिखरों को पल में छू लेते हैं."
(शेक्सपियर)
"कामयाबी का जन्मदाता है--साहस !" (बीकन्सफ़ील्ड)
"यदि साहस नहीं तो कुछ भी नहीं." (गेटे)
"कुछ बातें हैं जिनमें मैं आशंकित हूँ कि कोई निकृष्ट काम न मुझसे हो जाय
!" (जेम्स ए. गारफील्ड)
कैप्टेन डी.ल...डयूक  व वेलिगटन का एडीकांग था. उसने जब सुना कि नेपोलियन
एल्बा से भागकर पुन: पेरिस पहँच गया है तो उसने डॉक्टर से पूछा, "मेरा
जीवन अभी कितना शेष है ?"
डॉक्टर ने उत्तर दिया कि, "यद्यपि आपको तपेदिक का रोग है, किन्तु यदि आप
सावधानी और पथ्य से काम लें तो कई महीनों तक जीवित बने रहेंगे."
"केवल महीने?" कैप्टेन ने विस्मय के साथ ही निर्णय किया, "इससे तो बेहतर
है कि बिस्तर पर एड़ीयाँ रगड़ने की अपेक्षा युद्धभूमि में प्राण
त्यागूँ." वह अपनी रेजिमेंट में जा सम्मिलित हुआ; वाटरलू के के संग्राम में
जी खोलकर लड़ा; वहाँ उसे ऐसा घाव आया जिससे उसके फेफड़ों का गला-सड़ा भाग
स्वयमेव अलग हो गाया और वह कई दवर्ष जीवित रहा.
स्ट्रेलसण्ड की घेराबन्दी के दौरान चार्ल्स बाहरवाँ अपने सचिव को पत्र
लिखवा रहा था कि उस मकान पर एक बम आ गिरा जो छत फाड़कर सम्राट् के आगार
में आकर फटा. इससे सचिव के तो हाँथ-पांॅव फूल गये और उसके हाथ से लेखनी ही
छूट गिरी जिसे देखकर सम्रा ने शान्तिपूर्वक कहा, "क्या बात हुई ?"
सचिव विकलता से बोला, "महाराज, बम!" सम्राट तुरन्त बोला, "वाह! बम का
पत्र के विषय से क्या सम्बन्ध ? चलो लिखो!"
वॉन मॉल्के अत्यन्त साहसी पुरुष था. यह अभी नवयुवक ही था कि जर्मन संसद्
से बोला, "यदि मेरे प्रस्तावानुसार सीमा-रक्षा पर ध्यान नहीं दिया जाता
और समान सिद्धान्त के अनुसार समस्त राज्यों का संगठन स्वीकार नहीं होगा
तो प्रशिया अकेला ही इस उद्देश्य की पूर्ति में जुट पड़ेगा."
लोडी के पुल पर से सर्वप्रथम लैनेस पार हुआ, दुसरे क्रम पर नेपोलियन.
लैनेस प्राणों की परवाह न करते हुए  स्ट्रिया की सेना में घुस पड़ा और
उनसे उसने एक ध्वज छीन लिया. तभी उसका घोड़ा घायल होकर मर गया; किन्तु
लैनेस छलाँग मारकर एक  स्ट्रियाई सैन्य आधिकारी के घोड़े पर चढ़ बैठा और
उस अधिकारी की तलवार के घाट उतार दिया. उसने अकेले ही छह  स्ट्रियाई
सैनिकों को धराशायी कर दिया और तलवार घुमाता अपनी सेना के साथ जा मिला.
इस साहसिक अभियान के प्रतिकारस्वरूप युद्धझूमि में ही उसकी पदोन्नति हो
गई.
जॉर्ज स्टीफ़ेन्सन ने सुरक्षा-दीप का आविष्कार किया, हालाँकि इसका प्रयोग
एक जान जोखिम का काम था. साहस से काम लेकर वह उस दीप के आवश्यक प्रयोग का
संकल्प लेकर एक खान में उतर पड़ा. उसके सभी मित्र हैरान रह गए. नीचे
उतरकर उसने पूछा कि सबसे भयानक मार्ग कौन-सा है? उत्तर में उसे एक मार्ग
बता दिया गया जो गैस से भरपूर था. दीप-विशेष का प्रयोग करने के उद्देश्य
से वह तत्काल आगे बढ़ा. सब साथी आश्चर्य में डूबे-से सुरक्षित स्थानों
में
जा छिपे. ख़तरे की जगह पर पहुँचकर जॉर्ज ने गैस के प्रबल वेग के सामने
दीप घुमाया और धैर्य से परिणाम की प्रतीक्षा में खड़ा रहा. प्रारम्भ में
तो दीप की लौ तनिक उभरी, फिर झिलमिलाकर मद्धम हुई, आखिर बिल्कुल बुझ गई.
दूषित वायु का कोई प्रभाव न पड़ा और न ही किसी प्रकार का धमाका हुआ. इससे
यह प्रमाणित हो गया कि स्टीफ़ेन्सन ने खान में प्रकाश करने का मार्ग खोज
लिया है; दूसरे शब्दों में उसने सहस्रों प्राणों की पक्षा करने का साधन
खोज लिया और वह दीप खानों में काम करनेवाले श्रमिकों के लिए आपने ढंग का
पहला लैम्प था.
जिस किसी ने `टॉम ब्राउन एट रगबी' में छात्रावास के कमरे का वर्णन पढ़ा
है, वह अवश्य उस पढ़कर थर्रा गया होगा. जॉर्ज आर्थर एक कोमल-सा बालक था.
माँ से विदा लेकर रगबी स्कूल के छात्रों में आए अभी उसे एक ही दिन व्यतीत
हुआ था. छात्रावास में उसे टॉम के कमरे में स्थान मिला जिसमें अन्य कई
छात्र भी रहते थे. दिन का काम कर-कराके छात्र शयनागार में प्रविष्ट हुए.
प्रार्थना-~आराधना की बात उनमें से कोई भी न जानता था.....
छात्र बिस्तरों पर जाने के लिए कपड़े उतार रहे थे और बात-चीत करते बिहँस
रहे थे. विनम्र और घरेलू जीवन से अलग पड़ने का बोझ मन मे लिये आर्थर ने
टॉम से हाथ-पाँव स्वच्छ करने की आज्ञा माँगी तो आज्ञा देकर टॉम अन्य छात्रों से बातों
में व्यस्त हो गया. हाथ-पाँव धोकर आर्थर बिस्तर के पास ही प्रार्थना करने
घुटनों के बल झुक गया. यह उसकी बचपन की आदत थी. कमरे में खूब रोशनी हो
रही थी और छात्र हुड़दँग मचाए हुए थे. नवागन्तुक आर्थर के लिए यह बड़ा
नाजुक अवसर था. एक छात्र ने स्लीपर उतारकर उसकी और फेंका. टॉम ने उसकी ओर
देखा और उसी पल वह आर्थर का पक्षपाती हो गया. उसने बूट उतारा और स्लीपर
फेकनेवाले पर खींच मारा. फिर वह गरजकर बोला, "यदि कोई दूसरा बूट भी खाना
चाहता है तो स्मरण रहै कि किस भाव पड़ेगा." इस प्रकार एक साहसी बालक ने
रगबी में सहयोग-सहायता के वाता-~वरण की नींव डाली.
कई ऐतिहासिक तथ्य हैं जिनसे ज्ञात होता है कि पुरुषों को स्त्रियों ने
साहसिक कार्यों के लिए प्रोत्साहित किया और बाद में पुरस्कार-मालाएँ उनके
कण्ठ में पहनाईं. एक स्पार्टन बालक ने अपनी माता से शिकायत की कि उसकी
तलवार छोटी-सी है तो माता ने बाताया--"यदि तलवार छोटी है तो बढ़कर लड़ो."
एक अन्य स्पार्टन माँ ने अपने बालक को युद्ध में भैजा तो विदा-समय कहा,
"बेटे ! अपनी ढाल लेकर ही जीवित लौटना, अन्यथा ढाल पर अपनी लाश डालकर
लौटना. " अमेरिका के गत युद्ध में एक स्त्री ने दूसरी से कहा, "मैं सैनिक
की विधवा होना पलन्द कर लूँगी, किन्तु कायर की पत्नी नहीं."
स्कॉटलैंड की घटना है कि दो स्त्रियों को अपने विचारों के अनुकूल
प्रार्थना करने से रोका गया किन्तु उन्होंने इस आदेश को मानने से इन्कार
कर दिया; फलस्वरूप उन्हें जल-समाधि देने का आदेश हुआ. कम-ज्यादा जलधारा
के पास उन्हें खम्बों के साथ बांधा दिया गया. आयु में बड़ी स्त्री को
गहरे पानी के समीप ही बाँधा गया ताकि उसे डूबती देखकर कम आयुवाली अपने
संकल्प से डोल जाय. दृश्य अत्यन्त रोमांचक था किन्तु कम आयुवाली में साहस
की कोई कमी न थी. जब तक पानी से उसका कण्ठ अवरुद्ध न हो गया, वह गाती
रही. तब उसे खम्बे से खोल दिया गया और उसे अन्तिम अवसर दिया गया कि
आदेश-पालन पर सहमत हो जाय. परन्तु उसने फिर भी अस्वीकार कर दिया. निदान
उसे डुबा देने का आदेश मिला. भीड़ में से एक आवाज़ उठी, आवाज़ अत्यन्त
कारुणिक थी, "मान जा, मेरी बच्ची, मान जा !"
पानी का वेग बढ़ता आया, जिससे लोग पीछे हट गए और चुप साध ली. वह नवयुवती
यही गात रही, तेरे दरबार की ओर मैं अपनी आत्मा को उठा रही हूँ!
