<औङ्ङिचिअल् अन्ड् ंएडिअ ळन्गुअगेस्><ळेगिस्लटिवे><आनोन्><ऊ.फ्. ळेगिस्. आस्सेम्. डेब्. श्प्ल्. फ्रो. ८४ ञेब्.><१९८४><ऊ.फ्. घोव्ट्><ळुच्क्नोत्><४२० टो ४२५><२५००><आनोन् - ऊ.फ्. ळेगिस्. आस्स्. डेब्. श्प्ल्. फ्रो. ८४ ञेब्>

[श्री सत्यपाल सिंह]
माननीय अधिष्ठाता महोदय, आज एक ए.डी.ओ., बी.डी.ओ. के मातहत कितने
कर्मचारीकार्य करते हैं, किन्तु विधायक, जिसका कार्य क्षेत्र इतना
व्यापक होता है, उसके मातहत कोई भी नहीं होता है. मेरा कहना यह है कि
वहाँ से आप एक चपरासी को कम कर दीजिये और विधायक को एक स्टेनोग्राफर
दीजिये. यदि ऐसा किया गया तो विधायक अपने कार्य को और त्वरित ढंत से
सम्पादित करने में सक्षम हो जायेगा.
माननीय अधिष्ठाता महोदय, जहाँ तक कूपन्स की बात है, मैं शाहजहाँपुर से
आता हूं. शाहजहाँपुर में बस में एम.पी. महोदय के साथ लाइन के लाइन लोग
चढ़ते है, जब उनका कन्डक्टर आकर उनसे पूछता है, तो वे लोग कह देते है कि
हम फलाँ ठाकुर साहब के साथ है, फलाँ पण्डित जी के साथ है. ऐसा हो एक बार
मेरे साथ हुआ. कन्डक्टर मेरे पास आया और मुझसे पूछने लगा कि आप किसके साथ
है, तो मैंने कहा कि मैं ठाकुर साहब के साथ हूं. वह मुझे नहीं जानता था
कि मैं एम.एल.ए. हूं. आगे जाकर ठाकुर साहब उतर गये, वह कन्डक्टर मेरे पास
फिर आया पुछने लगा कि आप किसके साथ है. मैंने कहा कि मैं ठाकुर साहब के
साथ हूं, इस पर उसने मुझसे कहा कि ठाकुर साहब तो उतर गये हैं. इस पर
मैंने उससे कहा कि ठाकुर साहब के साथ यदि इतने आदमी जा सकते हैं तो मैं
क्या उनके साथ नहीं जा सकता हूं.
यदि आपको नैतिकता देखनी हैं तो सबसे पहले हमें समाज के स्तर को उठाना
होगा कूपन्स पर किसी प्रकार का प्रतिबन्ध लगाने से हम गलत तरह से
ट्रेवलिंग करने वालों को नहीं रोक सकते हैं. यदि माननीय अध्यक्ष महोदय,
हम सभी विधायकों को एक इस प्रकार का पत्र जारी कर दें कि इस प्रकार की
शिकायतें मिल रही हैं और कूपनों का दुरुपयोग हो रहा है, आप इसे देखें. तो
मेरा निश्चित मत है कि हम लोगों के अन्दर नैतिकता बढ़ेगी. इसलिये मैं आप
इसे देखें. तो मेरा निश्चित मत है कि हम लोगों के अन्दर नैतिकता बढ़ेगी.
इसलिए मैं चाहता हूं कि इस आप प्रवर समिति के सुपुर्द कर दें ताकि इसमें
जो कमियां रह गयी हैं, उनको सुधारा जा सके.
जहाँ तक कूपन्स में कटौती का प्रश्न है, इस संबंध में मेरा कहना है कि
हमें कूपन्स कटौती से कोई लाभ होने वाला नहीं है. हमें समग्र रूप से
देखना होगा. मैं चाहूंगा कि हम विधायकों के लिये आप जिला मुख्यालयों,
तहसील मुख्यालयों पर एक स्थान नियुक्त कर दें ताकि जनता को हमें तलाश
करने में कोई तकलीफ न हो कि विधायक जी कहां है.
मान्यवर, दवाइयों के बारे में कहा गया, भाई मोहन सिंह जी ने भी उस पर
कहा, मान्यवर, यह सही है कि अधिकांश में हम बीमार नहीं पड़ते हैं, लेकिन
उसकी भी मजबूरी आ जाती है. हमारे क्षेत्र का कोई गरीब व्यक्ति है, दवाई
नहीं ले सकता है बाहर से, अगर हमें उसके लिए पर्ची देनी पड़ जाय, तो वह
एक मजबूरी हो जाती है,. मान्यवर, आप देखें मन्त्रियों के लिए दवा फ्री
है, विधायकों के लिए दवा फ्री है, बड़े-बड़े अफसरों के लिए दवाएं फ्री
उपलब्ध है--लेकिन गरीब व्यक्त को दवा के नाम पर रंगीन पानी दिया जाता है.
मैं यह नहीं कहता हूं कि हम में से लोग बीमार ही नहीं पड़ते हैं, कुछ
परिस्थितिवश मैं बीमार पड़ सकता हूं, वहां पर सरकार मदद कर सकती है,
लेकिन गरीब जनता को दवा के नाम पानी देकर लूटा जाता है, उस बेचारे को
बहका दिया जाता है. अच्छी-अच्छी दवाएं ऐसे बड़े-बड़े अफसरों को मिलती
हैं, जो दवाएं खरीद सकते हैं, पैसा खर्च कर सकते हैं. लेकिन उस गरीब का
कोई पुरसाहाल नहीं है, जो बेचारा हर तरफ से गरीब है और हालात से मजबूर
है. मान्यवर, उस पर सरकार का ध्यान नहीं जाता है. विधायको को जो यह
सुविधा दी गयी है, उसके साथ-साथ गरीब वर्ग का भी ध्यान रखा जाय, जिसको कि
वास्तव में नहीं मिल पा रही है. अगर यहां वह पैसे का दुरुपयोग है तो उसे
वे वहां मिले. मैं मान्यवर, यह निश्चित रूप से कहता हूं कि कोई विधायक
दवाएं बेचकर अपनी जेबें नहीं भरता होगा. अगर कोई क्षेत्र का गरीब या
मजबूर आदमी या कोई आदमी अपनी मजबूरी बता कर विधायक से पर्ची लिखा लेता
है, मान्यवर, विधायक को इतनी फुर्सत तो है नहीं कि वे उस व्यक्ति को पूरा
जागरफी को देखें और अगर वह व्यक्ति उस पर्ची के आधार पर दवाइयां लेकर
उसका दुरुपयोग करे तो यह हो सकता है.
इसके अलावा मान्यवर, समाज के अन्दर आज कोई ऐसा वर्ग है, जो सौ फीसदी
ईमानदारी का दावा कर सके? जुडिश्यरी में देखें क्या मजिस्ट्रेट लोग
रिश्वत नहीं लेते हैं, लेते हैं. लेकिन मान्यवर, जो १०-२० लाख रुपए के
बजट को लेकर एक गम्भीर विषय चर्चा का बन गया है, उसको देखते हुए मान्यवर,
इस विधेयक को प्रवर समिति को भेजा जाना चाहिए और उसमें विचार होना चाहिए.
आवश्यक संशोधन होना चाहिए, ताकि चेक और वैलेंस हो सके. उसमें विधायकों को
और सुविधाएं दिए जाने के बाबत भी विचार होना चाहिए. कचेहरी में, जहां हम
लोगों को अफसरों से बातचीत करनी होती है, और भी तमाम बातें होती है, उसके
बाबत कुछ स्थान हम लोगों के लिए होना चाहिए. ताकि हम लोग वहां बैठकर बात
कर सकें. मैं पुन: एक बार प्रवर समिति के प्रस्ताव का समर्थन करता हूं और
यह निवेदन करता हूं कि प्रवर समिति विधायकों की कई और सुविधाओं की तरफ भी
विचार करे.
*श्री प्रभु नारायण सिंह--
माननीय अधिष्ठाता महोदय, यह जो विधेयक माननीय रामस्वरूप वर्मा जी का है
और उस पर जो माननीय राम प्यारे पाण्डेय जी का संशोधन का जो यह प्रस्ताव
आया है कि उत्तर प्रदेश विधान मण्डल (सदस्यों की उपलब्धियां और पेंशन)
(संशोधन) विधेयक, १९८३ को दोनों सदनों की एक संयुक्त प्रवर समिति के
सुपूर्द कर दिया जाय, जो ३० दिन के अन्दर अपना प्रतिवेदन सदन में
प्रस्तुत करे. (समिति के सदस्यों के नाम यथा समय बाद में दिए जायेंगे),
मैं इसका पूर्णतया समर्थन करता हूं. यह इसलिए कि निश्चय ही वह समिति
विभिन्न स्थानों पर जायगी और विभिन्न मद्दों पर विचार करेगी और उसके
पश्चात एक निष्कर्ष निकलेगा और उससे यह तय हो जाएगा, कि अगर कहीं
दुरुपयोग किया जा रहा है, वैसे मैं नहीं मानता हूं दुरुपयोग, लेकिन अगर
कहीं दुरुपयोग है, तो उसमें संशोधन हो जाय. इसलिए यह नितान्त आवश्यक है
कि और मैं समझता हूं कि इस पर काफी विचार-विमर्श की आवश्यकता है. हमारे
साथियों ने, दोनों तरफ से कहा कि कुछ सुविधाएँ और मिलनी चाहिए.
वैसे जो मैंने थोड़ा बहुत अनुभव किया है कि बहुत से प्रदेश ऐसे हैं, वहां
के मुकाबले हमको यहां बहुत ज्यादा सुविधाएं हैं. चाहे वह आवास की सुविधा
हो या मेडिकल एड की सुविधा हो. बहुत से स्टेट में मैंने देखा, मद्रास
वगैरह मुझे जाने का अवसर मिला, वहां मैंने उनके आवास की सुविधा के बाबत
देखी कि उनके पास एक कमरे का आवास है, चौका है लेट्रीन बाथरूम है इसके
अलावा उनको कमरे में दो कुर्सियां और टेबुल मिली हुई है. वहां भी
एम.एल.ए. हास्टल है. वहां जब सेशन चलता है, तो वहां के सदस्य लोग वहां
आकर रहते हैं और उनकी अनुपस्थिति में अधिकारियों या अन्य कार्यकर्त्ताओं
को भी मिल जाता है. आप यहां की हालत देखते ही है कि यहां कमरों में अकसर
मेला लगा रहता है, लोग भरे रहते हैं. वहां भी इसी तरह से मेला लग सकता
है, लेकिन नहीं, वहां हर आदमी जानता है कि विधान सभा चल रही है, विधायक
जी अब मिलेंगें, वे यहां विधान सभा के कार्य से आए हुए हैं.
हम लोगों ने विधायकों से बात की तो हमने यह महसूस किया कि जितनी सुविधा
हम लोगों को मिली हुई है, वह कम नहीं हैं, वह पर्याप्त हैं. यह मैं अपनी
बात कर रहा हूं. जैसे पार्लि-~यामेंट के मेम्बर्स है, उनको कार्ड् स मिले
हुए हैं, वे एक एटेंडेंट या सहवर्ती साथ में ले जाते हैं, यह हमको भी
मिलना चाहिए. हम लोग बड़े दबाव में आ जाते हैं. और जब स्टेशन पर आकर कोई
यह कहता है कि विधायक जी हमको भी साथ ले चलिए. यह जो दबाव पड़ता है यह
कार्ड् स मिल जाने से समाप्त हो जायेगा. जब कार्ड होगा तो हम कह देंगे कि
भाई हमारे पास तो यही कार्ड है. उन कर्मचारियों को भी, जो काम करते हैं,
सतर्क होना पड़ेगा. हम विधायकों आदि के लिए जैसे सुरक्षा की व्यवस्था की
जाती है, वैसे ही जब अपने क्षेत्र के दौरे पर हम लोग जायें तो चाहे वह
प्लार्निग डिपार्टमेंट हो या कोई और डिपार्टमेट ही, उनको हमारा कार्यक्रम
हमसे ले लेना चाहिए ताकि उनका एक प्रतिनिधि दौरे पर हमारे साथ रहे. हम
अगर वहां गये और लोगों ने कहा कि ग्राम सेवक परेशान करता है या प्रधान जी
ने पैसा लिया तब भूमि का आवंटन किया, तो हम सम्बन्धित अधिकारी को नोट करा
सकें और कह सकें कि इतने दिनों के अंदर जनता की परेशानी को दूर करके हमको
रिपोर्ट करें. जब हम जनता के बीच में जाते हैं, तो हमें हर प्रकार की
कठिनाई सुननी पड़ती है. आज जो कहा गया है कि साहित्य समाज का दर्पण है,
वैसे ही विधायक को मान दिया गया कि विधायक समाज का दर्पण है. अगर विधायक
ने कुछ कर दिया तो समाज बहुत बड़ा रूप देकर उसे खड़ा करता है.
मैं एक शिक्षक भी हूं मैंने ऐसे-ऐसे अधिकारियों के बच्चे देखें हैं, उनकी
लिखी हुई कविताएं देखी हैं, वे नेताओं और विधायकों को लेकर आक्षेपात्मक
और व्यंग्यात्मक है. पूरा समाज यह समझता है कि अधिकारी तो दूध का धुला
हुआ है और नेता पापाचार में लिप्त हैं. लेकिन यह समझते हैं कि किसी चीज
के हम अपनी सुविधा के लायक बना सकते हैं. इसके लिए हमें हमेशा सतर्क रहना
है. ऐसा तभी हो सकता है जब हमारे क्षेत्र में जो भी कार्य हो हमारी मर्जी
यानी वहां के चुने हुए प्रतिनिधियों की मर्जी से हो, तभी जनता की
इच्छाएं, आकांक्षाएं पूरी होंगी. तो निश्चित ही है जो बिल रखा गया है,
जिसे प्रवर समिति के सुपुर्द करने की बात है, जहाँ पर इस सम्बन्ध में
काफी विचार-विमर्श करने की बात है. मैं इसका पूर्णतया समर्थन करता हूं और
मैं यह चाहता हूं कि जब यह प्रवर समिति बने तो हर प्रकार के, हर वर्ग के
लोगों से राय-~मइवरा ले और उनकी कठिनाइयों, सुख-सुविधाएं और उनके
सुझावों को और उनको संकलित कर एक निष्कर्ष निकाल कर अपनी संस्तुति को
प्रस्तुत करे, उससे निश्चित ही समाज का और देश का कल्याण होगा.
*श्री जसवन्त सिंह विश्ट--
माननीय अधिष्ठाता महोदय, आपने इस प्रस्ताव पर मुझे बोलने का अवसर दिया
इसके लिए मैं आपका आभारी हूं. माननीय सदस्यों ने लगभग सभी समस्याओं पर
प्रकाश डाला, मैं इससे कुछ भिन्न अपने विचार रखना चाहता हूं. मान्यवर,
आपको मालूम ही है कि पर्वतीय क्षेत्र, विधान सभा बहुत लम्बा क्षेत्र है,
ढाई-ढाई सौ और तीन-तीन सौ किलोमीटर की दूरी पर है, जहाँ पर न कोई
रेलगाड़ी की सुविधा है और न परिवहन आदि की, वहाँ पर ज्यादातर विधायक को
पैदल ही चलना पड़ता है. मैंने जो महसूस किया इस बीच कि शासन की, ओर से यह
आदेश थे कि परिवहन वसों पर विधायक सीट लिखा हुआ रहता था, परन्तु आज कल वह
भी लिखा दिखाई नहीं देता है. जिसकी वजह से कई जगहों पर झगड़े होने लगे
है. मैं एक जगह यात्रा कर रहा था, मैंने कहा कि मैं विधायक हूं, तो वह
कंडक्टर मानने को तैयार नहीं था. जब मैंने अपना प्रवेश-पत्र दिखाया तो
उसने बैठने दिया लेकिन उस पर भी वह सीट नहीं दी जो विधायक के लिए होती
है. दूसरे टोल टैक्स पर्वतीय क्षेत्रों में जाने पर जो विधायकों को पड़ता
है, जैसा कि अन्य माननीय सदस्यों ने अन्य समस्याएं बनायीं, उसी प्रकार से
यह भी एक समस्या विधायक के लिए है क्योंकि उसको ज्यादातर अपने क्षेत्र
के कार्य से नैनीताल, अल्मोड़ा रानीखेत और मन्सूरी आदि जाना पड़ता है, और
जहाँ पर उन्हें दो-दो ढाई रु. देना पड़ता है. तो विधायकगण यह चाहते है कि
इस प्रकार के टोल टैक्स को कम से कम विधायकों के लिए समाप्त किया जाए और
जैसाकि भाई रामप्यारे जी ने कहा कि आप जब किसी विधायक को चाहते हैं
उन्हें शैडो देते हैं, तो उससे कम खर्चा टाइपिस्ट पर होगा. तो इस लाइन की
भी मान्यवर, हमारे जैसे आदमी के लिए बड़ी समस्या रहती है?
मा. रेवती रमण जी पुराने साथी हैं और मन्त्री भी रह चुके हैं, उन्होंने
स्वयं इस बात को महसूस किया और मैं भी इसको देखता हूं यदि समय पर हमारे
काम टाइप के निपट नहीं पाते हैं, जैसे नियम ५१, ३०१ और ५६ आदि की
सूचनायें समय से टाइप नहीं हो पाती है तो बड़ी परे-~शानी महसूस होती है.
इसलिए इन समस्याओं को देखते हुए विधायकों को एक टाइपिस्ट अवश्य दिया जाना
चाहिए. चूंकि हम उत्तर प्रदेश के रहने वाले हैं और इस बात को सभी जानते
हैं कि यहाँ पर बड़ी समस्यायें हैं और यह समस्यायें दिन पर दिन और बढ़ती
ही जा रही हैं, घटने का नाम नहीं लेती, बल्कि यह कहा जाय कि यह प्रदेश
समस्याओं का ही प्रदेश है, तो गलत नहीं होगा. इसे सत्तारूढ़ दल के मा.
सदस्यगण भी महसूस कर रहे हैं, जिन कमरों या घरों में हम लोग (दारुलशफा)
रहते है, उन्हें कमरे कहें या धर्मशाला? सुबह नौ बजे तक टट्टी जाने की
जगह नहीं मिलती है. इतने लोग आते हैं और कई दिन नहा ही नहीं पाते हैं. यह
समस्या है. अगर टाइपिस्ट की सुविधा दे दी जाय तो बहुत से काम हो जायेंगे.
मैं कहना चाहता हूं कि काम तो सरकार में क्या होंगे, यह कामों को उलझा
देते हैं. कामों को करने से टाल देत ए हैं, जो दूर दराज से लोग आते हैं
उनसे माननीय मन्त्री जी कह देते हैं कि तुम्हारा काम हो जायगा. काम होता
नहीं और वह लोग४-५ महीने बाद फिर आ जाते हैं. इस प्रकार से भीड़ लगी रही
है. आप एक टाइपिस्ट की व्यवस्था करें और इसको सभी लोग मानते हैं. हमारी
कई अधिकारियों से भी बात हुई उन्होंने महसूस किया कि विधायकों को एक
टाइपिस्ट मिलना चाहिए. इतने पत्र आते हैं, सरकार दिनों दिन डाक खर्चा
बढ़ा रही है, ५५ पैसे का एक लिफाफा मिलता है, मैं अपनी बात कहता हूं.
मुझसे ज्यादा अन्य विधायकों के पास पत्र आते होंगे. अगर ७०-८० पत्र आ गये
तो उनके जवाब में ४०-५० रुपए खर्च हो गये. मैं कहना चाहता हूं कि डाक
खर्च सरकार को वहन करना चाहिए.
तीसरी बात मैं यह कहना चाहता हूं कि जिन विधायकों के पास तहसील मुख्यालय
पर रहने के लिए कोई मकान नहीं है उनके लिए कोई व्यवस्था होनी चाहिए. मेरे
जैसे लोग ४६ किलो-~मीटर दूर से तहसील हेडक्वाटर पर आते हैं और रहने के
लिए कोई व्यवस्था नहीं होती है तो किसी होटल में रहना पड़ता है या किसी
नजदीकी रिश्तेदार के यहाँ रहना पड़ता है. तो मेरा कहना है कि विधायकों को
तहसील हेडक्वाटर पर रहने की व्यवस्था की जानी चाहिए. एक बात और कहना
चाहता हूं जिसको आप लोगों ने माना है कि हम लोगों का चरित्र होना चाहिए.
मैंने जब कभी रेल में बात की तो यह सुनने में आया कि विधायक अपने साथ दल
के दल ले जाते हैं. वास्तव में यह शर्म की बात है. ऐसा नहीं होना चाहिए
जो विधायक ऐसा काम करते हैं तो उनका नाम सामने आना चाहिए क्योंकि वह गलत
काम करते हैं और वह चीज दूसरों को सुननी पड़ती है. हमारे जैसे लोगों को
भी सुननी पड़ती है, जो अकेले जाते हैं. ७०-८० हजार रुपए के कूपन खर्च कर
डालते है, इस पर रोक लगनी चाहिए मैं आपको बताना चाहता हूं कि कई बार तो
मुझे रेल से उतार दिया गया, मेरा सामान फेंक दिया गया, मैंने कहा कि मैं
विधायक हूं लेकिन मुझे किसी ने नहीं सुना. पुलिस ने मुरादाबाद में अटेची
फेंक दी, मैने इसको माननीय अध्यक्ष को लिखकर दिया था कि मेरे साथ ऐसा
व्यवहार किया गया है. तो कोई करे कर्म बुरे और नतीजा किसी को भुगतना
पड़े. रेलवे वालों को इसकी जांच करनी चाहिए, जो बेईमानी करते हैं उनको
दन्ड मिलना चाहिए. दूसरी बात मैं यह कहना चाहता हूं कि नगर पालिका में जो
टोल टैक्स लिया जाता है वह नहीं लिया जाना चाहिए. जहां पर परिवहन की वसें
नहीं चलती हैं प्राइवेट गाड़ियाँ चलती हैं वह लोग विधायकों से टिकट लेने
को मजबूर करते हैं. उनसे कोई सुविधा नहीं मिलती है. इस शब्दों के साथ मैं
अपनी बात समाप्त करता हूं.
*श्री भृगुनाथ चतुर्वेदी--
अधिष्ठाता महोदय, मैं आपका बड़ा आभारी हूं कि आपने मुझे दो मिनट का मौका
दिया कि इस संशोधन पर कुछ अपने विचार व्यक्त करूं. प्रवर समिति के
सुपुर्द करने का जो संशोधन आया है उसका समर्थन करते हुए मैं केवल २ मिनट
आपका लेना चाहता हूं. इसे प्रवर समिति को सुपुर्द करने का ऐन मुद्दा है
कि कूपन का दुरुपयोग इस पर दोनों तरफ से माननीय सदस्यों ने अनेकों मुद्दे
जोड़ दिया. उनसे मैं अपने को सम्बद्ध करते हुए आपसे निवेदन करना चाहूंगा
कि आप ऐन मुद्दे पर ही विशेष रूप से विचार करें. किस तरह से कूपन का
दुरुपयोग हुआ, इसके लिए माननीय संसदीय कार्य मन्त्री से और आपसे निवेदन
करूंगा कि इसमें मुख्य धारा यही है कि इन कूपनों के दुरुपयोग को दुरुस्त
करने के लिए आप कोई उपाय कर सकें और जैसा कि अन्य माननीय सदस्यों नने कहा
कि पार्लियामेंट के मेम्बरों को जिस तरह से कूपन मिले हुए हैं, पास मिले
हुए हैं उसी तरह से हम लोगों को भी मिल जायं. यही मेन धारा है. इसकी
समीक्षा हो जाय वरना जितने मुद्दे उठाए गये हैं उन सभी पर निश्चय करना
विधान सभा के इस अधिवेशन में बड़ा मुश्किल हो जायगा.
श्री हरदेव--
माननीय अध्यक्ष जी, आपने इस प्रस्ताव के बारे में मुझे भी चर्चा करने का
मौका दिया है उसके लिए मैं आपको धन्यवाद देता हूं. निश्चय ही यह एक बहुत
महत्वपूर्ण और विचारणीय प्रस्ताव है. मुझे इससे बड़ी प्रसन्नता मिली है
कि आप लोगों के बीच में माननीय सदस्य ने मान-~नीय सदस्यों की आवश्यकताओं
और उनकी दुर्दशा की ओर इस प्रस्ताव के जरिए ध्यान दिलाया है. यह
महत्वपूर्ण विषय है. उदाहरणस्वरूप मैं कहना चाहता हूं कि हम लोग
जन-प्रतिनिधि हैं, ऐसे क्षेत्र से आते हैं. प्रदेश में जो भी आज समस्याए
हैं, जन प्रतिनिधि उनका ठेकेदार हैं. चाहे एक नाली बनानी हो, सड़क बनानी
हो, झाडू देना हो, विकास और उद्योग से बहुत से महत्व-~पूर्ण काम करने
होते हैं, उन सब का ठेकेदार जन प्रतिनिधि है. जनता की भावनाएं हैं, उनका
हम लोगों को सम्मान करना चाहिए. जनता का यह आशा करती है कि हमारा जन
प्रतिनिध हमारी हर आवश्यकता में सहयोग करेगा और हमे फायदा देगा.
मैं आप लोगों के माध्यम से एक बात करना चाहता हूं, उदाहरण के लिए मैं जन
प्रतिनिधि हरदेव, विधायक रसड़ा, बलिया, १६८ ए ब्लाक में रहता हूं. आपको
एक बहुत महत्वपूर्ण बात पर विचार करना है. उदाहरण के लिए प्रतिदिन वहां
पर ३०-४० आदमी आते हैंगे और दिसम्बर के महीने में ४० रुपए पर एक पार्टिशन
मिला था. वहां पर हमारे प्रदेश के और क्षेत्र के लोग आते थे. ४०-५० आदमी
उसमें रहते थे उसको बिना किसी नोटिस के बिना किसी सूचना के वहां के
व्यवस्था अधिकारी श्री हरिभूषण सिंह ने तुड़वा डाला और इस तरह से लाखों
रुपयों की लकड़ी का विनाश कर दिया. मैं यह उदाहरण के तौर पर आप लोगों से
कहना चाहता हूं. हमारे पास क्षेत्र से आये हुए लोगों के हरने के लिए कोई
जगह नहीं है. अगर क्षेत्र से आये हुए लोगों के लिए पांच मिनट की भी देरी
होती है तो वह माननीय सदस्यों को गाली देकर चले जाते हैं. अगर उनको जल्दी
जलपान न दिया जाए उनका मोस्ट वेलकम न किया जाय तो वह गाली दे देते हैं.
मैं कहना चाहता हूं कि आज जो पर्दे हमें दिये गये है उसको बिछा कर लोगों
को रखता हूं. तो एक बहुत बड़ी समस्या से हम चल रहे हैं हर एक माननीय
सदस्य के पास रोजाना १०, २ ० और ५० आदमी आते हैं वह अपनी समस्या लेकर आते
हैं उस पर विचार करना होता है उनके लिए रहने की व्यवस्था करनी होती है.
एक आदमी हमारे घर का चपरासी के अभाव में, चपरासी की तरह खड़ा रहता है
ताकि आने वाले लोगों का मोस्ट वेलकम हो सके. हर पांच मिनट में घंटी बजती
है उसको सुनना पड़ता है. उनकी चिट्ठी लिखनी पड़ती है.
श्री अध्यक्ष--
आप तो चपरासी और स्टेनो की बात कर रहे हैं यहां तो कूपन्स का मामला है.
श्री हरदेव--
जी सर. हां हमें चपरासी और स्टेनो चाहिए. हमारे पास क्षेत्र से लोग लाखों
समस्या लेकर आते हैं हम उनको कैसे देखें क्योंकि जो पैसा आप देते हैं
उसमें मोस्ट वैलकम कैसे कर सकते हैं. हमें जगह-जगह जाना होता है दस जगह
जाने में हमारा ४० रू. रोज रिक्शा में लग जाता है. बताइए इसमें कैसे
परवरिश होगी, कैसे हम जनता की समस्या हल करेंगे, अगर ईमानदारी से काम
करना चाहें तो नहीं कर सकते हैं अगर कहीं आने में लेट हो गये तो रिक्शा
वाला दस रू. लेट है इसलिए आने जाने के लिए कोई व्यवस्था होनी चाहिए.
इसी प्रकार अगर कोई विधायक अचानक मर जाता है तो उसके अनाथ बच्चे बिलखते
हुए मिलते हैं. हमारे जनपद में स्व. राम रतन जी मर गये उनके बच्चे
बिलख-बिलख कर तड़प रहे हैं तो उनकी स्त्री या परिवार को पेंशन की कोई
व्यवस्था होनी चाहिए. एक विधायक पूरे प्रदेश की सेवा करता है. वह अचानक
मस्तिष्क की नस फटने से मर गये तो उनके बच्चे आज अनाथ हो गये हैं तो उसके
लिए अवश्य पेंशन की व्यवस्था होनी चाहिए.
इसी तरह जब हम लोग बस में चलते हैं तो जो लोग वहां पर बैठ जाते हैं,
विधायक की सीट पर. वह विधायकों की मजाक उड़ाते हैं, माननीय संसद सदस्यों
का मजाक उड़ाते हैं, तो उसके लिए ऐसी व्यवस्था होनी चाहिए कि जो सज्जन इस
तरह का दुर्व्यवहार करें उन पर जुर्माना होना चाहिए. हमारे परिवार का
आदमी साथ में आता है तो उसका हमे टैक्स देना पड़ता है तो इस पर भी विचार
होना चाहिए.
मान्यवर, यह चर्चा इसलिए की गयी है कि इस संशोधन विधेयक पर कुछ विचार
प्रकट हो सके.
मान्यवर, विधायकों की जो दुर्दशा है इस सदन की एक कमेटी बनाई जाय जो मौके
पर जाय और विधायकों के निवासों पर उनकी समस्या को देखे ताकि प्रदेश की
जनता का जोहम लोगों को सम्मान मिला है? उसको हम लोग सेवा के रूप में बदल
सकें. संसदीय कार्य मन्त्री, जो पी.डब्लू.डी. मिनिस्टर भी रह चुके है मैं
उनसे अपने यहां की समस्या को कैसे कहूं कि हमारे दारुलशफा निवास १६८-ए को
देखा जाय तो पता चलेगा कि एक विधायक की क्या परेशानी और दुर्दशा है.
जाड़े में क्षेत्र में आये लोगों को गर्म पानी की आवश्यकता होती है तो
यहां गीजर से नहीं मिलता है, इसलिए मैं प्रार्थना करूंगा कि इस ओर ध्यान
दिया जाय. इसलिए यह विचारणीय प्रस्ताव है जिस को महत्वपूर्ण समझकर विचार
करना चाहिए, यही मेरा निवेदन है.
श्री संकठा प्रसाद शास्त्री--
अध्यक्ष महोदय आपने श्री वर्मा द्वारा रखे प्रस्ताव के सम्बन्ध में अपने
विचार व्यक्त करने का अवसर दिया, इसके लिए मैं आपका आभारी हूं.
श्री अध्यक्ष--
जेब में हाथ डालकर भाषण देना नियम विरुद्ध है, इसलिए आप जेब से हाथ निकाल
लें.
श्री राजेन्द्र कुमार गुप्त--
मान्यवर, अभी तक इधर से आपको खतरा था लेकिन अब उधर से भी खतरा हो गया है
कि कहीं जेब से रिवाल्वर निकाल कर चला न दें.
श्री गौरी शंकर एडवोकेट--
मेरा व्यवस्था का प्रश्न है और मैं जानना चाहता हूं कि क्या कोई मा.
सदस्य बोलते समय जेब में हाथ डाल ले तो क्या यह सदन का अवमान है?
श्री अध्यक्ष--
यह सदन का अवमान नहीं है लेकिन शिष्टाचार के विरुद्ध है.
श्री संकठा प्रसाद शास्त्री--
मान्यवर, श्री वर्मा जी ने जो प्रस्ताव रखा था तो मैं उस समय नहीं था
लेकिन मेरा ऐसा ख्याल है कि उन्होंने दो बाते जरूर कही होंगी. एक तो यह
कि विधान मण्डल में सदस्यों को सुवि-~धाएं बढ़ाई जायं और दूसरे जो
सुविधायें दी जा रही है उनका दुरुपयोग न हो. तो जहां तक दुरुपयोग का सवाल
है उसमें कूपन और दवा का मामला है. लेकिन कैसे कहा जाय कि मा. सदस्य इसका
दुरुपयोग करते हैं क्योंकि मैं तो ऐसा मानकर चलता हूं कि इस समय देश और
प्रदेश के लोगों का नैतिक स्तर इतना गिरता जा रहा है कि किसी को कहना यह
मुश्किल है कि तुम गलत और भ्रष्ट हो. यदि कोई ईमानदार है तो मैं महसूस
करता हूं वह बहुत परेशानी में होगा.
