<ञिने आर्ट्स्><ंउसिचल् ईन्स्ट्रुमेन्ट्स्><भन्ड्योपड्ह्यय्><शिटर् ंअर्ग् (फर्ट् ई)<१९९१><ख्रिस्ह्न भ्रोस्.><आज्मेर्><६-११><१९८०><भन्ड्योपड्ह्यय् - शिटर् ंअर्ग् - ई - ंई-औ>

क्योंकि प्रकृति के पांच मूल तत्वों में से एक आकर्षण शक्ति है जो सभी
को अपनी ओर आकर्षित करती है. वही है स्वर-, सुमधुर ध्वनि व वाणी. अत: नाद
का उच्चारण किस प्रकार से किया जाए कि वह अधिक से अधिक भावोत्पादक और
चित्ताकर्षक हो, इस विषय पर वाद्य विशारदों का ध्यान आकृष्ट किया जा रहा
है. कोण व मिजराफ के आघात से ही वीणा सितार, सुरबहार आदि वाद्य यन्त्रों
से स्वरोत्पादन किया जाता है. जो भारतीय कण्ठ और यन्त्र संगीत का एक
मात्र साधन और राग-रचना नियम का आधार है. स्वर में रस व भाव का संचार किस
प्रकार से अभ्यास रागों के साथ रसों का पारस्परिक सम्बन्ध सरल एवं
युक्तिपूर्ण रीति से निर्धारण करना साधनों के अभाव के कारण मध्यकाल में
कठिन माना जाता रहा है, परन्तु वर्तमान समय में नवीन वैज्ञानिक उपकरणों
की सहायता से प्रवीण संगीताचार्य एवं कुशल वैज्ञानिकों के सयुक्त
प्रयासों से ध्वनि (स्वर) एवं उससे उत्पन्न हुए भाव व रस का तत्वान्वेषण
करा सहज साध्य हुआ है.
अत: सुयोग्य संगीत प्राध्यापक एवं कुशल वैज्ञानिक भी इस ओर उचित ध्यान
दें ताकि मामव जीवन पर ध्वनि प्रभाव का परिणाम उनकी उपयोगिता के आधार पर
प्राप्त कर उसका सदुपयोग उचित एवं यथास्थान पर सहजता के साध सभी के
द्वारा करना सम्भव हो. इस ओर ध्यान देने की आवश्यकता ही नहीं, वरन् समय
की मांग भी है. यह विषय अत्यन्त कठिन है, क्योंकि किस स्तर का किस
व्यक्ति पर, किस प्रसंग व विशेष परिस्थिति में क्या परिणाम होगा ? यह
निश्चित रूप से निर्धारण करना कठिन तो है ही परन्तु असाध्य नहीं है.
सभी प्रकार के गायन ध्वनि प्रधान होने के कारण श्रोतागण गति के शब्दों का
अर्थ व भाव अनायास ही समझा करते हैं, परन्तु वैसा वाद्य संगीत मुख्यत:
`तत' वाद्य यन्त्रों से नहीं होता. क्योंकि सितार व सरोद आदि वाद्य
यन्त्रों से उत्पन्न हुए ध्वनि स्तर प्रधान होते हुए भी क्षण स्थाई ही
होता है. इसलिए इन साधारण नियमों और कौशलों पर ध्यान दिये बिना
भावोद्दीपक स्वरोत्पादन नहीं हो पाता. जिसे साधारणत: अभ्यासीगण उनके अभाव
से उत्पन्न हुए दुष्परिणाम से अपरिचित होने के कारण स्वेच्छा से त्याग
अथवा अवहेलना किया करते हैं. इस संर्दभ में अनुभव सिद्ध कुछ तत्वों का
विवरण वाद्यविदों की जानकारी के लिए आगे दिया जा रहा है.
सुस्वर उत्पादन विधि:
१. यन्त्र संगीत में स्पष्ट और सुमधुर स्वरोत्पादन के लिए यन्त्र धारण पर
विशेष ध्यान देना आवश्यक है. एक ही बैठक सबके लिए समान लाभदायक होनी कठिन
है. अत: शिक्षार्थियों के शरीर गठन, सामर्थ्य और बाहुओं के परिणाम पर
ध्यान देना उनके लिए हितकर होगा .
२. शिक्षार्थी का जानुद्वय (ठ्हिग्ह्स्) यदि टेढ़ा हो तो उनके लिए पंक्तिमार
कर (पद्मासन पर) बैठना कठिन होगा. अत: उन्हें उनके शरीर के गठन के आधार
पर ही अन्य बैठक का अभ्यास करना उनके लिए समय और परिश्रम का सदुपयोग
होगा.
३. यन्त्र शिक्षार्थियों के लिए "सुशरीर" का होना ही प्राकृतिक मान्यता
है. ऐसा समझना शिक्षक के लिए योग्य तथा शिक्षार्थी के लिए लाभप्रद होता
है.
४. सितार के विद्यार्थी के लिए अंगुलियों का लम्बा तथा हथेली का चतुष्कोण
होना अति उत्तम होता है.
५. सितार में जो दो प्रकार के तुम्बों (गोल एवं चपटा) का प्रयोग किया
जाता है, वे उपर्युक्त प्रथम दो विवरणों के अनुमोदक हैं एवं शेष दो
कलाकारों के अनुभव और योग्यता पर निर्भर करते हैं. अत: इस ओर सभी का
ध्यान देना अपेक्षित है.
६. सितार वादन में दाहिने हाथ की तर्जनी अंगुलि से "बोल" एवं वाम हस्त की
तर्जनी, मध्यमा और कृचिक अनामिका द्वारा ही स्वर का उत्पादन किया जाता
है. अत: उभय हस्तक्रिया में सदैव एक समय और एक साथ हुए बिना स्पष्ट और
मधुर स्वर का उत्पन्न होना कठिन है.
अभ्यास क्रम:
भारतीय संगीत की विशेषता उसकी अविच्छिन्न गति ही है अत: स्वर का परस्पर
सम्बन्ध अटूट बनाये रखने के लिए विविध प्रकार के स्वरोत्पादन जैसे--कण,
मीड़, गमक कृन्तन और ज़म़्अज़मा आदि का यन्त्र संगीत सुख्यत: सितार में
प्रयोग हुए बिना पूर्णाग वादन और न ही मनमोहक ही होगा, अत: पूर्णता के
लिए निम्नलिखित बातों पर भी ध्यान देना आवश्यक है.
१. सितार वादन काल में वादक को चाहिए कि वह एकाग्रचित से और लगन के साथ
बजाए तभी स्पष्ट और मधुर स्वर उत्पन्न होगा और ऐसे स्वर सदैव चित्ताकर्षक
होते हैं.
२. दैनिक अभ्यास काल में वादक जितना अधिक तल्लीन होकर अभ्यास करेगा
प्रदर्शन के समय उसका आधा ही (समय और रंजकता की दृष्टि से) हो पाता है.
अतएव साधन काल में प्रत्येक कलाकारों का परम कर्तव्य है कि अधिक से अधिक
समय तन्मय होकर, एकासन पर ही साधना करे. ऐसा करने से वादन अवश्य ही
मनमोहक होगा और श्रोतागण भी मुग्ध होंगे.
३. रागालाप में मीड़ को ही प्रधानता देते हुए कम से कम सारिका का प्रयोग
करना कलाकारों की कुशलता का परिचायक होता है. अत: प्रत्येक पर्दे पर पांच
स्वरों का मीड़ का पर्याप्त अभ्यास एक कुशल कलाकार के लिए अत्यावश्यक है.
४. कण, मीड़, और कृन्तन और ज़मेज़मे के यथोचित् प्रयोग से ही गत केवल
सुमधुर ही नहीं वरन् मनमोहक भी होता है.
५. शास्त्रीय (रागदारी) कण्ठ संगीत के पूर्ण विकास के लिए कण, मीड़, तथा
वाद्य संगीत में इनके अतिरिक्त कृन्तन और ज़मेज़मे का होना आवश्यक ही
नहीं अपरिहार्य भी है. क्योंकि इनके योग्य प्रयोग किए बिना गतश्रुति मधुर
और चित्ताकर्षक कदापि नहीं होगा.
६. भारतीय संगीत की विशेशता "राग" गायन अथवा वादन ही है. राग की उत्पत्ति
स्वरोच्चार से ही होती है. अत: राग का उठाव और चलन पर अत्य-~धिक ध्यान
दिए बिना कुशल वादक को, योग्यता प्राप्त करना कठिन है. राग का आरोह अवरोह
तो प्रारम्भिक शिक्षार्थियों के लिए ही है. अप्रचलित रागों के आरोह और
अवरोह सदैव संदिग्ध और विवादास्पद रहे हैं. अत: उठाव व चलन को ही अपनाएं.
७. अलाप में मीड़ और कण ही, एवं गतकारी में इनके अतिरिक्त कृन्तन भी है
क्योंकि कृन्तन गत में प्रयुक्त हुए स्वरों को परस्पर जोड़े रखता है. अत:
कृन्तन का योग्य प्रयोग गत में ही होना चाहिए.
८. (अ) देहली वाज व मसीदख़ानी गत का वादन काल में चौगुना तोड़े के साथ
अढ़ाई मात्रा में एवं उठगुण तोड़े बजाते समय सवा मात्रे में गत का मुखड़ा
बजा कर सम पर आया जाता है.
(ब) पूर्वी वाज व राज़ाख़ानी गत बजाते समय प्रारम्भ में गत के मुखड़े का
दुगुना एवं द्रुतावस्था में भिन्न-भिन्न तिहाई के साथ सम पर आना अधिक
मनमोहक होता है.
९. (अ) षाडव और औडव जाति के राग बजाते समय तोड़े कभी भी घसीट के साथ न
बजाएं. ऐसा करने से वर्ज्य स्वरों का प्रयोग होना निश्चित है और राग रूप
अवश्य ही नष्ट होगा. ऐसा करना एक कुशल कलाकार के लिए अशोभ-~नीय ही है.
(ब) मसीद ख़ानी गत में तीन मात्रे से पन्द्रह मात्रे का भिन्न-भिन्न
प्रकार के तोड़े एवं रज़ाखानी गत में चार से सोलह मात्रे का तोड़े का
पर्याप्त ज्ञान हुए बिना संगत का पूर्ण विकास और आनन्द नहीं हो पायेगा.
(स) झाला उसी लय में ही बजाया जाए जिस लय के दुगुन पर तिया बजा कर सम पर
सुगमता के साथ आ सके.
स्वर और ताल प्रत्येक प्राणी में दोनों नैसर्गिक उपादनों का होना निश्चित
है. तन्मयता एवं उद्दीपना का आधार स्वर और लय ही है, यह एक सर्वमान्य
तथ्य है. अभ्यास से उनको नियन्त्रित रखते हुए स्वेच्छा से संगीत में उनका
सन्तुलित प्रयोग करना अत्यन्त कठिन है, परन्तु असाध्य नहीं है. क्योंकि
इसे सहज और आशु-~फलप्रद करने के अभिप्राय: से प्राचीन मनीषियों ने रागों
की रचना की है जो निराकार ध्वनि और ताल व काल का साकार रूप है. अत:
एकाग्रचित्त से सकाम व नि:ष्काम साधना करने पर साधकों को समुचित फल अवश्य
ही प्राप्त होता है.
मध्ययुग से वर्तमान समयपर्यन्त कुछ एक सन्तों के अतिरिक्त जन समाज में
संगीत की चर्चा आत्म-विनोद के लिए ही होती रही है, नैसर्गिक लाभ के
उद्देश्य से नहीं, क्योंकि इस और किसी का भी ध्यान नहीं गया है. परन्तु
वर्तमान समय में नवीनतम वैज्ञानिक उपकरणों की सहायता से मानम शरीर एवं मन
पर संगीत का प्रभाव एवं उसके परिणाम का निश्चित बोध किया जा सकता है.
प्रकृति के उद्यान से स्वररूपी विविध प्रकार के फूलों को, काल पर
भावा-~त्मक रूप से स्थापित कर जिस विशेष राग का स्वरूप दिया गया है उससे
मानवों के मन में उनके संस्कारनुसार किसी विशेष भाव व रस का उद्दीपन
अनायास ही होता है. उस मूल भावना को ही उस विशेष राग का रस माना जाता है.
इसके निर्धारण में अधोलिखित तथ्यों पर तर्कसंगत उपायों से गवेशकों द्वारा
ध्यान देना लाभदायक सिद्ध हो सकता है--
१. मानवों के विकार रहित मन:स्थिति अथवा शान्त वातावरण में और स्वस्थ
शरीर से आकर्षक स्वरोच्चार अथवा स्वरोत्पादन करते समय जिस शक्ति व ऊर्जा
का प्रयोग एक भावोद्दीपक गायक अथवा वादक स्वेच्छा से अनायास किया करते
हैं उस ध्वनि विशेष का स्फुरण संख्या तथा उसके उच्चारण एवं उत्पादन करने
के लिए किस परिमाण का मानसिक इच्छा व हस्तचालन से शारीरिक शक्ति का
प्रयोग किया जाता है, उसका निश्चित ज्ञान होना आवश्यक है. इस कार्य में
आधुनिक वैज्ञानिक उपकरणों की सहायता लेना लाभप्रद, युक्तिपूर्ण और
सर्वमान्य होगा. ऐसा होने पर ही प्रभावशाली स्वरोच्चार व स्वरोत्पादन
करना सभी के लिए सुगम होगा.
२. उपयुक्त आधार पर ही रागों में प्रयुक्त हुए भिन्न-भिन्न स्वर संगतियों
का मूल्यांकन हुए बिना भाव व रस की तर्कसंगत चर्चा करना काल्पनिक ही माना
जाएगा. इस कार्य में शोधकर्त्ताओं की शरीर और मन:स्थिति स्थानीय परिवेश,
वातावरण, ऋतु, और काल पर भी योग्य ध्यान देते हुए, उसके, सफल प्रयोग के
परिणाम के आधार पर ही रस एवं भिन्न-भिन्न उपायों से सभी स्वर और श्रेणी
के मानवों पर सुगायक एवं सुवादकों द्वारा प्रस्तुत किए गये संगीत का
वैज्ञानिक पद्धति द्वारा भाव का स्पष्टीकण करना सर्वसाधारण के लिए सहज
साधन हो सकेगा अन्यथा केवल मात्र चर्चा एवं परिचर्चा का विषय सदा की
भाँति गौण बना रहेगा.
यह कार्य अत्यन्त कठिन श्रम और व्यय साध्य है. परन्तु उच्चाभिलाषी
संगीताचार्यों द्वारा तत्वान्वेषण करना समयोचित कार्य ही माना जायेगा,
आवश्यकता है उन निष्ठ कर्त्तव्यपरायण साधकों की जो इस युग में भी भारत की
प्रचीन परम्परा को अपनाते हुए वैज्ञानिक प्रणाली से इस मनमोहक,
क्रियात्मक प्राचीन कला को कलात्मक और भावात्मक रूप में परिणत करने के
सहज उपाय का उद्भावन करने में समर्थ हो.
द्वितीय परिच्छेद
प्राचीन, मध्यकालीन और अर्वाचीन स्वर सिद्धान्त
वेद गान--
वैदिक युग के वेद-गान में प्रयुक्त हुए स्वर एवं ताल के सम्बन्ध में
स्पष्ट और विस्तृत विवरण का वैदिक व  मय में पूर्ण अभाव के कारण भारतीय
संगीत का क्रम और धारावाहिक इतिहास सदा से ही रहस्यमय बना हुआ है. परन्तु
संगीत का उद्गम वेद-गान से होने के कारण सभी उच्च श्रेणी के
शिक्षार्थियों को ही नहीं, अपितु गवेषकों के लिए भी उन सार्वभौम तथ्यों
का ज्ञान होना अपरिहार्य है, जिन पर प्रचलित आधुनिक काल में संगीत
प्रतिष्ठित है.
वेदकाल में समस्त भारत में केवल साम-गान का ही प्रचलन रहा है. उसमें
उदात्त, अनुदात्त और स्वरित आदि मात्र तीन ही स्वराघात् और चौदह प्रकार
के भिन्न-भिन्न छन्दों का प्रयोग होता है.
वेदोक्त ऋचाएं एक स्वर से, दो स्वर से गाथा और साम-गान तीन ही स्वरों से
गाया जाता था. कालान्तर में चार स्वरों का प्रयोग होने लगा जिसे
स्वरान्तर कहा जाता है. उक्त चार स्वरों के आधार पर ही उस काल में
प्रचलित सप्त स्वर उत्पन्न हुए जिन्हें कृस्थ, प्रथमा, द्वितीया, तृतीया,
चतुर्थ, मंद्र और अतिस्वर कहते हैं, परन्तु इनका विकास-क्रम संदिग्ध है.
खेद है कि शिक्षा-काल से भी पूर्व प्रचलित सात स्वर जिन्हें षड्ज, ऋषभ,
गान्धार, मध्यम, पंचम, धैवत और निषाद कहते हैं, इन स्वरों के साथ उनका
सम्बन्ध क्या रहा ? अभी अनिश्चित ही है.
शिक्षोत्त्क स्वर
अथर्ववेदीय माण्डूकीय शिक्षा ही एक मात्र ऐसा वैदिक साहित्य है, जिसमें
सर्वप्रथम सर्वजनविदित प्रख्यात सप्त स्वरों पर ही साम-गाम गाये जाने का
स्पष्ट उल्लेख निम्न रूप से किया गया है:
अर्थात् साम-गान षड्ज, ऋषभ, गान्धार, मध्यम, पंचम, धैवत और निषाद आदि
सप्त स्वरों पर ही आधारित है. उक्त शिक्षा की एक मात्र विशेषता यह है कि
सप्त स्वरों की समानता-मयूर और खेचर प्राणियों के साथ की गई है और स्वरों
में निश्चित रंग भी बताया गया है. ऐसा विवरण अन्यत्र दुर्लभ है. यथा--
तात्पर्य यह है कि मोर, गाय, बकरी, क्रौंज, कोयल, घोड़ा और हाथी के
स्वभाविक कंठस्वर को ही षड्ज, ऋषभ, गान्धार, मध्यम, पंचम, धैवत और
निषादादि सप्त स्वरों के साथ समानता की गई है, ऐसा किस सिद्धान्त व आधार
से किया गया यह एक विचारणीय विषय है, परन्तु उल्लिखित पक्षियों और पशुओं
के कण्ठं स्वर में एक स्वाभाविक मिठास और आकर्षण होता है जिसका अभाव
मानवों के कण्ठ स्वर में सदैव रहा करता है. अत: यह सम्भव है कि उक्त,
संगी-~तोपयोगी ध्वनि व स्वरों के स्वरूप विर्धारण करने के उद्देश्य से ही
उन आचार्यों ने उल्लिखित पक्षियों एवं पशुओं के कण्ठ स्वर को प्रामाणिक
स्वीकार करते हुए उनकी तुलना व समानता सप्त स्वरों के साथ की. जिससे
भविष्य काल के संगीतानुरागियों को उक्त स्वरों के वास्तविक स्वरूप, का
सूक्ष्म बोध सभी सहजता के साथ करने में समर्थ हो, सम्भवत: यह तुलना
स्वरों के स्थूल रूप एवं मर्यादा की परिचायक भी हो सकती है.
आधुनिक वैज्ञानिक उपकरणों की सहायता से उक्त कथन की सत्यता का सप्रमाण
तथ्य प्राप्त किया जाना सम्भव है, अत: ऐसा हुए बिना उक्त कथन का निष्कर्ष
प्राप्त करना कठिन है.
प्राचीन भारत के मुनियों ने मानव के कल्याण के लिए ही केवल सप्त स्वर
नहीं अपितु सप्त लोक, सप्त ऋषि, सप्त द्वीप, सप्त ग्रह और सप्त वासरादि
का भी उल्लेख वैदिक ग्रन्थों में किया है. जिसका सम्बन्ध मानव जीवन के
साथ सदा से ही अविच्छिन्न रहा है, क्योंकि उनके बिना मानव जीवन का
निर्वाह होना भी अम्भव होता है. पाश्चात्य वैज्ञानिकों भी उक्त मान्यता
को किसी न किसी रूप में, प्राचीन-काल से ही स्वीकार करते आ रहे हैं.
पाठकों की जानकारी के लिए उनके विचारों का सारांश नीचे दिया गया है.
