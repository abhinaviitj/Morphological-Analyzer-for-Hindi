<शोचिअल् श्चिएन्चे><झोउर्नलिस्म्><इस्ह्नु फन्कज्><भ्हस्हयि फट्रकटिट अउर् झन्सन्च्हर्><१९९१><इवेक् फुब्लिस्हिन्ग् ःओउसे><झइपुर्><९६ टो १०३><२४००><इस्ह्नु - भ्हस्हयि फट्रकरिट अउर् झन्.>

जोधपुर से जून, १९८० में ओसवाल यंगमेन्स सोसायटी ने "मारवाड़ और ओसवाल"
नाम से मासिक पत्र का प्रकाशन प्रारम्भ किया. बाद में इसका नाम `ओसवाल'
हो गया. ओसवाल जाति का ऐतिहासिक गौरवमयी परम्पराओं से सम्बन्धित विशेष
लेख इसमें प्रकाशित होते थे. सन् १९२३ में अजमेर से दुर्गा-~प्रसाद के
संपादन में साप्ताहिक `अहिंसा प्रचारक' निकला. सन् १९२४ में आबू रोड़ से
`मारवाड़ जैन सुधारक' मासिक के प्रकाशन के उल्लेख मिलते हैं.
सन् १९२५ में कर्पूरजन्द पाटनी के संपादन में पाक्षिक `जैन जगत' का
प्रकाशन फतहचन्द सेठी ने अजमेर से किया. इस पत्र में दरबारी लाल
न्यायतीर्थ के क्रान्तिकारी और तेजस्वी विचारों का प्रकाशन किया जाता था.
सन् १९२६ में इस पत्र का संपादन-भार दरबारीलाल जी के ही हाथों में आ गया.
इनके संपा-~दन-स्पर्श के बाद तो यह पत्र तत्कालीन समाज का एक ऐसा प्रखर
पत्र बन गया जो दूषित परम्पराओं, रूढ़ियों और अन्धविश्वासों पर कड़े
प्रहार करता था. इस पत्र के बारे में तो कहा जाने लगा--
इस `जैन जगत' की जरा हिम्मत तो देखिए,
छोटे से मुँह से बम के गोले छोड़ रहा है.
इस पत्र का संपादन बम्बई से होने लगा तथा प्रकाशन अजमेर से. सन् १९३४ में
दरबारीलालजी ने सत्यशोधक समाज की स्थापना की और सन् १९३५ में उन्होंने
`जैन जगत' को पाक्षिक `सत्य संदेश' के रूप में परिवर्तित कर दिया.
सन् १९२८ में रतनलाल मेहता के संपादन में श्री उत्तम जैन साहित्य प्रकाशक
मण्डल, उदयपुर की ओर से मासिक `जैन ज्ञान प्रकाश' प्रकाशित किया गया.
`जीवन और जागृति के भावों' का प्रसार करने के उद्देश्य से इस पत्रिका को
प्रारम्भ किया गया था.
फरवरी, सन् १९३५ में जैन शिक्षण परिषद, ब्यावर ने ब्यावर के श्री जैन
गुरुकुल से हिन्दी मासिक `जैन शिक्षण संदेश' का प्रारम्भ किया. इसके
संपादक शोभाचन्द भारिल्ल और शान्तिलाल वनमाली सेठ थे. यह पत्र `शिक्षण
संस्थाओं का सखा तथा माता-पिताओं का मार्गदर्शक' था. `शिक्षा, शिक्षक और
शाला' से सम्बन्धित इस पत्रिका ने बच्चों को सहमार्ग पर चलने की प्रेरणा
दी तथा उन्हें बुराई से बचने का भी संदेश दिया. जुलाई, १९३६ के बाद यह
जैन गुरुकुल ब्यावर का मासिक पत्र हो गया. तीन वर्ष तक चलने वाले इस पत्र
का एक `बाल अंक' भी प्रकाशित हुआ. इसमें रवीन्द्रनाथ टैगोर तथा बाबू
राजेन्द्रप्रसाद के संदेश छापे जाते थे.
सन् १९३६ में कलकत्ता से प्रकाशित पाक्षिक `जैन बन्धु' का संपादन जयपुर
से होता था. इसके संपादक पं. चैनसुखदास थे. कालान्तर में भंवरलाल
न्यायतीर्थ भी इसके संपादन से जुड़ गये. यह पत्र सामाजिक चेतना का प्रतीक
बन गया था.
१६ अप्रैल, सन् १९३६ को अजमेर से राजमल लोढा के संपादन में `जैन ध्वज' का
प्रकाशन शुरू हुआ. यह श्वेताम्बर जैन समाज का साप्ताहिक पत्र था.
कालान्तर में इसका प्रकाशन मन्दसौर से होने लगा. सन् १९४१ में अजमेर से
मानमल जैन के संपादन में मासिक `वीरपुत्र' का प्रकाशन हुआ. इस पत्र में
जैन कथाओं की सुन्दर प्रस्तुति होती थी.
जनवरी, १९४३ में आचार्य हस्तीमलजी की प्रेरणा श्री जैन रत्न विद्यालय,
भोपालगढ़ (जोधपुर) द्वारा फूलचन्द जैन `सारंग' विद्यालंकार के संपादन में
`इतिहास, संस्कृति और धर्म' की मासिक `जिनवाणी' का प्रकाशन प्रारम्भ हुआ.
नैतिक एवं धार्मिक विचारों का प्रचार/प्रसार तथा जैन साहित्य के
संशोधन/अन्वेषण के उद्देश्य से इस पत्रिका का प्रकाशन किया गया था. सन्
१९५४ से इसका प्रकाशन सम्यग्ज्ञान प्रचारक मण्डल द्वारा जयपुर से हो रहा
है. इसके वर्तमान संपादक डॉ. नरेन्द्र भानावत हैं. डॉ. भानावत ने
`जिनवाणी' के स्वाध्याय (जनवरी-मार्च ६९), सामयिक (अप्रैल ६५), तप
(अक्तूबर ६६), श्रावक धर्म (जन-मार्च ७०), साधना (जन-मार्च ७१), ध्यान
(जन-मार्च ७२,) जैन संस्कृति और राजस्थान (अप्रैल-जुलाई ७५), अपरिग्रह
(जून-अगस्त ८६) आदि विषयों पर विशेषांकों का प्रकाशन कर विशेषांक-परम्परा
को नया मोड़ दिया. इन विशेषांकों में केवल जैन दृष्टि से ही नहीं वरन्
वेद, उपनिषद, गीता, ईसाई, इस्लाम आदि धार्मिक परम्पराओं तथा भारतीय एवं
पाश्चात्य दर्शन व आधुनिक सामाजिक वैज्ञानिक चिन्तन के परिप्रेक्ष्य में
संबंधित विषयों पर शोधपूर्ण सामग्री संकलित भी जाती है.
अजमेर से १९४३ में ही प्रकाशमल जैन के सम्पादक में त्रैमासिक
`जैन-~ज्योति' का प्रकाशन प्रारम्भ हुआ. ६ अप्रैल, सन् १९४४ में विजयमोहन
जैन के संपादन में मासिक सूचनापत्र `वीर लोकाशाह' का प्रकाशन शुरू किया.
महावीर जयन्ती के पावन पर्व पर प्रकाशित स्थानकवासी जैन समाज के इस पत्र
का प्रकाशन पाली-मारवाड़ से प्रारम्भ हुआ था किन्तु बाद में बिलाड़ा से
इसका नियमित प्रकाशन प्रारम्भ हुआ. `उडन खटोले की डायरी' नामक स्तम्भ में
व्यंग्यात्मक टिप्पणियाँ प्रकाशित होती थीं.
मई, १९४५ में सोनगढ़ काठियावाड़ से हिन्दी मासिक "आत्मधर्म" का प्रका-~शन
प्रारम्भ हुआ, किन्तु सन् १९७६ में इस पत्र की मुद्रण-व्यवस्था जयपुर से
होने लगी. यह पत्र डॉ. हुकमचन्द्र भारिल्ल के संपादन में प्रकाशित होने
लगा था. जुलाई, १९८३ में आपसी मदभेद के कारण डॉ. भारिल्ल ने `आत्मधर्म'
का संपादन बन्द कर दिया. तब इसका प्रकाशन पुन: सोनगढ़ से होने लगा.
`आत्मधर्म' से पृथक होने के बाद डॉ. भारिल्ल ने अगस्त, १९८३ से `वीतराग
विज्ञान' नाम से नये पत्र का प्रकाशन जयपुर से शुरू किया. यह पत्र भी
कानजी स्वामी के प्रवचनों और साहित्य का ही पत्र है.
सन् १९४६ में लाडनूँ से तेरापंथी युवक संघ का मासिक `तेरापंथी युवक संघ
बुलेटिन' का प्रकाशन हुआ. श्री वीर प्रेस, जयपुर से पं. चैनसुखदास
न्याय-~तीर्थ एवं भंवरलाल न्यायतीर्थ के संपादन में पाक्षिक `वीरवाणी' का
प्रकाशन ३ अप्रैल, १९४७ में प्रारम्भ हुआ. हिन्दी की सेवा करने का संकल्प
संपादन ने राजस्थान के जैन साहित्य विषय का लेख प्रकाशित करने की
उद्घोषणा की. ताराचन्द, फूलचन्द सिद्धांतशास्त्री, खेमचन्द जयलाल, हरिलाल
जैन आदि इसके प्रमुख संपादकों में रहे हैं. वर्तमान में इसका प्रकाशन पं.
भंवरलाल जैन न्यायतीर्थ तथा डॉ. कस्तूरचन्द कासवीवाल के संपादन में हो
रहा है.
पं. चैनसुखदास ने अपने प्रखर संपादकीयों के माध्यम से सामाजिक एवं
साहित्यिक विकास में महत्त्वपूर्ण योगदान दिया. सामाजिक विकृतियों पर इस
पत्र ने कड़े प्रहार किए. अनेक साहित्यिक व ऐतिहासिक लेख इस पत्र में
समय-समय पर प्रकाशित होते रहते हैं. अप्रैल, ६६ में `वीरवाणी' ने
`राजस्थान के जैन साहित्य सेवी विशेषांक' का महत्वपूर्ण प्रकाशन किया.
श्री दिगम्बर जैन अतिशय क्षेत्र, श्री महावीरजी (जयपुर स्टेट) का सचिव
पाक्षिक मुखपत्र `महावीर संदेश' २५ मई, १९४७ से प्रारम्भ हुआ. इसके
प्रबन्ध संपादक व प्रकाश के श्री केशरलाल अजमेरा थे तथा सहायक संपादक
श्री कैलाशचन्द शास्त्री व कमलकिशोर जैन थे. चौक चाकसू, जौहरी बाजार,
जयपुर से प्रकाशित इस पत्र का वार्षिक मूल्य तीन रुपये था. धार्मिक पत्र
होते हुए भी यह समग्र मानव-कल्याण के प्रति समर्पित पत्र था. गांधीजी के
विचारों को इस पत्र ने प्रमुखता से छापा. इसके अतिरिक्त नैतिक उद्बोधन,
स्त्री-विकास तथा जैन-दर्शन और साहित्य के प्रचार-प्रसार से जुड़ी शोधपरक
रचनाओं का प्रकाशन इस पत्र की प्रमुख विशेषताएँ थीं.
स्वतन्त्रता पूर्व भी राज्य की जैन पत्रकारिता का यह दौर स्वाधीनता
संघर्ष की छत्रछाया में फला-फूला. ऐसे संघर्षपूर्ण वातावरण में
जैन-पत्रकारिता ने धार्मिक-~सामाजिक सुधारों के साथ-साथ गांधीजी की
अहिंसात्मक लड़ाई को अपना नैतिक एवं रचनात्मक समर्थन दिया.
आजादी के बाद
स्वतन्त्र भारत में जोधपुर से सन् १९४८ में साप्ताहिक `अहिंसा' का
प्रकाशन हुआ. सन् १९४८ में ही कलकत्ता से प्रकाशित `जनपद' का कालान्तर
में प्रकाशन जयपुर से डॉ. मूलचन्द सेठिया के संपादन में हुआ. इस पत्र का
उद्देश्य अणुव्रत-~विचारदर्शन का प्रसार-विचार करना था.
नवम्बर, १९४९ में आगरा से अ. भा. शान्तिवीर दि. जैन सिद्धान्त संरक्षिणी
सभा के साप्ताहिक मुखपत्र `जैन दर्शन' का प्रकाशन शुरू हुआ. अगस्त, १९७९
से इसका प्रकाशन जयपुर से होने लगा. मई, १९८४ में `जैन दर्शन' का प्रकाशन
कोटा से पं. लालबहादुर शास्त्री के संपादन में होने लगा किन्तु अब इसका
प्रकाशन बन्द हो चुका है. `जिनवाणी' मासिक के मई, १९५० के अंक से कोटा से
दैनिक `निर्भीक' के प्रकाशन की सूचना मिलती है. यह जैन समाज का प्रथम
दैनिक था.
सन् १९५१ में श्री महावीरजी में स्व. कृष्णाबाई ने श्री दिगम्बर जैन
मुमुक्षु महिलाश्रम के मुखपत्र `महिला जागरण' की स्थापना की. सन् १९५२
में स्व. बाबू पदमसिंह जैन ने जोधपुर में `तरुण जैन' नाम से साप्ताहिक
पत्र प्रारम्भ किया. यह पत्र अखिल भारतवर्षीय श्वेताम्बर स्थानकवासी जैन
समाज का साप्ताहिक मुखपत्र है. इसी वर्ष जयपुर से इन्द्रलाल शास्त्री ने
पाक्षिक `अहिंसा' का प्रकाशन शुरू किया. निम्बाहेड़ा से सन् १९५२ में
स्व. श्रीमद्विजयतीन्द्र स्व. सूरजचन्द डागा इसके आदि-संपादक थे. सन्
१९६१ में इस पत्र का प्रकाशन दायित्व आ. भा. श्री राजेन्द्र जैन नवयुवक
परिषद् पर आ गया. पत्रिका के संपादन तथा प्रकाशन-स्थल में अनेक बार
परिवर्तन हुए. निम्बाहेड़ा के बाद यह पत्र क्रमश: मंदसौर, उज्जैन तथा
पुणे से प्रकाशित होने लगा.
सन् १९५४ में अजमेर से `जैन कल्याण' नामक मासिक सी. एल. कोठारी के संपादन
में प्रारम्भ हुआ. सन् १९५५ में दिल्ली से प्रकाशित पाक्षिक `अणुव्रत' का
कुछ समय तक प्रकाशन राजनगर से भी हुआ. १९५५ में ही `अक्षय संदेश' का
प्रकाशन बीकानेर से हुआ. इसी वर्ष के अन्त में बीकानेर से ही मालू
बंशीलाल जैन के संपादन में पाक्षिक `जैन आवाज' का प्रकाशन हुआ जो
स्थानकवासी बाईस सम्प्रदाय का पत्र था.
१९५६ में चूरू से सुमेरमल कोठारी ने `सुमति' का प्रकाशन किया. इसी वर्ष
जालौर से `मरूधर केसरी' का प्रकाशन हुआ. सन् १९६२ में पल्लीवाल जैन समाज,
जयपुर ने १९६२ में मासिक `जैन संगम' को प्रारम्भ किया. राजस्थान जैन सभा,
जयपुर ने सन् १९६२ में महावीर-जयन्ती के अवसर पर वार्षिक `महावीर-~जयन्ती
स्मारिका' के प्रकाशन को शुरू किया. इस स्मारिका का संपादन पं.
चैन-~सुखदास न्यायतीर्थ ने किया. तीन वर्षों के व्यवधान के बाद इस
वार्षिक स्मारिका का नियमित प्रकाशन हो रहा है. `महावीर जयन्ती स्मारिका'
में जैन साहित्य, संस्कृति, इतिहास, पुरातत्व व सिद्धान्त आदि विषयों पर
महत्वपूर्ण गवेषणा-~पूर्वक आलेख प्रकाशित होते हैं.
२० जून, १९६३ के बीकानेर से जुगराज सेठिया के संपादन में श्री अ. भा.
साधुमार्गी जैन संघ की और से पाक्षिक `श्रमणोपासक' का प्रकाशन प्रारम्भ
हुआ. इस पत्रिका का मुख्य उद्देश्य तीर्थकरों से प्रणीत जैन-धर्म के रूप
का प्रसार करना एवं श्रमण-वर्ग से शिथिलाचार का पृथक् रखना है. फरवरी,
१९७४ में डॉ. मनोहर शर्मा तथा नवम्बर, १९७४ से डॉ. शान्ता भानावत का भी
इसके संपादन-मण्डल में पर्दापण हुआ. वर्तमान में `श्रमणोपासक' का प्रकाशन
जुगराज सेठिया तथा डॉ. शान्ता भानावत के संपादन में हो रहा है.
`श्रमणोपासक' के समता, बाल-~संस्कार और साहित्य, श्री मद्जबाहराचार्य
जन्म-शताब्दी, धर्मपाल तथा रजत-~जयन्ती आदि विषयों व अवसरों पर
महत्वपूर्ण विशेषांक भी प्रकाशित हुए हैं.
सन् १९६४ में अजमेर से `ओसवाल समाज' मासिक पत्र माणक चोरडिया द्वारा
प्रारम्भ किया गया. `महात्मा संदेश' मासिक का प्रकाशन भी इसी वर्ष
चित्तौड़गढ़ से फतहचन्द महात्मा के संपादन में हुआ. दो वर्ष बाद यह पत्र
`महात्मा बन्धु' के नाम से प्रकाशित होने लगा. २० जून, १९६९ को बाड़मेर
जिले के बालोतरा गांव से `श्री नाकोड़ा अधिपठायक भैरव' नाम पाक्षिक पत्र
का प्रकाशन किया गया. यह पत्र छ: मास तक चला. इसके संपादक लक्ष्मण दास
थे.
फरवरी, १९६६ में अजमेर से `जैन बालक' मासिक का प्रकाशन हुआ जो बच्चों के
लिए उपयोगी रचनाओं का प्रकाशन करता था. इसके संपादक मानमल जैन `मार्तण्ड'
थे.
जनवरी, सन् १९६८ में भीलवाड़ा से पाक्षिक `धर्म ज्योति' का प्रकाशन किया
गया जो कालान्तर में मासिक हो गई. कथाओं के माध्यम से
धार्मिक-~सांस्कृतिक चेतना को जागृत करने के उद्देश्य से मुनिश्री
महेन्द्रकुमारजी प्रथम की प्रेरणा से जयपुर से महेन्द्र जैन के संपादन
में अगस्त, १९६८ में `कथालोक' मासिक का प्रकाशन हुआ. सन् १९७२ में पत्र
का कार्यालय दिल्ली स्थानान्तरित हो गया. वहाँ से हर्षचन्द्र के संपादन
में इसका नियमित प्रकाशन हो रहा है. नीति-कथाओं तथा प्रादेशिक लोककथाओं
के माध्यम से यह पत्र भारतीय संस्कृति के उच्चवल पक्ष को प्रकट कर रहा
है.
जनवरी, १९६९ में उदयपुर से वीरचन्द मेहता के संपादन में मासिक
`महावीरनन्दन' का प्रकाशन हुआ. इसके निर्देशक डॉ. महेन्द्र भानावत थे.
इसी वर्ष जोधपुर से फतेहसिंह कोठारी के संपादन में जयपुर से `जैन दर्पण'
का प्रकाशन हुआ. इसी वर्ष जोधपुर से `जैन शासन' का भी प्रकाशन हुआ. १०
फरवरी, १९७१ को अ. भा. भारतवर्षीय दिगम्बर जैन समिति, दिल्ली ने परसादी
लाल पाटनी के सम्पादन में `२५००वां निर्माण महोत्सव बुलेटिन' प्रकाशित
किया. बाद में यह पत्रिका अक्षयकुमार जैन के संपादन में मेरठ से `दिगम्बर
जैन महा-समिति' के नाम से प्रकाशित होने लगी. वर्तमान में यह पत्रिका
`दिगम्बर जैन महासमिति पत्रिका' के नाम से जयपुर से फूलचन्द जैन के
प्रबन्ध संपादन में प्रकाशित होती है.
सन् १९७२ में आचार्य तुलसी के जीवन और दर्शन पर लक्ष्मीनारयण आचार्य ने
बीकानेर से साप्ताहिक `अणुवीक्षक' का प्रकाशन किया. जनवरी, १९७२ में
धार्मिक पाक्षिक `शान्ति ज्योति' का प्रकाशन जोधपुर से हुआ. इसके संपादक
चम्पालाल जैन थे. वर्तमान में इसका संपादन कान्तिलाल जैन करते हैं.
दिसम्बर, १९७२ में जयपुर से रामरतन कोचर के संपादन में मासिक `वल्लभ
संदेश' प्रकाशित हुआ. वर्तमान में इस सचित्र पत्रिका का संपादन विमलचन्द
कोचर कर रहे हैं.
श्री मेवाड़ जैन श्वे. तेरापन्थ कांफ्रेंस की ओर से १९७३ में आचार्य
तुलसी के तेरापन्थ संप्रदाय की धार्मिक गतिविधियों के प्रचारार्थ
देवेन्द्रकुमार हिरण के संपादन में `मेवाड़ कान्फ्रेंस' का प्रकाशन हुआ.
कालान्तर में इसका प्रकाशन बन्द हो गया था. जनवरी, १९५८ में राजसमन्द से
इसका पुन: प्रकाशन शुरू हुआ. इसके संपादक डॉ. महेन्द्र कर्णावट तथा
गणेशकुमार कूकड़ा हैं.
सितम्बर, १९७३ में अ. भा. तेरापन्थ युवक परिषद्, लाडनू ने कमलेश चतुर्वदी
तथा विजय सिंह कोठारी के संपादन में मासिक `युवा लोग' का प्रकाशन किया.
बाद में इसका नाम `युवा दृष्टि' हो गया. `सेवा, संरचना और संगठन' की
प्रतीक मासिक `युवा दृष्टि' में धर्म और संस्कृति विषयक नैतिक व मानवीय
तथा सामाजिक बोध की रचनाएँ प्रकाशित होती हैं. वर्तमान में इसका प्रकाशन
गंगाशहर (बीकानेर) से कमलेश चतुर्वेदी के संपादन में हो रहा है. इसका
मुद्रण जयपुर से हो रहा है.
जनवरी, सन् १९७३ में जैन विश्वभारती, लाडनूं की त्रैमासिक पत्रिका
`अनुसंधान पत्रिका' का प्रकाशन किया गया. इसके प्रधान संपादक डॉ. महावीर
राज गेलडा थे. जनवरी, १९७५ में इसका नाम `तुलसी प्रज्ञा' हो गया. वर्तमान
में यह पत्रिका डॉ. नथमल टांटिया के संपादन में प्रकाशित हो रही है.
`तुलसी प्रज्ञा' मूलत: शोध एवं अनुसंधान की पत्रिका है जिसमें जैन दर्शन
से संबंधित चिन्तन प्रधान लेखों का प्रकाशन किया जाता है.
जनवरी, १९७५ में प्रकाश जैन बांठिया के संपादन में मासिक `विश्वेश्वर
महावीर' का प्रकाशन जोधपुर से हुआ. मार्च, १९७५ में आचार्य हस्तीमलजी की
प्रेरणा से महावीर जैन श्रविका समिति, जोधपुर की ओर से मासिक `वीर
उपासिका' का प्रकाशन किया गया. इसकी प्रथम संपादिका श्रीमती रतन चोरडिया
थी. बाद में यह पत्रिका डॉ. नरेन्द्र भानावत तथा श्रीमती सुशीला भण्डारी
के संपादन में मद्रास से प्रकाशित होने लगी. नवम्बर, १९७५ से फरवरी, १९७६
तक जोधपुर से `विश्व कल्याण' का प्रकाशन हुआ जो कालान्तर में `अरिहन्त'
से मिल गया. अब यह मेहसाणा (गुजरात) से छपता है.
मार्च, १९७१ में अ. भा. जय गुंजार प्रकाशन समिति ने ब्यावर से `जय
गुंजार' मासिक का प्रकाशन किया. डॉ. पी. सी. जैन व डॉ. जैन व डॉ. तेजसिंह
गौड़ इसके संपादक रहे. अप्रैल, १९७७ में विदिशा (म. प्र.) से पं. रतनचन्द
भारिल्ल के संपादन में जैन पथ प्रदर्शक समिति की ओर से पाक्षिक `जैनपथ
प्रदर्शक' का प्रकाशन किया गया. अगस्त, १९७९ से इसका प्रकाशन जयपुर से हो
रहा है. जुलाई, १९७७ में श्री सुधर्म प्रचारक मण्डल, जोधपुर की ओर से
मासिक `सुधर्म प्रवचन' का प्रकाशन हुआ. वर्तमान में यह पत्र महेशचन्द जैन
के संपादन में प्रकाशित हो रहा है. इसी वर्ष उदयपुर से `बन्धन तोड़ो' का
प्रकाशन हुआ. ४५ अगस्त, १९७८ को बाड़मेर से भरतचन्द जैन की प्रेरणा से
प्रकाशचन्द बोहरा के संपादन में `जैन तीर्थकर' नामक पाक्षिक पत्रिका का
प्रकाशन हुआ.
सन् १९७९ में उदयपुर से पाक्षिक `जगत वल्लभ' का द्वैमासिक `सम्यक् बोध'
का प्रकाशन हुआ. इसी वर्ष सादड़ी (मारवाड़) से मोहनकुमार पूनमिया के
संपादन में साप्ताहिक `मुनिघोष' का प्रकाशन किया गया. सन् ८५ से यह
पाक्षिक हो गया. सन् १९८० में तुलसी अध्यात्म नीडम्, जैन विश्वभारती,
लाडनूं के मुख-~पत्र `प्रैक्षाध्यान' का प्रकाशन हुआ. यह पत्रिका
अध्यात्मयोग की मासिकी है जिसका प्रकाशन शंकरलाल मेहता के संपादन में हो
रहा है.
५ अप्रैल, १९८१ को जयपुर से अखिल बंसल के संपादन में छह पृष्ठीय `समन्वय
वाणी' का प्रकाशन किया गया. इस पत्र ने युवकों के रचनात्मक आन्दोलन को
सदा समर्थन दिया. कालान्तर में जैन-दर्शन पर ही केन्द्रित इस पत्र ने
दिगम्बर परम्परा की सामाजिक कुरीतियों पर कड़े प्रहार किए.
नवम्बर, १९८१ में भीलवाड़ा से मासिक `तपोधन' का प्रकाशन किया गया.
`तपोधन' से विविध धार्मिक मान्यताओं को प्रस्तुत कर समन्यय का आदर्श रखा
है. वर्तमान में इसके मानद् संपादक खटका राजस्थानी तथा संपादक डॉ.
नरेन्द्र-~सिंह लोढा हैं. अ. भा. जैन युवा फेडरेशन की कोटा शाखा ने अपने
मासिक मुख-~पत्र `जैन युवा' का प्रकाशन सन् १९८२ में किया. अगस्त, १९८२
में अजमेर से `बढ़ते कदम' साप्ताहिक का प्रकाशन किया गया. सन् १९८२ में
जिनेन्द्रकुमार जैन ने जयपुर से `जैन समाज' नामक दैनिक का प्रकाशन किया.
जैन पत्रकारिता की इतिहास यात्रा का यह प्रमुख बिन्दु है जब एक समग्र रूप
से जैन दैनिक के प्रकाशन की योजना ने साकार रूप लिया. यह पत्र समप्रदायगत
भावनाओं से ऊपर उठकर सभी जैन सम्प्रदायों के समाचारों को प्रकाशित करता
है.
मार्च, १९८४ में श्री श्वेताम्बर स्थानकवासी जैन स्वाध्याय संघ,
गुलाबपुरा की ओर से त्रैमासिक `सम्बोधि' का प्रकाशन किया गया. इसके
संपादक-मण्डल में श्री रतनलाल जैन, डॉ. संजीव भानावत तथा श्री चांदमल
बाबेल है. मार्च, १९८५ से पत्रिका का नाम `स्वाध्याय संदेश' हो गया.
जनवरी, १९८८ से यह त्रैमासिक रूप में प्रकाशित होने लगी है.
