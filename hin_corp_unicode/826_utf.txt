<औङ्ङिचिअल् अन्ड् ंएडिअ ळन्गुअगेस्><ंअस्स् ंएडिअ><आनोन्><ढइल्य् णेत्स्-१७><१९८७><झन्सट्ट><णेत् ढेल्हि><१०><२०१०><झन्सट्ट ढइल्य् णेत्स्-१७><घर्गि ंअहेस्ह्तरि>

बिहार लोकदल ने राष्ट्रीय कार्यसमिति का बैठक बुलाने को कहा
जन सत्ता संवाददाता
नई दिल्ली, ५ अगस्त. बिहार से लोकदल केंद्रीय संसदीय बोर्ड के सदस्यों, प्रदेश
अध्यक्ष और दूसरे नेताओं ने पार्टी के राष्ट्रीय अध्यक्ष हेमवती नंदन बहुगुणा से
राष्ट्रीय कार्यसमिति की बैठक वुलाने का मांग की है. पार्टी के छह नेताओं के
दस्तखत से जारी बयान में यह जानकारी दी गयी है.
इन नेताओं ने श्री बहुगुणा को पत्र लिखकर कहा है कि विपक्षी एकता के सिलसले
में अब तक हुई प्रगति और ताजा हालात पर विचार के लिए फौरन कार्यसमिति की बैठक
बुलाई जाय. पत्र में यह भी कहा गया है कि १६ व १७ जुलाई को राष्ट्रीय कार्यसमिति
में पास प्रस्ताव के मुताविक न तो विपक्षी एकता के लिए बनी समिति की बैठक बुलाई
गई और न ही राष्ट्रीय अध्यक्ष से मशविरा किया गया. यह समिति विपक्षी एकता
कोशिशों में मुख्यमंत्री देवीलाल को सहयोग देने के लिये बनी थी.
पत्र में कहा गया है कि 'प्रस्ताव नए दल का विधान, नाति और कार्यक्रम का मसौदा
तैयार करने का जो अधिकार आपको दिया गया था वह भी छीन कर जार्ज फर्नाडीज को दे
दिया गया. यह सब होता रहा और आप चुपचाप देखते रहे,बयान पर बिहार लोकदल के
आध्यक्ष विनायक यादव, अनूपलाल यादव(केन्द्रीय संसदीय बोर्ड के सदस्य)' मंगनीलाल
मंडल(महामंत्री प्रदेश लोकदल), मोहम्मद मुश्ताक(प्रदेश महामंत्री),अशोक सिंह और
दिवंगत कर्पूरी ठाकुर के पुत्र रामनाथ ठाकुर.
'तमिलनाडु में इंका की सणनीति चुनाव से पूर्व'
नागापट्टिनम, ५ अगस्त(भाषा). प्रधानमंत्री राजीव गांधी ने आज कहा कि कांग्रेस(इ)
तमिलनाडु विधान सभा चुनाव की अपनी रणनीति चुनाव से ठीक पहले तय करेगी.
श्री गांधी यहां एक भोज में पार्टी कार्यकर्ताओं को सम्बोधित कर रहे थे. उन्होने
कहा कि चुनाव रणनीति का फैसला स्वयं पार्टी कार्यकर्ता करेंगे, न कि वे खुद, या
तमिलनाडु कांग्रेस समिति के अध्यक्ष जी के मूपनार. कांग्रेस(इ) के प्रति जनता का
जबर्दस्त सम्मान है और ग्रामीण क्षेत्रों मे गरीब और कमजोर तबकों में जाकर
पार्टी कार्यक्रताओं को इसे और मजबूत करना चाहिए. उन्होनें कहा कि चुनाव तक के
बीच का समय पार्टी के प्रति जनता के इस सम्मान को मजबूत करने का है. उन्होंने
उपस्थित कार्यकर्ताओं से पूछा,"क्या आप ऐसा करेंगे?" उत्तर में सबने एक स्वर में
कहा,"हां".
इससे पूर्व प्रधानमंत्री आज शाम तंजावुर जिले में कर्नाटक शैली के संत संगीतज्ञ
त्याग राम के निवास स्थान पर गए. उनके साथ उनकी पत्नी सोनिया गांधी थी गांधी
में प्रसिद्ध संगीतज्ञ के निवास स्थान पर कुछ समय विताया. बाद में तिरुबरूर
नगरपालिका मे प्रधानमंत्री का नागरिक, अभिन्नदन किया. श्री गांधी इन दिनों
तमिलनाडु की तीन दिन की यात्रा पर हैं.
सरकार इस कोशिश में है कि किसी तरह से अयोध्या मार्च टल जाय
नई दिल्ली, ५ अगस्त (ऐजन्सियां). बाबरी मस्जिद एक्शन कमेटी के घोषित अयोध्या
मार्च में हफ्ते भर वाकी है. एक्शन कमेटी मार्च पर आमादा है. उधर रामजन्म भूमि
मुक्ति यज्ञ समिति भी इस मार्च को नाकाम करने पर डटी हुई है. मार्च होने और उसे
रोकने की कोशिश में संभावित टकराव सरकार के सिए चिंता का विषय बन गया है. इस
टकराव को टालने के सिए गृहमंत्रालय ने मध्यस्थता की पेशकश भी की है.
अबतक जैसे हालात है, उसमें दोनों पक्ष टस से मस नहीं हुए है. एक्शन कमेटी ने
घोषणा की है कि उसके प्रमुख सदस्य, कार्यकर्ता और जनप्रतिनिधि १२ अगस्त को
फैजाबाद में इकट्ठे होंगे वहां नमाज अदा करने के बाद अयोध्या के लिए मार्च करेंगे.
यह मिनी मार्च है. मुख्य मार्च १४ अक्तूबर को होगा और एक्शन कमेटी का दावा है.
कि उसके मार्च के लिए एक लाख कार्यकर्ता जुटा लिए गए हैं.
श्री रामजन्म भूमि मुक्ति यज्ञ समिति अयोध्या जाने वाली हर सड़क की नाके वंदी का
ऐलान किया है. वाहर से आने वासी हर सड़क पर सैकड़ों कार्यकर्ता खड़े करने के
अलावा अयोध्या के भीतर भी २०-२५ हजार स्वयं सेवक जुटाये गये हैं.
राम जन्म भूमि मुक्ति यज्ञ समिति का कहना है कि हमारी ओर से कोई विवाद ही नहीं
है. यह जगह भगवान राम की जन्म स्थली है. यहां आराधना करना हमारा धार्मिक अधिकार
है. उधर बाबरी मस्जिद एक्सन कमेटी का कहना है कि यहां आजादी से पहले की स्थिति
बहाल की जाय. क्योंकि यहां १६ वीं शताव्दी से पहले मस्जिद वनबाई गई है.
हालाकि मुसलमानों में ही एक तबका ऐसा भी है जो मार्च के हक में नही है. दारुल
अलूम देवबंद और दारूल इफका बरेली ने तो फतवे जारी कर कहा है कि पवित्र कुरान और
शहीदों के मुताबिक किसी दूसरे की जमीन पर जबरन कोई मस्जिद वनाई जाती है, तो वह
मस्जिद नही मानी जाती.वहां पढ़ी जाने वाली नमाज खुदा को मंजूर नहीं होती और
खुदा की निगाह में यह गुनाह भी है.
एक्शन कमेटी के नेता सैय्यद शहाबुद्दीन ने कहा है कि मार्च करना हर मुसलमान का
लोकतांत्रिक अधिकार है. उन्होने कहा कि मार्च शान्तिपूर्ण होगा. श्री शहाबुद्दीन
ने यह भी कहा कि समझौते के रास्ते खुले हैं. जामा मस्जिद के शाही इमाम सैयद
अब्दुल्ला बुखारी और मुस्लिम लीग के इब्राहीम सुलेमान सेठ ने उत्तर प्रदेश सरकार
को पत्र लिखकर समस्या के हल के लिये असरदार कदम उठाने को कहा है.
समस्या सुलझाने और टकराव को टालने के सिए गृहमंत्रालय ने एक्शन कमेटी और मुक्ति
यज्ञ समिति के नेताओं से मध्यस्थता की पेशकश की है. समस्या के सिलसिले में
गृहमंत्री बूटासिंह और उत्तर प्रदेश के मुख्यमंत्री नारायण दत्त तिवारी ने भी सलाह
मशविरा किया है.
समझा जाता है कि सरकार मध्यस्थता कर मामला सुलझाने की कोशिश करेगी और फिर भी कोई
हल नही निकला तो इलाहाबाद हाई कोर्ट के जरिए कोई हल निकाला जायेगा.
एक्शन कमेटी का सुझाव भी है कि मामला इलाहाबाद हाई कोर्ट को सौंप दिया जाय. वहां
जा फैसला होगा उसे दोनो पक्ष कबूल कर लें.
उत्तर प्रदेश के मुख्यमंत्री ने इस सिलसिले में एक्शन कमेटी और विश्व हिन्दू
परिषद के नेताओं से शुरुआती बातचीत की है.
मध्य प्रदेश इंजीरियरिंग प्रवेश परीक्षा में अंग्रेजी हटी
भोपाल, ५ अगस्त(जनसत्ता). मध्य प्रदेश मंत्रिमंडल ने आज फैसला किया है कि १९८९
से राज्य के इंजीनियरिंग महाविद्यालयों में होने वाली वाली परीक्षा से अंग्रेजी
विषय हटाया जाय. यह भी नर्णय लिया गया कि जिन प्रतियोगियों को १९८८ की प्रतियोगी
परीक्षा में भौतिक विज्ञान , रासयन विज्ञान और गणित में प्रवीण सूची में अंतिम
स्थान प्राप्त करने वाले प्रतियोगी से अधिक अंक प्राप्त हुए हैं. उन्है १९८९ में
बिना परीक्षा में बैठे राज्य व इंजीनियरिंग महाविद्यालयों में प्रवेश दिया जाय .
बाढ़ में लापरवाही बरतने पर उ.प्र. सरकार की खिंचाई
जनसत्ता संबाददाता
लखनऊ, ५ अगस्त. उत्तर प्रदेश लोकदल ने प्रदेश में बाढ़ से जन और फसल की तबाही पर
चिंता जताते हुऐ सरकार के निकम्मे रवैये पर गुस्सा प्रगट किया.
आज यहां लोकदल कार्यकारिणी की बैठक में कहा गया कि बाढ़ की रोक थाम के सिए सरकार
ने अब तक कोई स्थाई बंदोबस्त नहीं किया है. राहत के नाम पर अब तक सभी खर्च
अफसरों, ठेकेदारों और मंत्रियों की जेब में चला गया है जसके कारण लोकदल
कार्यकारिणीमे एक प्रस्ताव से मांग की है कि बाढ़ से प्रभावित इलाकों में लगान
की वसूली की जाय. खाना, जीवन के लिये जरुरी दवाएं और पशुओं के लिए चारे को सरकार
तुरंत मुहैया कराए.
कार्यकारिणी ने राज्य में कानून और व्यवस्था की बिगड़ती हुई स्थिति, अपराधों में
बढ़ोत्तरी, राजनैतिक हत्या, हरिजनों और पिछड़े वर्गों पर हो रहे अत्याचारों पर
चिंता जताई.
कार्यकारिणी ने देवरिया के जनता विधायक रंजीत सिंह और राष्ट्रीय खिलाड़ी सैयद
मोदी की हत्या की निन्दा की और उसे राज्य सरकार के लिये शर्मनाक बताया.
बैठक में चेतावनी दी गई कि अगर सरकार प्रदेश में हो रही हत्याओं और निर्बल
वर्गों पर हो रहे अत्याचारों की रोकथाम में असफल रही तो पार्टी राज्यव्यापी
आंदोलन छेड़ देगी.
कूच बिहार फायरिंग पर राज्य सभा में हंगामा
नई दिल्ली, ५ अगस्त (जनसत्ता) पश्चिम बंगास के कूचबिहार शहर में पुलिस फायरिंग
में जो युवा इंका कार्यकर्ताओं की मौत के मामले पर आज राज्यसभा में इंकाइयों और
वामपंथी सांसदो में जोरदार झड़पें हुई. इसके बाद करीव १५ मिनट के लिए सदन की
कार्यवाही स्थगित कर दी गई.
इंका के सुरेश कलमाडी प्रश्नकाल के तुरन्त बाद यह मामला उठाना चाहते थे.
उप-सभापति प्रतिभा पाटील ने गरुदास,दासगुप्ता से वादा किया कि वे उन्हें भी अपनी
बात कहने का मौका देंगी. लेकिन थोड़े में बात कहने की इजाजत मिलेने पर जब श्री
कलमाडी ने पश्चिम बंगाल सरकार के खिलाफ कई आरोप लगाए तो श्री मती पाटिल ने कहा
कि वे इस मामले पर बहस की इजाजत नहीं देंगी. क्यों कि इस वारे में नोटिस नहीं
दिया गया था. इसके बाद इंका और वामपंथी दलों के सांसदों में हंगामाखेज झड़पें
हुईं जिनमें और विपक्षी दलों के सांसद भी शामिल हो गए. जब यह लगने लगा कि शोर गुल
जल्द खत्म होने वाला नहीं तो श्रीमती पाटिल ने १५ मिनट के लिये कार्यवाही रोक
दी.
जब सदन की कार्यवाही फिर से शुरू हुई तो उप-सभापति ने घोषणा की कि वे इंका और
वामपंथी पार्टियों दोनों के दो-दो सदस्यों को विशेष उल्लेख की इजाजत दे रही हैं.
सुरेश कलमाडी(इंका) ने कहा कि युवक कांग्रेस(इ) ने पश्चिम बंगाल में भ्रष्टाचार
के खिलाफ जेल भरो आंदोलन छेड़ा हुआ है. उन्होनें मिलावटी तेल कांड का जिक्र भी
किया. श्री कलमाडी ने कहा कि गुरुवार को १० हजार युवा इंका कार्यकर्ता कूचबिहार
में जिला मजिस्ट्रोट के दफ्तर के बाहर इकट्ठे हुए, जिनपर पुलिस ने फायरिंग की . २१
लोग घायल हुये जिनमे दो बाद में मर गये.
उन्होने मांग की कि गृहमंत्री बूटा सिंह इस मामले पर बयान दें. वाम मोर्चा ने
लोगों को शारीरिक रुप से खात्मा करने की मुहिम चला दी है. ज्योति वसु सरकार पुलिस
राज चला रही है. उन्होने फायरिंग की अदालती जांच की मांग की. डी पी राय (इंका)ने
कहा कि पश्चिम बंगाल में फायरिंग की कई वारदातें हुई हैं. उन्होने गृहमंत्री से
इंकाइयों के लोकतांत्रिक हकों की हिफाजत की गारंटी मांगी.
गुरुदास दासगुप्ता (भाकपा) ने कहा कि पुलिस फयरिंग में दो लोगों की मौत पर दुख
होना ही चाहिये. लेकिन एक अखबार 'आजकल' में एक खबर छपी है. इसमें फश्चिम बंगाल
इंका अध्यक्ष प्रियरंजन दासमुंशी इस खबर से बुरी तरह हताश हैं कि उन्हें जल्द ही
हटाया जाने वाला है.इस लिए उन्बोंने पश्चिम बंगाल में अराजकता फैलाने की योजना
तैयार की ताकि वहां पाष्ट्रपति शासन लागू किया जा सके. कूचबिहार की घटना इसी
योजना का एक हिस्सा थी.
दीपेन घोष (माकपा) मे 'प्रेस ट्रस्ट' की एक खबर का हवाला दिया जिसके मुकाबिक
युवा इंका कार्यकर्ताओं ने असल में सदर उपखण्ड अधिकारी के दफ्तर में उपद्रव मचा
द्या था. यह यह बड़ा अपराध था और इसी वजह से पुलिस ने फायरिंग शुरू की .
उन्होंने पूछा कि क्या किसी को दिल्ली में केंद्रीय मंत्री के दफ्तर में उपद्रव
की इजाजन ती जा सकता हे?
श्री घोष ने कहा कि केन्द्र ने पश्चिम बंगाल नें कानून और व्यवस्था की गड़बड़ी
फैलाने और राष्ट्रपति शासन लागू करने का गहरा षड्यंत्र रचा है. उन्होंने आरोप
लगाया कि केन्द्रीय मंत्री इसी वजह से पश्चिम बंगाल के दौरे करते रहे हैं. श्री
घोष ने चेतावनी दी कि लोग ऐसी कार्यवाही को बर्दाश्त नही करेंगे.
इससे पहले इंका के एस.एस. अहलूवालिया ने भी घटना की जांच रकाने की मांग की.
आतंकबादियों ने 'अजीत' में जबरन विज्ञापन छपवाया
नई दिल्ली, ५ अगस्त (जनसत्ता). जनता पार्टी के मधुदंडवते ने आज लोकसभा में
खुलासा किया कि पंजाबी अखबार 'अजीत' के दफतर जबरन घुस कर आतंकवादियों ने अखबार
वालों को आतंकवादी नेता लाभसिंह के के भोग समारोह का विज्ञापन छापने को मजबूर
क्या. इसी विज्ञापन के कारण पंजाब प्रशासन ने अखबार के प्रकाशक और संपादक के
खिलाफ देशद्रोह का मुकदना दायर किया.
आज दिन में अखबार के खिसाफ राजद्रोह का मामला वापस लेने की श्री दंडवते की अपीसल
पर प्रधानमंत्री राजीव गांधी मे टिप्पणी की कि देशद्रोह के मामले में विपक्ष को
ज्यादा जिम्मेदारी दिखानी चाहिये.
इस पर श्री दंडवते ने कहा कि प्रधानमंत्री के इस टिप्पणी से हमारी देशभक्ति पर
सवाल लगा दिया है. इसलिए मैं अपनी ओर से और उन सभी नेताओं से सफाई देना चाहूंगा,
जिन्होंने अखबार के खिलाफ मामला वापस लेने के लिए प्रधानमंत्री को पत्र लिखा है.
उन्होंने उस पत्र को सदन की मेज पर रखने के सिए संसदीय कार्य मंत्री को धन्यवाद
दिया.
श्री दंडवते ने कहा कि वह अखबार अक ट्रस्ट निकालता है. पंजाब के एक प्रमुख इंका
नेता इस ट्रस्ट के अध्यक्ष हैं. यह एक आतंकवाद विरोधी और राष्ट्रवादी अखबार है.
इसकी विश्वसनीयता का जांच सदन के वरिष्ठ इंका सदस्य से कराई जा सकती है.
उन्होंने कहा कि हम आतंकवाद और खालिस्तान विकोध करते हैं और भारत की एकता में
हमारी निष्ठा है. इसलिए हमारे पत्र की प्रधानमंत्री को गलत व्याख्या नही करनी
चाहिये.
गृहमंत्री बूटासिंह ने कहा कि विहक्ष की देश भक्ति पर किसी ने शक नही किया.
अध्यक्ष वलराम जाखड़ ने कहा कि वे खत्म हो चुके मुद्दे पर बहस की इजाजत नहीं
देंगे.
भजनलाल औ अ तीन समर्थकों के खिलाफ फौजदारी मामला
हिसार, ५ अगस्त (जनसत्ता). केंद्रीय कृषि मंत्री भजनलाल और उनके तीन समर्थकों के
खिलाफ उनका संसदीय निर्वाचन क्षेत्र आदनपुर में कल हत्या की केशिश का एक मामला
दर्ज किया गया.
पुलिस मे हिसार जिले के आदमपुर पंचायत में लोकदल नेता चौ. धर्मपाल पर हमले के लिए
गांव वालों को भड़काने के आरोप में फौजदारी का यह मामला दर्ज किया है. हमले में
श्री धर्मपाल घयल हो गये उन्हें इस अस्पताल में दाखिल कराया गया है. इस संबन्ध
में हरी सिंह यादव को गिरफ्तार किया गया है. हरियाणा के गृहमंत्री संपतसिंह ने
यह जानकारी दी.
श्री संपतसिंह के मुताबिक धारा ३०७, ५०६, ३२९ और ३४ के तहत मदनलाल, हरी सिंह
यादव , निहालसिंह गुप्ता और राधेश्याम के खिलाफ यह मामला दर्ज किया गया है.
हरियाणा के गृहमंत्री ने वताया कि हरिसिंह यादव भजनलाल का मुनीम है और उसने चौ.
धर्मपाल सिंह पर गोली चलाई थी. चौ. धर्मपाल पिछले विधान सभा चुनाव में भजनलाल की
पत्नी जसमादेवी के खिलाफ खड़े हुए थे. लेकिन हार गये थे.
प्रो. संपतसिंह ने कहा कि जब केंद्रीय कृषिमंत्री भजनलाल गांव आदनपुर और मंडी
आदमपुर में खेमा गाड़कार अपनी समर्थकों को सरपंज पद पर जिताने के लिए बैठ गये तो
खबर मिलते ही धर्मपाल सिंह ने भी दूसरी तरफ खेमा गाड़ दिया. अंत में धर्मपाल के
समर्थन वाले उम्मीदवार जीत गये और भजनलाल के प्रतिनिधि हार गये.
