<शोचिअल् श्चिएन्चे><फोलिटिचल् श्चिएन्चे><खइलस्ह् छ्हन्ड्र झइन्><भ्हरट् क षस्ह्ट्रिय आन्डो ' शम्.  फुब्लिस्हिन्ग् ःओउसे><णेत् ढेल्हि><१३० टो १३७><२३००><झइन् भ्हरट् क षस्ह्ट् आन्डो ' शम्.>

(१) जापानी आक्रमण की भय--जापान द्वितीय महायुद्ध में ब्रिटेन से गहरी
शत्रुता रखता था. इस कारण ही वह सिंगापुर, मलावा और वर्मा को हराते हुए
ब्रिटेन के भारत साम्राज्य की ओर बढ़ा आ रहा था. भारतीय नेताओं को
विश्वास नहीं था कि ब्रिटेन भारत की सुरक्षा कर लेगा और वे यह भी सोचते
थे कि यदि ब्रिटेन भारत को छोड़कर चला जायेगा तो फिर शायद जापान भारत पर
आक्रमण ही नहीं करेगा. इस जापानी आक्रमण के भय की स्थिति में कांग्रेस
भारत छोड़ो आन्दोलन चलाने के लिए प्रेरित हुई थी.
(२) आर्थिक संकट का काल--भारत में इस समय अनेक कारणों से आर्थिक संकट बना
हुआ था. युद्ध के कारण वस्तुओं के दाम बहुत अधिक बढ़े हुए थे.
जीवनों-~पयोगी वस्तुयें सामान्य वर्ग को मिलने से कठिनाई बनी हुई थी.
कागजी मुद्रा के प्रति भी जनता का विश्वास उठता जा रहा था. जनता का
विश्वास स्वार्थी ब्रिटिश शासन पर नहीं था कि वह इस आर्थिक संकट का हल कर
देगी. आर्थिक संकट के इस काल ने भी इस शासन का अन्त करने की प्रेरणा दी
थी.
(३) पूर्वी बंगाल में कुशासन--पूर्वी बंगाल की प्रशासकीय स्थिति काफी
बिगड़ गयी थी. यहां पर भय और आतंक का राज्य कायम हो गया था. ब्रिटिश शासन
का आतंक इसलिये यहां पर बढ़ गया था कि उन्होंने अपने सैनिक हितों की
पूर्ति के लिये खेती की भूमि पर अधिकार कर लिया था और मल्लाहों की नावों
पर भी अपना कब्जा कर लिया था. पूर्वी खराव दशा से यहां की जनता ब्रिटिश
शासन की समाप्ति के लिए कुछ भी करने को तैयार थी.
(४) वर्मा की खराब दशा--बर्मा में भारतीयों की स्थिति बहुत खराब थी, वहां
से जो शरणार्थी लौटकर आ रहे थे, उन्होंने बड़ी दुख भरी कहानियां सुनायी
थी. वायसराय की कार्यकारिणी के सदस्य अणे और पण्डित ह्रिदयनाथ कुंज तथा
डाम बर्मा में भारतीय शरणार्थियों के विषय में जानने के लिए गये तो
उन्होंने आकर रिपोर्ट दी--"भारतीय शरणार्थियों के साथ ऐसा अपमानजनक
व्यवहार किया जा रहा है जैसे किसी घटिया जाति से इनका सम्बन्ध हो." गांधी
जी ने भी इसी तरह के विचार प्रकट किये थे और गहरे दुख के साथ यह भी कहा
था कि अंग्रेजों के वायदों और इरादों के प्रति असन्तोष बढ़ रहा है. यह
अविश्वास और असन्तोष भारत छोड़ो आन्दोलन की पृष्ठ भूमि बना.
(५) क्रिप्स मिशन से असन्तोष--१९४२ ई. में इतिहास में एक विचित्र घटना
क्रिप्स मिशन का आगमन रहा था. क्रिप्स मिशन से भारतीयों में बड़े उत्साह
का संचार हुआ था, परन्तु यह आयोग तो केवल द्वितीय महायुद्ध में भारतीय
सहायता प्राप्त करने के उद्देश्य से आया था, यह भारतीयों को यथार्थ में
कुछ नहीं देना चाहता था, इसका पूरा नाटक भारतीयों में तीव्र असन्तोष पैदा
करने वाला रहा था. इस मिशन की कीमत की परख मौलाना आजाद ने बड़े सुन्दर
शब्दों में की है--"अनेक राजनैतिक दलों के साथ लम्बी वार्ताओं का
उद्देश्य बाहरी विश्व के सम्मुख यह सिद्ध करना था कि कांग्रेस भारत की
वास्तविक प्रतिनिधि नहीं थी और भारतीय एकता के अभाव में ब्रिटेन भारत को
सत्ता हस्तान्तरण नहीं कर सकता हैं." वास्तव में क्रिप्स प्रस्ताव
भारतीयों की भावना पर गहरा आघात थे और इससे ही तत्काल समय में गहरा
असन्तोष पैदा हुआ और भारतीयों को इसने एक सशक्त आन्दोलन चलाने के लिए
बाध्य किया.
(६) गांधी जी का दृढ निश्चय-- महात्मा गांधी बहुत आदर्शवादी और सूझ-बूझ
प्रकृति के राजनेता थे. इन्हें भारतीय राजनीति और ब्रिटिश मनोविज्ञान का
बड़ा अच्छा ज्ञान था, कि अब अंग्रेजों का भारत छोड़ना ही भारत के लिए
हितकारी है और यह एक प्रबल आन्दोलन के बल पर ही सम्भव है. गांधी जी ने
`हरिजन' पत्र में लिखा था--"अंग्रेजों, भारत को जापान के लिये मत छोड़ों,
वरन्, भारत को भारतीयों के लिये व्यवस्थित रूप में छोड़ो." गांधी जी का
दृढ़ निश्चय भारत छोड़ो आन्दोलन का असली कारण ही नहीं था, वरन् इन्होंने
इस आन्दोलन को जन्म दिया था.
भारत छोड़ो आन्दोलन प्रस्ताव का पारित होना
(ठ्हे आच्चेप्टन्चे ओङ् षेसोलुटिओन् ओङ् ऋउइट् ईन्डिअ ंओवेमेन्ट्)
इस आन्दोलन की पृष्ठ भूमि तो तैयार हो चुकी थी, कांग्रेस ने अपने विभिन्न
अधिवेशनों के बाद इसके प्रस्ताव और कार्यक्रम को पारित किया था.
इलाहावाद अधिवेशन--इलाहाबाद नगर में अप्रैल, १९४२ ई. में कांग्रेस की
कार्यसमिति की बैठक हुई. कांग्रेस इस समय ब्रिटिश सरकार के रवैये से बहुत
क्षुब्ध थी. क्रिप्स मिशन का एक ढौंग पूर्ण अध्याय पूरा हो चुका था. इस
बैठक में बड़े उत्साह के साथ निर्णय लिया गया कि कांग्रेस किसी भी स्थिति
में ऐसी दशा स्वीकार करने के लिए तैयार नहीं हो सकती है, जिससे भारतीयों
को ब्रिटिश सरकार के दास के रूप में कार्य करना पड़े. इस तरह कांग्रेस का
दृष्टिकोण एक सम्मानित स्थिति प्राप्त करने के लिये दृढ़ हो गया.
वर्धा अधिवेशन-- जुलाई, १९४२ ई. कांग्रेस की कार्य समिति का अधिवेशन
वर्धा में हुआ. १४ जुलाई को इसमें बड़ा क्रान्तिकारी प्रस्ताव पारित कर
लिया गया. इस प्रस्ताव का आशय था--"भारत में ब्रिटिश शासन का अन्त शीघ्र
होना चाहिए... भारत की स्वतन्त्रता न केवल भारत के हित में आवश्यक है,
वरन् विश्व की सुरक्षा के लिए और नाजीवाद, फासिस्टवाद और सैन्यवाद और
साम्राज्यवादी भावना का अन्त करने के लिए भी आवश्यक है. इस प्रस्ताव के
पीछे कांग्रेस का यह आशय नहीं हैं कि ब्रिटेन अथवा मित्र राष्ट्रों के
युद्ध कार्य में बांधा पहुंचे....भारत को स्वतंत्र करने की यदि हमारी
अपील व्यर्थ जाती है तो हम अपने अंहिसात्मक साधनों की क्षमता के बल पर एक
आन्दोलन के लिए बाध्य होंगे. इस प्रकार के व्यापक आन्दोलन का नेतृत्व
अनिवार्य रूप से महात्मा गांधी करेंगे."
वर्धा प्रस्ताव के बाद कांग्रेस को यह जाहिर हो गया था कि अब एक प्रबल
आन्दोलन शीघ्र होने वाला है, अत: कांग्रेसी एक व्यापक आन्दोलन की तैयारी
में जुट गये थे. आन्दोलन के समर्थन में जन आन्दोलन को सक्रिय बनाने के
लिए जन जागृति का कार्य विशेष रूप से किया जाने लगा था. जन जागृति के
कार्य को सफल बनाने के लिए. अगस्त, १९४२ ई. को `तिलक दिवस' मनाया गया.
पण्डित नेहरू ने इस अवसर पर कहा--"हम आग के साथ खेलने जा रहे है, हम
दुधारी तलवार का प्रयोग करने जा रहे है, इसकी चोट उल्टी हमारे ऊपर भी पड़
सकती हैं, क्या करें हम विवश हैं."
८ अगस्त, १९४२ ई. का भारत छोड़ो प्रस्ताव--ब्रिटिश शासन मांगने से कुछ
नहीं देने वाला था, इसलिए कांग्रेस को एक आन्दोलन शुरू करना ही था. वर्धा
प्रस्ताव के अनुसार ७ अगस्त, १९४२ ई.को बम्बई में अखिल भारतीय कांग्रेस
समिति का अधिवेशन हुआ. सारा भारत उत्सुकता से इस अधिवेशन की ओर देख रहा
था. ८ अगस्त को भारत छोड़ो आन्दोलन चलाने का प्रस्ताव पारित कर दिया गया.
इस प्रस्ताव में कहा गया--" यह समिति कांग्रेस कार्य कारिणी समिति के
वर्धा प्रस्ताव का समर्थन करती है तथा इसका विश्वास है कि बाद की घटनाओं
ने इसे और भी औचित्य प्रदान कर दिया है. साथ ही यह भी स्पष्ट कर दिखाया
है कि भारत में ब्रिटिश शासन की तत्काल समाप्ति हो, यह समाप्ति भारत के
लिए और मित्र राष्ट्रों की आदर्श पूर्ति के लिए अत्यन्त आवश्यक है."
कांग्रेस इस बात को जानती थी कि अंग्रेज आसानी से भारत छोड़ कर नहीं
जायेंगे, अत: अंग्रेजों को भारत छोड़ने के लिए बाध्य करने के लिए एक जन
आन्दोलन चलायेगी. इस जन आन्दोलन की तिथि इसलिए नहीं घोषित की गयी है कि
गांधी जी एक बार आन्दोलन छेड़ने से पहले वायसराय से मिलने जायेंगे.
महात्मा गांधी ने ८ अगस्त, १९४२ ई. को ही बड़ा भाषण दिया. वह एक अवतार और
पैगम्बर की भांति बोल रहे थे, और मानों तिलक और लाला लाजपत राय की
आत्माएं उन्हें दिव्य संदेश दे रही थी. तभी उन्होंने जनता को अपना महान
संदेश दिया--करो या मरो (ढो अन्ड् ढिए). गांधी के इसी वाक्य से आन्दोलन की
अग्नि शुरू हो गयी.
कांग्रेस नेताओं की गिरफ्तारी और आन्दोलन की प्रथम अवस्था--कांग्रेस ने
आन्दोलन चलाने का भविष्य में केवल निश्चय किया था, आन्दोलन शुरू नहीं
किया था और साथ ही वायसराय से भेंट करने का भी निर्णय लिया था, परन्तु
ब्रिटेन भारत को कुछ देना नहीं चाहता था और स्थिति की गम्भीरता को समझ
रहा था. इसलिए शासन ने ८ अगस्त, की रात्रि को ही एक विज्ञप्ति प्रकाशित
की गयी, जिसमें बताया गया कि कांग्रेस अपने आन्दोलन में बड़े उग्र
कार्यक्रम जैसे रेल की पटरियों को तोड़ा जाना, टेलीफोन और टेलीग्राम की
लाईनों को क्षति पहुंचाना और रेलवे स्टेशनों, डाक-~खानों और थानों पर
अनेक तरीकों का विशेष रूप से अग्नि के द्वारा तोड़-फोड़ करना. इसलिए ही
कांग्रेस के नेताओं को गिरफ्तार करने की आवश्यकता है. ९ अगस्त प्रात: ही
महात्मा गांधी और कांग्रेस की कार्य समिति के सभी सदस्य गिरफ्तार कर लिए
गये. जनता को यह भी नहीं बताया गया कि उनके महान नेता कहां पर बन्द किये
गये. बाद में पता चला था कि महात्मा गांधी और सरोजनी नायडू को पूना के
आगा खां महल में बन्द किया गया और अन्य नेताओं को अहमद नगर के किले में
बन्दी बना कर रखा गया. जनता के पास कोई निश चित कार्यक्रम आन्दोलन चलाने
के लिए नहीं था, बाद में कांग्रेस के बचे हुए नेताओं ने अवश्य एक
कार्यक्रम पुस्तिका जारी की थी, इसमें बारह सूत्री आन्दोलन के विषय में
दिये गये थे, जिनमें प्रमुख थे--हड़ताल करना, सार्वजनिक सभाऐं करना, नमक
कानून भंग कर नमक बनाना, लगान न देना और सरकारी कर्मचारी असहयोग करते हुए
हड़ताल करें. वास्तव में तोड़-फोड़ और हिंसक कार्यो पर इसमें कोई बल नहीं
दिया गया.
गांधी जी और अन्य नेताओं की गिरफ्तारी से जनता बहुत उग्र हो उठी और इसके
साथ ही आन्दोलन बड़ी तेजी से शुरू हो गया! प्रथम चरण में आन्दोलन बहुत
उग्र रहा और स्वाभाविक रूप से हिंसा भी इससे संयुक्त हुई. यह अवस्था
चार-पांच दिन रही थी. इस अवस्था में प्रदर्शन, हड़ताल, जलूस, सभाऐं हुई.
श्रमिकों की हड़ताल बहुत प्रभावी रही. सरकार ने बड़ा दमनकारी रूख अपनाया,
प्रदर्शनकारियों पर लाठी प्रहार ही नहीं गोलियों की बारिश भी की जाती थी.
प्रदर्शनकारियों की भीड़ में स्त्रियां और बच्चों की भी बहुतायत रहती थी.
इसलिए प्रदर्शनकारी मरते भी बहुत संख्या में थे. खराब स्थिति का पता इस
रूप में चलता है कि ११ अगस्त, को ही बम्बई में ही पुलिस को सांय ढाई बजे
तक तेरह बार गोलियां चलानी पड़ी थी. जनता गांधी जी के करो या मरो के
सिद्धान्त को व्यवहारिक बनाने पर तुली हुई थी.
भारत छोड़ो आन्दोलन की दूसरी अवस्था--पुलिस की गोलाबारी से औरतें और
बच्चे मरते भी थे और घायल भी होते थे. इससे आन्दोलनकारी भी हिंसक मार्ग
अपनाने के लिए बाध्य हुए. आन्दोलन अपनी दूसरी अवस्था में बड़ी तेजी से
चला और इसमें सरकारी संस्थानों को क्षति पहुंचाने की नीति अपनायी गयी. यह
अवस्था लगभग एक वर्ष रही थी और इसमें रेल की पटरियां उखाड़ी गयी, टेलीफोन
और तार की लाईने काटी गयी. रेलवे स्टेशनों और डाकखानों को क्षति पहुंचायी
गयी थी, थानों को अग्नि को भेट चढ़ाया जाता था. उत्तर प्रदेश के पूर्वी
भागों और बिहार में यह आन्दोलन बड़ा उग्ररूप धारण कर गया था. पुलिस ने भी
अपने दमन का तांडव नृत्य किया था. पुलिस ने बिहार में तो मशीनगनों के
द्वारा भी प्रदर्शनकरियों पर गोलाबारी की थी.
भारत छोड़ो आन्दोलन की तीसरी अवस्था--आन्दोलन की तीसरी अवस्था सितम्बर,
१९४२ से शुरू हुई. इस स्थिति में आन्दोलनकारी भी पुलिस के कठोर रवैये के
कारण आक्रमण सामग्री का प्रयोग करने लगे थे. मद्रास और बंगाल में अनेक
स्थानों पर सरकारी संस्थानों पर संचार के साधनों पर बहुत भयंकर आक्रमण
किये गये थे. डा. अम्बा प्रसाद ने अपनी पुस्तक `दी इण्डियन रिवोल्ट  फ
रिवोल्ट  फ' १९४२ ई. में बताया है कि बम्बई उत्तर प्रदेश और मध्य प्रान्त
में कुछ स्थानों पर प्रदर्शनकारियों ने बम भी गिराये थे. इस अवस्था में
आन्दोलन का बड़ा व्यापक प्रभाव रहा था, बम्बई, दिल्ली, मद्रास, बंगलौर और
अमृतसर में तो सरकार बगले झांकने लगी थी. एक नयी प्रक्रिया जिलों में
समानन्तर सरकार स्थापित करने की चली थी. संयुक्त प्रान्त के बस्ती जिले,
बम्बई के सतारा और बंगाल के मिदनापुर और उत्तर प्रदेश के बलिया जिले और
बिहार के कुछ जिलों में ऐसी अस्थायी सरकार आन्दोलनकारियों द्वारा स्थापित
कर ली गयी. यह अवस्था फरवरी, १९४३ ई. तक रही थी. इस समय तक की इस आन्दोलन
की भयंकरता का परिचय इस रूप में मिलता है कि युद्ध सदस्य सर रैजीनाल्ड
मैक्सवैल ने फरवरी, १९४३ ई. म एं केन्द्रीय विधान मण्डल में आकड़े
प्रस्तुत करते हुए बताया--५३८ बार गोलियां चलानी पड़ी और इसमें ९५०
व्यक्ति मारे गये तथा १३६० घायल हुए. ६०, २२९ व्यक्तों को कैद मे डाला
गया. २०० रेलवे स्टेशनों और ५५० डाकखानों को क्षति पहुंचायी गयी. ३५००
स्थानों पर तार और टेलीफोन की लाईनें काटी गयी. ७० थानों और ८५ अन्य
सरकारी भवनों को अग्नि से जलाकर नष्ट कर दिया गया.
भारत छोड़ो आन्दोलन की चौथी अवस्था--फरवरी, १९४३ ई. के बाद से आन्दोलन की
चौथी अवस्था शुरू हुई. यह आन्दोलन ९ मई १९४४ ई. को समाप्त हो गया था, तब
गांधी जी को जेल से रिहा कर दिया गया था. यह आन्दोलन चौथी अवस्था में
बड़ी धीमी गति से चला था, इसमें आन्दोलन वैधानिक बहुत रहा था. इस काल में
तिलक दिवस और स्वतंत्रता दिवस बड़े उत्साह से मनाये गये थे. किसानों और
मजदूरों ने इसमें बड़े उत्साह से भाग लिया था. इस आन्दोलन को चलाने वाले
ये दो मुख्य वर्ग ही थे.
गांधी जी का उपवास--आन्दोलन में जो भी हिंसा उत्पन्न हुई, उसकी सारी
जिम्मेदारी ब्रिटिश शासन ने महात्मा गांधी पर डाल दी. १० सितम्बर, १९४२
को ब्रिटिश प्रधान मन्त्री चर्चिल ने हाउस  फ कामन्स में गांधी जी कटु
आलोचना करते हुए कहा--"काग्रेस ने गांधी जी अहिंसा का त्याग कर दिया है
और क्रान्तिकारी पद्धति अपना ली है." गांधी जी को हिंसा के आन्दोलन के
लिए उत्तरदायी मानते हुए भारत सरकार ने १३ फरवरी, १९४३ ई. को एक
पुस्तिका--"१९४२-४३ के उपद्रवों के लिए महान नेता का उत्तरदायित्व" भी
प्रकाशित की. गांधी जी इस आरोप से खिन्न हुए और उन्होंने १५ जुलाई, १९४३
को भारत सरकार और अनेक सरकारी विभागों को इसका प्रत्युत्तर देते हुए कई
पत्र लिखे तथा इस सम्बन्ध में निष्पक्ष न्यायालय से जांच की मांग की.
ब्रिटिश शासन ने गांधी जी के पत्रों को रद्दी को टोकरी में फैंक दिया और
न्यायालय से जांच की मांग को अस्वीकार कर दिया. गांधी जी ने १० फरवरी,
१९४४ से २१ दिन का उपवास शुरू कर दिया. १३ दिन बाद इस उपवास से इनकी
स्थिति काफी बिगड़ गयी. इस स्थिति से खिन्न होकर वायसराय की
कार्य-~कारिणी के तीन भारतीय सदस्यों मोदी, सरकार और अणे ने त् याग पत्र
दे दिये और अमेरिका ने भी गांधी जी के साथ काफी सहानुभूति प्रकट की.
चिकित्सक उनके जिन्दा रहने की आशा छोड़ चुके थे, परन्तु गांधी जी के पास
असीम आध्यात्मिक शक्ति थी और उन्होंने उपवास पूरा कर दिखाया. इस समय में
इनका स्वास्थ्य बहुत खराब हो गया. ९ मई, १९४४ ई. को गांधी जी को कारावास
से मुक्त कर दिया गया. दुर्भाग्य से गांधी जी को दो वियोग इस अवधि में
सहने पड़े. उनकी पत्नी श्रीमति कस्तूरबा जी और उनके निजी सहायक महादेव
देसाई का निधन हो गया.
भारत छोड़ो आन्दोलन का प्रभाव
(ठ्हे ईम्पच्ट् ओङ् ऋउइट् ईन्डिअ ंओवेमेन्ट्)
लेखा-जोखा मिलाने पर स्पष्ट है कि भारत को तत्काल समय में आजादी तो
प्राप्त नहीं हो सकी थी, परन्तु इसमें भी कोई सन्देह नहीं है कि भारत को
आजादी दिलाने वाला भी प्रभावी आन्दोलन यही था. इसका सबसे अच्छा फल यह हुआ
था कि भारत की पूर्ण स्वतंत्रता प्राप्ति का पक्का द्येय निश्चित हो गया
था, इस पर इधर-~उधर का एक बिन्दू भी नहीं लगाया जा सकता था. विद्वान ए.
सी. बनर्जी ने लिखा--"इस आन्दोलन के परिणाम स्वरूप अधिराज्य की पुरानी
मांग सर्वथा समाप्त हो गयी और उसका स्थान पूर्ण स्वतंत्रता की मांग ने ले
लिया." यह आन्दोलन वास्तव में एक ऐसी गरिमा पूर्ण क्रान्ति कर रहा था, जो
कभी समाप्त नहीं होने वाला था, इससे पूर्ण लक्ष्य की प्राप्त हर स्थिति
में इसके अन्तिम बिन्दु पर होनी थी. इस आन्दोलन का दूसरा प्रतिफल यह हुआ
था कि इसने विदेशी जनमत को भी भारत के पक्ष में किया था. चीन के प्रधान
मन्त्री च्यांग काई शेक और अमेरिका के राष्ट्रपति रुजवेल्ट ने ब्रिटिश
सरकार से आग्रह किया था कि भारत को पूर्ण स्वतंत्रता दे देना भारत के हित
में ही नहीं है वरन् ब्रिटेन के हित में है. इस भावना से भी भारत को भी
स्वतंत्रता प्राप्ति में मदद मिली थी.
इस आन्दोलन का सबसे अच्छा परिणाम यह रहा था कि इसने भारतीयों को ब्रिटिश
शासन के विरुद्ध लड़ने की पूरी क्षमता प्रदान कर दी थी. अब ब्रिटिश शासन
को भी सन्देह नहीं रहा था कि भारतीय स्वाधीनता प्राप्ति के लिए बार-बार
शक्ति के साथ क्या आन्दोलन करेंगे या नहीं. इस तरह डा. अम्बा प्रसाद के
शब्दों में इस आन्दोलन ने १९४७ ई. में भारतीय स्वतंत्रता के लिए पृष्ठ
भूमि तैयार कर दी थी. इस आन्दोलन का एक उल्लेखनीय परिणाम यह रहा था कि
इसने मौहमम्द अली जिन्ना को अंग्रेजों के निकट ला दिया था, चूंकि मुसलमान
भाईयों की इस नेता ने द्वितीय महायुद्ध में ब्रिटिश सहयोग की नीति अपनायी
थी और आन्दोलन के विरुद्ध भी मुस्लिम लीग को रखा था. इस, स्थिति से
मौहम्मद अली जिन्ना अंग्रेजों के सहयोगी बन गये थे. विभाजन के कार्य की
तीव्र प्रक्रिया शुरू हो गयी थी.
