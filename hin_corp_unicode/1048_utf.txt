<औङ्ङिचिअल् आन्ड् ंएडिअ ळन्गुअगेस्><ंअस्स् ंएडिअ><खउल्, झ्तहर्लल् ' झस्तिन्डेर्><षज ख ञइसल><१९८७><ढिन् - ठिमेस् औङ् ईन्डिअ><णेत् ढेल्हि><१५-१८><२०५०><खउल्, झ्- षज ख ञइसल>

अरूण, आरिफ और शुक्ल की तिकड़ी के निष्कासन के बाद ही वी.
पी.
सिंह ने अपना इस्तीफा भेज दिया था.सिंह के इस्तीफे से इँका में जो फड़फड़ाहट पैदा हुई थी उससे कहीं ज्यादा परेशानी आला कमान के इस फैसले से हुई कि उसमें शर्त जुड़ी है इसलिए उसे मंजूर नहीं किया जा सकता.
राजीव के उस रुख से यह धारणा मजबूत हुई कि आला कमान अब भी विश्वनाथ प्रताप सिंह के खिलाफ कार्रवाई से डरता है.
इसलिए लगभग १५० सांसदों ने अलग अलग टोलियों में प्रधानमंत्री से मिलकर यह दबाव डाला कि वी.
पी.
को तुरंत पार्टी से निकाला जाये, वरना पार्टी टूटने का डर बढ़ जायेगा.
१८जुलाई तक प्रधानमंत्री ने अपनी समरनीति की अगली चाल तय कर ली.
दिल्ली और लखनऊ में लगभग एक साथ कार्रवाई की गयी.
वीर बहादुर सिंह ने दो मंत्रियों जफर अलीनकवी और सुरेंद्र सिंह को मंत्री पद से हटा दिया और सुरेंद्र सिंह को मंत्री पदसे हटा दिया और आलाकमान ने विश्वनाथ प्रताप सिंह को `पार्टी विरोधी'गतिविधियों के लिए पार्टी की प्राथमिक सदस्यता से.
वी.
पी.
का इस्तीफा मंजूर न करने के पीछे सबसे बड़ी वजह यह थी कि राजीव गांधी और उनके बदहवास सलाहकारों को नहीं मालूम कि उनकी पार्टी में क्या हो रहा है.
लोग क्या सोच रहे हैं और क्यों ? जब उत्तरप्रदेश के दो और सांसदों ने खुलकरवी.
पी.
के समर्थन की घोषणा कर दी थी और यह चर्चा आलाकमान पहुंचने लगी कि कुछऔर बगावत का रास्ता अपनाने की तैयारी कर रहे हैं.
तभी रोक लगाने के लिए जोरदारकार्रवाई की जरूरत समझी गयी.
पार्टी पर अध्यक्ष की ढीली होती पकड़ कुछ मजबूत होया न हो.
अब राजीव गांधी देर से ही सही, कुछ करते नजर आ रहे हैं.
विचित्र बात यह है कि इस जंग में प्रधानमंत्री ने जो भी कार्रवाइयां की हैं वेविश्वनाथ प्रताप के आक्रामक रवैये से बचने के लिए ही की हैं.
पिछले ४ महीनों में एक पहल भी उनके हाथ से नहीं हुई.
राष्ट्रपति चुनाव की तलवार उन पर कुछ इसतरह लटकी थी कि वह ढंग से सोच या कर नहीं पा रहे थे.
अमिताभ बच्चन की विदेशीसंपत्ति की जांच का आदेश भी तब दिया गया जब `इंडियन एक्सप्रेस' ने बाकायदा एकदस्तावेज छाप कर कहा कि स्विट्जरलैंड के जिस मकान में अमिताभ रह रहे हैं वहउनका अपना है.
राजीव गांधी के सहपाठी और रक्षा राज्यमंत्री आरिफ, वी.
पी.
सिंह और सत्यपाल मलिक: फैसले के बादअरूण सिंह के इस्तीफे का महत्व वी.
पी.
सिंह के इस्तीफे से कम नहीं है.
बतायाजाता है कि अरूण सिंह बोफर्स समझौते के दलालों का पर्दाफाश करने के पक्ष मेंथे, जबकि राजीव गांधी इसके लिए तैयार नहीं थे, अरूण सिंह के त्यागपत्र से राजीवगांधी की साख और कम हो गयी है.
इसीलिए यह प्रचारित कराया जा रहा है कि राजीवगांधी अपने पुराने साथियों से इस्तीफे लेकर साफ सुथरे लोगों को सामने लानाचाहते हैं.
तिकड़ी के निष्कासन का फरमान जारी होते ही वी.
पी.
सिंह ने फैसला कर लिया कि वहपार्टी में नहीं रहेंगे.
पश्चिमी उत्तरप्रदेश से प्रधानमंत्री को लिखी चिट्ठी के अंत में उन्होंने लिखा था :`पार्टी के कुछ लोग हर रोज मेरे निकले जाने की मांग कर रहे हैं.
अगर मुझे पार्टी से निकालने से पार्टी का भला होता होतो मैं पार्टी से इस्तीफा देने को तैयार हूं.
इसके साथ ही मैं राज्यसभा कीसदस्यता से भी इस्तीफा देने को तैयार हूँ.सिंह के इस पत्र के बाद इंका के विद्रोही खेमे का उत्साह बढ़ गया.
पत्र की सबसेवजनदार बात उनके इस्तीफे की नहीं थी, बल्कि उनका यह लिखना था कि.
"जनता और बहुत से कांग्रेस कार्यकर्ता हममें से कइयों की विदेश में जमा संपत्ति को लेकरसंदेह जाहिर कर रहे हैं जिनकी वजह से पार्टी को भारी राजनैतिक कीमत चुकानी पड़रही है.
सही जवाब यही होगा कि इन शक शुबहों को दूर किया जाये.
निष्कासन से यह शंक छंटेगा नहीं.
" `हममें से कई लोगों की जायदाद' का जिक्र करके राजा साहब नेप्रधानमंत्री समेत उनके नजदीकी लोगों को भी लपेट लिया.
पिछले महीने आरिफ मोहम्मद खां के घर पर विश्वनाथ प्रताप सिंह के जन्मदिन केबहाने वी.
पी.
सिंह अरूण नेहरू, आरिफ और सतपाल मलिक इकट्ठे हुए थे.
इस एकताप्रदर्शन के बाद दो और महत्वपूर्ण इंका नेताओँ ने विश्वनाथ प्रताप सिंह सेमुलाकात करके उनके अभियान में शामिल होने की घोषणा की.
पहले थे मध्यप्रदेश केविद्याचरण शुक्ल और दूसरे थे हरिजन नेता रामधन.
रामधन के शब्दों में, "एक ईमानदार व्यक्ति का साथ देना मैं अपना नैतिक कर्त्तव्य मानता हूँ.
" यह घटना राजीव गांधी के लिए खतरे की घंटी थी.
अब भी रोक नहीं लगायी जाती तो दूसरे नेता भी विरोधी खेमे में खुलकर जाने का साहस जुटा सकते थे.
इसके संकेत तो कुछ दिन पहले भी मिले थे.
जब पूर्व रक्षामंत्री को डा.
जगन्नाथ मिश्र ने बिहार बुलाया था.
जानकार लोगों के मुताबिक डा.
मिश्र ने यह आश्वासन दिया था कि कांग्रेस संगठन को सुधारने में वह विश्वनाथ प्रताप सिंह का साथ देंगे.
दूसरी बड़ी घटना लखनऊ में हुई, जफर अली नकवी के घर पर एक सौ से भी ज्यादाविधायक विश्वनाथ प्रताप सिंह के सम्मान में दी गयी दावत में शामिल हुए.
मुख्यमंत्री के आदेश के खिलाफ इतनी बड़ी संख्या में विधायकों का दावत में शामिलहोना इंका नेतृत्व को डराने के लिए काफी थी.
लेकिन राष्ट्रपति चुनाव से पहलेराजीव गांधी कोई जोखिम नहीं उठाना चाहते थे.
चुनाव से पहले किसी बड़े विद्रोह का नतीजा प्रधानमंत्री के लिए घातक सिद्ध हो सकता था.
इसलिए मतदान के बाद लेकिननतीजा घोषित होने से पहले ही अनुशासन की कार्रवाई की पहली खेप में तीन विरोधीचित्त कर दिये गये हैं.
लंबे अर्से तक अरूण नेहरू के खिलाफ मिली शिकायतों कोराजीव गांधी नजरंदाज करते रहे थे.
एक वरिष्ठ इंका सांसद के मुताबिक राजीव गांधीने अरूण नेहरू को पार्टी से निकालने का फैसला राष्ट्रपति ज्ञानी जैल सिंह केसाथ एक मुलाकात के बाद किया.
जैल सिंह ने अपनी कुछ शर्तें मनमाने के बाद साफगोईसे कहा, "आपके परिवार के कुछ कांग्रेसी नेता मुझ पर दोबारा चुनाव लड़ने या सरकार बर्खास्त करने के लिए ज्यादा दबाव देते रहे, मैंने कभी नहीं कहा, बर्खास्त करूँगा.
" इशारा साफ था, इसलिए सिंह के पश्चिमी उत्तरप्रदेश के दौरे केआखिरी वक्त पर हाथ खींच लेने के बावजूद अरूण नेहरू का नाम राजीव की हिटलिस्ट में आ गया. स्वाभाविक था कि अपने निकाले जाने का तीनों नेता विरोध करते.
अरूण नेहरू ने प्रधानमंत्री को चुनौती देने के लहजे में अपने छोटे से वक्तव्य में कहा कि अगर हाई कमान का मकसद डरा धमका कर कांग्रेस के विधायकों और सांसदों को खुलकर अपनी राय जाहिर करने से रोकना है तो उनकी यह मंशा कभी पूरी नहीं होने दी जायेगी, आरिफ मोहम्मद खां ने दावा किया कि हम तो कांग्रेस घोषणापत्र में दर्ज नीतियों का ही प्रचार करते रहे हैं.
इसलिए पार्टी विरोधी गतिविधियों का आरोप एकदम निराधार हैं.
लेकिन इस कार्रवाई से हमारा अभियान रुकेगा नहीं.
सांप्रदायिकता और उच्च पदों पर भ्रष्टाचार के खिलाफ हमारी लड़ाई जारी रहेगी.
विद्याचरण शुक्ल बोले, हम तो भ्रष्ट तत्वों और सांप्रदायिकतत्वों के खिलाफ लड़ाई लड़ रहे हैं.
राजनैतिक हलकों में यह सवाल चर्चा का विषय है कि आखिर राजीव गांधी ने अपने प्रमुख प्रतिद्वंद्वी विश्वनाथ प्रताप सिंह को छोड़कर अन्य तीन विरोधी नेताओँ के खिलाफ कार्रवाई क्यों की? इस सवाल का जवाब कमलापति त्रिपाठी प्रकरण में खोजा जा सकता है.
त्रिपाठी ने नेतृत्व की कार्यशैली और सरकारी नीतियों के सिलसिले में जो सवाल उठाये थे.
उसे राजीव गांधी के खिलाफ एक लघु विद्रोह माना गया था.
कांग्रेस अध्यक्ष ने उस वक्त अपनी जवाबी कार्रवाई में प्रणव मुखर्जी, प्रकाश मेहरोत्रा, ए.
पी.
शर्मा और श्रीपति मिश्र की छुट्टी कर दी थी.
इसका एक मकसद यह था कि नाराज कांग्रेसी विद्रोहियों की दूसरी जमात साथ मिलने का साहस नहीं करेगी और दूसरे वयोवृद्ध नेता कमलापति त्रिपाठी अकेले पड़कर खामोश हो जायेंगे.
राजीव गांधी की यह चाल काफी हद तक कामयाब रही.
विश्वनाथ प्रताप सिंह के मामले में यही रवैया अख्तियार किया गया.
उम्मीद थी कि इन तीन नेताओँ के निकाले जाने से दूसरे सांसदों और विधायकों में पनपने वाला असंतोष विद्रोह की शक्ल नहीं ले पायेगा.
इसलिए राजीव गांधी के निशाने पर अरूण नेहरू भी आ गये.
नाराज कांग्रेसियों में वही अकेले नेता हैं जो भीतर से कांग्रेस विधायकों और सांसदों के विरोध के लिए एकजुट करने का कुछ हुनर और सामर्थ्य रखते हैं.
उन्हीं से विद्रोही कांग्रेसियों को संगठनात्मक आधार मिल सकता है.
लेकिन इस जोखिम भरी कार्रवाई में कई खास मुहों को नजरंदाज किया गया है.
नाराज कांग्रेसियों ने इस बार राजीव गांधी की दुखती रग पर हाथ रखा है.
इन आरोपों की ठोस जमीन स्वयं सरकारी नीतियों ने बनायी है.
बोफर्स कांड और स्विस बैंकों में भारतीय नेताओँ के खाते ऐसे सबूत हैं जिनसे लोगों को आसानी से भड़काया और भरोसे में लिया जा सकता है.
सांप्रदायिक माहौल की जिम्मेदारी भी सीधे सीधे कांग्रेस की कुछ नीतियों पर थोपी जा सकती है.
राजीव गांधी के समझौते की नीति लगभग असफल हो चुकी है, जिसका नतीजा हरियाणा के चुनाव में सामने आ चुका है.
राजीव गांधी भूल गये कि आलोचकों को पार्टी विरोधी और विघटनवादी तत्व कह देने भर से उनके निकले जाने की ठोस दलील तैयार नहीं की जा सकती.
इसके अलावा विश्वनाथ प्रताप सिंह कमलापति त्रिपाठी नहीं हैं.
पूर्व रक्षामंत्री ने अपने पत्ते बड़ी होशियारी के साथ चले हैं.
राजनीति में नैतिकता की दुहाई देकर उन्होंने अपने इर्द गिर्द एक प्रभामंडल तैयार कर लिया है.
मध्यवर्गीय शिक्षित वर्गों में अपनी प्रतिष्ठा बनाने के साथ साथ उन्होंने संगठित मजदूरों की हमदर्दी भी हासिल करने की कोशिश की है.
ऊंचे अधिकारियों और पूंजिपतियों के भ्रष्टाचार के मुद्दे उछाल कर मजदूर संगठनों को प्रभावित करने की उनकी समरनीति कामयाब होती नजर आ रही है.
ऐसी हालत में न तो उनके कुछ साथियों को पार्टी से निकाल कर विश्वनाथ प्रताप सिंह को समझौते के लिए तैयार किया जा सकता था और न खामोश रहने के लिए मजबूर किया जा सकता था.
उनके ही एक समर्थक कहते हैं, "विश्वनाथ जी इस लड़ाई में इतना आगे निकल चुके हैं कि अब पीछे लौटना उनके लिए संभव नहीं है.
लौटेंगे तो राजनैतिक रूप से हमेशा के लिए खत्म हो जायेंगे.पूर्व रक्षामंत्री लगातार कहते रहे कि कांग्रेस को तोड़ना उनकी मंशा नहीं है.
अपने त्यागपत्र में भी उन्होंने कांग्रेसजनों से अपील की है कि वह पार्टी न छोड़े.
फिर उन्होंने स्वयं त्यागपत्र क्यों दिया? अन्य साथियों की तरह वह भी निकाले जाने का इंतजार कर सकते थे और नेतृत्व को इस बात के लिए मजबूर कर सकते थे कि वही उन्हें पार्टी से निकाले.इसके लिए विश्वनाथ प्रताप सिंह की कार्यशैली पर एक नजर डालना जरूरी है.
हर राजनैतिक कार्रवाई के लिए एक खास मौके की तलाश के अपने मायने हैं.
पहली बार उत्तरप्रदेश के मुख्यमंत्री बनने पर प्रधानमंत्री इंदिरा गांधी की नाराजगी के उन्होंने कई कारण पैदा कर दिए थे.
और जब यह लगभग तय था कि उन्हें मुख्यमंत्री पद से हटा दिया जायेगा. विश्वनाथ प्रताप सिंह ने अनसुलझी डाकू समस्या की जिम्मेदारी ओढ़ कर नैतिक आधार पर खुद ही इस्तीफा दे दिया था.
नाराज नहीं कर सकीं.
फेयरफैक्स विवाद में भी विश्वनाथ प्रताप सिंह ने ठीक यही रास्ता अपनाया.
जिस समय विवाद अपनी चरम सीमा पर था और प्रधानमंत्री राजीव गांधी के लिए उन्हें बर्खास्त करने के अलावा कोई चारा नहीं रह गया था.
उसी समय उन्होंने पहल करके स्वयं इस्तीफा देकर आम जनता की वाहवाही लूट ली.
१५ जुलाई को हरिद्वार की जनसभा में उन्होंने कहा कि फेयरफैक्स के सिलसिले में सरकार ने जो आयोग बनाया है वह वही करेगा जो सरकार उससे करवाना चाहती है.
पूर्व रक्षामंत्री को इस बात का एहसास था कि प्रधानमंत्री राजीव गांधी ठक्कर नागराजन आयोग की रपट आने के बाद उनके विरुद्ध कार्रवाई करेंगे.
इस बात की बहुत संभावना है कि ठक्कर आयोग वी.
पी.
सिंह को सरकारी परंपराएं तोड़ने का दोषी पाये.
इस तरह प्रधानमंत्री के लिए विश्वनाथ प्रताप सिंह को प्रशासनिक और गोपनीयता के नियम तोड़ने के आरोप में पार्टी से बर्खास्त करने का मौका मिलता.
इस संभावना को मद्देनजर रखते हुए ही विश्वनाथ प्रतापसिंह ने पहल की और राजीव गांधी की योजना को नाकाम करने की कोशिश की थी.
त्यागपत्र देकर उन्होंने एक तरह से आलाकमान को चुनौती दी है कि हिम्मत हो तो मुझे पार्टी से निकालो.
इस तरह वह अपनी नैतिक हैसियत बढ़ाने में कामयाब हो गये हैं.
इसके अलावा अपने साथियों के निष्कासन पर बड़ी से बड़ी कुर्बानी देने की मिसाल पेश करके उन्होंने अन्य नाराज कांग्रेसियों का साहस बढ़ाने का भी काम किया है.
सवाल है कि विश्वनाथ प्रताप सिंह और अन्य निष्कासित इंका नेता पार्टी मंच छिन जाने के बाद क्या समरनीति अपनायेंगे ? एक बात तो साफ है कि जिन मुद्दों को उन्होंने उठाया है उनका अपने जनजागरण के लिए लगातार इस्तेमाल करते रहेंगे. आगे चलकर इस जनजागरण को बहुआयामी रूप दिया जा सकता है.
विश्वनाथ प्रताप सिंह बंबई में भी संगठित मजदूरों की सभा में बोले थे.
लेकिन हरिद्वार की सभा एक मायने में उनके भावी कार्यक्रम का दिशासूचक है.
दिल्ली वापस लौटने पर विश्वनाथ प्रताप सिंह ने एक पत्रकार सम्मेलन में बताया कि उन्होंने शुरू से ही उद्योगों के संचालन में मजदूरों की भागीदारी की वकालत की है और इस वकालत को वह केवल नारों तक सीमित नहीं रखना चाहते.
उन्होंने मजदूरों का आह्वान किया है वे मिलकर अपने अधिकारों के लिए लड़े और इस संघर्ष में पूरी तरह उनका साथ दें.
