<शोचिअल् श्चिएन्चे><ळिब्रर्य् श्चिएन्चे><ळ्.श्. शदेन><फुस्टकलय शन्गट्हन् के शिड्ड्हन्ट्><१९८१><ं .फ् हिन्डि घ्रन्ट्ह आचडेम्य्><भ्होपल्><१५० टो १५५><२४००><शदेन-फुस्टकलय शन्गट्हन्>

 १. प्रति व्यक्ति विधि: इस विधि के द्वारा यह निर्धारित कर लिया जाता है
कि किसी क्षेत्र, प्रदेश अथवा राष्ट्र को मानक पुस्तकालय सेवा प्रदान
करने के उद्देश्य की पूर्ति के लिए प्रति व्यक्ति कितना न्यूनतम् व्यय
करना होगा. न्यूनतम् व्यय निर्धारित करते समय लागत लेखा विधि द्वारा
परिकलित आंकड़ों को आधार माना जाता है. न्यूनतम् व्यय निर्धारित करने का
एक आधार समुदाय का शैक्ष-~णिक एवं सांस्कृतिक विकास है. सुसंगठित एवं
शिक्षा की दृष्टि से उन्नत समुदाय को उच्च स्तर की पठन सामग्री की
अपेक्षा होती है जबकि अविकसित समुदायों का कार्य सामान्य सामग्री से ही
चल जाता है. स्पष्ट है कि उन्नत समुदाय के व्यक्तियों को ध्यान में रखकर
अर्थ-व्यवस्था निर्धारित करते समय प्रति व्यक्ति अधिक धन-~राशि की
आवश्यकता होगी तथा अविकसित समुदायों के व्यक्तियों को ध्यान में रखकर
अर्थ-व्यवस्था निर्धारित करने पर प्रति व्यक्ति अपेक्षाकृत बहुत कम
धनराशि की आवश्यकता होगी. कर्मचारियों के वेतनमान, पुस्तकालय में उपलब्ध
सुविधायें तथा नवप्रकाशित पुस्तकों के औसत मूल्य भी प्रति व्यक्ति व्यय
सम्बन्धी अनुमान का आधार हो सकते हैं.
पुस्तकालय सेवाएँ प्रदान करने के निमित्त प्रति व्यक्ति कितना न्यूनतम्
व्यय निर्धारित किया जाए यह शिक्षित व्यक्तियों अथवा प्रौढ़ों की संख्या
पर निर्भर करता है. कुछ व्यक्तियों का मत है कि शिक्षित व्यक्ति ही
पुस्तकालयों का अधिक उपयोग करते हैं. अतएव किसी जनसंख्या में शिक्षितों
की संख्या को ध्यान में रखकर ही प्रति न्यूनतम् व्यय की राशि निर्धारित
की जानी चाहिए. कुछ लोगों का मत है कि वास्तव में पुस्तकालयों का उपयोग
मुख्यत: प्रौढ़ ही करते हैं. प्रौढ़ों में जो अशिक्षित हैं उनके लिए
पुस्तकालय गोष्ठियाँ, भाषण कला, सांस्कृतिक कार्यक्रम आदि आयोजित करना और
शिक्षा के प्रति उन्हें आकर्षित करना पुस्तकालयों का कार्य है. पुस्तकें
सबके लिए हैं-इस सिद्धान्त के अनुसार पुस्तकालय केवल शिक्षितों के लाभ
पहुँचाने की दृष्टि से नहीं खोले गए हैं. वर्तमान समय में उनका कार्य
अशिक्षितों को शिक्षित बनाना और उन्हें उत्तरदायी नागरिक के रूप में
भूमिका निभाने के लिए तैयार करना भी हो गया है.
यह मान्यता कि पुस्तकालयों का उपयोग प्रौढ़ ही करते हैं, पूर्णतया सत्य
नहीं है. वर्तमान समय में बाल पाठकों की संख्या में वृद्धि होती जा रही
है और उनके लिए अनेक पुस्तकालय विशिष्ट सामग्री जुटाने लगे हैं. कई
पुस्तकालयों में सुसंगठित बाल विभाग है. अतएव प्रति व्यक्ति व्यय का
अनुमान लगाते समय किसी राष्ट्र अथवा क्षेत्र की पूरी जनसंख्या को आधार
मानना चाहिए.
मान लीजिये १ लाख जनसंख्या वाले नगर में पुस्तकालय सेवा प्रदान करना
अभीष्ट है. यदि प्रति व्यक्ति एक रुपया व्यय निर्धारित किया जाय तो १ लाख
रुपये की आवश्यकता होगी. निर्धारित रकम करारोपण के द्वारा सम्बन्धित
क्षेत्र के निवासियों से प्राप्त की जा सकती है. किन्तु करारोपण के
द्वारा निर्धारित राशि प्राप्त कर पाना सामान्यतया सम्भव नहीं होता
क्योंकि प्रति लाख की जनसंख्या में ३ वर्ष तक के बच्चे, २० प्रतिशत, ३ से
१२ वर्ष तक के बच्चे २० प्रतिशत, १३ से २० वर्ष तक के किशोर २० प्रतिशत
तथा ४० वर्ष से अधिक आयु वाले वृद्ध २० प्रतिशत होते हैं. प्रौढ़ों को
आधार मानकर यदि हम व्यय का अनुमान लगायें तथा उन्हीं से राशि एकत्रित
करें तो केवल प्रौढ़ों को ही पुस्तका-~लय सेवा दी जा सकेगी. समुदाय के
शेष सभी वर्ग उपेक्षित ही रह जायेंगे. ऐसी स्थिति में पर्याप्त धनराशि
एकत्रित नहीं की जा सकेगी.
यदि शिक्षितों को ध्यान में रखकर प्रति व्यक्ति व्यय का अनुमान लगाया जाय
तो ७० प्रतिशत अशिक्षितों के लिए पुस्तकालयों के द्वार बन्द हो जायेगें
और पुस्तकालयों का मूल उद्देश्य पूरा नहीं हो सकेगा.
अतएव किसी राष्ट्र, प्रदेश, क्षेत्र के लिए पुस्तकालय सेवा के लिए अर्थ
व्यवस्था निर्धारित करते समय उस क्षेत्र की पूरी जनसंख्या को दृष्टिगत
रखना चाहिए. प्रति व्यक्ति कर क्षेत्रीय स्तर पर वसूल किया जा सकता है.
स्थानीय स्वशासन, राज्य तथा केन्द्रीय शासन ५० : ३७ और १३ के अनुपात में
व्यय की कुल राशि का बँटवारा कर सकते हैं.
डॉ. रंगनाथन् द्वारा लगाये गये एक अनुमान के अनुसार भारत में सार्व-~जनिक
पुस्तकालयों पर जितना व्यय मार्च १९५४ के अन्त में किया गया उसके अनुसार
प्रति व्यक्ति व्यय ५/६ पैसे थे. १९६३-६४ में प्रति व्यक्ति व्यय ३ पैसा
हो गया. जबकि १९६३ में ही संयुक्त राज्य अमरीका एवं संयुक्त गणराज्य में
सार्वजनिक पुस्तकालयों पर प्रति व्यक्ति व्यय क्रमश: १२ रु. ४७ पैसे तथा
६.०० के लगभग किया गया था. अमरीकी पुस्तकालय संघ द्वारा निर्धारित मानक
के अनुसार प्रति व्यक्ति ४.४७ डालर व्यय किया जाना चाहिए.
विश्वविद्यालय अनुदान आयोग द्वारा प्रकाशित विवरण के आधार पर भारत में
१९५०-५१, १९६१-६२ तथा १९६५-६६ मे प्रति छात्र व्यय पुस्तकालय का क्रमश:
११ रुपये, १९ रुपए तथा २४ रुपये था. आयोग का प्रस्ताव था कि प्रति छात्र
न्यूनतम १५ रुपए तथा प्रति शिक्षक २००.०० रुपये की दर से प्रत्येक
शैक्ष-~णिक पुस्तकालय को सुलभ होना चाहिए. कोठारी आयोग ने प्रति छात्र १५
के स्थान पर २५ रुपये व्यय करने तथा प्रति प्राध्यापक २०० रुपये के स्थान
पर ३०० रुपये व्यय करना आवश्यक माना. डॉ. रंगनाथन् के अनुसार
विश्वविद्यालय तथा महाविद्यालयीन पुस्तकालयों पर होने वाला व्यय प्रति
छात्र २० रुपये तथा प्रति शिक्षक ३०० रुपये अथवा प्रति छात्र ५० रुपये की
दर से किया जाना चाहिए.
संयुक्त राज्य अमरीका में महाविद्यालय एवं विश्वविद्यालयीन पुस्तकालयों
पर प्रति छात्र ४०.३५ डालर की दर से व्यय किया जाता था. यह व्यय १९६४-६५
में प्रति छात्र ५२ डालर हो गया है.
यहाँ यह उल्लेखनीय है कि सार्वजनिक पुस्तकालय अथवा विशेष पुस्तकालय के
लिए प्रति व्यक्ति व्यय निर्धारित करना कठिन कार्य है, क्योंकि निर्धारण
करते समय पुस्तकालय के स्तर, प्रकार, पाठ्य सामग्री की विविधता तथा भवन
स्थिति आदि का ध्यान रखना आवश्यक हो जाता है.
२. आनुपातिक विधि: इस विधि के अन्तर्गत शासन की विभिन्न इकाइयाँ
पुस्तकालय के लिए वित्तीय प्रबन्ध करने के लिए बाध्य होते हैं. पुस्तकालय
प्राधि-~कारी द्वारा इसे अपना सामान्य कर्तव्य समझा जाता है कि वह
पुस्तकालय के लिए आवश्यक धन जुटाये . समान्यत: किसी पुस्तकालय में वर्ष
भर के लिए आवश्यक व्यय की न्यूनतम् रकम निर्धारित कर ली जाती है. भारत
में एक सार्वजनिक पुस्तकालय इकाई पर कितनी राशि व्यय किया जाये इस
सम्बन्ध में मतभेद हैं. डॉ. रंगनाथन् के अनुसार सम्पूर्ण बजट का १
प्रतिशत अथवा राष्ट्र के शिक्षा बजट का ६ प्रतिशत सार्वजनिक पुस्तकालयों
पर व्यय किया जाना चाहिए. उन्हीं के अनु-~सार सार्वजनिक पुस्तकालयों के
लिए वित्तीय प्रावधान इस प्रकार किया जाना चाहिए कि उन पर किया जाने वाला
व्यय शिक्षा के सामान्य व्यय के १.५ प्रतिशत से किसी प्रकार कम न हो.
भारत में १९६३-६४ में प्रति व्यक्ति ६.४० शिक्षा पर व्यय किये गये तथा
उसका केवल .००४७ प्रतिशत ही सार्वजनिक पुस्तकालयों पर व्यय हुआ.
संयुक्त राज्य अमरीका में १९६३-६४ में शिक्षा पर प्रति व्यक्ति ८०४.००
व्यय किये गये जबकि उसका केवल १.५५ प्रतिशत ही सार्वजनिक पुस्तकालयों पर
व्यय हुआ. संयुक्त गणराज्य में १९६७ में शिक्षा पर प्रति व्यक्ति १७६.००
रुपये व्यय किये गये जबकि उसका ३.४१ प्रतिशत ही पुस्तकालयों पर व्यय हुआ.
शैक्षिणिक पुस्तकालयों के सम्बन्ध में विश्वविद्यालय अनुदान आयोग की
सिफारिश के अनुसार विश्वविद्यालयों के बजट का ६.५ प्रतिशत भाग
पुस्तकालयों पर व्यय होना चाहिए. आयोग का सुझाव था कि आवश्यकता के आधार
पर विश्वविद्यालय के बजट का ६.५ प्रतिशत से १० प्रतिशत भाग
विश्वविद्यालय पुस्तकालय पर व्यय करना उचित है. यह उल्लेखनीय है  होते हैं. पुस्तकालय
प्राधि-~कानुसार इस सुझाव पर भारत के केवल एक
विश्वविद्यालय ने अमल किया. ३ विश्वविद्यालय पुस्तकालयों पर समग्र बजट
का ५ प्रतिशत से ६.५ प्रतिशत भाग, १० विश्वविद्यालय ३ प्रतिशत से ५
प्रतिशत भाग तथा शेष ३ प्रतिशत से कम भाग पुस्तकालय पर व्यय कर रहे थे.
इस प्रकार स्पष्ट है कि इस विधि के द्वारा यह निर्धारित किया जा सकता है
कि किसी संस्था के समग्र बजट का कितना प्रतिशत पुस्तकालयों पर व्यय किया
जाना चाहिए.
उदाहरणार्थ जैसा कि उपर्युक्त परिच्छेद में बताया गया है कि
विश्वविद्या-~लयों के समग्र बजट का ६.५ प्रतिशत से १० प्रतिशत भाग
पुस्तकालयों पर व्यय किया जाना चाहिए. इसी प्रकार शैक्षणिक तथा विशिष्ट
पुस्तकालय पर संस्था के वार्षिक बजट का ६ से १० प्रतिशत अंश पुस्तकालयों
पर व्यय किया जाना चाहिए.
प्रश्न उठता है संस्था के समग्र बजट का कितना अंश पुस्तकालय पर व्यय किया
जाय - यह कैसे निर्धारित होता है? इसकी दो विधियाँ हैं - प्रथम विधि के
अनुसार राष्ट्र के सम्पूर्ण बजट का एक निश्चित प्रतिशत पुस्तकालयों के
लिए निर्धारित किया जाता है. दूसरी विधि के अन्तर्गत संस्था के समग्र बजट
का निश्चित प्रतिशत पुस्तकालयों के लिए निर्धारित किया जाना है.
पुस्तकालयों के लिए राष्ट्र के अथवा संस्था विशेष के बजट का कितना
प्रतिशत व्यय किया जाय-यह निर्धारित करने के लिए पूर्व के अनुभवों,
वर्तमान और भविष्य की आवश्यकताओं को आधार बनाना होता है.
३. विस्तृत विवरण विधि: पुस्तकालयों पर कितना व्यय किया जाय इसका अनुमान
लगाने के लिए विस्तृत विवरण विधि भी महत्वपूर्ण है. इस पद्धति के
अन्तर्गत प्रकार, स्तर तथा सदस्यों के प्रकार आदि को दृष्टिगत रखते हुए
पुस्तका-~लय की आवश्यकताओं को सूक्ष्मता से मापा जाता है. ऐसा करने के
लिए पुस्त-~कालय के प्रकार, स्तर सदस्यों के प्रकार आदि कई पहलुओं पर
विस्तृत विवरण एकत्रित करना होता है. इस विवरण को पुस्तकालय की
अर्थ-व्यवस्था के निर्धारण का आधार बनाया जाता है. इसका आशय यह है कि
व्यय की समस्त सम्भावित मदों पर पूर्व संकलित विवरण के आधार पर वित्तीय
प्रावधान किये जाते हैं - पुस्तकालय अर्थ-व्यवस्था के सन्दर्भ में वेतन,
मजदूरी, पुस्तकों, पत्र-पत्रिकाओं, जिल्द-बन्दी तथा मरम्मत, वातानुकूलन,
प्रकाश, किराया तथा ब्याज आदि मद हो सकते हैं.
डॉ. रंगनाथन् ने पुस्तकालय पर होने वाले व्यय का अनुमान लगाने की एक विधि
खोजी है. इसके अनुसार पहले समग्र पुस्तकालय वित्त को आवर्ती और अनावर्ती
दो मदों में विभाजित कर दिया जाता है. आवर्ती व्यय का अनु-~मान लगाने के
लिए पुस्तकालय के प्रकार, स्तर, सदस्यों के प्रकार, सदस्य संख्या
कर्मचारियों की संख्या आदि के सम्बन्ध में पर्यापत सूचना एकत्रित होनी
चाहिए. सूचनाओं के आधार पर पहले कर्मचारियों के वेतन भत्ते, पेन्शन,
भविष्यनिधि में अंशदान आदि पर होने वाली राशि का अनुमान लगा लिया जाता
है. अनु-~मानित राशि की दुगुनी राशि अध्ययन सामग्री क्रय करने,
जिल्दबन्दी करवाने तथा व्यवस्थापन सम्बन्धी अन्य कार्यों पर व्यय करने के
लिए डॉ. रंगनाथन् द्वारा आवश्यक मानी गई है. अतएव अनुमान लगाना सरल हो
गया है. अनुमान है कि निम्न मदों के लिए निम्नानुसार राशि की आवश्यकता
होती है--
१- कर्मचारियों के वेतन भत्ते, भविष्यनिधि, पेन्शन में अंशदान पर ३३.३३
प्रतिशत २- अध्ययन सामग्री क्रय करने तथा व्यवस्था पर व्यय के लिए ६६.६७
प्रतिशत
अनावर्ती व्यय का अनुमान लगाते समय पुस्तकालय भवन, साजसज्जा, उपस्कर,
उपकरण, मशीनें यान तथा प्रारम्भिक पुस्तक संग्रह आदि मदों को ध्यान में
रखना होता है. डॉ. रंगनाथन् के सुझाव के अनुसार भारत में सार्वजनिक
पुस्तकालय पद्धति पर समग्र व्यय लगभग २२६ करोड़ रुपये होना चाहिए. इस
राशि में ११३ करोड़ रुपये कर्मचारियों के वेतन के लिए तथा समान राशि
पाठ्य सामग्री क्रय करने, जिल्द-बन्दी करवाने तथा अन्य खर्चों के लिए
इतनी ही राशि सम्मिलित है. भारतीय पुस्तकालय पद्धति पर अनावर्ती व्यय
लगभग १३३ करोड़ उन्होंने अनुमानित किया. इसमें ९७ करोड़ भवन, उपस्कर तथा
सज्जा के लिए तथा ३६ करोड़ चलित यान के लिए सम्मिलित हैं. उदाहरण स्वरूप
भारत के राष्ट्रीय पुस्तकालय पर किया जाने वाला आवर्ती व्यय १८,२००,०००
अनुमानित है. इसमें ९,१००,००० कर्मचारियों के वेतन भत्तों पर तथा इतनी ही
राशि पाठ्य सामग्री के लिए व्यय होना अनुमानित है. पुस्तकालय पर
५०,००,००० अनावर्ती व्यय होना अनुमानित है.
इंगलैण्ड में रावर्टस कमेटी ने पुस्तकालय मूल्य का अनुमान लगाने के लिए
पुस्तक मूल्य को इकाई माना है. उसके अनुसार प्रति १००० जनसंख्या पर १६०
सामान्य तथा ९० उच्च स्तरीय कुल २५० पुस्तकें क्रय की जानी चाहिए तथा
आधारभूत सेवा प्रदान करने वाले प्रत्येक पुस्तकालय को न्यूनतम ३०००
पुस्तकें व्यसकों के लिए ३००० शल्य साहित्य एवं १२०० पुस्तकें निरस्त
अथवा फटी पुस्तकों के स्थान पर क्रय करने के लिए (कुल ७२००) होना चाहिए.
इतनी पुस्तकों का मूल्य १९५८ के मूल्यों के अनुसार ५००० पौंड अनुमानित
है. इस व्यय में कर्म-~चारियों पर किये गये व्यय के सम्मिलित कर प्रत्येक
पुस्तकालय इकाई पर होने वाले व्यय का अनुमान लगाया जा सकता है.
पुस्तकालय सलाहकार समिति, भारत सरकार ने राष्ट्र व्यापी पुस्तकालय पद्धति
स्थापित करने पर कितनी राशि वार्षिक अभीष्ट होगी - इसका अनुमान लगाने के
लिए एक विधि पर प्रकाश डाला है. उसके अनुसार समग्र राष्ट्र में
पुस्त-~कालय कर्मचारियों पर लगभग १० करोड़ रुपये व्यय किये जाते हैं.
इतनी ही राशि पुस्तकों, प्रकाश, व्यवस्थापन पर व्यय की जाती है. अतएव
प्रतिवर्ष २० करोड़ रुपये होंगे. वर्तमान जनसंख्या विशेषत: नगरीय
जनसंख्या को दृष्टिगत रखते हुए, २० करोड़ रुपये की धनराशि अपर्याप्त है
अतएव यह राशि २३ करोड़ निर्धारित की जानी चाहिए. इसी प्रकार भवन, उपस्कर
तथा अन्य प्रमुख मदों के लिए समान राशि आवश्यक होगी अर्थात कुल व्यय ४६
करोड़ करना होगा.
अमरीका में किसी क्षेत्र की जनसंख्या के आधार पर पुस्तकालय वित्त के
सम्बन्ध में अनुमान लगाया जाता है. कर्मचारी, पुस्तक सग्रह तथा सेवा आदि
तत्व जनसंख्या के आधार पर ही अनुमानित किए जाते हैं. यह अनुमान अमरीकी
पुस्तकालय संघ द्वारा निर्धारित मानकों पर आधारित है.
भारत में शैक्षणिक पुस्तकालयों के सम्बन्ध में विश्वविद्यालय अनुदान
आयोग पुस्तकालय समिति (१९५७) ने अपनी रिपोर्ट में किसी विश्वविद्यालय
अथवा महाविद्यालय पुस्तकालय के लिए वांछित कर्मचारियों की संख्या का
अनुमान लगाने के लिए एक सूत्र बनाया है.
