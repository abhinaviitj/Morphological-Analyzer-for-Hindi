<औङ्ङिचिअल् अन्ड् ंएडिअ ळन्गुअगेस्><आड्मिनिस्ट्रटिवे><आनोन्><आ. ष्. ८७ - ८८ ई.छ्.श्.श्.ष्><१९८८><ईन्ड्. छोउन्चिल् ओङ् शोच्. श्च्. षेसेअर्च्ह्><णेत् ढेल्हि><१०२ टो १०९><२३००><आनोन् - आ. ष्. ८७ - ८८ ई.छ्.श्.श्.ष्.>

अनुसंधान केन्द्र
९.०१ भारतीय सामाजिक विज्ञान अनुसंधान परिषद्, समाज विज्ञानों के क्षेत्र
में अनुसंधान कर रही अखिल भारतीय प्रकृति और महत्व के २४ अनुसंधान
संस्थानों को अनुरक्षण तथा विकास अनुदान देती है. आलोच्य अवधि के दौरान
परिषद् ने, भारत सरकार के अनुमोदन से, गुजरात क्षेत्र योजना संस्थान
अहमदाबाद तथा नई दिल्ली में अस्थायी तौर पर स्थित औद्योगिक विकास अध्ययन
संस्थान को, अनुसंधान संस्थानों को वित्तीय सहायता के लिए सहायता-अनुदान
योजना के अन्तर्गत, शामिल कर लिया. समाज विज्ञान अनुसंधान की कोटि में
सुधार करने तथा एक अन्तर-विषयक परिप्रेक्ष्य को प्रोत्साहित करने के
परिषद के कार्यक्रम में अनुसंधान संस्थानों को प्रायोजित करना एक प्रमुख
घटक है. परिषद का विचार है कि विभिन्न अनुसंधान संस्थानों के अनुसंधान
कार्यक्रम, देश के विभिन्न क्षेत्रों में, विशेष रूप से उन क्षेत्रों
में जहां सामाजिक विज्ञान अनुसंधान का अभी सही ढंग से विकास नहीं हुआ है,
अनुसंधान प्रतिभा का प्रसार करने और अनुसंधान क्षमताओं का निर्माण करने
के सम्बन्ध में परिषद की नीति को कार्यान्वित करने के लिए एक महत्वपूर्ण
तन्त्र है. अनुसंधान संस्थानों को भारतीय सामाजिक विज्ञान अनुसंधान परिषद् की यह सहायता इस दृष्टि से उल्लेखनीय
है कि इस सहायता से ये संस्थान, अनुसंधान कार्य करने के लिए भारतीय
सामाजिक विज्ञान अनुसंधान परिषद् द्वारा प्रदान की जाने वाली निधियों की
तुलना में दुगना धन जुटाने में समर्थ रही हैं. यह स्वीकार्य योग्य है कि
इस सम्बन्ध में भारतीय सामाजिक विज्ञान अनुसंधान परिषद की भूमिका समाज
विज्ञानों की ऐसी क्षमताओं के निर्माण में रही है जिसका देश के विभिन्न
क्षेत्रों में समाज विज्ञान अनुसंधान के क्षेत्र में मानव संसाधनों में
बहुमुखी प्रभाव होता है. परिषद तथा संस्थानों के बीच केवल वित्तीय सहायता
प्रदान करने का ही नहीं संबंध है बल्कि इसे अपनी शइत उच्च कोटि के
अनुसंधान का सृजन करने तथा समाज विज्ञान की जानकारी का आधार विस्तृत करने
और साथ ही समुचित विकास नीतियां तैयार करने के लिए एक वैज्ञानकि आधार
स्थापित करने से प्राप्त होती है. अनुसंधान संस्थाओं ने, अनुसंधान
कार्यकलापों, सेमिनारों, कार्यशालाओं और प्रशिक्षण तथा परामर्श
कार्यक्रमों में अपनी सहभागिता के जरिए अपने-अपने क्षेत्र में ही नहीं
बल्कि अन्यत्र भी विद्वानों के साथ घनिष्ठ सम्बन ध स्थापित किए हैं.
कुछेक संस्थान राष्ट्रीय और राज्य स्तरीय आयोजना तथा विकास के साथ
घनिष्ठत: जुड़े हुए हैं और इस प्रकार वे अनुसंधान व नीति निर्माण के बीच
संयोजन को सुदृढ़ बना रहे हैं.
९.०२ प्रत्येक संस्थान, समाज विज्ञानों के क्षेत्र तथा सामाजिक
प्रासंगिकता के समकालीन मुद्दों के सम्बन्ध में अनुसंधान की उभरती हुई
समस्याओं को ध्यान में रखते हुए, अनुसंधान अध्ययनों की अपनी ही दिशा
निर्धारित करते हैं. विकास तथा आयोजन के विभिन्न पहलुओं से सम्बन्धित
समस्याओं के फलस्वरूप बड़ी मात्रा में पूरे हुए और चालू अनुसंधान कार्य
को प्रमुख रूप से अनुस्थापन प्राप्त हुआ है. अध्ययनों के अन्तर्गत, कृषि
और ग्राम विकास, औद्योगिक संरचना और विकास, आय वितरण और निर्धनता, रोजगार
और मजदूरी, विकास, शिक्षा, स्वास्थ्य, पोषण के स्तर में अन्तर-क्षेत्रीय
मतभेद, स्त्रियों सहित समाज के कमजोर वर्गों की समस्याओं, ऊर्जा,
प्रौद्योगिकी, परिस्थिति विज्ञान तथा पर्यावरण और विकास के सामाजिक,
सांस्कृतिक व संस्थात्मक पहलुओं से सम्बन्धित विषयों का व्यापक क्षेत्र
सम्मिलित है. इसकी परिधि में, विकास प्रक्रियाओं, सामाजिक परिवर्तनों,
सामाजिक तनावों तथा राष्ट्र निर्माण की प्रक्रिया से सम्बन्धित विषय भी
आते हैं. अध्ययनों के फलस्वरूप, भारतीय अर्थव्यवस्था और समाज व इसकी गति
की संरचना के सम्बन्ध में पर्याप्त आनुभाविक जानकारी का सृजन हुआ है.
राष्ट्र स्तरीय अध्ययनों के अतिरिक्त, संस्थान जिन क्षेत्रों में स्थित
हैं, उनमें, विकास को प्रोत्साहित करने के वास्ते नीतियों और कार्यक्रमों
के निर्माण में मदद देने के उद्देश्य से मेक्रो-स्तरीय परिप्रेक्ष्य की
संरचना के अन्दर अलग-अलग क्षेत्रीय वर्गों तथा सामुदायिक स्तरों पर
अनुसंधान कार्य करने की प्रवृति बढ़ती जा रही है.
९.०३ यह स्मरणीय है कि अनुसंधान कार्य में इस क्षेत्रीय बल के कारण,
संस्थान, क्षेत्रीय विकास सम्बन्धी मुद्दों के अध्ययन के केन्द्र बन गए
हैं. यह इस दृष्टि से अत्यन्त महत्वपूर्ण है कि विकास के क्षेत्र में
विशिष्ट मुद्दों की अधिक जानकारी और बेहतर व्याख्या से, पूरे देश की
विकास समस्याओं और क्षमताओं के सम्बन्ध में अधिक जानकारी प्राप्त करने का
अवसर प्राप्त होता है. इसके अलावा, इससे विकास स्थिति की वास्तविकता के
प्रति प्रासगिंकता और सीधा सम्बन्ध सुनिश्चित होता है.
९.०४ विभिन्न अनुसंधान संस्थानों द्वारा किए गए अध्ययनों का विष समस्या
उन्मुख रहा है और एक विशिष्ट समस्या को व्यापक सन्दर्भ में तथा सामाजिक
विश्लेषण के ढांचे में समझने की आवश्यकता को अधिकाधिक स्वीकार किया जाने
लगा है. इसके फलस्वरूप अनुसंधान में अन्तर-विषयक दृष्टिकोण को अधिकाधिक
समझा जाने लगा है. इसके अलावा, क्षेत्रीय कार्य के आधार पर अध्ययन
अधिकाधिक महत्व प्राप्त करते जा रहे हैं क्योंकि विश्वसनीय प्राथमिक
आंकड़े की आवश्यकता महसूस की जाने लगी है. इसके अलावा, अध्ययनों के
अन्तर्गत उभरती हुई अर्थ-व्यवस्था और समाज की अन्दरूनी गतिकी, इसको विषय
वस्तु और दिशा को समझने तथा अनुसंधान कार्य के सैद्धान्तिक और
रीति-~वैज्ञानिक स्तरों को ऊंचा उठाने पर अधिक बल दिया जाता है.
९.०५ समाज विज्ञानों के उन क्षेत्रों में अनुसंधान करने के लिए, जो
विश्व विद्यालय अनुदान आयोग के क्षेत्राधिकार से बाहर हैं, अनुसंधान
संस्थानों को सहायता-अनुदान की सहायता शर्तों के नियम १६(९) के अन्तर्गत,
परिषद का अनुसंधान संस्थानों की आवधिक समीक्षा करनी होती है.
९.०६ इस नियम के अनुसरण में, भारतीय सामाजिक विज्ञान अनुसंधान परिषद् ने
गैर-आयोजना सूची के १७ अनुसंधान संस्थानों के सम्बन्ध में समीक्षा
समितियां गठित की है. समीक्षा समिति का काम नवम्बर १९८५ में शुरू हुआ और
फरवरी १९८७ में पूरा हो गया. संस्थानों के सम्बन्ध में सातवीं पंचवर्षीय
योजना के लिए विकास कार्यक्रमों, स्टॉफ और वित्तीय आवश्यकताओं के
सम्बन्ध में उपलब्धियां, मूल्यांकन और सिफारिशें दर्शाने वाले
कार्यकलापों की समीक्षा के सारांश पर अनुसंधान संस्थान समिति और परिषद्
द्वारा विचार किया गया और उसे अनुमोदित किया गया तथा समीक्षा समितियों की
सिफारिशों को ध्यान में रखते हुए अनुसंधान संस्थानों को अनुदान स्वीकृत
किये जाते हैं.
९.०७ चतुर्थ केन्द्रीय वेतन आयोग की सिफारिशों के आधार पर समूह `क', `ख',
`ग' और `घ' श्रेणियों के केन्द्रीय सरकार के कर्मचारियों के वेतनमान
संशोधित किए जाने के फलस्वरूप, भारत सरकार, वित्त मंत्रालय ने निर्णय
किया कि समूह `क', `ख' और `घ' के केन्द्रीय सरकार के कर्मचारियों के
वेतनमानों में संशोधन से सम्बन्धित आदेश स्वायत्त संगठनों के कर्मचारियों
पर भी लागू कर दिए जाएं. इसके साथ ही भारत सरकार ने महरोत्रा समिति की
सिफारिशें भी स्वीकार कर लीं और निर्णय किया कि १ जनवरी, १९८६ से
विश्वविद्यालय तथा कॉलेज अध्यापकों के संशोधित वेतनमानों की योजना को
केन्द्रीय सरकार द्वारा स्थापित और वित्त पोषित स्वायत्त संगठनों पर भी
लागू करके कार्यान्वित किया जाए. परिषद् ने, चतुर्थ वेतन आयोग की
सिफारिशों पर आधारित संशोधित वेतनमानों को उन अनुसंधान संस्थानों के
गैर-अकादमिक स्टाफ पर भी लागू करने के प्रस्ताव पर विचार किया और उसे
अनुमोदित कर दिया जहां वेतन प्रणाली केन्द्रीय सरकार के कर्मचारियों के
वेतनमानों के अनुरूप है तथा अन्य मामलों में, जहां संस्था स्थित है, वहां
की राज्य सरकार द्वारा संशोधित वेतनमानों तथा अनुसंधान संस्थानों के
अकादमिक स्टाफ के सम्बन्ध में मेहरोत्रा समिति की सिफारिशों को भी ध्यान
में रखते हुए कार्यान्वित किए जाएं बशर्ते कि इस प्रयोजन के लिए अपेक्षित
कुल राशि को, आर्थिक विकास संस्थान, दिल्ली, विकासशील सोसायटी केन्द्र,
दिल्ली, स्त्री विकास अध्ययन केन्द्र, दिल्ली तथा सामाजिक विकास परिषद्,
हैदराबाद को छोड़कर, सम्बन्धित राज्य सरकार और भारतीय सामाजिक विज्ञान
अनुसंधान परिषद् के बीच बराबर-बराबर वहन किया जाएगा.
९.०८ अकादमिक तथा गैर-अकादमिक स्टाफ को संशोधित वेतनमानों की बकाया राशि
अदायगी करने के लिए अनुसंधान संस्थानों को अतिरिक्त अनुदान स्वीकृत किए
गए.
९.०९ अनुसंधान संस्थानों के निदेशकों का दसवां वार्षिक सम्मेलन नवम्बर
१९८७ में आयोजित किया गया. परिषद् द्वारा कुछ महत्वपूर्ण सिफारिशें
कार्यान्वयन के लिए स्वीकार की गई जिनमें संस्थानों द्वारा आयोजित
अनुसंधान कार्य का व्यापक प्रसार करना और विकास कार्यक्रम तैयार करना व
नीति निर्माण में उनके उपयोग की समीक्षा करना शामिल है. समाज विज्ञान
अनुसंधान की सम्भावित उपयोगकर्ताओं को उपलब्ध कराने के लिए ठोस उपाय किए
जा सकते हैं. यह भी निर्णय किया गया कि विभिन्न क्षेत्रों के परस्पर
वर्ग के सन्दर्भ में अन्तर-~क्षेत्रीय और तुलनात्मक अध्ययनों पर अधिक बल
दिया जाए. अन्तर्राष्ट्रीय मुद्दों के सम्बन्ध में अनुसंधान और विज्ञान,
प्रौद्योगिकी तथा सरकारी संस्थाओं जैसी माध्यम एजेन्सियों के बीच परस्पर
विचार-विमर्श और सामाजिक-सांस्कृतिक कारक के भी संस्थानों के अनुसंधान
कार्य में सम्मिलित किया जाना चाहिए.
९.१० भारतीय सामाजिक विज्ञान अनुसंधान परिषद् द्वारा समर्थित प्रत्येक
संस्थान के अनुसंधान और प्रशिक्षण कार्य की मात्रात्मक स्थिति तालिका
९.०१ में दिखाई गई है. समीक्षाधीन वर्ष के दौरान इन संस्थानों में २०५
अनुसंधान परियोजनाएं पूरी की गई. आर्थिक और सामाजिक परिवर्तन संस्थान,
बंगलौर, विकास अध्ययन केन्द्र, त्रिवेन्द्रम और आर्थिक विकास संस्थान,
दिल्ली ने मिलकर इनमें से लगभग ५० प्रतिशत का योगदान किया. वर्ष के अन्त
में चल रहे अध्ययनों की कुल संख्या ३१५ थी. अनुसंधान अध्ययनों की पूर्ति
और प्रगति, संस्थान की संकाय संख्या, उसकी कोटि और अध्ययनों की प्रगति से
सम्बद्ध है. यह देखा गया कि आर्थिक और सामाजिक परिवर्तन संस्थान, बंगलौर
तथा आर्थिक विकास संस्थान, दिल्ली, दो बड़े संस्थान हैं जिनकी संकाय
संख्या १९८७-८८ के दौरान क्रमश: ३० और ३३ थी. नियमित संकाय संख्या के
अलावा, परियोजना स्टाफ की संख्या का भी अनुसंधान कार्य पर प्रभाव पड़ा.
९.११ आशा की जाती है कि अनुसंधान संस्थानों को, अपने-अपने अनुसंधान
अध्ययनों का, प्रकाशित पुस्तकों और मिमिओग्राफ, विनिबंध और
कामकाजी/आव-~सरिक पत्रों आदि के रूप में प्रसारित करना चाहिए. वर्ष के
दौरान, प्रकाशित अथवा परिचालित पुस्तकों, मिमिओग्राफों तथा विनिबन्धों की
संख्या ११२ और कामकाजी/आवसरिक पत्रों/लेखों की संख्या ४८७ थी.
९.१२ अनुसंधान संस्थान, युवा समाज विज्ञानियों को प्रशिक्षित करने का भी
काम करते हैं और नए अनुसंधानकर्ताओं की, उनके अनुसंधान की रूपरेखा तैयार
करने व उसे आयोजित करने में मदद देते हैं. इस प्रयोजनार्थ, इन संस्थानों
को डॉक्टोरल अधिछात्रवृत्तियां उपलब्ध कराई गई हैं. कुछ संस्थान, एम.
फिल. और पी-एच. डी. छात्रों के लिए शिक्षण और प्रशिक्षण कार्यक्रमों में
मदद दे रहे हैं. इसके अलावा, परिषद की नीति के अनुसरण में ये संस्थान,
विश्वविद्यालयों में स्नाकोत्तर शिक्षण, अनुसंधान मार्गदर्शन में भाग
लेते हैं और अपने अनुसंधान कार्यक्रमों में विश्वविद्यालयों के शिक्षकों
का भी सहयोग प्राप्त करते हैं. अनुसंधान संस्थानों के संकाय के
मार्गदर्शन में कार्य कर रहे १९ डाक्टोरल अध्येताओं ने अपने डाक्टोरल शोध
निबन्ध प्रस्तुत किए और २७१ अध्येता, अनुसंधान के मूल विषयों पर युवा
अध्येताओं को प्रशिक्षण प्रदान करने के लिए विभिन्न अनुसंधान संस्थानों
में कार्यरत थे. वर्ष १९८७-८८ के दौरान १७२ सेमिनार और कार्यशालाएं
आयोजित की गई.
९.१३ ए. एन. सिन्हा सामाजिक अध्ययन संस्थान, पटना के अध्ययनों में मुख्य
रूप से बिहार और पूर्वी क्षेत्र की समस्याओं के सन्दर्भ में विकास पर
ध्यान केन्द्रित किया जाता है. संस्थान के अनुसंधान प्रयास, नीति निर्माण
और कार्यान्वयन में राज्य सरकार की मदद करने के वास्ते, विकास के प्रभाव
और विकास प्रक्रिया से सम्बन्धित समस्या-उन्मुख अध्ययनों की दिशा में किए
गए. सूखा-प्रधान क्षेत्रों उथल ट्यूबवैलों के सम्बन्ध में ब्रैंच मार्क
अध्ययन जैसे ग्रामीण और कृषि विकास के विभिन्न पहलुओं से सम्बन्धित
प्रयुक्त प्रकृति का अध्ययन, बिहार कृषि बजारों, सरकारी कार्यक्रमों के
माध्यम से ग्राम विकास और ग्रामीण बिहार में गरीबी और रोजगार की गतिकी का
मूल्यांकन कार्य किया गया. सामूहिक आचरण नेतृत्व, सामाजिक शइत, बच्चों
में कक्षता, युवाओं की समस्याएं तथा शिक्षा की सामाजिक-~मनोवैज्ञानिक
समस्याएं कुछ ऐसे क्षेत्र हैं जिन पर ध्यान दिया गया. तथापि अनु-~सूचित
जातियों, अनुसूचित जनजातियों और स्त्रियों के सम्बन्ध में,
राजनीतिक-आर्थिक परिवर्तनों की प्रणालियों, श्रोतागणों का सर्वेक्षण,
सामुदायिक शिक्षा और सहभागिता में विकास कार यकलापों का मूल्यांकन
सम्बन्धी भी अनेक अध्ययन किए जाते हैं. आलोच्य अवधि के दौरान ५ अध्ययन
पूरे किए गए और १८ प्रगति पर थे. संस्थान ने, विकास कार्यकर्ताओं के लिए
प्रशिक्षण पाठ्यक्रम तथा विभिन्न विश्वविद्यालयों के
अध्यापकों/अध्येताओं के लिए अनुस्थापन पाठ्यक्रम आयोजित किए. एक पुस्तक
प्रकाशित की गई तथा सामाजिक और आर्थिक अध्ययनों की अर्धवार्षिक पत्रिका
का प्रकाशन जारी रहा. दो अध्येताओं को डाक्ट्रेट की डिग्री प्रदान की गई.
९.१४ विकास अध्ययन केन्द्र, त्रिवेन्द्रम के अनुसंधान कार्यकलापों में,
कृषि और प्राकृतिक संसाधन उपयोग, उद्योग, श्रम और जनसंख्या सम्बन्धी
अध्ययनों और ग्रामीण अर्थ-व्यवस्था सम्बन्धी अध्ययनों को प्राथमिकता दिया
जाना जारी रहा. इस क्षेत्र में शुरू किए गए एक वर्ग के अध्ययन के
अन्तर्गत, प्रौद्योगिकी तथा कृषि विकास सम्बन्धी संस्थानों के बीच परस्पर
विचार-विमर्श के विषय पर तथा दूसरे वर्ग के अध्ययन के अन्तर्गत, कपास,
रबड़, इलायची और मछलियों आदि जैसी अलग-अलग वस्तुओं की उत्पादन व विपणन
प्रणालियों की गहन समझ प्राप्त करने पर बल दिया जाता है. किए गए अनेक
अध्ययनों में कारखाने, बाजारों, विशेष रूप से भूमि और श्रम बाजारों, भारत
में कृषि श्रमिकों की अन्तर-क्षेत्रीय भिन्नताओं और स्त्रियों की भूमिका
का अध्ययन करना शामिल है.
९.१५ केन्द्र के अनुसंधान हितों तथा प्रयासों के प्रमुख क्षेत्रो में,
उद्योग के क्षेत्र में कुछ चुने हुए मुद्दे उभर कर सामने आए हैं. दक्षिण
भारत के विशेष सन्दर्भ में कताई क्षेत्र और  टोंमेटिव सहायक उद्योगों से
सम्बन्धित अध्ययनों में प्रर्याप्त प्रगति हुई. केरल के परम्परागत
उद्योगों सम्बन्धी कार्य पर ध्यान दिया जाता रहा. उद्योगों में
प्रौद्योगिकी अन्तरण तथा विकास से सम्बद्ध समस्याओं पर भी कुछ कार्य शुरू
किया गया. यूनिसेफ प्रायोजित बैंच मार्क सर्वेक्षण के अन्तर्गत,
स्त्रियों और बच्चों सहित केरल के पोषण तथा स्वास्थ्य स्थिति के सम्बन्ध
में कुछ अध्ययन शुरू किए गए हैं. वर्ष के दौरान शुरू किए गए अन्य कार्यों
को, विकास प्रक्रिया के व्यापक क्षेत्राधिकार के अन्तर्गत रखा जा सकता
है. उत्प्रवास, विशेष रूप से मध्य पूर्व में केरलवासियों के उत्प्रवास के
विभिन्न पहलुओं पर अनेक अध्ययन आयोजित किए गए. पोषण, मूल्यों और आर्थिक
शइत, सामाजिक और आर्थिक इतिहास और सिद्धान्त व नीति के सम्बन्ध में भी
अनेक अध्ययन आरम्भ किए गए. इस अवधि के दौरान, अनुसंधान रीति विज्ञान तथा
आंकड़ा आधार पर पर्याप्त ध्यान दिया गया. जनसंख्या तथा विकास सम्बन्धी प्रशिक्षण कार्यक्रम के एक भाग के रूप में,
केन्द्र ने, बड़े पैमाने पर आंकड़ा प्रसंस्करण के लिए २० पर्सनल
कम्पयूटरों तथा एक मुख्य कम्प्यूटर सहित एक बड़ी कम्प्यूटर प्रणाली
प्राप्त की है. जिसके लिए स्वास्थ्य और परिवार कल्याण मंत्रालय, भारत
सरकार द्वारा आवश्यक निधियां उपलब्ध कराई गई थी. ४९ अध्ययन पूरे किए गए
तथा ४२ अध्ययनों का काम चल रहा था. संस्था के संकाय सदस्यों द्वारा
विभिन्न भारतीय और विदेशी पत्रिकाओं में छ: अनुसंधान पत्र प्रकाशित किए
गए. केन्द्र ने, अर्थशास्त्र के वर्तमान विषयों पर चार सार्वजनिक
व्याख्यान आयोजित किए. केन्द्र ने, वरिष्ठ भा. प्र. से. अधिकारियों के
लिए कार्मिक विभाग, भारत सरकार के अनुरोध पर, विकेन्द्री-~कृत आयोजना पर
एक सप्ताह का एक पुनश्चर्या पाठ्यक्रम भी आयोजित किया. इसके अलावा,
संकाय सदस्यों ३ विनिबध प्रकाशित किए गए. पी-एच डी अध्येताओं के लिए
इकॉनामिट्रिक्स पर एक कार्यशाला आयोजित की गई. केन्द्र ने, १९१४-१९४५
अवधि के सम्बन्ध में `दक्षिण भारतीय अर्थ-व्यवस्था' पर एक सेमिनार और
`कृषि में स्त्रियां' विषय पर एक कार्यशाला आयोजित की.
९.१६ नौति अनुसंधान केन्द्र, नई दिल्ली के अध्ययनों में, राजनीतिक तथा
आर्थिक मुद्दों की मेक्रो-रूपरेखा के अन्दर भारत के लिए उच्च प्राथमिकता
वाली नीति का विकास करना है. इसके अलावा, केन्द्र, विकास के लिए
क्षेत्रीय सहयोग सम्बन्धी अध्ययनों के एक बड़े कार्य पर कार्यरत है.
इसमें सम्मिलित क्षेत्र हैं: दक्षिण-पश्चिम एशिया और दक्षिण पूर्व एशिया,
और सबसे महत्वपूर्ण हैं दक्षिण एशिया. आलोच्य अवधि के दौरान, कीमत
सूचकांकों, प्रौद्योगिकी, गोआ के आर्थिक विकास, राष्ट्रीय एकता, विदेश
कार्य, स्वास्थ्य और पोषण, मंत्रिमंडल प्रथा, गंगा-ब्रह्मपुत्रबरक बेसिन,
आरक्षण नीति, कृषि, संघवाद और विकेन्द्रीकरण तथा अनुसंधान एवं कार्मिक
चयन में विकास पर मुख्य रूप से बल दिया गया. वर्ष १९८७-८८ के दौरान,
केन्द्र ने चार अध्ययन पूरे कर लिए और बारह प्रगति पर थे. इसने तीन
पुस्तकें तथा ९ पत्र मिमिओग्राफ रूप में प्रकाशित किए. संकाय सदस्यों
द्वारा समाचार-पत्रों और अनुसंधान पत्रिकाओं में वर्तमान विषयों पर २००
से अधिक लेख/पत्र प्रकाशित किए गए.
९.१७ सामाजिक अध्ययन केन्द्र, सूरत के अनुसंधान कार्यकलापों में समाज
विज्ञान अनुसंधान की प्रकृति और अनुसंधानकर्ता की सामाजिक भूमिका को
समझने की आवश्यकता पर विशेष रूप से जोर दिया गया. केन्द्र का प्रमुख
उद्देश्य, भारतीय समाज की संरचना और प्रक्रियाओं का अध्ययन करना है. इस
उद्देश्य के लिए यह क्षेत्रीय अनुसंधान से प्राथमिक आंकड़ों का सृजन करता
है और ऐसे सूत्र तैयार करने का प्रयास करता है जिनसे भारतीय समाज की
वास्तविकता की समझ-बूझ को गहन किया जा सके और एक सहयोगी तथा समतावादी
सामाजिक व्यवस्था स्थापित करने में बाधाओं का पता लगाया जा सके. इसलिए
केन्द्र में अनुसंधानों के अन्तर्गत विकास तथा आयोजना प्रक्रियाओं पर
विशेष रूप से बल देते हुए सामाजिक तथा आर्थिक वंचना, सामाजिक तनाव, और
एकता पर विशेष ध्यान दिया जाता है. यद्यपि केन्द्र द्वारा किए गए अधिकांश
अध्ययन गुजरात तक सीमित है, तथापि तुलनात्मक विश्लेषण करने तथा एक अखिल
भारतीय परिप्रेक्ष्य विकसित करने के लिए देश के अन्य भागों के सम्बन्ध
में अध्ययन किए गए. आलोच्य अवधि के दौरान, विकासशील अर्थ-व्यवस्था में
औद्योगिक अनौपचारिक क्षेत्र, महुवा का पुन:सर्वेक षण करने, १२० यू आई पी
जिलों में कम्प्यूटरीकृत अध्ययन करने तथा शहरी क्षेत्र में सार्वजनिक
उपयोगिताओं से सम्बन्धित विषयों पर चार अध्ययन पूरे किए गए. सोलह अध्ययन
प्रगति पर थे. सन्दर्भाधीन अवधि के दौरान केन्द्र ने अंग्रेजी और गुजराती
में अनेक पुस्तकें तथा विभिन्न भारतीय और विदेशी पत्रिकाओं में ३५
अनुसंधान पत्र प्रकाशित किए तथा खण्डों का सम्पादन किया. केन्द्र ने अपनी
त्रैमासिक पत्रिका के चार अंक प्रकाशित किए. इसके अलावा, केन्द्र ने तीन
सेमिनार आयोजित किए और १५ अध्येताओं के लिए समाज विज्ञानों में कम्प्यूटर
अनुप्रयोगों के सम्बन्ध में एक प्रशिक्षण पाठ्यक्रम आयोजित किया.
