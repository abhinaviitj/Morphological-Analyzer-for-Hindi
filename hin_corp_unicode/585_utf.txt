<ळिटेरटुरे><ऐस्सय्स्><ःअड ंअड्हव्><खविट ंएन्  आउर् षुप्><१९८९><ंअड्हुमटि (षज् शहिट्य आकडमि><ऊडय्पुर्><१८-२२><२०१०><ःअड ं.,  आउर् षुप्, ऐस्>

+ कोई भी रचना या संघटना अपने दो तत्वों-वस्तु और रूप की सावयविक निर्मिति होती है.
प्रत्येक वस्तु चाहे वह किसी भी संघटना या रचना में हो अपने को किसी रूप के सहारे
प्रकट करती है और प्रत्येक रूप की कोई सारवस्तु, जिसे वह व्यक्त करता है. अवश्य
होती है. इस प्रकार वस्तु और रूप दोनों ही अलग-अलग सम्पूर्ण और निरपेक्ष नहीं
होते-उन दोनों का अस्तित्व एक दूसरे की सहवर्तिता और अविभाज्यता में है. वस्तु और
रूप की इस सम्बन्धनीयता को सभी प्रकार की संघटनाओं के लिए सामान्यीकृत नहीं किया
जा सकता. व्यापक परिप्रेक्ष्य में सामाजिक और प्राकृतिक संघटनाओं में भी सजीव और
निर्जीव संघटनाओं में वस्तु और रूप की यह सम्बन्धनीयता एक जैसी नहीं होती. साहित्य
और कलाओं में वस्तु और रूप का यह सम्बन्ध और भी जटिल और एक सीमा तक
असाधारण होता है. "एक मेज, एक पेंटिंग, एक मूर्ति, एक रेखाचित्र, एक स्रफैनी और
एक कविता में वस्तु और रूप के सम्बन्धों की अपनी विशिष्टताएं हैं क्योंकि सभी के
रचना तत्वों की प्रकृति और प्रक्रियाएं एक जैसी नहीं है. रेखा, रंग, स्वर और शब्द
की अपनी अपनी विशेषताए हैं जिनके चलते किसी विशेष अनुभव-प्रक्रिया को घटित
करने की इनकी अपनी-अपनी सीमाएं और सम्भावनाएं हैं-उस अनुभव के यथार्थ
को सम्पादित-संशोघित करने की अपनी-अपनी प्रवृत्तियां हैं."
भारतीय और पाश्चात्य सौंदर्य-~शास्त्रीय चिंतन में दीर्घकाल से वस्तु और रूप के
पारस्परिक सम्बन्धों की मीमांसा होती आई है. मीमांसा की यह परम्परा केवल कविता पर
ही एकाग्र रही हो, ऐसा नहीं है. काव्येत्तर साहित्यिक विद्यार्थी और चाक्षुष कलाओं
के सन्दर्भ में भी यह विवेचन होता रहा है और यह कविता के सन्दर्भ में भी महत्वपूर्ण
और प्रासंगिक है. भारतीय काव्यशास्त्र और चाक्षुष कलाओँ के विद्धानों के अनुसार,
"कला-अनुभूति में स्वयं कलाकार तक विषयवस्तु और रूप को एक-दूसरे से अलग
नहीं कर सकता . रचनात्मक विचार तथा कल्पना इन दोनों को प्राय: एक ही संयुक्त
प्रक्रिया में आवृत्त कर लेते हैं क्योंकि वस्तु तथा उसका अर्थ, दोनों रूपो की धारणा
के अनुसार ही प्रस्तुत होते हैं ." कला में इन विद्धानों के अनुसार बाह्य यथार्थ और
जगत् गौण है और इनका वह रूप जो कवि की कल्पना और मनोभावों से रूपान्तरित
होकर प्रयुक्त होता है, प्रमुख है. यही रचना का यथार्थ भी है निहाररंजन राय के शब्दों
में इसे इस तरह कहा जा सकता है कि-"किसी भी कलाकृति का यथार्थ या सत्य उसके
तथ्यात्मक गुणों या उससे सम्बन्धित बाह्रा प्रतीतियों पर निर्भर नहीं करता, बल्कि
उससे व्यइत जो अनुभूति प्राप्त करता है, वही उस कृति का यथार्थ है." वस्तु के इस
कलात्मक रूपान्तरण या आदर्शीकरण का उद्देश्य इन विद्धानों के तम से दोहरा है. एक
तो कलाकार की कल्पना में इसका स्रोत होने के कारण यह पाठक की मात्र बुद्धि को
ही नहीं, बल्कि उसकी कल्पना को भी प्रभावित कर सकती है और दूसरे, चूंकि सामान्य
अनुभव की विशिष्ट वस्तुएं इस प्रक्रिया में सामान्य रूप में रूपान्तरित हो जाती है
और इस तरह दर्शक के भीतर एक तटस्थ या निस्संग अभिरुचि को उत्प्रेरित करती हैं. राय
इसे इस तरह कहते है कि "आदर्शीकरण या कलात्मक या रूपान्तरण-तत्वान्तरण किसी भी
तथ्य या स्थिति को इसके विशिष्ट स्तर से ऊपर उठाकर इसे सामान्य या सार्वभौम स्तर पर
ले आता है जिससे दर्शक को सीमातींत निर्वेयक्तिकता तथा निष्कामता की अनुभूति होती है."
इस प्रकार की रचना जिसमें वस्तु का कवि की कल्पना और मनोभावों से आदर्शीकरण या
कलात्मक रूपान्तरण हो जाता है, की सौंदर्यानुभूति के आनन्द को लौकिक अनूभव की तरह,
कार्य-कारण श्रृंखला में बांधकर बौद्धिक व्याख्या करना सम्भव नहीं है. इसकी प्रेरणा
या हेतु को किसी घटना, यथार्थ या वस्तु में खोजना निरर्थक है-यह एक तरह से
नियम-रहित, उत्स्फूर्त और उन्मुक्त होता है. निहाररंजन राय लिखते है.
"कोई भी कलाकृति अपने साररूप में कोई भौतिक वस्तु नहीं होती. ठीक-ठीक कहूं तो
किसी भी वस्तु में 'रस' की अनुभूति यानि पूर्ण निष्कामता और आनन्द की अनुभूति जिस
कारण हौती है, वह कोई यथार्थ तथ्य या स्थिति नहीं होती. हालांकि वह यथार्थ में से
जन्म लेती है. न उन यथार्थ तथ्यों या स्थितियों से इसका कोई सम्बन्ध हैं, जिन्हें
भौतिक वस्तुओं की तरह नापा जा सकता है. अन्तिम निष्कर्ष यही है कि इसमें
कोई नापे जा सकने वाले गुण नहीं होते ." इस प्रकार स्पष्ट है कि भारतीयकला-चिंतन
रूप को विषय-वस्तु का सहायक मानता है. इसके अनुसार रूप एक ओर तो तथ्यों और
स्थितियों से निर्मित होता है और दूसरी और कल्पना, विचार तथा अनुभूति से. और ये
दोनों मिलकर संयुक्त रूप से किसी वस्तु के अर्थ-अभिधान् के लिए जिम्मेदार होते हैं.
कला में वस्तु और रूप के पारस्परिक सम्बन्धों की यही धारणा भारतीय सौन्दर्य
शास्त्रियों को लम्बे समय तक मान्य रही, लेकिन ईसा की नवीं शताब्दी के आस-पास
इस सम्बन्ध में गहरा परिवर्तन हुआ. अब इस अर्थ को कला का मात्र आवरण या
बाह्य शरीर माना गया-~इसकी आत्मा सम्पूर्ण स्थिति की अनुभूति या मनोभाव में निहित
मानी गई और यह माना गया कि किसी भी कल्पनाशील दृष्टि की अनुभूति तथा मनोभाव
उसे उत्पन्न करते हैं जो स्वयं विषयवस्तु का एक भाग होता है. सम्पूर्ण स्थिति की
यह अनुभूति या उसके मनोभाव को ही इस प्रकार कला का प्रमुख अर्थ या सार मान
लिया गया.
पाश्चात्य सौन्दर्यशास्त्रीय चिन्तन रचना में वस्तु के उस रूप को प्रमुख और
निर्णायक मानता है जो कवि-कल्पना और मनोभावों से रूपान्तरित-तत्वान्तरित
होकर प्रयुक्त होता है. वस्तु अथवा यथार्थ इस चिन्तन के मत से, रचना की
अर्थवत्ता के निर्धारक नहीं हैं. क्रोचे कला में वस्तु की भूमिका को ही अस्वीकार
करते हैं. उनके अनुसार सहजानुभूति जो स्वयं कला ही है, 'पदार्थ-बोध से भिन्न
है: पदार्थ-बोध के लिए पदार्थ की स्थिति अनिवार्य है किन्तु सहजानुभूति उसके अभाव
में भी होती उसके लिए वास्तविक और सम्भाव्य में भेद नहीं है' क्रोचे के मत से
सहजानुभूति, यदि वह सहजानुभूति है तो अनिवार्यत: अभिव्यंजना में ही मूर्त होती है
और इसका यथार्थ या वस्तु से कोई सम्बन्ध ढूंढना अत्यन्त कठिन है. उन्हीं के शब्दों
में-'सहजानुभूति का होना अभिव्यंजित होना है और सिर्फ अभि-~व्यन्जित होना है. इससे
न कुछ अधिक,न कम.' इसी तरह डब्ल्यू.पी.केर कहते है, 'रूप का अर्थ कविता
ही है और एक इकाई के रूप कविता मात्र उसका रूप है. कविता में जो उसका रूप नहीं
वह कविता भी नहीं है.'ए.सी, ब्रेडली, जिन्होंने कविता में वस्तु और रूप की
सम्बन्धनीयता पर विस्तार से विचार किया है, का मत है कि वस्तु और रूप को अलग-
अलग प्रमुख मानकर एक या दूसरे में काव्यमूल्य को सइनहित मानना ही गलत है-
क्योंकि उनके मत से वस्तु और रूप अभेद और अविभाज्य है और काव्य का मूल्य इन दोनों
की सावयिक एकता अर्थात् कविता में है. वे लिखते हैं: कविता में यथार्थ अधेय और
यथार्थ रूप विधान का न ते पृथक अस्तित्व होता है, और न उसके पृथक अस्तित्व की
कल्पना ही जा सकती है. अतः जब आपसे पूछा जाये कि काव्य का मूल्य काव्य के
विखण्डन द्वारा प्राप्त साश्वस्तु में, और एतदर्थ चिन्तनात्मक विश्लेषण में निहित
है, अथवा इस विखण्डन-~प्रणाली से उपलब्ध रूप-विधान में, तो आपका उत्तर होगा,
यह मूल्य न तो सारवस्तु में है और न रूपविधान में और न उनके संयोजन में, वह
काव्य में सइनहित है जहां उनका पृथकत्व नहीं.' काव्य को ब्रेडली भी
बाह्य-वस्तु-संसार की प्रक्रियाओं से विच्छिन्न, स्वायत्त और निरपेक्ष मानते
हैं-~उसका मूल्य उनके अनुसार किसी बाह्य उपस्थिति के कारण नहीं, स्वयं
अपने कारण है. कविता को केवल रूप मानने का आग्रह टी.एस. इलियट का भी है.
अनुभव और यथार्थ तो उनके मत से महज माध्यम है, जो कुछ संप्रेष्य है वह तो
रूप है.
वस्तु तत्व की आधार-प्रेरणा ने विच्छिन्न कर रूप को ही कविता मान लेने की धारणा
के विपरीत वामपंथी सौन्दर्य-~शास्त्रियों-अर्नेस्ट फिशर, लूनाचार्स्की और लुकाच आदि
का प्रबल आग्रह यह है कि रूप वस्तुतत्व से विच्छिन्न कोई स्वतन्त्र या निरपेक्ष
स्थिति नहीं है, बल्कि यह वस्तु का ही प्रतिफलन है. अर्नेस्ट फिशर के शब्दों में-
'जिसे हम रूप कहते हैं वह एक प्रकार की व्यवस्था है, संरचनात्मक संगठन
है, वस्तु तत्वों का सापेक्षिक संतुलन है.' वस्तु की अपनी गतिशीलता और अन्तर्विंरोध
की सह-~वर्तिता में ही रूप की स्थिति है और इसी-~लिए यह तद्नुसार परिवर्तनशील
है. अर्नेस्ट फिशर वस्तु और रूप की इस सम्बन्धनीयता की धारणा की संरचना के
उदाहरण से समझाते हुए कहते हैं कि 'क्रिस्टिल का संर-~चनांत्मक गठन उसके
अन्तरिक वस्तु-तत्व द्वारा ही नियमित-नियन्त्रित होता है. इस धारणा का स्रोत फिशर
के अनुसार प्राणी-~विज्ञान भी है जो यह मानता है कि जब हम किसी पौधे या प्राणी
को नयी खुराक देते हैं तो उसका बाह्याकार भी स्वतः बदल जाता है. जार्ज लुकाच
भी इसी धारणा का सम-~र्थन करते हुए लिखते हैं कि 'विषयवस्तु की नवीनता नये
कलारूपों की मांग करती है जो इस बात को प्रमाणित करता है कि वस्तु में परिवर्तन
ही कलारूपों में परिवर्तन है.'
लुनाचार्स्की के अनुसार भी वस्तु के लिए शिल्प खोजना व्यर्थ है क्योंकि काव्य-वस्तु
स्वयं अनुकूल रूप की तलाश कर लेती है और इस तरह वस्तु ही रूप का निर्धारण
करती है. कला की मौलिकता, लुनाचार्स्की के मत से, वस्तु की मौलिकता है और
इस वस्तु की मौलिकता के अभाव में रचना तो मूल्यहीन हो ही जाती है, उसका
रूप भी निष्णाण और निर्जीव हो जाता है.
वस्तु-तत्व की आधार प्रेरणा को गीण करके कवि के मनस्तत्व और कल्पना को ही प्रमुख
तथा कवि-कल्पना और मन-~स्तत्व की भूमिका को नजरंदाज करके वस्तु तत्व को आधार
और रूप को महज उसका यान्त्रिक प्रतिफलन मानने वाली यह दोनों ही विचारधाराएं
एकांगी है और कविता में रूप और वस्तु के अन्तःसम्बन्ध को उसकी सम्रग संश्लिष्टता
और परस्परावलम्बन में उजागर नहीं करती. वस्तुतः कविता की आधार प्रेरणा बाह्य
संसार ही है, लेकिन यह कविता का वस्तु-तत्व नहीं है. कवि इस बाह्य जगत् के
वस्तु-संसार का आभ्य-~न्तीकरण करता है और इस आभ्यन्तीकरण की प्रक्रिया में यह
वस्तु-संसार उसके मनो-~भावों और कल्पना के अनुसार संशोधित-~सम्पादित होता है.
बाह्य जीवन-जगत का यही आभ्यन्तरिकृत या आत्मसातकृत रूप कविता का वस्तु-तत्व
है. प्रसिद्ध दार्शनिक और सौन्दर्यशास्त्री हिरियन्ना के शब्दों में 'कला की
सामान्य अन्तर्वस्तु की विशिष्टता यह है कि इसे यथार्थ जीवन से उपलब्ध किया जाना
चाहिए.' मुक्ति बोध इसी बात पर बल देते हुए कहते हैं कि काव्य का वस्तुतत्व वह
मनस्तत्व है जो कलगाभिव्यक्ति के लिए आतुर हो उठता है. मनस्तत्व (जिसके भातर
बाह्य जीवन-जगत् के बिम्ब और अन्तर प्रतिक्रियाएं दोनों का समावेश होता है.)
कवि के भीतर की अन्तर्तत्व-व्यवस्था का ही भाग होते हैं. ये अन्तर्तत्व
संशोधित-सम्पादित-आत्मसात बाह्य जीवन-जगत् ही हैं. यह जीवन-जगत् समाज
और वर्ग और परिवार के भीतर पाई जाने वाली स्थिति और मानव सम्बंधों
और मानव-प्रयत्नों द्वारा अर्जित परम्परागत ज्ञान या मिथ्या-ज्ञान से बना हुआ होता
है. मन के तत्व जीवन-जगत् के दिये हुए तत्व हैं.' आभ्यन्तरिकृत या आदर्शकृत
यही वस्तु-तत्व रचना प्रक्रिया के रूपान्तरित होता है-इस रूपान्तरण में कवि-कल्पना
और मनोभावों की भी मुख्य भूमिका होती है. यह भी की इस रूपान्तरण
से वस्तुतत्व में तत्वान्तरण भी होता है. वस्तुगत यथार्थ कविता के सम्पूर्ण हो जाने
की अवस्था में वही नहीं रहता, बहुत कुछ बदल जाता है. मुक्तिबोध ने वस्तु तत्व
के रचना प्रक्रिया के दौरान रूपान्तरित होने जाने की यात्रा के विविध चरणों को अपने
निबन्ध 'तीसरा क्षण' में बहुत अच्छी तरह समझाया है. उनके अनुसार "बह्थ जीवन
जगत् के प्रत्याघात से विचलित होकर जब अन्तर्तत्व व्यवस्था का कोई अंगभूत मनस्तत्व
एक तीव्र लहर के रूप में उत्थित होकर मन की आँखों के सामने तरंगायित और
उद्घाटित और आलौकिक होते हुए अभिव्यक्ति के लिए आतुर हो उठता है तब वह
कला के लिए वस्तु-तत्व के रूप में प्रस्तुत हो जाता है." कला के प्रथम क्षण में यह
बोद्ध व्यक्तिबद्धता की सीमित स्थिति से अनुभवकर्ता को मुक्त कर देता है और यहीं
से इस मनस्वत्व का रूप बनना आरम्भ हो जाता है. कला के दूसरे क्षण में यह मनस्तत्व
अधिक मूर्त ओर संश्लिष्ठ हो जाता है, उसमें कल्पना-तत्व भी जुड़ जाता है. "उसमें
व्यापक अर्थ आ जाता है, लह अधिक सामान्य हो जाता है" और उस व्यापक महत्व
की प्रतीति से अनु-~भवकर्ता उसे "शब्द स्वर-लंग में अभिव्यक्त करने को आतुर हो
उठता है." यहां से कला का तीसरा क्षण आरश्भ होता है जो मूलतः अभिव्यक्ति का संघर्ष
है. कविता में अभिव्यक्ति का माध्यम भाषा है जो कि स्वयं में अर्थ की सामाजिक
पूर्व-परम्परा समाहित किये हुए है इसलिए इस तीसरे क्षण में मनस्तत्व न केवल भाषा
की इस परम्परा में बहुत कुछ जोड़ते हैं बल्कि स्वयं भी उससे प्रभावित होते है. इस
तरह कला के तीसरे क्षण में मनस्तत्व का रूपक्रम काफी हद तक बदल देता है.
परिणामतः, पूर्ण की गई कविता "पूर्वगत तत्वानुभूति की वास्तविकता से बहुत कुछ
भिन्न होती है."
