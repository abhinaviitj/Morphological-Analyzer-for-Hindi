<ठ्रन्स्लटेड् ंअटेरिअल्><ळिटेरटुरे><ंएनोन्, औ.छ्हन्टु><ईन्डुलेक्ह><१९९४><णटिओनल् भोओक् ठ्रुस्ट्><णेत् ढेल्हि><११२-११९><२०००><ंएनोन्, औ.छ्.ईन्डुलेक्ह-ळ्ट्-औ> 

तभी केशवन नंपूतिरी तालाब के किनारे नंपूतिरिप्पाटु के पास जा पहुंचे. यह
विषयबंद करना पड़ा. संध्या-तर्पण के बाद वे मंदिर के प्रांगण में चांदनी में
जा खड़े हुए. नंपूतिरिप्पाटु को लक्ष्मीकुट्टी अम्मा की याद बिसर गयी. मन
में गहरे चुभा हुआ विचार ही सहज रूप में उभर आया. इंदुलेखा जैसी कोई स्त्री
नंपूतिरिप्पाटु ने जीवन में देखी ही नहीं है. दूसरी स्त्रियों के प्रति आसक्त
उस लंपट के मन में चैन से चांदनी रात में खड़े-खड़े तरुणीरत्न इंदुलेखा का
विचार ही उमड़ने लगा. इंदुलेखा के बारे में सोचते-सोचते गोविंदन को बुलाकर
उससे वह श्लोक लिखवाया जिसमें रम्भा को देखकर मोहित होने का वर्णन है और
तालपत्र उसके हाथ में देकर कहा: "मैंने दिया है कहकर यह तालपत्र इंदुलेखा
के कमरे में जाकर उसके हाथ में दे दो."गोविंदन तुरंत चिट्ठी लेकर इंदुलेखा
के कमरे में गया. तब इंदुलेखा भोजन करके अपने कमरे में आ रही थी.गोविंदन:
मालिक ने एक चिट्ठी दी है, आपको देने का आदेश हुआ है.इंदुलेखा: (बात समझ
लेने पर भी गुस्से से) कौन-से मालिक? कैसी चिट्ठी?इंदुलेखा के चेहरे पर
छाये हुए क्रोध को देखकर भी कहना पड़ेगा कि क्रोध की अवस्था में भी वह
मुखड़ा अतीव मनोहर है.गोविंदन: मूर्क्किल्लम खानदान के मालिक की चिट्ठी
है.इंदुलेखा: मुझे चिट्ठी लिखने का उन्हें कोई हक नहीं है. मैं नहीं लूंगी,
जाकर उनसे कह दो.ऐसा कहकर वह अपने कमरे में चली गयी.गोविंदन काठ के उल्लू
की तरह चिट्ठी लेकर वापस नंपूतिरिप्पाटु के पास आया. नंपूतिरिप्पाटु कई
लोगों के साथ मंदिर के प्रांगण में ही खड़े थे. गोविंदन को देखते ही जहां
खड़े थे, वहीं से जोर से चिल्ला कर पूछा: "गोविंदन! चिट्ठी इंदुलेखा को
दे दी?"क्या जवाब दे यह सोचता हुआ गोविंदन अनिश्चय की दशा में खड़ा रहा.
अंत में `दे दी' कहकर तुरंत वहां से चला गया. वहां रुकने पर और भी प्रश्न
पूछे जा सकते हैं, यह सोचकर गोविंदन वहां से रफू-चक्कर हो गया. नौ अभी नहीं
बजे हैं, यह सोचकर नंपूतिरिप्पाटु स्नानागार में तेल की मालिश कराने गये तो
गोविंदन भी साथ गया. चिट्ठी फेंटे से निकालकर उसने चुपके से कहा: "चिट्ठी
दे दी है, ऐसा बंदे ने जो कहा था, वह झूठ है. यह रही चिट्ठी. कुंदलेखा ने
चिट्ठी ली ही नहीं और कहा कि मालिक को कुंदलेखा के नाम चिट्ठी लिखने की
जरूरत नहीं. पहले जब आपने पूछा तो वहां और लोगों के मौजूद होने के कारण
मैंने झूठ-मूठ `दे दी हैं' कह दिया था."नंपूतिरिप्पाटु: महामूर्ख! कुंदलेखा
नहीं, इंदुलेखा है उसका नाम. पहले तूने `दे दिया है' कहकर जो झूठ बोला वह
तो अच्छा ही किया. ऐसे ही मौके के मुताबिक बोलना चाहिए. इसी वजह से मैं
तुझे चाहता हूं.गोविंदन: वह कुंदलेखा.  .  .  नंपूतिरिप्पाटु: मूर्ख,
फिर वही कुंदलेखा. इंदुलेखा कह, इंदुलेखा.गोविंदन: हां, बंदे से भूल हो
गयी. वह इंद्रलेखा.  .  .  नंपूतिरिप्पाटु: अरे वज्रमूर्ख! औंधी खोपड़ी का.
इंद्रलेखा नहीं, इंदुलेखा.गोविंदन: हां! इस बंदे को लगा, वह इंदुलेखा बड़ी
नटखट है.नंपूतिरिप्पाटु: तूने इंदुलेखा की मां को देखा है? अति मनोहर मुखड़ा
है उसका. अतीव सुंदरी है! करुत्तेटम की पत्नी है. वह मुझ पर बहुत मोहित हो
गयी है.गोविंदन: तो इंदुलेखा मालिक पर फिदा नहीं है क्या?नंपूतिरिप्पाटु:
अंग्रेजी पढ़ने के कारण वह बड़ी अजीब हो गयी है. इंदुलेखा की मां वैसी नहीं
है. बोलने में बड़ी कुशल है. तू वह चांदी का पानदान वहां से ले आया है
न?गोविंदन: बंदे ने उसी समय पानदान लाकर मठ में रख दिया था.नंपूतिरिप्पाटु:
शाबाश! तू बड़ा होशियार है. इसीलिए तो तू मुझे इतना पसंद है. मैंने चांदी का
पानदान लक्ष्मीकुट्टी से ले लेने को कहा था. लक्ष्मीकुट्टी ने भी कहा था उसे
कोई आपत्ति नहीं है. यदि तू वहां छोड़ आता तो लक्ष्मी कुट्टी उसे जरूर हथिया
लेती. मुझे यही डर था.गोविंदन: बहुत अरसे से यह बंदा आपका नमक खा रहा है.
यह सब इस बंदे को भली-भांति मालूम है.गोविंदन से इस प्रकार बातें करते हुए
नंपूतिरिप्पाटु ने अभ्यंग स्नान आरंभ किया. नंपूतिरिप्पाटु के स्नानागार में
तेल मालिश कराते केशवन नंपूतिरी और चेरूश्शेरी नंपूतिरी के बीच ब्राह्मण मठ
के बरामदे में थोड़ी वार्तालाप हुआ. केशवन नंपूतिरी के मन में कई कारणों
से बहुत विषाद था. अकस्मात उनकी पत्नी से नंपूतिरिप्पाटु की भेंट हो गयी.
उनकी पत्नी सुंदरी है, इसमें कोई संदेह नहीं. उनके मत में नंपूतिरिप्पाटु
भी बड़े सुंदर हैं. फिर नंपूतिरिप्पाटु बडे अमीर भी हैं. अगर लक्ष्मीकुट्टी
इन पर फिदा हो जाय तो क्या होगा? पंचु मेनन सहमत हो जायेंगे, इसमें भी दो
मत नहीं. नंपूतिरिप्पाटु लक्ष्मीकुट्टी से शादी करना चाहते हैं. वे बड़े
आदमी हैं. आप इसमें टांग मत अड़ाइए. अगर पंचु मेनन मुझे बुलाकर ऐसा कहें
तो मैं क्या कर सकता हूं. हाय रे भगवान! मेरे सहमत होने या न होने से क्या
फर्क पड़ेगा? कहाम हो जायगा. मुजे अपने खानदान में चले जाना पड़ेगा. शूद्र
स्त्रियों से शादी करने पर ऐसी आफतें आती ही हैं. इसी तरह की बातें सोचता
बेचारा केशवन नंपूतिरी बैठा रहा. फिर लक्ष्मीकुट्टी अम्मा की सुंदरता के
बारे में सोचने लगा. हाय रे भाग्य! कौन जानता था यह आफत मेरे सिर पर आ
गिरेगी?फिर सोचता- नहीं, ऐसा नहीं होगा. इंदुलेखा से शादी करने के लिए
आ कर भला उसकी मां को शादी करके ले जायगा क्या? ऐसा नहीं हो सकता. यह
सोचकर उसे धीरज होता. ऐसे ही देर तक वह उलटा-सीधा सोचता रहा. सोचते-सोचते
उस पवित्रात्मा का विचार एक-दूसरी दिशा में प्रवाहित होने लगा- नौ बजे
गाना-बजाना होगा, यह मैं नंपूतिरिप्पाटु से कह बैठा. अब यदि इंदुलेखा न
गाये तो? वीणा न बजाये तो? मैं बड़े संकट में पड़ जाऊंगा. ऐसा होने पर
उपाय क्या है? सोच-सोच कर भी कोई रास्ता न खोज पाने से आसमान की ओर उदास
भाव से ताकते केशवन के पास आकर चेरुश्शेरी नंपूतिरी बैठ गये.चेरुश्शेरी
नंपूतिरी: क्या बात है करुतेटम? कोई परेशानी है क्या?केशवन नंपूतिरी:
(फीकी हंसी के साथ) परेशानी कुछ नहीं. परेशानी कैसी? परेशानी की तो कोई
बात नहीं है.चेरुश्शेरी नंपूतिरी: फिर सोच-विचार में क्यों डूबे हो?केशवन
नंपूतिरी: कुछ नहीं. आज के गाने-बजाने के कार्यक्रम के बारे में सोच रहा
था. साढ़े आठ बज गये.चेरुश्शेरी नंपूतिरी: गाने-बजाने के कार्यक्रम में
कोई रुकावट तो होगी नहीं.केशवन नंपूतिरी: रुकावट क्या है? कोई रुकावट नहीं.
आज रात को नौ बजे गाना-बजाना होगा. तुम भी ऊपर आ सकते हो. इंदुलेखा बहुधा
रात में गाती है. कभी-कभी वीणा भी बजाती है. रोज नही गाती है, पर आज जरूर
गायेगी. सभी जाकर सुन सकते हैं. इसमें इंदुलेखा को कोई आपत्ति नहीं होगी.
नंपूतिरिप्पाटु भी तो होंगे न?चेरुश्शेरी नंपूतिरी: गाये तो मैं भी सुनने
आऊंगा.केशवन नंपूतिरी: गायेगी, इसमें कोई संदेह नहीं.मगर केशवन नंपूतिरी
को इस कार्यक्रम के होने में बड़ा संदेह है. प्रतिदिन जो कार्यक्रम चलता है
वह आज भी चले बिना नहीं रहेगा, ऐसा इस भोलेराम को विश्वास है. इंदुलेखा से
पूछने या उसके मुंह की ओर सीधे देखने की हिम्मत भी इनमें नहीं है. केशवन
नंपूतिरी ने इस झंझट में पड़कर उलटा-सीधा सोचना शुरू कर दिया. अंत में
बोल उठे: "आज उसे गाना ही होगा. यह कार्यक्रम हो के रहेगा. नंपूतिरिप्पाटु
वगैरह सब लोग होंगे न?चेरुश्शेरी नंपूतिरी: करुत्तेटम, तुम इतने घबरा क्यों
रहे हो? गाना होगा, हम सब सुनेंगे भी. यह निश्चित है.केशवन नंपूतिरी: तुम्हें
कोई संदेह है क्या?चेरुश्शेरी नंपूतिरी: यह भी खूब रही. मुझे संदेह काहे को
होगा? तुमने ही तो इसका इंतजाम किया है?केशवन नंपूतिरी: छि:! छि:! मैंने कोई
इंतजाम नहीं किया है. मैं क्या इंतजाम कर सकता हूं? इंदुलेखा रोज की तरह आज
भी वीणा बजायेगी. तब हम सुन सकते हैं, ऐसा ही मैंने नंपूतिरिप्पाटु से कहा
था.चेरुश्शेरी नंपूतिरी: जो भी हो. तुम इस समय उसको लेकर परेशान क्यों हो
रहे हो?केशवन नंपूतिरी: परेशानी कुछ नहीं है- बिलकुल नहीं है. लेकिन मैंने
जो कुछ कहा, उसे नंपूतिरिप्पाटु कहीं गलत न समझ बैठें, यही शंका मुझे सता
रही है. आज गाना जरूर होगा. फिर शंका क्यों की जाय? शंका की कोई गुंजाइश ही
नहीं है.चेरुश्शेरी नंपूतिरी: यह बात रहने दो. यह बताओ, नंपूतिरिप्पाटु को
देख कर इंदुलेखा के मन में अनुराग अंकुरित हुआ या नहीं?केशवन नंपूतिरी:
इंदुलेखा के मन में?चेरुश्शेरी नंपूतिरी: हां, इंदुलेखा के मन में.उस
समय केशवन नंपूतिरी का चेहरा देखने लायक था. काटो तो खून नहीं. कुछ देर वे
चुपचाप बैठे रहे. फिर बोले: "इंदुलेखा में अनुराग.  .  .  अनुराग.  .  .
पता नहीं, मेरी समझ में कुछ भी नहीं आता. अंग्रेजी पढ़ी-लिखी लड़कियों का
बर्ताव हमारी समझ के बाहर की बात है, यह अब मैं समझ गया हूं. पंचु मेनन तीनों
लोकों में किसी से भय खानेवाला आदमी नहीं है. पर वह भी अपनी पोती-इस छोटी सी
लड़की के डर के मारे थरथर कांपते हैं. नंपूतिरिप्पाटु बहुत बड़े आदमी हैं
न. इसीलिए कम से कम उन्हें देखकर थोड़ा काबू में आ जायेगी, ऐसा मैं सोच
बैठा था. अब थोड़ा-थोड़ा मेरी समझ में आने लगा है कि यह गलत धारणा थी. तय
करने का मौका तो आया ही नहीं. मुझे अंग्रेजी तौर-करीकों का कुछ पता नहीं,
चेरुश्शेरी! सरकारी अफसरों में सिर्फ सूत की कंपनी चलाने वाले एक गोरे को
ही मैंने देखा है."यह सुनकर चेरुश्शेरी ठहाका मारकर जोर से हंस पड़े. पल
भर दोनों एक साथ हंसते रहे. फिर चेरुश्शेरी ने कहा: "नंपूतिरिप्पाटु के
हाथ इंदुलेखा लगेगी कि नहीं यह बताओ."केशवन नंपूतिरी: यह जानने का मौका अभी
नहीं आया. आज की रात बीतने के बाद मैं बता दूंगा. इस लड़की की परेशानी मैं
समझ नहीं पाया चेरुश्शेरी!चेरुश्शेरी नंपूतिरी: इस लड़की की परेशानी! मुझे
तो लगता है, कोई परेशानी नहीं है. उसी समय नंपूतिरिप्पाटु नहा कर वहां आ
पहुंचे. इंदुलेखा द्वारा उनका श्लोक लौटा देने के कारण नंपूतिरिप्पाटु के
मन में भी ज्यादा उत्साह नहीं था. फिर भी मन ही मन वे इंदुलेखा के रूप का
ध्यान कर रहे थे. गुस्सा भी मन में था. अब नौ बजे ही उसे देख सकेंगे. देख
पाना ही काफी है. बातचीत न करे तो भी कोई हर्ज नहीं- ऐसी हालत हो गयी थी
नंपूतिरिप्पाटु की खाना खाने के बाद नंपूतिरिप्पाटु वगैरह पूवरंग के लिए
चलनेको तैयार हुए.नंपूतिरिप्पाटु: चेरुश्शेरी! अब कुर्ता नहीं पहनूंगा.
दुपट्टा काफी है. है न?चेरुश्शेरी नंपूतिरी: हां.नंपूतिरिप्पाटु: गोविंदन
सुन! स्वर्ण-जटित चांदी का पानदान और गुलाब-जल छिड़कनेवाला सोने का बर्तन ले
लो. जमात के सामने रखना है.केशवन नंपूतिरी: इंदुलेखा वीणा पर गायेगी. कुर्सी
पर बैठ कर वीणा बजाकर गायेगी. सामान्य तौर पर और जगहों की तरह चटाई पर बैठकर
यह सब काम यहां नहीं होता.नंपूतिरिप्पाटु: लड़कियों को अंग्रेजी पढ़ाने की
दिक्कतें हैं ये सब. कुर्सी पर बैठकर कहीं गाया जाता है? कैसी अनोखी बात
है यह? पंचु से कहो-चटाई पर बैठकर आज इंदुलेखा को गाना है. करुत्तेटम, तुम
जाकर कहो!केशवन नंपूतिरी: अभी कहता हूं.बातचीत खत्म होते ही नंपूतिरिप्पाटु
वगैरह पूररंग की ओर चल पड़े. चतुश्शाला भवन में नंपूतिरिप्पाटु एक कुर्सी
पर बैठ गये. केशवन नंपूतिरी चुपके से इंदुलेखा की बारहदरी पर पहुंचे तो
देखा कि बाहर वाला दरवाजे की सांकल अंदर से बंद है. केशवन नंपूतिरी को उस
समय जो व्यथा और घबराहट हुई, उसे शब्दों में बांधना संभव नहीं. पहले सोचा-
जरा बुला कर देखाता हूं, भोले-ब्राह्मण में इतनी हिम्मत नहीं थी. तुरंत
भवन के अंदर से होते हुए वे पत्नी के कमरे में गये. पत्नी सोने के लिए लेट
गयी थी.केशवन नंपूतिरी: लक्ष्मीकुट्टी! लक्ष्मीकुट्टी! मेरी बड़ी बेइज्जती
होने वाली है. लक्ष्मीकुट्टा अम्मा उठकर खड़ी हो गयी.लक्ष्मीकुट्टी अम्मा:
कैसी बेइज्जती?केशवन नंपूतिरी: रोज की तरह आज भी इंदुलेखा गायेगी, यह सोचकर
मैं नंपूतिरिप्पाटु वगैरह को बुला लाया हूं. इंदुलेखा अंदर से दरवाजा बंद
करके सो रही है. नंपूतिरिप्पाटु वगैरह से क्या कहूं?लक्ष्मीकुट्टी अम्मा:
सच्ची बात कह देनी चाहिए, और क्या? रोज की तरह गाना गायेगी, ऐसा सोचकर कहा
था. पर लगता है आज गाना नहीं गायेगी. इंदुलेखा अपने कमरे का दरवाजा बंद करके
सो गयी है, तो कह दो गाना कल होगा. इसमें बेइज्जती कैसी?केशवन नंपूतिरी:
इसमें कुछ कठिनाई है. मैंने ही पहले नंपूतिरिप्पाटु से आने को कहा था, यही
परेशानी है.लक्ष्मीकुट्टी अम्मा: कहा क्या था?केशवन नंपूतिरी: ऊट-पटांग कुछ
कह गया. इंदुलेखा जब गुस्सा होकर नीचे उतरने लगी तो नंपूतिरिप्पाटु कहीं
असंतुष्ट न हो जायें, इस डर से मैं कुछ ऊट-पटांग बोल गया. कह दिया-नौ बजे
गाना होगा. मेहरबानी करके यह काम कर दो लक्ष्मीकुट्टी. ऊपर जाकर जरा इंदुलेखा
को बुलाओ.लक्ष्मीकुट्टी अम्मा: यह भी खूब रही. मैं कभी नहीं बुलाऊंगी. उसका
मिजाज कैसा है यह तो अच्छी तरह जानते हो न तुम? नंपूतिरिप्पाटु के लिए फाटक
वाले बंगले में बिस्तर बिछाकर जल्दी से आकर सो जाओ. इतनी परेशानी क्यों
उठा रहे हो?केशवन नंपूतिरी: छि:! मैं ऐसा नहीं कर सकता. पंचु मेनन से कहकर
देखूं.लक्ष्मीकुट्टी अम्मा: तुम्हारी मर्जी.केशवन नंपूतिरी पंचु मेनन की
खोज में निकले! वे चतुश्शाला भवन मेंनंपूतिरिप्पाटु से बातचीत करते खड़े
थे. केशवन नंपूतिरी ने नंपूतिरिप्पाटु से छिपाकर इशारे से पंचु मेनन को
बुलाया. पंचु मेनन अंदर गये. "ठीक बातें बना देने पर वे कुछ भी नहीं कहेंगे."
उन्होंने गुस्से में भरकर कहा. ऐसा कहकर पंचु मेनन फिर चुतुश्शाला भवन में
चले गये और नंपूतिरिप्पाटु से बातचीत करने लगे. केशवन नंपूतिरी दक्खिनी
कमरे में ही खड़े रहे. कुछ समय और बीत गया.नंपूतिरिप्पाटु: करुत्तेटम
किधर गया? दीख ही नहीं पड़ता. दस बज गये. उसनेतो कहा था-गाना-बजाना नौ बजे
होगा.यह बात सुनकर केशवन नंपूतिरी "मैं यहां हूं" कहते हुए भूत की तरह बाहर
कूद पड़े.पंचु मेनन: लेटने का सारा इंतजाम फाटक वाले बंगले में कर दिया है.
बूढ़ा हो गया हूं, खड़ा नहीं रह पाता. सवेरे आपके दर्शन करूंगा.ऐसे कहकर वे
अंदर चले गये.फाटक वाले बंगले पर उनके लेटने का इंतजाम किया गया है, यह सोचकर
नंपूतिरिप्पाटु को गुस्सा आ गया. फिर सोचा, कोई बात नहीं, गाना सुनने के
बाद ही तो सोने जाना है. तब तक दो-तीन बज जायेंगे. तब तक तो इंदुलेखा के साथ
बैठने का मौका मिलेगा, यह सोचकर वे खुश हो गये.नंपूतिरिप्पाटु: करुत्तेटम,
अब देरी किस बात की?केशवन नंपूतिरी: देरी कुछ भी नहीं है.नंपूतिरिप्पाटु:
तो बारहदरी पर चलें. चेरुश्शेरी, तुम भी आओ. गाने सुनकर जाना.केशवन नंपूतिरी
से कुछ देर तक कुछ भी बोला नहीं गया. अंत में किसी तरह बोले:"इंदुलेखा
की तबीयत शायद अच्छी नहीं है. सो गयी है. उसने बारहदरी के दरवाजे बंद कर
लिये हैं."नंपूतिरिप्पाटु: पुकार तो सकते हो? जाकर पुकारो.केशवन नंपूतिरी:
बुलाया था.नंपूतिरिप्पाटु: और जोर से बुलाओ.केशवन नंपूतिरी: जोर से बुलाया
था.नंपूतिरिप्पाटु: फिर?केशवन नंपूतिरी: दरवाजा खोला ही नहीं.नंपूतिरिप्पाटु:
क्या कहा? तबीयत खराब है?केशवन नंपूतिरी: हां! ऐसी ही तो कहा.नंपूतिरिप्पाटु:
तो गप्पें तो मार सकते हैं? दरवाजा नहीं खोलेगी क्या?केशवन नंपूतिरी: ऐसा ही
तो कहा.नंपूतिरिप्पाटु: एक बार और जाकर देखो.चेरुश्शेरी नंपूतिरी: यह उचित
नहीं है. तबीयत कल तक ठीक हो जायगी. सिरदर्द वगैरह होगा. कल भोजन के बाद
गाना-बजाना ठीक रहेगा.नंपूतिरिप्पाटु: करुत्तेटम, तुम्हारी पत्नी गाती-बजाती
नहीं है क्या?केशवन नंपूतिरी: नहीं. वह भी सो गयी है.नंपूतिरिप्पाटु और
चेरुश्शेरी नंपूतिरी फाटकवाले बंगले में चले गये. नंपूतिरिप्पाटु की आंखें
झपकी तक नहीं. इंदुलेखा के बारे में सोचते हुए पागल की तरह टहलते रहे. अंत
में गोविंदन को बुलाकर पान लगाने को कहा.
