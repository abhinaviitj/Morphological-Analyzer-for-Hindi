<शोचिअल् श्चिएन्चे><छुल्टुरे><झगट् णरइन् ढुबे><भ्हरटिय शन्स्क्रिटि मे रिस्हियोन् क  फुब्लिचटिओन्><ढेल्हि><८० टो ८५><२४००><ढुबे-भ्हरटिय शन्स्क्रिटि मे रिस्हियोन् क>

प्राणियों की मृत्यु, प्राणियों की प्रकृति है
देवी! काम और क्रोध का पूर्ण त्याग कर इस संसार के समस्त प्राणियों के
प्राणों का हरण करो. इस प्रकार तुम्हें अनन्त कल्याणों की प्राप्ति होगी.
मिथ्या-~चारी पुरुषों को तो उनका अधर्म और पाखण्ड ही उनका वध करेगा. हे
मृत्यु! तू अपने धर्माचरण द्वारा ही अपने को पवित्र कर. असत्यवादी पुरुष
अपने पाप कर्मो द्वारा ही अपने को पापपड़क में डूबों लेंगे. अतएव तुम
निश्चिन्त होकर, काम-क्रोध का सर्वथा त्यागकर प्राणियों का संहार करो.
ब्रम्हाजी द्वारा इस प्रकार आश्वासन दिए जाने पर वह मृत्यु नामक देवी काम
और क्रोध का त्याग कर सम्पूर्ण भूतों के प्रति समान भाव रखकर बिना किसी
भेदभाव के प्राणियों के संहार में जुट गई. इस मृत्यु विषयक कथा को सुनाकर
देवर्षि नारद ने पुन: राजा अकम्पन से कहा--`राजन्! यहीसम्पूर्ण
जीवधारियों की मृत्यु है. इसी से सम्पूर्ण व्याधियों की उत्पत्ति होती
है. व्याधियों से ग्रस्त होने पर यह जीव रुग्ण होता है. रोग से उसका
स्वास्थ्य नष्ट होता है. आयु की समाप्ति पर सभी प्राणियों की मृत्यु इसी
प्रकार होती है. अत: महाराज! आप वर्थ शोक न करें. आयु के अन्त में
सम्पूर्ण इन्द्रियाँ प्राणियों के साथ परलोक में जाकर स्थित होती है और
पुन: उनके साथ ही इस लोक में लौट आती है. इस प्रकार प्राणी अपने
पुण्यकर्मो के फलस्वरूप देवलोक में जाकर, देवताओं के साथ निवास कर, भोगों
की समाप्ति होने पर पुन: मर्त्यलोक में लौट आते हैं. भयंकर गर्जना करने
वाला महान बलवान् प्राणवायु प्राणियों के शरीर का ही भेदन करता है, आत्मा
का नहीं. क्योंकि वह आत्मा सर्वव्यापी, अविनाशी और अनन्त तेज सम्पन्न है.
उसका कभी आवागमन नहीं होता. राजसिंह! सम्पूर्ण देवता भी मर्त्य नाम से
विभूषित है. अतएव तुम अपने पुत्र के लिए शोक मत करो. तुम्हारे पुत्र की
मृत्यु युद्ध भूमि में हुई है. वह स्वर्ग में जाकर स्वर्गीय आनन्द का
उपभोग कर रहा है. वह नित्य वीरों को प्राप्त होने वाले लोकों में भ्रमण
करता है. अपने सम्पूर्ण ऐहलौकिक दु:खों का परित्याग कर आपका पुत्र
स्वर्ग में महात्मा पुरुषों एवं सन्तों से जा मिला है. यह मृत्यु
प्राणियों के लिए स्वर्गीय प्रेरणा है जो उचित समय पर प्राणियों का संहार
करती है. प्राणियों का संहार करने के लिए स्वयं प्रजापति ब्राह्म्य ने
इसका निर्माण किया है. सभी प्राणी अपना वध स्वयं करते हैं. मृत्यु को
ब्राह्रासृष्टि जानकर कभी मृतक व्यक्तियों के विषय में शोक नहीं करते. यह
ब्रह्रारचित सम्पूर्ण सृष्टि मरणधर्मा है, इस बात पर विचार कर आप शीघ्र
ही पुत्र-शोक रूपी काँटे को अपने ह्रदय से निकाल डालिए.
महामुनि नारद से यह मृत्यु सम्बन्धी उपाख्यान सुनकर महाराज अकम्पन ने
महर्षि से कहा--प्रभों! आपके उपदेश से मेरा शोक पूर्ण रूप से नष्ट हो
गया. मैं कृतार्थ हूं. और पूर्ण प्रसन्न हूँ. महाराज अकम्पन के इस प्रकार
कहने पर महर्षि नारद वहाँ से नन्दनवन को प्रस्थान कर गये.
दुर्जन की दुर्जनता का वध सज्जनता की तीक्ष्ण तलवार से ही संभव है
एक बार भगवान् कृष्ण के वंशज अक्रूर और आहुक में तीव्र विरोध उत्पन्त हो
गया. भगवान कृष्ण इस प्रकार संकट में फंस गये कि वे किसी का पक्ष नहीं ले
सकते थे. आपस में लड़ने वाले आहुक और अक्रूर दोनों भगवान श्रीकृष्ण के
प्रिय स्वजन और उनकी नारायणी सेना के प्रमुख सेनापति थे. अतएव उनके लिए
यह महान दु:खी की बात थी. दोनों सुहदों में से वे किसी एक को भी तिरस्कृत
और पराजित नहीं देख सकते थे. अतएव दोनों पक्षों का हित चाहने के कारण
भगवान देवकी नन्दन दोनों ओर से कष्ट पा रहे थे. एक दिन वासुदेव के दर्शन
के लिए भगवान नारद द्वारिका पधारे. तब सुअवसर जानकर भगवान मधुसूदन ने
उनके सामने यह समस्या प्रस्तुत कर दी. तब ब्राह्म्यनन्दन नारद ने भगवान
का समाधान किया--`प्रभो! आपत्तियाँ दो प्रकार की होती है--एक वाह्रा और
दूसरी आभ्यन्तर. ये दोनों ही स्वकृत और परकृत भेद से दो-दो प्रकार की
होती है. अक्रूर और आहुक द्वारा उत्पन्न की गई यह कष्टदायिनी आपत्ति जो
आपको प्राप्त हुई है, आभ्यन्तर है. यह आपत्ति अपनी ही करतूतों से प्रकट
हुई है, अतएव स्वकृत हैं, क्योंकि आहुक और अक्रूर आपके ही वंश के हैं.
यदुनन्दन! आपने स्वयँ जिस ऐश्वर्य को प्राप्त किया था, उसे किसी विशेष
उदेश्य से या स्वेच्छा से अथवा कटु वचनों से डरकर आपने दूसरे की दे दिया
है. उग्रसेन को दिया हुआ यह ऐश्वर्य इस समय तक दृढ़मूल हो चुका है.
उग्रसेन के साथ--आपके दूसरे वंशज भी उनके सहायक है. अत: उगले हुये अन्न
की भाँति आप उस दिये हुये ऐश्वर्य की वापस नहीं ले सकते. माधव! अक्रूर और
उग्रसेन के अधिकार में जो राज्य है, उसे भाई बनधुओं के बीच फुट पड़ने से
भय से, दूसरे की दो बात ही क्या, परम शक्तिशाली आप भी वापस नहीं ले सकते.
एक मात्र युद्ध के द्वारा ही यह कार्यसम्भव हो सकता है, किन्तु कौन मूर्ख
अपने ही घर में असंख्य जन-धन की हानि करके नश्वर ऐश्वर्य को प्राप्त करना
चाहेगा. अतएव केशव! आप एक ऐसे कोमल अस्त्र से जो लोहे का बना होने पर भी
ह्रदय को छेद डालने में समर्थ है, परिमार्जन और अनुमार्जन की रीति से
सबकी जीभ उखाड़ लें, उन्हें मूक बना दें.' जब इस कोमल शस्त्र के विषय में
श्रीकृष्ण ने जिज्ञासा प्रकट की तो नारद जी ने कहा--वासुदेव! अपनी शक्ति
के अनुसार सदा अनन्दान, सहनशीलता, सरलता, कोमलता, तथा यथायोग्य
आदर-सत्कार--यही बिना लोहे का बना हुआ कोमल शस्त्र है. जब आपके सजा-~तीय
स्वजन आपके प्रति कड़वे ओर ओछे वचनों का प्रयोग करें, तो आप अपनी मधुर
वाणी से उनके ह्रदय, वचन और मन को शान्त कर दें द्वारिकानाथ! जो महापुरुष
नहीं है, जिसका अपने मन पर नियन्त्रन नहीं है और जो सच्चे सहायकों से
सम्पन्न नहीं है, वह महान भार को नहीं उठा सकता. अत: आप ही इस गुरुतर भार
को ह्रदय से धारण करें. भारी बोझ के भार को समतल भूमि पर सभी बैल ढो लेते
हैं किन्तु दुर्गम भूमि पर अच्छे बैल ही ढो पाते हैं. मधुसूदन! आप इस
यादव संघ के मुखिया हैं, यदि इस संघ में फूट पड़ गई तो सम्पूर्ण यदुकूल
का विनाश हो जायगा. आप जैसे मुखिया को प्राप्त कर यह यादवकुल विपत्ति में
नहीं पड़ना चाहिये. बुद्धि, क्षमा, और इन्द्रियनिग्रह के बिना तथा धन
वैभव का त्याग किये बिना कोई गण अथवा संघ किसी बुद्धिमान पुरुष की आज्ञा
के अधीन नहीं रह सकता. वासुदेव! अपने कुल की उन्नति सदा धन, यश और आयु की
बुद्धि करने वाली है. युदकुल नाथ! आप वही प्रयत्न कीजिये, जिससे इस
यदुवंश का विनाश न हो. प्रभो! संधि, विग्रह, यान, आसन, द्वर्धीभाव और
समाश्रय--इन छहों गुणों के कालानुसार प्रयोग से शत्रु पर चढ़ाई करने के
लिए यात्रा करने पर वर्त मान या भविष्य में क्या परिणाम होगा--यह सब आपसे
छिपा नहीं है. माधव! कुकुर, भोज, अन्धक, वृष्णिवंश के सभी यादव आपके
प्रति प्रेम रखते हैं. सम्पूर्ण लोक और लोकेश्वर भी आपके प्रति प्रेम
रखते हैं. माधव! बड़े-बड़े ऋषि मुनि भी आपको बुद्धि का आश्रय लेते हैं.
यदुनाथ! आप सम्पूर्ण प्राणियों के गुरु हैं. आप भूत, भविष्य और वर्तमान
तीनों कालों को जानते हैं. आप जैसे यदु-~वंशशिरोमणि महापराक्रमी महापुरुष
का आश्रय लेकर ही यादव सुखपूर्वक उन्नति करते हैं.
सच्चे कल्याण का मार्ग
एक समय की बात है, कल्याण प्राप्ति के लिये तीव्र इच्छा रखने वाले
जितेन्द्रिय महर्षि गालब ने अपने आश्रम में पधारे हुये महातेजस्वी, मोह
और आसक्ति से रहित, ब्रह्राज्ञानामृत से तृप्त, संयतेन्द्रिय भगवान नारद
से कहा--`देवर्षे! लोकतत्व के ज्ञान से रहित और चिलकाल से अज्ञान में
पड़े हुये हम जैसे अज्ञानियों के संशय का निवारण आप जैसे सर्वसमर्थ
महात्मा ही कर सकते है. प्रभो! सभी आश्रय (सम्प्रदाय) वाले पृथक-पृथक
आचार का दर्शन कराते हैं--और `यह श्रेष्ठ है, यह श्रेष्ठ है' ऐसा कहते
हुये अपने ही सिद्धान्तों की श्रेष्ठता का प्रतिपादन करते हैं. भगवन्!
यदि शास्त्र एक होता तो उसके सिद्धान्त के अनुसार कल्याण का मार्ग भी एक
ही होता, किन्तु बहुत से शास्त्रों में भिन्न-भिन्न सिद्धान्तों का
प्रतिपादन होने के कारण श्रेयमार्ग भिन्न-भिन्न उपमार्गों में विभाजित हो
चुका है अर्थात अत्यन्त गुह्रा और संदेहास्पद हो चुका है भगवन्! अब ही
मुझे सच्चे श्रेयोमार्ग का उपदेश कर मेरा अज्ञान रूपी अन्धकार दूर करने
की कृपा करें' तब देवर्षि ने कहा--`गालव'! आश्रम चार है और शास्त्रों में
पृथक-पृथक रूप से व्या-~ख्यायित हैं: तुम ज्ञानका आश्रय लेकर उनको
यथार्थरूप से जानो. आश्रमों के जो नाना प्रकार के गुण-धर्म बताये गये
हैं, उनकी स्थिति पृथक-पृथक है. सामान्य मनुष्य इन आश्रमों के यथार्थ
अभिप्राय को भलीभाँति नहीं समझ पाते, केवल तत्वज्ञ ही इन आश्रमों के
परमतत्व को संशयरहित जानते हैं. गालब! इतना निश्चित है कि परम कल्याण का
साधन सर्वथा संशय रहित होगा. मित्रों पर अनुग्रह करना, शत्रुओं का निग्रह
करना, त्रिवर्ग अर्थात् धर्म, अर्थ, काम का संग्रह करना--इन्ही तीनों को
पण्डितों ने कल्याण का साधन माना है. पाप कर्मो से दूर रहना सतत
पुण्यकार्यों में निरत रहना, सज्जनों की संगति में रहकर सदाचार का
पालन--यह कल्याण का संदेह रहित मार्ग है. सम्पूर्ण प्राणियों के प्रति
दया का बर्ताव, व्यवहार में कोमलता तथा मधुर वाणी का प्रयोग--ये
संदेहरहित कल्याण के साधन है देवताओं, पितरों और अतिथियों को उनका उचित
भाग समर्पित करना तथा बरण पोषण के योग्य सेवकों का त्याग न करना--यह
कल्याण का उत्कृष्ट साधन है. सदा सत्यवचन श्रेयस्कर है किन्तु सत्य के
यथार्थ तत्व का ज्ञान अत्यन्त कठिन है. जो प्राणियों का आत्यन्तिक हित
है, वह सत्य है अंहकार और प्रमाद का त्याग, सन्तोष और एकान्तवास--यह
श्रेय का साधन है. धर्माचरण पूर्वक वेदों और वेदाग्ड़ो का अध्ययन और
उनमें निहित तत्वज्ञान की जिज्ञासा--यह श्रेय प्राप्ति का उत्तम साधन है.
जिसे कल्याण की कामना हो उसे इन्द्रियों के विषय शब्द, स्पर्श, रूप, रस
और गन्ध का अधिक सेवन नही करना चाहिये. कल्याण-~कामी व्यक्ति
रात्रिभ्रमण, दिवाशयन, आलस्य, कपटव्यवहार (चुगली), मादक द्रव्यों का
सेवन, अधिक आहार-विहार अथवा उसका सर्वथा त्याग--यह सब त्याग दे.
दूसरों की निन्दा द्वारा अपनी उन्नति का मार्ग प्रशस्त करने की चेष्टा न
करे. अपने गुणो द्वारा ही अपनी श्रेष्ठता सिद्ध करे. इस संसार में प्राय:
निर्गुणी व्यक्ति ही अपनी प्रशंसा अधिक करते हैं. वे अपने में तत्तत्
गुणों का अभाव जानकर गुणी व्यक्तियों पर नाना प्रकार से दोष मढ़कर उन पर
आक्षेप करते हैं. यदि उन दुर्जनों से वाद-विवाद किया जाय तो वे अभिमान
में चूर होकर अपने को महापुरुषों से भी अधिक गुणवान मानने लगते हैं.
किन्तु प्राय: इस संसार में देखा जाता है कि वही गुणी महापुरुष वंश का
भागी होता है जो न तो दूसरों की निन्दा करता है और न आत्मप्रशंसा करता
है. फूलों की निर्मल पवित्र सुगन्धि बिना बोले ही चारों दिशाओं में फैलती
है और बिना कुछ बोले ही महान तेजस्वी सूर्यदेव अपने प्रकाश से सम्पूर्ण
द्यावापृथिवी को प्रभासित कर देते है. इस प्रकार की इस संसार में अन्य भी
नाना विभूतियाँ सत्ता में है जो बिना आत्मप्रशंसा के अपनी कीर्तिक्रान्ति
में जगमगाती रहती है यह सत्य है कि मूर्ख केवल आत्म-प्रशंसा से प्रकाशित
नहीं हो सकता किन्तु विद्वान यदि गुफा में बन्द हो तो भी वह सर्वत्र
प्रसिद्ध हो जाता है. असत्य शब्द (आत्मशक्ति से रहित होने के कारण) जोर
से बोलने पर भी शान्त हो जाता है किन्तु सत्य वाणी धीरे से बोली जाने पर
भी सम्पूर्ण संसार में प्रकाशित हो जाती है. मूर्खो और दूर्जनों की असार
बातें उनके दूषित ह्रदय का दर्पण बन जाती है उसी प्रकार जैसे सूर्य
सूर्यकान्तमणी में प्रतिबिम्बित होकर अपने दाहक रूप को ही प्रकट करता है.
इसीलिए विद्वान पुरुष तत्वज्ञान की प्राप्ति के लिए नाना प्रकार के
शास्त्रों का आलो-~डन करते हैं. इस संसार में मनुष्यों के लिए प्रज्ञालाभ
ही महान लाभ है. बिना पूछे किसी को उपदेश न दे. अन्यायपूर्वक पूछने वाले
को भी कोई उत्तर न दे. इस संसार में ज्ञान सम्पन्न भी मेधावी पुरुष को
जड़वत व्यवहार करना चाहिए. मनुष्य को सदा धार्मिक सन्तों के बीच निवास
करना चाहिए. उसे सदा स्वधर्मपरायण उदार सज्जनों की सेवा में तत्पर रहना
चाहिए. जिस देश में चारों वर्णों के धर्म का उल्लंघन होता हो, कल्याण का
अभिलाषी मनुष्य उस देश में कदापि निवास न करे. सांसारिक विषयों में पूर्ण
अनासक्त महात्मा भी पुण्यात्माओं के संसर्ग से निर्मल पुण्य और पापियों
के संसर्ग से पाप भागी होता है. जैसे मनुष्य जल, अग्नि और चन्द्र-~किरणों
के संसर्ग में आने पर शीतलता, उष्णता और सुख का अनुभव करता है, उसी
प्रकार मनुष्य का ह्रदय पुण्य और पाप के स्पर्श का भी अनुभव करता है,
जिसे देश में अन्याय और अनादरपूर्वक धर्मशास्त्र के विषय में प्रश्न करने
वाले मनुष्यों को ब्राह्म्ण धर्म का उपदेश करता है, आत्मज्ञानी को उस देश
में नहीं रहना चाहिए. जहाँ गुरु और शिष्य का व्यवहार सुसमाहित,
शास्त्रसम्मत एवं मर्यादित है, वही देश निवास योग्य है. जहाँ लोग
निराधार, विद्वानों पर निश्चित रूप से दोषारोपण करते हों, कौन स्वाभिमानी
व्यक्ति उस देश में निवास करना चाहिए? जिस देश में लोभियों ने धर्म की
मर्यादायें तोड़ डाली हो, आग लगे कपड़े की भाँति, कौन व्यक्ति उस देश को
त्याग देने के लिए उत्सुक नहीं होगा? जहाँ लोग मांत्सर्य और भय से रहित
होकर धर्माचरण करते हों, मनुष्य को चाहिए कि वह ऐसे ही पुण्यात्मा
सत्पुरुषों के बीच निवास करे. जिस देश के लोग धन के लिए धर्म का अनुष्ठान
करते हैं, उनके साथ निवास न करें, वे सब पापाचारी व्यक्ति है. जहाँ के
लोग अपनी जीविका पापकर्म से चलाते है, सर्पयुक्त घर की भाँति उस स्थान से
मनुष्य तुरन्त भाग चले. जिस कर्म के द्वारा मनुष्य व्याधिग्रस्त होकर खाट
पर जाता है और उसके फल को भोगता है, कल्याणकामी व्यक्ति को प्रारम्भ से
ही उस दुष्कर्म से दूर रहना चहिए. जहाँ राजा और उसके निकटवर्ती राजपुरुष
कुटुम्बीजनों एवं आश्रितों को जिमाने के पहले ही भोजन कर लेते हैं,
आत्मज्ञानी उस देश का त्याग कर दें. जिस देश में धर्मपरायण, यजन और
अध्यापन के कार्य में नियुक्त, सनातनधर्मी, वेदों के विद्वान् ब्राह्राण
सर्वप्रथम भोजन पाते हो, उस देश में श्रेयार्थी अवश्य निवास करे. जिस देश
में स्वाहा (अग्निहोत्र) स्वधा (श्राद्धकर्म) तथा वषट्कार भलीभाँति
निष्पन्न होते है, साथ ही जहाँ इनका निरन्तर अनुष्ठान होता है, वहाँ बिना
किसी विचार के निवास करना चाहिए. जहाँ के लोग प्रसन्नचित से बिना माँगे
ही भिक्षा प्रदान करते हैं, वहाँ जितेन्द्रिय पुरुष कृतार्थ की भाँति
शान्तिपूर्वक निवास करे. जिस राज्य में दुर्जन एवं दुराचारी व्यक्तियों
को दण्ड दिया जाता है तथा सज्जनों का सत्कार किया जाता है, उस देश में
पुण्यात्मा महात्माओं के बीच अवश्य निवास करे. जो संयमी और सज्जन पुरुषों
पर अत्याचार करते हों--लोभी और उद्दण्ड हों--ऐसे व्यक्तियों के लिए जिस
देश में कठोर दण्ड की व्यवस्था हो--वह देश निवास योग्य है. जिस देश का
स्वामी-धार्मिक हो तथा धर्मपूर्वक पृथ्वी का पालन करता हो, सम्पूर्ण
कामनाओं का स्वामी होकर भी विषय भोगों में अनासक्त हो, उस देश में नि:शंक
निवास करना चाहिए. क्योंकि राजा का जैसा शील-स्वभाव होता है, वैसा ही
प्रजा को शीघ्र ही कल्याण का भागी बना देता है. पुत्र गालब! जो मनुष्य
उपर्युक्त वृत्ति से रहकर जीवन-यापन करता है तथा प्राणियों के हित में
संलग्न रहता है, उस मनुष्य को स्वधर्म रूप तप के अनुष्ठान से इस लोक में
ही परमकल्याण की प्राप्ति हो जाएगी.
परम कल्याण का साधन: परमात्मज्ञान का सार
एक समय भगवान् नारद स्वेच्छा से हिमालय में महर्षि वेदव्यास के पुत्र
स्वाध्यायपरायण शुकदेवजी के पास पहुंचे. जितेन्द्रिय शुकदेव ने पाद्य,
अर्ध्य देकर वैदिक विधि से महर्षि का पूजन किया और उनके आसन ग्रहण कर
लेने पर बड़ी प्रसन्नता से कहा--`प्रभो! इस लोक में जो परम कल्याण का
साधन हो, उसी का मुझे उपदेश करें. तब देवर्षि ने कहा--`वत्स! प्राचीन काल
में एक समय पुण्यात्मा महर्षियों ने तत्वज्ञान की इच्छा से भगवान्
सनत्कुमार से यही प्रश्न किया था. तब भगवान् सनत्कुमार ने उन महर्षियों
का स्वागत कर उनसे कहा--`महर्षियों! विद्या के समान कोई नेत्र नहीं है.
सत्य के समान कोई तप नहीं है. राग अर्थात आसक्ति के समान कोई दु:ख नहीं
है और त्याग के समान कोई सुख नही है पाप कर्मो से निवृत्ति, सदैव
पुण्यकर्मों में निवृत्ति, सदैव पुण्यकर्मो में प्रवृत्ति, सात्विक
वृत्ति और सदाचरण--यही कल्याण का सर्वोत्तम साधन है. सम्पूर्ण दु:खों के
घर इस मानव जीवन को प्राप्त कर जो सांसारिक विषयों में आसक्त होता है, वह
मोह को प्राप्त होता है. विषयों का संयोग दु:ख रूप है, वह सांसारिक
दु:खों से मुक्ति नहीं दिला सकता. सांसारिक भागों में आसक्त मनुष्य की
वुद्धि चञ्चल हो जाती है. फिर वह मोहजाल में फँस जाती हैं. मोहजाल में
फँसा हुआ व्यक्ति इस लोक और परलोक में भी दु:ख का भागी होता है.
कल्याणकामी व्यक्ति को चाहिए कि वह सम्पूर्ण उपायों से काम और क्रोध को
वश में करें. ये काम और क्रोध मनुष्य के महाशत्रु हैं जो उसके कल्याण का
घात करने के लिए सदैव तत्पर रहते हैं.
