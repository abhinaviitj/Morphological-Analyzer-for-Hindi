<शोचिअल् श्चिएन्चे><ञोल्क्लोरे><श्ह्रि च्हन्ड् झइन्><भ्हरट् खि श्ह्रेस्ह्ट्ह ळोक् खट्हयेन्><१९८९><ःइमच्हल् फुस्टक् भ्हन्डर्><ढेल्हि><४४ टो ५१><२२००><झइन् - भ्हरट् कि स्ह्रेस्ह्ट्ह कट्हयेन्>

पंचों का फैसला
किसी गांव मे दो किसान रहते थे. एक का नाम था रामदास और दूसरे का नाम था
किसनराम. रामदास के पास एक इतना सुन्दर बैल था कि गांव के सब किसान उस
बैल की तारीफ किया करते थे. किसनराम इस बैल को अपने कब्जे में लेना चाहता
था और इसलिए उसने रामदास से दोस्ती भी कर ली थी. एक दिन रामदास का बैल
रात को चुपके से किसनराम के खेत में घुस गया किसनराम तो यही चाहता था.
उसने इस बैल को अपने घर में बांध लिया और सबसे कहने लगा कि यह बैल तो
हमारा ही है. इधर रामदास को पता लगा कि किसन-~राम ने उसके बैल को अपने घर
में बांध लिया है तो वह सीधा पंचों के यहां गया और न्याय के लिए उसने उन
सबसे प्रार्थना की. किसनराम धनवान और बड़ा बदमाश था इसलिए गांव का कोई भी
आदमी किसनराम के खिलाफ बोलने को तैयार न था. पंचों के पूछने पर सबने बैल
को किसनराम का बताया. रामदास भगवान राम की शपथ लेकर बैल को अपना बता रहा
था. अन्त में पंचों ने रामदास और किसनराम दोनों को बुलाया और बैल को उन
दोनों के बीच खड़ा कर दिया.
सरपंच बोला--"मैंने सबकी बात सुन ली हैं. बैल उसी का है जो मेरे सामने
गोवर खाए!" सरपंच की बात सुनकर रामदास ने कहा--"यह कैसा न्याय है? मैं तो
गोबर नहीं खाऊंगा. भले ही मुझे आप मेरा ही बैल न दें." लेकिन किसनराम
गोबर खाने लगा और तबियत खराब हो गई. तबि-~यत खराब होने से उसे उल्टी होने
लगी और वह मर गया. मरकर वह भूत बना और आकाश में उड़ता हुआ वह
बोला--"पंचों बैल रामदास का ही है. आप उसे ही दे दीजिए." पंचों ने बैल
रामदास के हवाले कर दिया.
घमण्डी नाई और सेठ
किसी गांव में एक नाई रहता था. वह बहुत घमण्डी था क्योंकि राजा ने
प्रसन्न होकर उसे कुछ धन दे दिया था.
एक दिन सेठ ने उसे बाल बनाने के लिए बुलाया. सिर से सब बाल बनाकर नाई ने
सेठ के चमकते हुए सिर की तारीफ की और अपनी अंगुलियों से चांद को बजाने
लगा. सेठ को नाई की यह हरकत बुरी लगी लेकिन वह चुप रहा और बाहरी
प्रसन्नता बताते हुए उसने नाई को एक रूपया इनाम दिया. अब तो नाई जिस किसी
के बाल बनाता था, उसकी खोपड़ी को अपनी अंगुलियों से अवश्य बजाता था. सेठ
नाई को पिटवाने की फिक्र में था. एक दिन गांव को ठाकुर के पास उसने (सेठ
ने) बाल बनाने के लिए नाई को भेजा और कहा--"ठाकुर साहब को बनारस जाना है
तो तुम जल्दी से उनकी हवेली पर पहुंचों. बाल बनाकर उनकी खोपड़ी में चमेली
का तेल मलना मैं तुम्हें तेल की शीशी देता हूं." चमेली के तेल की शीशी
लेकर नाई ठाकुर के पास पहुंचा और उनके सिर के बालों को तेज उस्तरे से
बनाने लगा. बाल बनाने के बाद नाई ने सफा खोपड़ी (चांद) में चमेली का तेल
लगाया और अपनी पुरानी आदत के अनुसार अंगुलियों से ठाकुर की खोपड़ी को
बजाने लगा. इस पर ठाकुर नाखुश हुआ और लातों से नाई को खूब मारा और थप्पड़
मारकर उसे भगा दिया. रोता हुआ नाई अपने घर को चला गया. नाई की पिटाई
सुनकर सेठ मन ही मन प्रसन्न हुआ.
पाप और पुण्य
किसी गांव में एक ब्राह्मण और एक जुलाहा रहता था. दोनों ही भगवान के भक्त
थे, लेकिन दोनों की भक्ति में अन्तर था. ब्राह्मण रात-दिन धार्मिक
पुस्तकों को पढ़ता और अपने मस्तक पर लम्बा तिलक लगाता था, लेकिन उसका मन
पापी था. झूठ बोलना, धोखा देना और गांव वालों से रूपये ठगना उसका काम था.
बेचारा जुलाहा गरीब था और अपना काम करता हुआ भगवान का नाम जपता था.
आवश्यकता पड़ने पर वह किसी गरीब साथियों की सहायता करता, उन्हें कपड़े
देता और किसी के मन को कभी भी नहीं दुखाता था. जब कभी कोई साथी जुलाहे के
घर आता तो वह उसकी सेवा करता था और खाने के लिए भोजन भी दे देता था.
एक दिन की बात है. ब्राह्मण और जुलाहा दोनों ही यात्रा के लिए चल दिए.
सावन का महीना था. रिमझिम-रिमझिम पानी बरस रहा था. कुछ दूर चलने पर
रास्ते में एक नदी मिली जिसमें खूब पानी था. जुलाहे ने भगवान का नाम लिया
और वह नदी में घुस पड़ा. उसके पैरों को छूते ही पानी कम हो गया और जुलाहा
नदी के उस पार पहुंच गया. यह देखकर ब्राह्मण से न रहा गया और उसने भी एक
श्लोक पढ़कर पानी में पैर रखा लेकिन पानी बढ़ता ही गया और ब्राह्मण डूबकर
मर गया.
आकाश से आवाज आई--जुलाहा पुण्यवान है और ब्राह्मण पापी था. जिसका मन
पवित्र रहता है वही सच्चा पुण्यवान है और उसका ही पुण्य हमेशा उसका साथ
देता है. ब्राह्मण तो ढोंगी था और केवल लोगों को ठगने के लिए ही वह लम्वा
तिलक लगाता और रात-दिन धर्म-ग्रन्थों को पढ़ा करता था.
भाग्यवान लटखटिया
किसी गांव में एक किसान रहता था जो एक साथ पचास रोटियां खा लेता था और एक
लाख टका मिलने पर ही दूसरे का काम करता था. गांव में धनवान तो कोई था
नहीं इसलिए लटखटिया को न कोई करने को काम मिलता था और न घर वाले उसे
भरपेट खाना ही खिला पाते थे. लटखटिया की स्त्री भी अपने पति से परेशान
थी. एक दिन उसने जहर मिलाकर आटे की दो रोटियां सेकीं और अपने पति से
बोली--"किसी देश में जाकर नौकरी करो तो अच्छा है. ये दो रोटियां लो और
यहां से चल दो." स्त्री तो लटखटिया को मार डालना चाहती थी लेकिन इस अनोखे
लटखटिया को अपने भाग्य पर बड़ा भरोसा था. वह तो राजा बनकर राजमहल में
रहने का स्वप्न देख रहा था. भगवान सबकी इच्छा पूर्ण करता है. यह कहकर
लटखटिया अपने घर से चला और अपनी स्त्री से बोला--"अब मैं तुझे रानी बनाकर
ही रखूंगा. कच्चे मकान में रहकर तेरी मति भी कच्ची हो गई है."
एक नगर के पास पहुंचते ही उसने सुना कि जो कोई पागल हाथी को मार डालेगा
उसे राजगद्दी पर बिठाया जायेगा और वही वीर उस नगर का राजा बनेगा. इतना
सुनते ही एक दौड़ते हुए पागल हाथी को लटखटिया ने अपनी ओर आते देखा. उसने
जल्दी से दोनों रोटियो को उसके सामने फेंक दिया और वह दूर जाकर खड़ा हो
गया. हाथी ने विष की इन रोटियों को खाया और वह मर गया. मरे हुए हाथी पर
बैठकर लट-~खटिया चिल्लाने लगा--"मैंन ही इस पागल हाथी को मारा है. अब मैं
राजा बनूंगा." नगर के सब लोगों ने लटखटिया को राजा बनाया और वह सुख से
महल में रहने लगा. कुछ दिनों बाद वह अपनी स्त्री को भी ले आया और उसे
रानी कहकर पुकारने लगा. एक दिन सोने के पलंग पर लेटे हुए लटखटिया ने
कहा--"क्यों रानी, मेरी बातें तुम्हें याद हैं? मुझे तो तुम विषभरी
रोटियां खिलाकर मार डालना चाहती थी. यदि मैं मर जाता तो तुम्हें राजमहल
में कौन रखता."
चार कहानियां
किसी गांव में एक वनिया रहता था. उसके पेट में चार कहानियां छिपकर रहती
थीं और इच्छानुसार अपने रूप को बदल सकती थीं. एक दिन यह बनिया
तीर्थयात्रा के लिए चला. इसके साथ एक किसान भी था. बहुत रोकने पर भी यह न
माना और वनिया की गाड़ी में बैठ गया. चलते-चलते बनिया एक नदी के पास
पहुंचा और एक छायादार पेड़ के नीचे बैठकर ऊंघने लगा. कुछ समय के बाद
बनिया सो गया और किसान भी लेट गया. रात हो चुकी थी और चारों ओर अंधेरा छा
रहा था. इतने में चारों कहानियाँ बनिया के पेट से निकलीं और एक स्थान पर
बैठकर आपस में बातें करने लगीं. सबसे बड़ी कहानी बोली--"यह बनिया बड़ा
धूर्त है. रात-दिन झूठ बोलता है और गरीबों को सताता रहता है. इसलिए इसके
पेट में रहना अब ठीक नहीं है. हम लोगों ने इसके पेट में रहकर इसके
स्वास्थ्य को ठीक रखा और इसकी बुद्धि को तीब्र किया जिसके कारण इसने
व्यापार से खूब कमाया है. अब यह तीर्थयात्रा को नहीं जा रहा है. यह तो
वहां से गेहूं लायेगा और दुगुने भाव से अपने गांव में बेचेगा. सुबह होते
ही जब यहां से चले तो हम चारों को शेरनी बनकर इसे खा डालना चाहिये. जो
कोई हमारी बातें सुनकर इस बनिया को कहेगा वह पत्थर बन
जावेगा तथा पास में बहने वाली नदी में गिरकर ही पुन: आदमी बन सकेगा. यह
सब कहकर बड़ी कहानी चुप रह गई और सबने उसकी बात मान ली. इसके बाद ये
चारों इधर-उधर घूमने लगीं. आधी रात हो जाने पर ये चारों फिर वनिया के पेट
में घुस गई. कुछ समय के बाद किसान ने बनिया को उठाया और चारों कहानियों
की घटना बताई. इसने (किसान ने) तो सब बातें सुन ही ली थीं, क्योंकि वह
सोया नहीं था. किसान बोला--"बनिया, तू चुपके से अभी यहां से चल दे
क्योंकि सुबह होते ही ये चारों कहानियां शेरनी बन-~कर तुझे खा जायेंगी.
एक बात मेरी और सुन ले. मुझे कहानियों की बातें नहीं बतानी चाहिये थीं
क्योंकि ऐसा करने से मैं पत्थर बन जाऊंगा, लेकिन तुम मुझे साथ लाये हो बस
इसीलिए मैं तुम्हें मौत के मुंह से बचाना चाहता हूं. यदि मैं पत्थर बन
जाऊं तो तुम मुझे पास की नदी में डाल देना. ऐसा करने से मैं फिर आदमी बन
सकूंगा." बनिया चुपके से उठा और गाड़ी में बैठकर चल दिया. इतने में किसान
पत्थर बनकर एक चट्टान के ऊपर बैठ गया. बनिया ने सोचा यदि मैं इस पत्थर
बने हुए किसान को नदी में डालता हूं तो यह फिर आदमी बन जावेगा और गांव
में जाकर सबको कहेगा कि बनिया के पेट म एं चार कहानियां रहती हैं जिनकी
कृपा से यह धनवान बन गया है. बस इसीलिए बनिया ने किसान रूपी पत्थर को नदी
में नहीं डाला और वह आगे चल दिया. सुबह होने पर चारों कहानियाँ बनिया की
नाक से निकलीं और शेरनी बनकर घूमने लगीं. बनिया ने शीघ्र ही गाड़ी से
उतरकर कुछ लकड़ियां इकट्ठी कीं और उन्हें जलाकर तापने लगा. इन चारों
शेरनियों ने आग की लपटें देखीं और डरकर भाग गयीं. बनिया के पेट में फिर
ये कहानियां न आई और वह सुख से रहने लगा. इधर पत्थर बना हुआ किसान चट्टान
पर बैठा ही था कि तूफान आया और यह लुढ़कता हुआ नदी में गिर पड़ा. पानी के
स्पर्श से पत्थर किसान बन गया और अपने गांव में जा पहुंचा. एक दिन इस
किसान ने बनिया को बहुत डांटा कहा--"तुम बड़े दगाबाज हो. अब मैं तुम्हारा
कभी विश्वास न करूंगा."
पंडित जी के उत्तर
किसी गांव में एक बड़े पण्डित जी रहते थे. उनकी बड़ी लम्बी मूछें थीं और
उनका शरीर खूब मोटा भी था. बड़ी पगड़ी उनके मस्तक की शोभा की अधिक बढ़ाती
थी. पण्डित जी अपने आपको बड़ा बुद्धिमान् समझते और हर एक प्रश्न का उत्तर
इतना अच्छा देते थे कि प्रश्नकर्ता संतुष्ट हो जाता था.
एक दिन की बात है. मन्दिर में कथा हो रही थी. पण्डित जी झूम-झूम कर कथा
बांच रहे थे. कथा की समाप्ति हो जाने पर एक भक्त ने कहा--"महाराज! मुझे
भगवान् गणेश जी के बारे में कुछ प्रश्न पूछना है. क्या आप उत्तर दे
सकेंगे?"
हंसते हुए पण्डित जी बोले--अरे मुर्ख! दुनिया में ऐसा कोई प्रश्न नहीं है
जिसका मैं उत्तर न दे सकूं. तुझे मालूम होना चाहिए कि इन्द्र भी मेरे पास
कुछ प्रश्नों के उत्तर पूछने आता है. अब मैं भी स्वर्ग में जाकर रहूंगा.
वहां मेरा मकान भी बन चुका है. मूर्खों की दुनिया में रहने से बुद्धिमान
भी मूर्ख बन जाता है. जो पूछना हो सो पूछ. सब प्रश्न एक ही साथ पूछ ले,
मैं क्रमश: सबके उत्तर दे दूंगा."
भक्त ने पूछा--"पण्डित जी! गणेश जी को गुड़ क्यों प्रिय हैं? शक्कर को वे
क्यों नहीं पसन्द करते हैं? उनके कान इतने बड़े क्यों हैं? उनके मुंह पर
सूंड क्यों है? उन्होंने सवारी के लिए चूहे को ही क्यों चुना हैं? इनका
पेट बड़ा क्यों है? उनको लड्डू क्यों प्रिय हैं? वे सबसे अधिक बुद्धिमान
क्यों माने गए हैं?"
पण्डित जी बोले--"मेरे प्यारे भक्त अपने प्रश्नों का उत्तर सुन! ध्यान से
सुन. मन लगाकर सुन. भगवान् गणेश भगवान शंकर के पुत्र हैं जो ठण्डे देश के
निवासी हैं. शीत जलवायु मैं रहने वाले गुड़ को ही पसन्द करते हैं. इसके
अलावा एक बात और है. शक्कर खाने से स्वास्थ्य बिगड़ता है और गुड़ खाने से
शरीर में शक्ति बढ़ती है. इसके अतिरिक्त भगवान गणेश बुद्धि के भण्डार
हैं, वे आगे होने वाली बातों को शीघ्र जान लेते हैं. उन्हें मालूम है कि
कुछ समय के पश्चात् शक्कर का मिलना कठिन हो जाएगा अत: उन्होंने शक्कर का
पहले से ही परित्याग कर दिया है. हां, यदि कोई सेठ उन्हें शक्कर के लड्डू
समर्पित करे तो उन्हें कोई एतराज नहीं होता है.
