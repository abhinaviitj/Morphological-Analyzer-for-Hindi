<औङ्ङिचिअल् अन्ड् ंएडिअ ळन्गुअगेस्><ळेगिस् लटिवे><आनोन्><ऊ.फ्. ळेगिस्. आस्स्. डेब्. १स्ट् शेप्. ८८><१९८८><ऊ.फ्. गोव्ट्><ळुच्क्नोत्><८८ टो ९३><२२००><आनोन् - ऊ.फ्. ळेगिस्. आस्स्. डेब्. १स्ट् शेप्. ८८>

कुंवर रेवती रमण सिंह--
मान्यवर, मुईद अहमद आज टीपी वगैरह लगा कर आये है, वे मंत्री बनना चाहते
हैं. इनकी आप जल्दी शपथ दिलवा दीजिए. मान्यवर, ये बेचैन है. मान्यवर, यह
देखा जा रहा है कि सदन को न चलने देने का निर्णय सत्ता पक्ष ने तय कर रखा
है और रोजाना इनकी हठधर्मिता से यह सदन चल नहीं रहा है. आज इतना अहम सवाल
है और कितना महत्वपूर्ण बजट है, परन्तु मुख्य मंत्री जी गायब है, लगता है
कि वह लखनऊ में है भी कि नहीं या वह धवनि मत से बजट पास कराना चाहते है.
मान्यवर, वे दरोगा को इसलिए नहीं सस्पेंड कर पा रहे हैं, क्योंकि ये
चुनाव की तैयारी में है. ये जानते है कि पुलिस अगर बिगड़ गयी, तो कैसे ये
उपचुनाव में उनकी मदद लेंगे, इसलिए मान्यवर, ये दरोगा की सस्पैंड नहीं कर
पा रहे हैं. मान्यवर, आप जानते है कि एस. एस. पी. लोग कितने दरोगाओं को
रोजाना सस्पैंड करते हैं और इस दोषी दरोगा को बगैर आपके निर्देश के एस.
एस. पी. भी नहीं सस्पैंड कर रहे है. मान्यवर, इस सरकार ने जिसका वादा
किया था, उस बाद के खिलाफ दरोगा को ये ससपैंड नहीं कर पा रहे है. इससे यह
मालूम हो गया है कि आज इनका संसदीय प्रणाली में विश्वास नहीं है. इन
लोगों ने शंकर दयाल शर्मा जी के साथ कितना अभद्र व्यवहार किया था, यह
मान्यवर आप स्वयं जानते हैं. इस सदन में यह किसी चीज को गम्भीरता से लेते
नहीं है. मान्यवर, सम्वेदनशीलता नाम की चीज इनमें नहीं है, जो काम एक
मिनट में हो सकता है, उसमें कई-कई दिनों तक उसकों ये उलझाये रहते है.
मान्यवर आप निर्देशन दे इनको कि दरोगा के खिलाफ कार्यवाही करने में क्या
कठिनाई हैं, सदन के सामने बता दें.
श्री कौशिक रमा शंकर--
मान्यवर, बड़ी दुखद स्थिति है, यह हमारे विपक्ष के सम्मानित सदस्यों और
जो एक बड़े दल के नेता है, उनको मजबूर होकर ऐसी कार्यवाही करनी पड़ी कि
सदन की कार्यवाही रुक गई. लेकिन मान्यवर, मैं आपसे यह निवेदन करना
चाहूंगा कि यह प्रकरण जो उठा है अक्षयबर मल्ल की मृत्यु के संबंध में,
इसके बारे में माननीय अध्यक्ष जी के कक्ष में वार्ता हुई थी, उस समय आप
भी उपस्थित थे, उसमें मान्यवर, स्पष्ट रूप से जो मुद्दे उठाये गये थे, उन
पर वार्ता हुई और निश्चय किया गया कि यह-~यह कार्यवाही हम लोग करेंगें,
सरकार की तरफ से यह आश्वासन दिया गया. बड़े दु:ख की बात तो यह है कि जो
हम सब लोगों की वहां पर कक्ष में बुलाकर आपके समक्ष या अध्यक्ष जी के
समक्ष जो बात सरकार तय करती है, उससे सरकार मुकर जाती है, इससे और अधिक
कोई दयनीय अविश्वसनीय स्थिति नहीं हो सकती है. इसलिए हम लोग ऐसे व्यवधान
के काम करने के लिए मजबूर हो जाते है हम लोग क्या करे, जब हम लोगों के
सामने. इतने बड़े सवाल है, और लोकतंत्र के बचाव का प्रश्न है तो इस ढंग
के काम करने पड़ते है, श्री मुलायम सिंह को ऐसा निर्णय लेना पड़ रहा है.
मेरा इस समय यह निवेदन है कि चूंकि स आरी बाते तय हो गयी की अब तो सरकारी
पक्ष से बात करने का कोई सवाल नहीं है, आप अपनी पीठ से ही यह निर्देशित
करे कि यह कार्यगाही अक्षयवर मल्ल के मामले में होनी चाहिए. आपके संज्ञान
में सारे प्रकरण की बात है. जो हम लोगों ने मांग रखी थी उस मांग में
चर्चा होने के बाद फैसला हुआ, वह भी आपकी जानकारी में है. इसलिए आप सरकार
को आदेशित करे कि यह कार्यवाही इस प्रकरण में होनी चाहिए, यही हमारा
निवेदन हैं.
*श्री शतरुद्र प्रकाश--
मान्यवर आज कल्यान सिंह जी यहां नहीं है, वह अक्सर कहा करते थे कि इस समय
पूरे प्रदेश में दरोगा राज हो गया है. लेकिन आज ऐसा लगता है कि जैसे
दरोगा राज ही नहीं हो गया है बल्कि दारोगा ही सबसे बड़ा हो गया है.
मान्यवर, आज यह जो प्रदेश की सबसे बड़ी पंचायत है इसमें एक दारोगा को
मुअत्तल करने के सवाल पर सरकार कोई निर्णय नहीं कर पा रही है. मैं समझता
हूं कि यह अनिर्णय की बन्दी है सरकार और इसमें जो आपके यहां फैसला होता
है, सदन में बात चीत आती है अक्षयवर मल्ल जी की मृत्यु या हत्या के संबंध
में जो मांग वहां रखी गयी तो बेहतर तो यही होता कि सरकार अभी तक कोई
फैसला कर लेती, उस दारोगा को वहां से मुअत्तल करके हटा लेती लेकिन आज तक
कोई फैसला नहीं किया गया और आज माननीय मुलायम सिंह जी ने यहां धरना दिया
है, आज २३ मार्च डा. लोहिया का जन्म दिवस है, शहीद आजम भगत सिंह का शहीद
दिवस है. मान्यवर इतने छोटे से सवाल पर सरकार कोई निर्णय नहीं कर पा रही
है और माननीय मुलायम सिंह जी को धरना देना पड़ रहा है. इस सवाल पर पहले
स्वयं मुख्य मंत्री यहां मौजूद नहीं थे और आज भी मौजूद नहीं है लेकिन यह
पहले से जो बात है, यह बात कल परसों ३-४ रोज में तय हो सकती थी.
मान्यवर, मेरा निवेदन है कि इस समय यह सरकार दारोगा के वर्चस्व को
स्वीकार कर चुकी है और ऐसा लगता है कि दारोगा सबसे शक्तिशाली तबका हो गया
है. दारोगा के खिलाफ न सरकार कोई फैसला कर पा रही है और न पूरा सदन कुछ
कर पा रहा है. मान्यवर, मेरा निवेदन है कि यह सरकार अनिर्णय की बन्दी हो
गयी है तो आप ही कोई निर्देश अपनी पीठ से दे दीजिए ताकि यह सदन,
कार्यपालिका की बात छोड़ दीजिये, दरोगा से मजबुत साबित हो जाय. मान्यवर,
इसके पास वित्त विधयेक पास करने की ताकत है, कानून बनाने की ताकत है
लेकिन ऐसा लगता है कि जिसके एक राजनीतिक कार्यकर्ता पर लाठी चलायी है,
उसके खिलाफ कार्यवाही करने की ताकत नहीं है. इससे बड़ी शर्म की बात और
नहीं हो सकती है, अजगतांत्रिक बात और नहीं हो सकती है. मान्यवर, इस छोटे
से सवाल पर बहस के जरिये बड़ा सवाल न बनाये और इस पर जल्दी से कोई फैसला
कर दे.
*श्री राम शंरण दास--
मान्यवर, मैं आपसे मन की बता दू, आज हम लोग यह तय करके आये थे कि आज हम
लोग हुल्लड़ नहीं करेंगे, मा. मुलायम सिंह ने कहा कि हम सत्याग्रह करेगे,
हमने स्वीकृति दे दी और सब हमारे विपक्ष के लोग है, सब सहमत हो गए.
मान्यवर कोई हुल्लड़ नहीं किया किसी ने, हम नहीं चाहते है कि इस संसदीय
कार्य में हमारी तरफ से कोई व्यवधान पड़े. लेकिन मान्यवर, समस्याएं होती
है और आज हम निवेदन करना चाहते है, हमारे सतरुद्र प्रकाश जी कह रहे थे कि
दरोगा का राज हो गया तो दरोगा का राज ही नहीं है उत्तर प्रदेश का दरोगा
मुख्य मंत्री हो गया है. यह जो [द्द्द्] दरोगा है, यह तो मुख्य मंत्री है
उत्तर प्रदेश का. यह मैं दावे के साथ कहता हूं कि सरकार वही चला रहा है.
मैं दुखी दिल से कहना चाहता हूं कि [द्द्द् . ] मान्यवर, आप इस पीठ के ऊपर
से कोई आज ऐसा निर्णय दीजिए कि सरकार देखती रह जाय. आप यह कुछ बिगाड़
नहीं सकेंगे. चन्देल साहब ने उस हाउस में दिया है ऐसा निर्णय, आप वैसा ही
निर्णय दीजिए, वरना हमारे मन में क्या होगा, जब जेलों में किसी को फांसी
लगाते है. वहां एक जल्लाद रहा करता है और फांसी देने के लिये जल्लाद को
बुलाया जाता है. तो या आप न्यायाधीश बन जाइये या [द्द्द्] बन जाइए.
श्री राज किशोर सिंह--
मा. उपाध्यक्ष महोदय, मा. मुलायम सिंह ने जो कदम उठाया है, उसकी मूल
जिम्मेदारी, पूर्ण जिम्मेदारी सत्तापक्षी की है और मा. वीर बहादुर सिंह
की सरकार की ही, मुख्य मंत्री जी की है. मान्यवर, मा. मुलायम सिंह ने जिस
सवाल को उठाया है वह अक्षयवर मल्ल की हत्या से संबंधित है और उस हत्या के
जो जिम्मेदार पुलिस कर्मचारी है, उनके खिलाफ आज तक कोई कार्यवाही नहीं की
गयी. सरकार अपने वादे से मुकर गयी और देख रहे है कि सरकार इतनी भयभीत हो
गयी है पुलिस से कि उसके खिलाफ कोई कार्यवाही करने से डरती है और हम
देखते है कि पूरे विधान भवन के आगे के हिस्से में चारों तरफ यह पुलिस
छावनी में बदल गया है और यह लगता है कि उत्तर प्रदेश में मा. वीर बहादुर
सिंह की सरकार नहीं रही गयी है, बल्कि यहां पर पुलिस का शासन चल रहा है
और पुलिस राज कायम है. इन हत्यारों के खिलाफ आज तक कोई कार्यवाही नहीं
हुई. उन हत्यारों के खिलाफ जिनके खिलाफ एफ. आई. आर. में रिपोर्ट है. ऐसे
मामलों में जब किसी के नाम कोई रिपोर्ट हो जाती है तो यही पुलिस तत्काल
कार्यवाही करती है और बिना तफतीश के, बिना जानकारी किये फौरन हथकड़ी
लगाकर जेल भेज देती है. कानून सबके लिये समान है, चाहे पुलिस का कोई आदमी
हो या कोई और, सबके लिये समान कानून है. कानून सबको समान रूप से देखता
है. इस मामले में जो पुलिस कर्मचारी जिम्मेदार है, उनके खिलाफ कोई
कार्यवाही नहीं की गयी और उनके हथकड़ी नहीं लगाई गयी. मान्यवर, यह सरकार
कुछ नहीं करना चाहती है. मान्यवर, इस मामले को देख लिया जाय और इन लोगों
के खिलाफ कार्यवाही की जाय.
(घोर व्यवधान)
गृह मंत्री (श्री गोपी नाथ दीक्षित)--
दरोगा राज की बात कहना सर्वथा निराधार है. पुलिस प्रशासन और प्रदेश की
शान्ति व्यवस्था के काम में लगे हुए लोगों के बारे में आधारहीन आरोप
लगाना उचित नहीं है, जो सी. आई. डी. की जांच की बात कही गयी, वह हो रही
है और जो कुछ भी नेताओं के बीच में वार्ता हुई थी, उसके बारे में विस्तृत
रूप में संसदीय कार्य मंत्री जी बताएंगे. लेकिन श्रीमान्, मैं इस सदन से
यह निवेदन करना चाहता हूं कि जिस दरोगा की बात कही गयी, उसका पहले ही
स्थानान्तरण किया जा चुका है.
(घोर व्यवधान)
*श्री राम आसरे वर्मा--
मान्यवर, आज बड़ी दुखद स्थिति आ रही है मा. मुलायम सिंह जी, जो हमेशा इस
सदन की स्वस्थ परम्परा को कायम रखने में आगे रहे, वह आज वेल में आये है.
कुछ मा. सदस्य सोचते है कि यह एक छोटा सा मसला है उसके पीछे विधान सभा की
कार्यवाही में बार-बार व्यवधान पड़ रहा है. इस तरह से लोगों का सोचना है.
लेकिन आज यह मसला आज यहां उठा है, उसमें पीठ के निर्देश है और सत्तापक्ष
द्वारा दिया गया आश्वासन है. सत्तापक्ष की आदत बन गयी है हर मसले को
छिपाने की इसलिये सच्चे-झूठे आश्वासन दे देते है.
माननीय मुलायम सिंह जी ने जो कदम उठाया है, वह लोकतांत्रिक मर्यादा को
बचाये रखने के लिये है, और हर आदमी उससे सहमत होगा. शासन को चाहिये कि जो
भी आश्वासन, अक्षयवर मल्ल जी की हत्या के सिलसिले में यहां पर दिये गये
है, उनका पालन हो. मान्यवर, जी आश्वासन सरकार ने इस सदन में दिये है
उसका पालन करवाने की जिम्मेदारी भी पीठ की आती है. अगर पीठ की तरफ से कोई
निर्देश नहीं होता है, तो मान्यवर बात नहीं बनेगी. सरकार से कोई उम्मीद
अब नहीं रही. मान्यवर, पीठ की जिम्मेदारी है कि वह उन आश्वासनॉ को पूरा
कराने हेतु सरकार को निर्देशित करे. माननीय मुलायम सिंह जी ने जो कदम
उठाया है, उससे अपने को सम्बद्ध करते हुए, फिर आग्रह करना चाहता हूं कि
आप सरकार को निर्देशित करे कि जो आश्वासन इस मदन में दिये गये है, उनका
पालन किया जाय.
(व्यवधान)
राम गोविन्द चौधरी--
माननीय मुलायम सिंह जी ने मेरा नाम लिया था, हमें भी अवसर दीजिये. श्री
जयदीप सिंह बरार--
मान्यवर, यह विधान सभा हमारे प्रदेश की जनता का दर्पण है. पूरे प्रदेश
में आज अव्यवस्था, कुप्रशासन फैला हुआ है. इस विधान सभा की डिबेट के
माध्यम से जब किसी कार्यवाही की मांग होती है, और उस पर अमल नहीं होता
है, तो फिर यहां पर अवरोध की स्थिति पैदा हो जाती है और प्रदेश की स्थिति
प्रतिबिंबित होती है यहां मान्यवर, इस स्थिति को सदन का कोई भी सदस्य
अच्छा नहीं समझता. परन्तु, मान्यवर आप देख लें, एक साधारण व्यक्ति जब
कहीं पर शासन से कोई शिकायत करता है, तो उसे आजकी स्थिति में न्याय नहीं
मिल पाता है. इतने बड़े दल के नेता ने शिकायत की, सभी दलों के नेताओं ने
इस शिकायत को शासन के सामने रखा, लेकिन शासन ने उसे ठुकरा दिया. इस विधान
सभा में सरकार झूठे आश्वासन देकर उससे इस सदन को कलंकित करती रहती है.
मान्यवर, यह विधान सभा प्रदेश के लोकतांत्रिक अधिकारों की रक्षक है, आप
हमारे रक्षक है, आपके कक्ष में जो सरकार आश्वासन देती है उनको पूरा न
करके, सरकार आपके कक्ष की पवित्रता को भी कलंकित करने लगी है. सरकार को
मजबूरी है, कि जिन लोगों के खिलाफ इन्हें कार्यवाही करनी है, यह उन लोगों
के गुलाम है. मान्यवर, अक्षयवर मल्ल जी की हत्या इस बात की प्रतीक है कि
पूरे प्रदेश में पुलिस ने राजनीतिक दलों के कार्यकर्ताओं के उत्पीड़न और
हत्याओं का तरीका बना लिया है. आज एक अक्षयवर मल्ल नहीं है पूरे प्रदेश
में, राजनीतिक कार्यकर्ताओं की हालत यही की जा रही है.
माननीय रेवती रमण सिंह जी ने सिरसा में एक सभा आयोजित की, लेकिन वहां भी
उसको विफल करने के लिये, राजनीतिक कार्यकर्ताओं का उत्पीड़न पुलिस ने
किया, पुलिस ने उन पर अत्याचार किया. मान्यवर, इन्होंने रायबरेली में
धुन्नी सिंह उर्फ रवीन्द्र सिंह जो अभवा ब्लाक के प्रमुख थे, उनसे कहा
कि जनमोर्चा का साथ छोड़ दो, इनके मुख्य मंत्री ने कहा, नहीं तो तुम्हारे
परिणाम बुरे होंगे. दस दिन बाद उसकी हत्या हो गयी. मान्यवर, जिस सरकार ने
पुलिस को अपने राजनीतिक विरोधियों की हत्या करने के लिए माध्यम बना लिया
है, उससे तो मान्यवर अब न्याय की कोई उम्मीद नहीं रही. मान्यवर, आज हम उस
पीठ से न्याय की उम्मीद करते है, आपसे न्याय की उम्मीद करते है, माननीय
अध्यक्ष जी से न्याय की उम्मीद करते है. मान्यवर इस सदन के विधायिका के
प्रति सरकार उत्तरदायी है, विधायिका के आप सर्वोच्चय अधिकारी है, आपके
प्रति सरकार उत्तरदायी है. मान्यवर आप उस कुर्सी पर बैठे, सहर्ष बैठे,
हमारा आपको समर्थन है, परन्तु अगर इस सरकार के मुख्यमंत्री आपके आदेशों
की अव-~हेलना करे. मुझे नहीं मालूम, आपके उस कुर्सी पर बैठने का अधिकार
रह जाता है या नहीं? मान्यवर, यह तो छोटे मंत्री है, मुख्य मंत्री तो
इन्हें कभी भी निकाल देंगे, ऐसी उम्मीद कि इनके आश्वासन पर विधान सभा
चलेगी, मामला हल होगा, तो यह कभी सम्भव नहीं है. मान्यवर, इन्होंने आपके
कक्ष को, आपके पद को कलंकित किया है. आप चाहे तो पीठ से यह निर्देश अवश्य
दे दें कि यह सरकार उस कक्ष में तथा कार्यवाही को करें. अन्यथा मैं समझता
हूं, आप अपनी अन्तरात्मा से पूछे, सरकार की अन्तरात्मा तो मर चुकी है, इस
विधान सभा की अन्तरात्मा की हत्या न हो, इसलिए निवेदन है कि आप इसमें
निर्देश दे. कक्ष के फैसले का कोई जिक्र चाहें न करे.
*श्री संतोष चतुर्वेदीं--
मान्यवर, मेरा एक व्यवस्था का प्रश्न है. मैं निवेदन करना चाहता हूं कि
माननीय बरार साहब लम्बे समय से अधिष्ठाता महोदय से न्याय की मांग और पीठ
की गरिमा की बात करते चले आ रहे है. लेकिन जिस दिन उर्जा का बजट था, उस
दिन आपकी पीठ से निर्णय हुआ था कि बरार साहब और एक अन्य सदस्य अब
निर्दलीय सदस्य की हैसियत से सदन में बैठेंगे और अब उन्हें सत्ता पक्ष
की सीटों की तरफ बैठने का कोई अधिकार नहीं है. मैं चाहूंगा कि कार्यवाही
को आगे बढ़ने से पहले बरार साहब को निर्देशित किया जाय, कि वह निर्दलीय
विधायकों वाले स्थान पर ही बैठे.
श्री उपाध्यक्ष--
आप लोग शान्ति बनाये रखें.
(श्री संतोष चतुर्वेदी एडवोकेट, श्री राम गोविन्द चौधरी तथा कई अन्य
माननीय सदस्यों के एक साथ खड़े होकर बोलने का प्रयास करने पर घोर
व्यवधान)
(संसदीय कार्य मंत्री का नाम पुकारे जाने पर)
*श्री राम गोविन्द चौधरी--
मान्यवर, आप इनको बैठा दे और पहले मेरी बात सुन लें. मेरा नाम लिया गया
है और पहले मैं अपनी बात कहूंगा.
माननीय उपाध्यक्ष जी, अभी आपके आने से पहले अध्यक्ष जी पीठ पर मौजूद थे
और माननीय मुलायम सिंह जी ने जिन बातों का यहां पर उल्लेख किया, उन्होंने
साफ शब्दों में कहा कि राम गोविन्द चौधरी वाले मामले पर भी जो बात उठाई
गई थी और अध्यक्ष जी ने अपने कमरे में बुलाकर बातचीत भी की थी और उस पर
एक निर्णय हुआ था. उस निर्णय को आज तक लागू नहीं किया. श्रीमन्, एक बात
हम और याद आती है कि जब निर्णय हुआ था, तो उस समय हमें यह निर्णय स्वीकार
नहीं था, लेकिन अध्यक्ष जी ने कहा कि यह निर्णय मान लो और जो निर्णय मैं
दे रहा हूं, वह लागू होगा. उसके बाद हम लोगों ने मुलायम सिंह जी तथा
कुंवर रेवती रमण सिंह जी के कहने पर उस बात को मान लिया. लेकिन नेताओं की
बातचीत में जो फैसला हुआ था, आज तक उस पर कोई कार्यवाही नहीं हुई.
मान्यवर, रायल होटल वाली घटना के दो माननीय सदस्य यहां पर मौजूद है, उनके
साथ पुलिस ने हाथापाई की थी. आपके मार्शल भी वहां पर गये थे और उन्होंने
अपनी रिपोर्ट भी दी थी. लेकिन मान्यवर, उस पर कोई निर्णय आज तक नहीं लिया
गया. अब मैं कहने पर मजबूर हुआ हूं. अगर किसी भी मामले में सरकार निर्णय
लेने के बाद कार्यवाही नहीं करती है और सदन में उसकी घोषणा नहीं करती है
तो विपक्ष के पास एक ही चारा है कि उन मांगों के ऊपर सदन में ही माननीय
मुख्य मंत्री, माननीय संसदीय कार्य मंत्री अथवा माननीय गृह मंत्री स्पष्ट
घोषणा करें, तभी हाउस की कार्यवाही आगे चलाई जाये, यही मेरा आपसे निवेदन
है.
