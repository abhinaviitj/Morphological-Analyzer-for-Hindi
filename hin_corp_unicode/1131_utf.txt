<औङ्ङिचिअल् आन्ड् ंएडिअ ळन्गुअगेस्><ंअस्स् ंएडिअ><षमन्><आट्हस् कि गोओन्ज्><१९८४><झ्यो -  शहिट्य छ्हेट्न><फट्न><४०-४३><२००७><षमन् - आट्हस् कि घोओन्ज्> 

समाज सुधार के माध्यम से जिन अभागिनों की रक्षा होती रही है वे समाज की
बलिवेदीपर क्रूरतापूर्वक चढ़ चुकी होतीं अथवा उन्हें विधवा-आश्रमों तक
पहुंचा दिया जाता. वहाँ उनका उद्वार होता, उनके हाथों में मेंहदी रचाई
जाती और साकल की प्रज्वलित अग्निशिखा के सामने, घुँए से डबडबाई आँखों के
साथ नया घर बसाने के लिए विदा कर दी जातीं.ऐसे ही किसी अभागिन ने एक दिनी,
सौभाग्यवती होकर सरोज को जन्म दिया, जो कीच के धरातल पर जन्म लेकर, कज्जल
पानी की सतह से ऊपर आकर विकसित हुई. जिसके चारों ओर पूर्णता थी धन-धान्य
की, जनगण की; जिसके सामने प्रशंसकों की भीड़ थी. सरोज इस आवरण में अपनी
वास्तविकता से बराबर दूर रही. अपने इसी ताने-बाने पर जब वह मैट्रिक पास
कर काशी पहुँची, तो उसे लगा कि उसने चढ़ाई का सबसे कठिन हिस्सा पार कर
लिया है. यहाँ से आगे मंजिल की समतल भूमि है, जहाँ पहुँचने की चेष्टा में
पाँव तो थकते हैं, साँस नहीं फूलती. निराशा तो आती है, कलेजा मुँह को नहीं
आता.सुसभ्य और सुसंस्कृत होने की भावना से सरोज चाहे जितनी भी फूली न समाती
हो, रूढ़ि की खौफनाक प्रेतछाया उस पर मँडराती रही. बहुत दिनों तक उसके
माता-पिता ने समाज के कटु व्यंग्यों को धैर्यपूर्वक सहन किया, किन्तु एक
दिन वह भी आया, जब वे पागल हो गये.एक दिन उसी यज्ञ-कुण्ड के किनारे साकल
से उठते हुए धुँए के बीच सरोज किसी के भाग्य पर चिपका दी गयी. समाज के गाल
पर लगे तमाचे की चोट से ऊँगलियों के निशान न उभरे, मगर उसकी ऊँगलियों में
खून उतर आया. रूढ़ि का गला वे न घोंट सके, मगर सरोज का गला जरूर किसी ताँत
में फँसा आए. और इस प्रकार नई जिन्दगी के प्रथम सोपान पर जो अश्रुपूरित
दृष्टियों से वह विदा की गयी, तो उसे केवल इतना याद रहा कि वह न पुत्री है
और न पत्नी, है केवल किसी की विवाहिता.कालेज में सरोज कला पढ़ने लगी और पति
स्वतंत्र पेशों के ख्याल से बन गये डॉक्टर. धीरे-धीरे एक दूसरे के पास आये,
और हिले-मिले भी. पति-पत्नी का जीवन आदर्श जीवन के सपने बनाते और सजाते
रहे. किन्तु शायद उसी सिद्धांत के अनुसार कि आरोपित जीवन ग्राह्म नहीं
होता, उनके मन में किसी अज्ञात दुराव ने प्रवेश किया. डाक्टर साहब ने कई
बार सरोज के परिवार और भूत को लेकर व्यंग्य किया, आघात पहुँचाया, स्वयं
सरोज के सौन्दर्य की सराहना करने के बदले कहते रहे, "तुम स्वयं भी तो फिसलती
होगी. तुम्हारा क्या भरोसा तुम लाख छिपाओ, मगर मैं जानता हूँ, तुम्हारे हृदय
का चोर कोई और है."अभागिन सरोज, अपने पत्नित्व की जिम्मेदारी समझ भी नहीं
पायी थी कि उसे शंका और सन्देह की ये दृष्टियाँ, टुकड़े करने लगीं. पुरुष
की ये शंकाएं क्या होगी? अबोध सरोज, क्या कहे, क्या न कहे? कैसे समझाए?`आप
स्वयं क्यों नहीं सोचते? कि क्या मैं वे बातें अभी नहीं समझ पा रही हूँ
? क्या अपने भूत के पाप का प्रायश्चित मुझे करना होगा?' और उसके मुँह से एक
शब्द भी निकलना सम्भव नहीं था. किसी का उत्तर देना शायद आवश्यक भी नहीं,
अपेक्षित भी नहीं. उसे ज्यों केवल आज एक बात ज्ञात है - वह नारी हो न हो,
पवित्र हो न हो, किन्तु विवाहिता है, यह कठोर सत्य है.पानी का बहाव रोक
दिए जाने पर, वह जमा होता है और फिर किनारे से किसी और ढलान पाकर बह निकलता
है. नारी अपने हृदय का समर्पण उसी वेग से करना चाहती है और अनेक बार अपने
सम्बन्ध में कहे - सुने जाने वाले व्यंग्यों के फलस्वरूप, दिशा भूल जाती
है. संवेदना की तलाश में अनादि से भटकने वाली नारी अपने प्रति, व्यंग्य,
कटुता और अविश्वास से, अपनी मर्यादा भूल बैठती है और तब अकस्मात् उसके भीतर
से एक ऐसी नागिन का गदुर्भाव होता है, जो जीवन के प्राण को डँसती है, और
छटपटाते मनुष्य की कराह को, बीन मारकर, कुंडली मारे फफुकारती रहती है.सरोज
प्रौढ़ा नहीं थी.  शायद इसलिए वह नागिन का रूप नहीं ले सकी, किन्तु जैसे
उसका पत्नीत्व-रूप ग्रहण करने के पहले ही रस के अभाव में,जीवन प्यालियों में
सूख गया. लाख चेष्टा करने पर भी वह अपने आपको पति के संदेह से मुक्त नहीं
कर सकी और जैसे अपनी इस विफलता जीवन-हीन होकर अपनी पढ़ाई में संलग्न हो
गयी.ज्ञान-विज्ञान करिश्मे अनेक हैं. मन की बात ही नहीं प्रत्युक्त मस्तिष्क
के विचार का मूल और रूप भी मनोवीत कर लिया जाता है. प्रा.  चोपड़ा अब तक किस
प्रकार आँखें चुराकर सरोज को देखते रहे हैं, जो किसी ने नहीं जाना. स्वयं
सरोज ने कभी उनकी पुतलियों से अपने आपको देखने का साहस नहीं किया; किसी से
मनोविज्ञान में पी.  एच.  डी.  लेकर लौटने वाले प्रोफेसर की गंभीरता में एक
अजीब भव्यता थी.अकस्मात् एक दिन प्रैक्ट्रिकल क्लास में सरोज को शकीलो पाकर,
अपनी सारी गम्भीरता से तोड़ते हुए कहने लगने लगता है, तुम अपने जीवन में कोई
परिवर्तन लाने की बात सोच रही हो.'सरोज अवाक्, उनकी ओर देखती रह गयी. उसे
अपने में भी यह विश्वास नहीं था किमि.  चोपड़ा कभी किसी से कोई व्यक्तिगत
बात कर सकेंगे. सरोज को उसकी तमाम कोशिशों के बावजूद भी उसकी आँखें भरती जा
रही हैं और उसने मुस्कुरा दिया. किन्तु प्रो.  चोपड़ा उसे समझने में गलती
न कर सके और बोले - "मुस्कुराओं नहीं, सच तो यह है कि मुझे भी एक पार्टनर
चाहिए और तुम्हें पाकर मैं धन्य हो सकता हूँ, यदि तुम्हें यह पसंद हो."सरोज
ज्यों स्वप्न देख रही हो. उसने कहना चाहा, "सर, मेरा .  .  .  .  .  .
." मगर प्रो.  चोपड़ा बोलते गये- "मुझे मालूम है, तुम विवाहिता हो, मगर
शादी अभिशाप है, अगर दोनों ओर से समर्पण नहीं हुआ."सरोज की डबडबाई आँखें
बरसने लगी. उसने आँचल से आँखें पोछी, किन्तु देखने से पता चला, प्रो.
चोपड़ा वहां से जा चुके थे और वह वहाँ बिल्कुल अकेली थी.कहना कठिन है, किस
जल्दी से वह घर लौटी. उसे लगा, वह किसी कठिन फौलादी पंजे से निकल आयी है. वह
चाहती थी - पति की गोद में अपने आपको लहर में वह घर आयी. डाक्टर साहब मगर आ
चुके थे और सरोज उनकी गोद में मुँह गाड़कर सिसकने लगी. किन्तु उसके विलम्ब
से लौटने की मीनांसा डाक्टर कर चुके थे. होगी कहीं, किसी के साथ. उसके इस
सन्देह को सरोज की इस हरकत से बल मिला और घृणापूर्वक उसे एक ओर ढकेलते हुए,
कहने लगे, " तुम मेरा स्पर्श भी मत करो, तुम मेरी इज्जत नहीं बचा सकती."
और सरोज निर्वाक् पति, जिसकी छाँह में नारी की मुक्ति होती है, जिसके साथ
वह जीवन की पगडंडी पर चलकर अपने गंतव्य पर पहुँच सकती है?और सरोज के लिए
काशी में रहना असम्भव हो गया. जैसे प्रो.  चोपड़ा उसके भीतर की बातें जानते
हों, सम्भवतः उतनी, जितनी वह स्वयं अपने आप नहीं जानती. कालेज में वह प्रो.
चोपड़ा की ओर देखने की हिम्मत भी नहीं कर पाती और तभी एक दिन सरोज कालेज
की सीढ़ियाँ उतरती-उतरती न जाने क्यों बेचैन हो गयी. स्टाफ-रूम में बैठे,
उसकी ओर एकटक देखते हुए चोपड़ा की कल्पना उसे ऐसी लगी, जैसे कोई बहुत तेजी
से उसकी ओर दौड़ा आ रहा है और ज्यों लाख चेष्टा करने पर भी वह उसके पंजों से
बच नहीं सकेगी. वह जैसे उस झपटनेवाले से बचना चाहती है, मात्र अपनी मौजूदा
परिस्थिति के कारण, जहाँ पूर्ण समर्पण करके भी, तन की दूरी बनाई रखनी होती
है, इसलिए कि वह विवाहिता है.आने को तो सरोज यहाँ आ गयी और नाम भी लिखा गया,
मगर प्रो.  चोपड़ा की आंखें वह राज भी भुला नहीं पाती. चोपड़ा की आँखें
भूखी थीं या उसका अपना जीवन, सरोज अपने आपको इस प्रश्न से दूर नहीं कर पाती.
स्थान परिवर्तन से डाक्टर के पेशे को मदद मिली जरूर, मगर दाम्पत्य-जीवन के
निर्वाह में कोई विशेष परिवर्तननजर नहीं आया. कई बार चेष्टा करने पर भी सरोज
अपने पति के विश्वासपूर्ण प्रेम कोपाने में असमर्थ रही, तो एकाएक वह अपने
जीवन से ही उदासीन हो गयी. जैसे पुरुष का हृदय शंका के काँटे कभी निकाल नहीं
सकेगा और दुनिया इसी को पति-पत्नी का प्यारपूर्ण जीवन मानकर अपनी परम्परा
पर हँसती-मुस्कराती रहेगी. भीतर की वेदना को सहती हुई नारी अपनी माँग
पर सिन्दूर और कलाई की चुड़ियों को देखती हुई अपने सौभाग्यवती होने के
भ्रम को पालती रहेगी, जिसे पुरुष का हृदय प्रवंचना भले माने, समर्पण नहीं
मानेगा.सम्भवतः हृदय में अपने आप जन्म लेने और मरने वाली दो ही क्रियाएँ
होती हैं - आकर्षण की भावना बलवती हो उठती है और उस वेग की तीव्रता ऐसी होती
है कि आँख बन्द हो जाती है. उचित और अनुचित की मीमांसा करने वाले ज्ञान का
अपहरण उसकी प्रथम सिद्धि होती है. नारी ऐसे क्षणों में सदा पराजित होती है.
शायद इसलिए सरोज एक साथ ही प्रो.  प्रणय और सहपाठी उपेन्द्र, दोनों की ओर
किसी अपरिमेय आशा से आकर्षित हो उठी. कई बार विश्लेषण के माध्यम से उसने
पाया कि मौलिकता तो थी ही नहीं. साथ ही हृदय की विशलता का सर्वथा अभाव था.
बार-बार किसी न किसी की निन्दा करते हुए वे सरोज पर यह प्रभाव डालना चाहते
थे कि उनका अपना व्यक्तित्व असाधरण तत्वों से उभरा हुआ है. वे शायद नहीं
समझते कि सरोज ने उनको और उनके व्यक्तित्व के अतिरिक्त उनके हृदय को समीप
से देखा है. वह चोपड़ा की आँखों से भिन्न इनकी आँखों में कुछ ऐसी छाया देख
रही थी, जिसकी अँगुलियांॅ उसके माथे का सिन्दूर भी पोंछने को बढ़ती चली आ
रही थी.सहपाठी उपेन्द्र के साथ वह हिल-मिलकर पढ़ती और अपनी समस्याओं का
समाधान खोजती. हरबार उसके द्वारा दिए गये तर्क और विचार को उपेन्द्र सादर
स्वीकार करता. जहाँ मतान्तर होता, वहाँ भी वह श्रद्धापूर्वक उसे व्यक्त
करता और सरोज को आश्चर्य होता कि वह उन्हें सानन्द स्वीकार करती है. अनायास
उसके मन में एक ऐसे जीवन-साथी की कल्पना होती जो उसके साथ जीवन की गुत्थियों
को प्रेमपूर्वक सुलझाने की चेष्टा करता. काश, किसी दिन उसका पति एक क्षण
के लिए भी इस तरह विचार करता. सरोज के विचारों की गति देखते-देखते कुछ इतनी
तेज हो गयी कि उसे स्वयं आशंकाएँ होने लगीं. तो वह अपने पति की पत्नी नहीं
रह जाएगी? क्या उसका समस्त संयम इस तूफान के झोंके से तिनके-सा उड़ जाएगा
और निवारण सरोज, मात्र वासना की प्रतिमूर्ति के रूप में बच जाएगी? उस दिन
कालेज से लौटकर सरोज ने देखा, डाक्टर नहीं आये हैं. उनकी मेज पर ताजी डाक
पड़ी है. उसे उलटते हुए अचानक उसे एक अपना पत्र भी मिला जो साधारण शब्दों
में समाप्त हुआ था:-"प्रिय सरोज,तुम लोगों के चले जाने की बात मालूम हुई.
उम्मीद है, मन से पढ़ रही होगी.गत मास मैंने शादी कर ली है. अपना समाचार
लिखना, अपने पतिदेव से मेरा प्रणाम कहना.शुभेच्छु- `चोपड़ा'सरोज की डबडबाई
आँखें एक और रंगीन लिफाफे पर पड़ी. पत्र डाक्टर के नाम था. सरोज उसे लिए
अपने पलंग पर जाकर पढ़ने लगी. पत्र की प्रत्येक पंक्ति के साथ उसकी आँखें
बरसती गयीं और सिर गर्म होता गया:-"प्राण,तुम विवाह में नाहक देर कर रहे हो.
वह चुड़ैल तुम्हें मार देगी. प्रो.  प्रणय के साथ उसने शादी तय कर ली है.
तुम्हारे आज्ञानुसार अगले सप्ताह मैं आ जाऊँगी. मेरे बिना आए, वह तुम्हें
नहीं छोड़ेगी. बाई, बाई -"रीना"सरोज के पाँव के नीचे से जमीन निकल चुकी थी,
जिसके स्थान पर दहकते अंगारे थे. एक नारी क्या दूसरी के प्रति साधारण दया
भी नहीं रखती? क्या उसके भीतर की क्षमा उसके स्वार्थ के आगे समाप्त हो जाती
है? फिर पुरुष से नारी पृथक हुई कैसे? और सरोज के सामने काले समुद्र का इतना
भयंकर ज्वार उठने लगा, जिसमें जीवन के जलयान सदा से लय होते आये हैं.सरोज
ने पत्र पढ़कर डाक्टर की मेज पर रख दिया और स्वयं आकर सोने की चेष्टा करने
लगी. पर नींद भी सौतन बनी. डाक्टर ने पत्र को देखा. अन्य पत्रों को भी. खुला
पत्र देखकर वह मुस्कराया, ज्यों अब सरोज को अपने किए का पता चलेगा. फिर उसके
कमरे में आये और उसे सिसकते देख बाहर हो गये.समय शायद किसी के लिए ठहरता
नहीं और घड़ियाँ बीतती गयीं. सरोज अपने आप में किसी निर्णय पर पहुँचने की
चिन्ता में पागल बनी रही. नारी पुरुष की प्रताड़नाओँ को बर्दाश्त करती हुई
भी किसी सुख का अनुभव करती है, पर किसी नारी की छाया नहीं सह सकती.कालेज
के बाद, सरोज प्रो.  प्रणय के कमरे में गयी, जहाँ वे अपने काम में व्यस्त
थे. कुर्सी पर बिठाते हुए प्रो.  प्रणय ने पूछा - " क्या बात है सरोज? आज
इधर कैसे आ गयी ?" "आज आपसे एक फैसला चाहती हूँ."प्रो.  प्रणय ने कभी सरोज
को इतना वास्तविक होते नहीं देखा. कागज से आँखें हटाकर, उसकी ओर देखते हुए
बोले - "कहो."
