<छोम्मेर्चे><ःअन्डिच्रङ्ट्स् ' ईन्डुस्ट्र्य्.><आनोन्><ख्रिस्हि ऊपज् ंअन्डि शमच्हर्- ईई><१९८४><ख्रिस्हि ऊपज् ंअन्डि शमिटि><ईन्डोरे.><११ टो २३><२१००><आनोन्-ख्रिस्हि ऊपज् ंअन्डि शमच्हर्-ईई><ढ्हनन्जय् खुमर्>

ऊर्जा के वैकल्पिक स्रोत
-राजीव पांडे
ऊर्जा मानव के अस्तित्व के अलावा सभी विकास कार्यो और उद्यमों के लिए आधारभूत
आवश्यकता है. विश्व में तेल, कोयला, लकड़ी जैसे पारम्परिक ऊर्जा स्रोतों का
भण्डार सीमित है. जल ऊर्जा का इस्तेमाल भी एक सीमा तक ही हो सकता है और परमाणु
ऊर्जा अधिकतर देशों में अब भी परीक्षण स्तर पर है.
दिनों दिन बढ़ती ऊर्जा की खपत के कारण भारत सहित अन्य सभी विकासशील देशों के
वैज्ञानिक ऊर्जा के गैर-परम्परागत स्रोतों पर अधिक ध्यान देने के लिए बाध्य
हो गए हैं. वर्तमान वृद्धि दर को देखते हुए इस शताब्दी के अन्त तक विश्व की
जन-~संख्या छह अरब तक पहुँच जाने की सम्भावना है. चूंकि यह वृद्धि मुख्यत:
विकासशील देशों में होगी, इसलिए इन देशों में कृषि, उद्योग तथा परिवहन आदि
घरेलू आवश्यकताओं में ऊर्जा की और अधिक खपत होगी. दूसरी तरफ ऊर्जा के परम्परागत
स्रोतों का पुन: उपयोग नहीं किया जा सकता. यदि इनकी खपत इसी दर से बढ़ी रही तो
निश्चय ही एक दिन इन स्रोतों का भण्डार समाप्त हो जायेगा. इसी आशंका को देखते
हुए गैर-परम्परागत स्रोत मनुष्य और समाज की प्रगति के लिए
अत्यन्त आवश्यक बन गए हैं.
इन सबको देखते हुए योजना आयोग के कार्यदल ने सातवीं पंचवर्षीय योजना में ऊर्जा
के गैर-परम्परागत स्रोतों के विकास कार्यक्रमों के लिए तीस अरब रुपये से अधिक
का प्रवधान करने का सुझाव दिया है. कार्यदल ने विशेष रूप से सौर ऊर्जा के
विकास कार्यक्रम पर जोर देने की भी सिफारिश की है.
ऊर्जा के मुख्य परम्परागत स्रोतों में से एक तेल पर खाड़ी देशों के एकाधिकार
तथा ईरान-इराक युद्ध के कारण इसके मूल्यों में अत्यधिक वृद्धि हुई है. इसका
विश्व की अर्थ व्यवस्था पर प्रतिकूल प्रभाव पड़ा है. दूसरी ओर तेल के बराबर
मिलते रहने की गारन्टी भी नहीं है. मूल्य वृद्धि का यह आघात विकसित देश तो
किसी तरह बर्दाश्त कर लेंगे लेकिन विकासशील देशों के आर्थिक विकास की
प्रक्रिया और कठिन तथा खर्चीली हो जायेगी.
इन समस्याओं से निपटने के सुझाव देने के लिए सरकार ने गैर परम्परागत ऊर्जा
स्रोत विभाग तथा ऊर्जा सलाहकार बोर्ड का गठन किया है.
वनों में पेड़ो की अन्धा धुन्ध कटाई से ऊर्जा के एक अन्य परम्परागत स्रोत
लकड़ी का कटर्स उत्पन्न हो गया है. यह संकट सबसे अधिक गाँवों में महसूस
किया जा रहा है जहां खाना पकाने के लिए मुख्य तौर पर लकड़ी का ही उपयोग किया
जाता है. इसी समस्या के समाधान के लिए बायोगैस का विकास किया गया है.
प्रधान मन्त्री के बीस सूत्री कार्यक्रम में भी बायो गैस सहित ऊर्जा के अन्य
वैकल्पिक स्रोतों का विकास शामिल किया गया है. वायोगैस के विकास से ईधन के
लिए कम पेड़ काटे जायेंगे, वातावरण साफ रहेगा, ग्रामीण महिलाओं में आँखें खराब
होने की घटनाएँ कम होगी और उन्हें खाना पकाने में भी आसानी होगी. इसके अलावा
बायोगैस के कचरे का खाद के रूप में इस्तेमाल किया जा सकता है.
पिछले तीन दशकों से खादी तथा ग्रामीण उद्योग आयोग पूरे देश में बायोगैस
कार्यक्रम को ठोस रूप देने में लगा है. केन्द्रीय योजना के रूप में बायो गैस
की राष्ट्रीय परियोजना को नवम्वर १९७१ में मंजूरी दी गई. छठी पंचवर्षीय योजना
के दौरान चार लाख बायो गैस संयन्त्र लगाने का लक्ष्य था. इस उद्देश्य के लिए ५०
करोड़ रुपये आवन्टित किए गए थे.
इस समय देश के विभिन्न भागों में दो लाख गोबर गैस संयन्त्र हैं. इस वर्ष एक लाख
संयन्त्र और लगाने का प्रस्ताव है.
अभी तक प्रत्येक परिवार द्वारा केवल अपने उपयोग के लिए बायो गैस संयन्त्र लगाए
जाते हैं. लेकिन गांवों में एक आम परिवार के पास इतने मवेशी होने मुश्किल है
जिनसे संयन्त्रों को बराबर चालू रखा जा सके. इसलिए सरकार द्वारा सामुदायिक
संयन्त्रों को अधिक प्रोत्साहन दिया जा रहा है. यह योजना धीरे-धीरे लोकप्रिय
हो रही है. ऊर्जा सलाहकार बोर्ड के अनुसार इन संयन्त्रों की पूरी क्षमता का
उपयोग भी तभी किया जा सकता है जब ये संयन्त्र बड़े आकार के हों. छोटे संयन्त्र,
सिंचाई, बिजली आदि के लिए उपयोगी नहीं हैं. इन संयन्त्रों के रख-रखाव तथा
मरम्मत के लिए लोगों को प्रशिक्षित भी किया जा रहा है.
बायो गैस के अलावा सरकार द्वारा सौर तथा पवन ऊर्जा स्रोतों के विकास की ओर भी
विशेष ध्यान दिया जा रहा है.
सौर ऊर्जा के विकास को बढ़ावा देने के लिए सरकार ने इसी वर्ष यह निर्णय लिया कि
सभी सरकारी अस्पतालों तथा होटलों में पानी गर्म करने के लिए सौर ऊर्जा संयन्त्र
लगाए जाएंगे.
सौर ऊर्जा का उपयोग बिजली उत्पादन सूती कपड़ा, कृत्रिम रेशम और कागज उद्योगों,
पम्प चलाने तथा कोल्ड स्टोरेज.
माह के ग्रह-नक्षत्र मासिक भविष्यफल
जुलाई १९८४ के.बी.राज
सूर्य-मासारम्भ से मिथुन में रहकर दिनांक १६ दिन २.३४ से कर्क में रहेगा.
चन्द्र-दिनांक १ कर्क में, दिनांक २ दिन ४.४८ से सिंह में, दिनांक ४ संध्या
७.१४ से कन्या में, दिनांक ६ रात्रि ९.३६ से तुला में, दिनांक ८ रात्रि १२.५०
से वृश्चिक में, दिनांक ११ प्रात: ५.४१ से धनु में, दिनांक १३ दिन १२.५७ से मकर
में, दिनांक १५ रात्रि १०.३७ से कुम्भ में, दिनांक १८ दिन १०.३० से मीन में,
दिनांक २० रात्रि ९.४४ से मेष में, दिनांक २३ दिन ७.५९ वृष में, दिनांक २५ दिन
३.५४ से मिथुन में, दिनांक २७ रात्रि ९.२२ से कर्क में, दिनांक २७ रात्रि १.२
से सिंह में, दिनांक ३१ रात्रि ३.३१ से कन्या में रहेगा.
मंगल-मासारम्भ से तुला में रहकर दिनांक २९ प्रात: ६.५२ से वृश्चिक में रहेगा.
बुध-मासारम्भ से मिथुन में रहकर, दिनांक ४ दिन ७.२७ से कर्क में रहकर दिनांक २२
रात्रि १०.२० से सिंह में रहेगा.
गुरु- सम्पूर्ण मास वक्री गति से धनु में रहेगा.
शुक्र - मासारम्भ से मिथुन में रहकर दिनांक ८ दिन ४.५१ से कर्क में रहेगा.
शनि - सम्पूर्ण मास वर्की गति से तुला राशि में रहेगा.
राहू - सम्पूर्ण मास वृष राशि में रहेगा.
केतु - सम्पूर्ण मास वृश्चिक राशि में रहेगा.
माह के पर्व
जैन पर्व-दिनांक १३ चातुर्मास व्रत प्रारम्भ
इस्लाम पर्व- दिनांक १ ईदुल फितर
मासफल
मास में गेहूँ, चना, चावल आदि खाद्यान्नों में आंशिक तेजी का योग है. खाद्य
तेलों के भावों में दृढ़ता के लक्षण दृष्टि गोचर होंगे. सोना, चाँदी आदि धातुओं
में सामान्य घट-बढ़ के साथ भाव स्थिर रहेंगे. लौह धातुओं में भावों के उतार की
सम्भावना है. कपास के भाव में तेजी रहेगी.
माह में मानसून कि स्थिति विरोधभाषी रहेगी. कहीं-कहीं अतिवृष्टि से जन-धन की
हानि होगी तो कहीं-कहीं अनावृष्टि का प्रकोप रहेगा. बिजली, बादल तथा वायु
उत्पात रहेगा. सामुद्रिक उपद्रव भी देखने-सुनने में आएगा. कुछ नवीन बीमारियों
का उभव सम्भव है. राजनैतिक स्थिति अस्थिर रहेगी. प्रधान-प्रधान राजनीतिज्ञों
के लिए विशेष व्यस्तता का माह रहेगा. कुल मिलाकर माह सामान्य अच्छा है.
मेष- मेष राशि के धारकों के लिए माह द्विपक्षीय है. माह के प्रथम पक्ष मे
पारिवारिक समस्या नहीं रहेगी. व्यापार-व्यवसाय अच्छा चलेगा. आर्थिक स्थिति
संतोष जनक रहेगी. नौकरी में कार्य का बोझ रहेगा. कोर्ट कचहरी के कार्य विलम्ब
से होंगे. स्वास्थ्य साधारण नरम-गरम चलेगा. यात्रा से लाभ होगा. माह के
द्वित्तीय पक्ष में परिस्थतियों में परिवर्तन दृष्टि गोचर होगा. मानसिक संतुलन
बनाए रखें.
वृषभ-यह माह वृषभ राशि वालों के लिए ग्रह गोचर की दृष्टि से अच्छा नहीं है.
पारिवारिक क्लेश रहेगा. व्यापार-व्यवसाय में रुकावटें आयेंगी. आर्थिक स्थिति
तंग रहेगी, कर्ज की समस्या रहेगी. नौकरी में कटु-विवाद की स्थिति बन सकती है.
कोर्ट-कचहरी के कार्य समय पर नहीं हो पायेगे. स्वास्थ्य अच्छा रहेगा. यात्रा
लाभकारी रहेगी. साहस से काम लें.
मिथुन- मिथुन राशि वालों के लिए यह माह मध्यम है. पारिवारिक वातावरण शाँतिमय
रहेगा. व्यापार व्यवसाय में विशेष उलटफेर का योग नहीं है. आर्थिक स्थिति ठीक
नहीं रहेगी, खर्च की तंगाई रहेगी. नौकरी में स्थिति सामान्य रहेगी. कोर्ट-कचहरी
के प्रकरणों में भागदौड़ करना पड़ेगी. स्वास्थ्य ठीक रहेगा. यात्रा में सावधानी
आवश्यक है. स्वयं के प्रति लापरवाही न करें.
कर्क-ग्रह-गोचर की दृष्टि से कर्क राशि के धारकों के लिए माह अच्छा है. पुराने
चले आ रहे पारिवारिक मतभेदों में कमी होगी. व्यापार-व्यवसाय की स्थिति में
सुधार होगा. आर्थिक परेशानियाँ कम होंगी. नौकरी में वातावरण अनूकूल बनेगा.
कोर्ट-कचहरी के कार्यो में सफलता मिलेगी. स्वास्थ्य की परेशानी नहीं रहेगी.
प्रवास के अवसर आयेंगे. विवेक से आगे बढ़ें.
सिंह-सिंह राशि वालों के लिए यह माह अच्छा है. पारि-~वारिक वातावरण शांतिमय
रहकर कोई बाहर गया सदस्य वापिस आएगा. व्यापार-व्यवसाय अच्छा चलेगा. आर्थिक
स्थिति में सुधार होगा नौकरी में अधिकारी वर्ग संतुष्ट रहेगा. कोर्ट-कचहरी के
कार्यो में सफलता मिलेगी. स्वास्थ्य की चिन्ता नहीं रहेगी. यात्रा महत्वपूर्ण
होगी. समय का लाभ लें.
कन्या-यह माह कन्या राशि वालों के लिए शुभ फलदायी है. पारिवारिक वातावरण माह
में मंगलमय रहेगा. व्यापार व्यवसाय में उन्नति होगी. आर्थिक स्थिति अनुकूल
रहेगी, धनलाभ होगा. नौकरी में पदोन्नति के अवसर आयेंगे. कोर्ट-कचहरी के कार्य
समय पर होकर सफलता मिलेगी. प्रवास लाभदायक रहेगा. स्वास्थ्य अच्छा रहकर कार्य
क्षमता बढ़ेगी. आलस्य त्यागें.
तुला- तुला राशि के धारकों के लिए ग्रह गोचर की दृष्टि से माह ठीक नहीं है.
पारिवारिक समस्या बनी रहेगी व्यापार-व्यवसाय में स्वयं की लापरवाही से नुकसान
होगा. आर्थिक परेशानी रहेगी. नौकरी में विवाद की स्थिति से बचें. कोर्ट कचहरी
के कार्य उलझनपूर्ण रहेंगे. मानसिक परेशानियां बढ़ेंगी. यात्रा में कष्ट रहेगा.
समयानुकूल आचरण करें.
वृश्चिक-वृश्चिक राशि वालों के लिए यह माह मिश्रित फलदायी है. परिवार में
मांगलिक कार्य होने के साथ ही किसी सदस्य की चिन्ता रहेगी. व्यापार व्यवसाय में
स्वयं की देखरेख आवश्यक है. माह में आर्थिक सहयोग की जरूरत पड़ेगी. नौकरी में
जिम्मेदारी बढ़ेगी. कोर्ट कचहरी के कार्यो में विलम्ब होगा. मानसिक तनाव बना
रहेगा. प्रवास में सावधानी रखें. समय को सम्मान दें.
धनु-यह माह धनु राशि वालों के लिए श्रेष्ठ फलदायी है. पारिवारिक वातावरण सुख
शांतिमय व्यतीत होगा. व्यापार व्यवसाय में लाभ के साथ विस्तार की
योजना बनेगी. माह में धन लाभ अच्छा होगा. नौकरी में कार्य की प्रशंसा होगी
कोर्ट-कचहरी के कार्य आसानी से पूरे होंगे. प्रवास में उद्देश्य की पूर्ति
होगी. विवेक जागृत रखें.
मकर- मकर राशि के धारकों के लिए माह सामान्य अच्छा है. पारिवारिक वातावरण
अनुकूल रहेगा. व्यापार-व्यवसाय सामान्य चलेगा. आर्थिक चिन्ता कम होगी. नौकरी
में वातावरण मनमाफिक रहेगा. कोर्ट-कचहरी के कार्यो में भाग दौड़ ज्यादा रहेगी.
स्वास्थ्य सामान्य रहेगा. प्रवास के अवसर कम रहेंगे. माह के उत्तरार्ध में
परिस्थितियाँ प्रतिकूल होती दिखाई देंगी. लापरवाही से बचें.
कुम्भ - यह माह कुम्भ राशि के धारको को ग्रह गोचर की दृष्टि से उत्तम है.
परिवार में मांगलिक कार्य सम्पन्न होंगे. व्यापार व्यवसाय में प्रगति होगी.
आर्थिक लाभ अच्छा रहेगा. नौकरी में वरिष्ठ कृपा रहेगी. कोर्ट-कचहरी के कार्य
समय पर होंगे. कार्य क्षमता में वृद्धि होगी. महत्वपूर्ण यात्रा होगी. भविष्य
को दृष्टि में रखें.
मीन-मीन राशि वालों के लिए यह माह मध्यम है. पारि-~वारिक चिन्ता बनी रहेगी.
व्यापार-व्यवसाय मध्यम चलेगा. आर्थिक परेशानी रहेगी. नौकरी में स्थिति अनुकूल
नहीं रहेगी. कोर्ट-कचहरी के कार्यो में व्यर्थ की झंझटें आऐंगी. मानसिक तनाव
बना रहेगा. यात्रा में कष्ट होगा. शत्रुओं के प्रति सावधान रहें.*
बेशरम की पत्तियों से उत्तम खाद
-महेश दुबे
बेशरम की पत्तियों से उत्तम कम्पोस्ट खाद तैयार की जा सकती है. खाद तैयार करने
के लिए गड्ढ़ों की लंबाई उसकी चौड़ाई से दुगनी तथा गहराई हमेशा ढाई फीट रखी
जाती है. उदाहरण स्वरूप १२ फीट लंबा, ६ फीट चौड़ा तथा ढाई फीट गहरा गड्ढा
तैयार कर उसके चारों ओर मिट्टी की ऊँची परत जमा दी जाती है. ताकि बाहरी पानी
गड्ढे में न जाए. इस आकार के गड्ढे के लिए निम्न सामग्री लगती हैं-
बेशरम की पत्तियाँ लगभग ५० किलो
अमोनियम सल्फेट ४.५ किलो
सुपर फास्फेट १.. किलो
गोबर आवश्यकतानुसार
खाद के गड्ढे में पहले ६ इन्च तक गोबर भर देते हैं और इस पर लगभग पन्द्रह किलो
पत्तियां बिछा दी जाती हैं. अमोनियम सल्फेट और सुपर फास्फेट मिलाकर २ किलो
मिश्रण इन पत्तियों पर बिखेर देते हैं. अब लगभग ९ इन्च तक गोबर भर कर २० किलो
पत्तियाँ बिछाकर २ किलो मिश्रण बिखेर देते हैं. फिर से ६ इंच गोबर भरकर बची हुई
१५ किलो पत्तियाँ बिछाकर बाकी २ किलो मिश्रण बिखेर देते हैं. आखिर में गढ्डे
में गोबर कचरा सतह से ६ इंच ऊपर तक भर देते हैं सतह पर तुवर की साटियां बिछाकर
मिट्टी से ढंककर गोबर मिट्टी से लीपन चढ़ा देते हैं ताकि पानी धूप अन्दर न जाए.
धूप तथा पानी खाद के जीवाणुओं को नुकसान पहुँचा सकते हैं अत: खाद के गढ्डे ऊंचे
तथा छाँव वाले स्थान पर बनाना उपयुक्त होगा. समय समय पर लीपन करते रहना चाहिए
ताकि छोटे-छोटे छेदों में से नाइट्रोजन निकल न जाए.
८-९ माह पश्चात गड्ढे को खोलने पर भुरभुरी खाद तैयार मिलती है, उसमें नाइट्रोजन
फास्फोरस तथा पोटास तत्वों की मात्रा परम्परागत तरीकों से बनाई खाद से अधिक
होती है.
