<औङ्ङिचिअल् अन्ड् ंएडिअ लन्गुअगेस् ><आड्मिनिस्ट्रटिवे><आनोन्><थ्हिटे पपेर् ओन् फुन्जब् ंओवेमेन्ट्><१९८४><घोव्ट्. ओङ् ईन्डिअ><णेत् ढेल्हि><२४ टो २९><२७००><आनोन्- थ्हिटे पपेर् ओन् फुन्जब् ंव्ट्.><ढ्हनन्जय् खुमर्>

३१. २६ अप्रैल, १९८४ को सुरक्षा बलों पर मोगा में गुरुद्वारे के भीतर से गोली
चलाई गई. अत्यन्त सम्माननीय आध्यात्मिक नेता और श्री अकाल तख्त साहित्य के
भूतपूर्व जत्थेदार सिंह साहिब परताप सिंह की १० मई, १९८४ को हत्या कर दी गई.
महन्त गोपाल दास और उनके शिष्य की १४ मई, को हत्या कर दी गई; गुरुद्वारा टोट
साहिब के श्री निरंजन सिंह, ग्रंथी की १४ मई, १९८४ को हत्या कर दी गई, मजोली
गांव के ग्रथी सूरत सिंह की १६-१७ मई की रात को गोली मारकर हत्या कर दी गई और
ग्राम बालटोहा में एक गुरुद्वारे के ग्रंथी श्री जरनैल सिंह की १७-१८ मई, १९८४ को
हत्या कर दी गई. पुजारियों और धार्मिक नेताओं को, श्री भिंडरांवाले के निर्देश
बिना कोई आपत्ति किये स्वीकार करने के लिए डराया धमकाया जा रहा था. समाचार
पत्रों के हिन्द समाचार ग्रुप के सम्पादक और लाला जगत नारायण (जिनकी पहले हत्या
कर दी गई थी) के पुत्र श्री रमेश चन्द्र की १२ मई, १९८४ को हत्या कर दी गई.
३२. सुरक्षा बलों ने, ११ मई,१९८४ को एक "कार सेवा" 'ट्रक की तलाशी ली और स्टेन
गनें, हथियार और गोलाबारूद बरामद किया. ट्रक श्री जरनैल सिंह भिंडरांवाले के नाम
में रजिस्टर्ड पाया गया. आतंकवादी स्वचालित हथियारों का प्रयोग करते हुए
सुरक्षा बलों के शिविरों पर हमला करते रहे.
३३. अब तक आतंकवादियों ने अपनी सामरिक स्थिति को सुधारनेके ध्येय से स्वर्ण
मंदिर के आसपास के कुछ प्राइवेट मकानों पर कब्जा कर लिया था. उग्रवादी जबरदस्ती
धन खसोटने लगे और श्री भिंडरांवाले ने औद्योगिक तथा भूमि विवादों और व्यक्तिगत
मामलो का भी निर्णय करना शुरू कर दिया.
सरकार को संत लोंगोवाल और श्री भिंडरांवाले के अनुयायियों समेत स्वर्ण परिसर के
भीतर रह रहे विभिन्न ग्रुपों के बीच हिंसक झगड़ों के बारे में विश्वस्त सूचना भी
मिली थी. मंदिर के भीतर हत्याओं और यातनाओं को रोकने के लिए दोनों ग्रुपों को
सहमत करने के वास्ते मई,१९८४ में अकाल तख्त के मुख्य ग्रंथी की अध्यक्षता में
प्रमुख ग्रंथियों द्वारा एक प्रयास किया गया था.
३४. सरकार को यह सूचना थी कि श्री भिंडरांवाले ने पंजाब में हिंदुओं की हत्या
करने की वकालत की थी ताकि वे अपने आप वहां से चले जाएं. किसी किसी दिन एक दर्जन
तक हत्याएं की जाने की सूचना मिली. ग्रामीण क्षेत्रों में आतंकवादियों को यह
हिदायतें दी गई थीं कि कोई सरकारी कारवाई होने की स्थिति में वे हिन्दुओं और
केन्द्रीय सरकारी कर्मचारियों को मारना शुरू कर दें और भारी संख्या में स्वर्ण
मंदिर की ओर प्रस्थान करें. यद्यपि सिख जनता इन गतिविधियों से मोटे तौर पर
अप्रभावित रही, फिर भी, यह स्पष्ट था कि प्राधिकारियों की खुली अवज्ञा के साथ
विद्रोह की स्थिति पैदा हो रही थी. श्री भिंडरांवालेका दृष्टिकोण उनके अपने ही
वक्तव्यों में पूरी तरह से स्पष्ट हो गया है, जिसके कुछ उद्धरण अनुलग्नक 
में दिये गये हैं.
अकाली दल का ३ जून से एक नये आन्दोलन के लिए आह्वान
३५. अप्रैल और मई,१९८४ में हिंसा के इस अभूतपूर्व दौर से अकाली दल पर कोई असर
नहीं पड़ा. इतनी देरी के बाद भी अकाली दल अराजकता के कगार से पीछे हट सकता
था. परन्तु इसने ३ जून, १९८४ को एक अन्य आंदोलन शुरू करने के लिए आह्वान किया.
आन्दोलन से अराजकता व हिंसा की चपेट में संपूर्ण राज्य के आ जाने की आशंका थी.
अकाली दल के नेताओं ने लोगों से पंजाब से अन्य राज्यों को खाद्यान्न ले जाये
जाने को जबरन रोकने और करों तथा सरकार को बकाया रकम की अदायगी न करने के लिए
आह्वान किया.
३६. सरकार अपनी ओर से अकाली दल के साथ समझौते करने का हर प्रयास करती रही. यहां
तक कि मई, १९८४ में भी वार्ता के कई दौर हुए. १४ मई, १९८४ को बंदी नेताओं को
रिहा किया गया और उन्हें गृह मंत्री द्वारा बातचीत के लिए आमंत्रित किया गया.
इसके पहले भी तीन बैठक हो चुकी थीं. उसके बाद, वार्ता का एक दौर मई के अंत में
हुआ. ३ जून, १९८४ से घोषित आंदोलन को वापस लेने के लिए अकाली दल के नेतृत्व को
राजी करने के लिए एक और प्रयास किया गया. दुर्भाग्य से अकाली दल का रवैया सख्त हो
गया था और कोई समझौता नहीं हो सका. २ जून,१९८४ को राष्ट्र-व्यापी प्रसारण में
प्रधानमंत्री द्वारा की गई अंतिम अपील भी ठुकरा दी गई.
संसद में चिन्ता
३७. संसद के दोनों सदनों में पंजाब की स्थिति पर अनेक बार चर्चा हुई. देश भर के
लाखों लोगों की चिंता व्यक्त करते हुए सदस्यों ने दल-गत सीमाओं से ऊपर उठकर,
बढ़ती हुई हिंसा, व आतंकवादियों की सांप्रदायिक तथा राष्ट्रविरोधी गतिविधियों की
भर्त्सना की. २९ अप्रैल १९८२ को संसद ने एक संकल्प में, जो प्रधान मंत्री ने
प्रस्तुत किया था और सर्वसम्मति से पारित हुआ था, इन गतिविधियों के प्रति
राष्ट्र का दुख और तथा क्षोभ व्यक्त किया था. संकल्प का पाठ अनुलग्नक-ईध् में दिया
गया है. आतंकवाद,उग्रवाद और सांप्रदायिकता के खतरे का सामना करने और देश की एकता
तथा अखंडता बनाये रखने के लिए राष्ट्रीय संकल्प के प्रति संसद दृढ़ बनी रही है.
विदेशों से संचालित पृथकतावाद
३८. विदेशों में काफी संख्या में बसे या काम कर रहे भारतीयों में सिख भी हैं
जिनके स्वदेश-प्रेम के बारे में कभी कोई संदेह नहीं रहा. तथापि, निहित स्वार्थों
वाले पक्षों द्वारा उनमें से कुछ व्यक्तियों को गलत जानकारी दी जाती है या
गुमराह किया जाता है, जबकि कुछ अन्य उन देशो में
भारत में मेहनतकश सिख जनता के मुल~भुत सामाजिक आर्थिक हितों से अपने आप के सम्बद्ध
करना सदा आसान काम नहीं है. पंजाब की घटनाओं के बहाने कुछ के लिए अपने आपको सिख
समुदाय का नेता बताने का मौका हाथ लग गया.
विदेशों के कुछ पृथकतावादी सिख संगठन क्रियाशील हैं. "खालिस्तान" या एक "पृथक्
सिख राज्य" का नारा लगाने वाले संगठनों में से मुख्य संगठन हैं नेशनल काउंसिल आफ
खालिस्तान, दल खालसा, बब्बर खालसा और अखण्ड कीर्तन जत्था. "नेशनल काउंसिल आफ
खालिस्तान", जिसके अधयक्ष डा.जगजीत सिंह चौहान है, यू.के.,पश्चिमी जर्मनी,
कनाडा और यू.एस.ए.में सक्रिय है. दल खालसा की गतिविधियां मुख्यतः यू.के. और
पश्चिम जर्मनी में हैं जबकि बब्बर खालसा अधिकांश रूप में कनाडा में बैंकूबर से
संचालन करता है. अखण्ड कीर्तन जत्था की यूनिट यू.के.और कनाडा में है.
नेशनल काउंसिल आफ खालिस्तान
३९.कथित खालिस्तान आंदोलन के स्वयंभू नेता डा. जगजीत सिंह चौहान,जिन्होंने बाद
में अपने आप को "नेशनल काउंसिल आफ खालिस्तान का प्रेसीडेंट " घोषित कर दिया,
सार्वजनिक जीवन में कम्युनिस्ट पार्टी के स्टुडैट विंग के जरिये आए. पहले उन्होंने
लंदन में सितम्बर, १९७१ में हुई प्रेस कान्फरेंस में "खालिस्तान" का नारा लगाया.
१२ अप्रैल, १९८० को उन्होंने "नेशनल काउंसिल आफ खालिस्तान " के गठन की घोषणा की
जिसमें उन्होंने अपने आपको उसका प्रेसीडेंट और श्री बलबीर सिंह संधु को उसका
महासचिव घोषित किया. इसके तीन महीने बाद उन्होंने लंदन से "खालिस्तान " के गठन
की घोषणा की और इसी तरह घोषणा भारत से बलबीर सिंह संधु ने की. तब से डाक्टर
चौहान भारत से बाहर रह रहे हैं और भारत-विरोधी भावनाएं भड़काने की कोशिश कर रहे
हैं. वह खालिस्तान के पासपोर्ट, डाक टिकट और करेंसी नोट जारी करके प्रचार का नाटक
करते रहे हैं. उनका इरादा यह था कि कनाडा और पश्चिम जर्मनी में निवास कर रहे उन
सिखों की भावनाओं का अनुचित लाभ उठाया जाए जिन्हें वहां के आप्रवासन प्राधिकारियों
से दिक्कत पेश आ रही है. अप्रैल, १९८१ में डा. चौहान का भारतीय पासपोर्ट रद्द कर
दिया गया और उनके विरूद्ध अगस्त १९८१ मे राजद्रोह और विभिन्न समुदायों के बीच
घृणा फैलाने का मामला दर्ज किया गया. उन्होंने अपना पासपोर्ट वापिस नहीं किया है
और यू.के. में रहने का तथा कनाडा,यू.एस.ए.और कुछ यूरोपीय देशों में आने-जाने का
प्रबंध कर लिया है. वह प्रदर्शन करने, भारतीय राष्ट्रध्वज को जलाने और भड़काने
वाले वक्तव्य देने जैसे काम करते रहे हैं. अक्टूबर, १९८२ मे लंदन में एक ग्रुप की
बैठक हुई जिसमें कर अदा न करने, नागरिक अवज्ञा का कार्यक्रम चलाने और पंजाब में
निर्वाचित सरकार के साथ पूरी तरह असहयोग करने के लिए अकाली नेताओं से अनुरोध
किया गया.
४०. डा. चौहान ने मार्च, १९८३ में नेपाल और बंगालदेश से होकर भारत में प्रवेश
करने का प्रयास किया परन्तु वह ऐसा करने में सफल नहीं हुए. पता चला है कि १५
मार्च को लंदन में उन्होने यह कहा कि भारत में खास-खास ठिकानों पर हमला करने के
लिए १०००० लोगों का एक छापासार दल संगठित करने का यह उपयुक्त मौका है. उन्होंने
दावा किया कि "खालिस्तान" के सैनिक शीघ्र ही भारतीय सुरक्षा बलो से युद्ध करना
शुरु कर देंगे. १८ मई, १९८३ को उन्होने दावा किया कि युनाइटिड स्टेट्स इस
तथाकथित खालिस्तान आंदोलन में सहायता कर रहा है और उन्हें आशा है कि चार साल के
अंदर वह अपना लक्ष्य प्राप्त कर लेंगे. उन्होंने यू.एस. प्राधि-~ कारियों से
अनुरोध किया कि भारत को गेहूं बेचना बन्द कर दें और कहा कि पाकिस्तानी सैनिक
सिखों के वेश में अमृतसर स्थित उस गुरु रामदास सराय में ठहरे हुए हैं जो श्री
भिंडरांवाले के नियंत्रण में है.
४१. १३ जुलाई, १९८३ को श्री बलबीर सिंह संधु को लिखे एक पत्र में उन्होंने सलाह
दी कि संत हरचन्द सिंह लोंगोवाल और श्री भिंडरांवाले को एक पूर्ण सरकार और संसद
का गठन करना चाहिए और यदि वे ऐसा करने में झिझकते हैं तो "नेशनल काउंसिल आफ
खालिस्तान"अपने ढ़ग से कार्रवाई करेगी. दिसम्बर, १९८३ में ऐसी ही सलाह अकाली दल के
नेताओं को दी गई. २९ दिसम्बर, १९८३ को उन्होंने घोषणा की कि २६ जनवरी, १९८४
"विश्वासघात दिवस " के रुप में मनाया जाएगा जब राष्ट्रीय ध्वज को जलाया जाएगा और
खालिस्तान ध्वज फह-~राया जाएगा. इसके अनुसरण में बलबीर सिंह संधु ने उस दिन हरमंदिर
साहिब के पास एक भवन पर वह ध्वज फहरा दिया जिसे उसने खानिस्तान का झंडा बतलाया. इस
कांउ-~सिल ने एक संकल्प प्रचारित किया जिसमें यह कहा गया था कि वे भारत में एक
अलग होमलैंड और संयुक्त राष्ट्र संघ में अपनी खुद की आवाज चाहते हैं. उन्होंने
एक नक्शा जारी किया जिसमें तथाकथित खालिस्तान राज्य की सीमाएं दिखाई गई थी. डा.
चौहान इस बात का दावा करते रहे हैं कि उनके मामले को विदेशों के महत्वपूर्ण
नेताओं का समर्थन प्राप्त है और वह यू.एस. कांग्रेस के कई नेताओं के संपर्क में
रहे हैं. भारत सरकार के विरोध के बावजूद वह १९८२ में और पुन: मार्च, १९८३ मे
युनाइटेड स्टेट्स के लिए प्रवेश वीजा प्राप्त करने में सफल हुए. डा. चौहान ने
वाशिंगटन के हेरीटेज फाउंडेशन और अन्य संगठनों से संपर्क बना रखे हैं.
४२. डा. चौहान भारत मूल के अमरीकी नागरिक और वाशिंगटन की ननकान साहिब फाउंडेशन
के अध्यक्ष,श्री गंगा सिंह ढिल्लों के निकट संपर्क में काम करते रहे हैं. हाल
में ही डा. चौहान ने दल खालसा के सदस्यों और अन्यों के साथ यू. के. में जम्मू व
कश्मीर मुक्ति मोर्चा के नेताओं से संपर्क स्थापित कर लिए हैं. "आजाद" जे.एंड
के. मुस्लिम कान्फ्रेस के अध्यक्ष, सुल्तान मोहम्मद चौधरी की ओर से दिए गए एक
वक्तव्य के अनुसार डा. चौहान ने उद्देश्यों के लिए प्राप्त समर्थन के
प्रत्युत्तर में इस संगठन के उद्देश्यों को समर्थन प्रदान किया. वास्तव में १९८१
में ही, डा.चौहान ने दावा किया कि उनके आंदोलन को पाकिस्तान द्वारा अधिकृत
कश्मीर की जे.ई. आई. का समर्थन प्राप्त था. इन ग्रुपों के कुछ सदस्यों का दावा
है कि वे नियमित रुप से पाकिस्तान जाया करते हैं. श्री ढिल्लों भी इस बात का
प्रचार करते रहे हैं कि सिख लोग एक अलग राष्ट्र हैं और वह यू.एस.सिनेट के
सदस्यों एवं पाकिस्तान प्रशासन के उच्च वर्ग के लोगों से संपर्क रखते रहे हैं.
दल खालसा
४३. स्वतंत्र प्रभुसत्ता संपन्न सिख राज्य के निर्माण की मांग करने के प्रकट
उद्देश्य के दल खालसा की स्थापना मूल रूप से भारत में १३ अप्रेल,१९७८ को की गई
थी. ऐसा प्रतीत होता है कि यह दल बरमिंघम के नक्सलाइट-समर्थक नेता, स्वर्गीय
ज्ञानी वक्शीश सिंह के विचारों पर आधा-~रित था. दल खालसा अपने उद्देश्यों की
प्राप्ति के लिए हिंसा के प्रयोग की वकालत करता है.इसके अनुसार,"मात्र आतंक ही
हमें अपना उद्देश्य प्राप्त कराने में सहायक होगा. २०वीं सदी केवल यही भाषा
समझती है". यू.के. स्थित दल खालसा के मुख्य पंच, जसवंत सिंह ठेकेदार ने कहा कि
"राजनीतिक शक्ति किसी व्यक्ति को कठौसी में नहीं दी जाती, न ही यह 'भक्ति"
द्वारा प्राप्त की जा सकती है. गुरिल्ला युद्ध और सशस्त्र विद्रोह के बिना हमारे
उद्देश्य की प्राप्ति असंभव है. राजनीतिक शक्ति बन्दूक की नली से निकलती है.
सशस्त्र युद्ध ही खालिस्तान प्राप्त करने का एकमात्र साधन है". २९ सितम्बर, १९८१
को इंडियन एयरलाइन्स के एक वायुयान का अपहरण करके लाहौर ले जाने और २६ अप्रैल,
१९८२ की अमृतसर में अपवित्रीकरण के कारनामों के लिए यह संगठन जिम्मेवार था.
प्रतिकूल क्रियाकलापों के कारण इसे विधि विरुद्ध क्रियाकलाप(निवारण) अधिनियम,
१९६७ के प्रावधानों के तहत १ मई, १९८२ को एक गैर कानूनी संस्ता घोषित कर दिया
गया.
४४. दल खालसा ने ४ जनवरी, १९८३ को यू.के. में एक शाखा स्थापित की और पश्चिम
जर्मनी में एक शाखा में एक शाखा जून, १९८३ मे स्थापित की.
४५. यू. के. स्थित दल खालसा और बैंकूवर स्थित बव्वर खालसा की लदन में मई, १९८३
में हुई एक संयुक्त बैठक में उन्होंने शिरोमणि अकाली दल, अमृतसर के नेताओं को
सरकार के साथ बात करने के लिए उनकी रजामन्दी के कारण दोषी पाया तथा उनको यह
चेतावनी दी कि यदि उन्होंने भारत सरकार के साथ कोई समझौता किया तो उनका भी वही
हाल होगा जो निरंकारियों का हुआ. कथित सुप्रीम काउंसिल आफ दल खालसा के सदस्य
ठेकेदार और इसी संगठन की कथित सुप्रीम एग्जिक्युटिव काउंसिल के सदस्य देविन्दर
सिंह परमार के नास से २९ मई,१९८३ को प्रचारित किए गए पैस्फलैट में भारतीय
संविधान के बारे में बताया गया कि जहां तक सिखों का संबंध है यह एक बेकार
दस्तावेज है और यह कहा गया कि दल खालसा इन्टरनेशनल कोर्ट आफ जस्टिस में भारत को
चुनौती देना चाहता है और "सिख होमलैंड छोड़ने के लिए" भारत पर दबाव डलवाने के
वास्ते संयुक्त राष्ट्र संघ की सहायता लेगा. १२ जून, १९८३ को हुई सभा में श्री
ठेकेदार ने लाला जगत नारायण और पुलिस उप-महानिरीक्षक श्री अटवाल की हत्याओं के
लिए दल खालसा के जिम्मेदार होने का दावा किया और इस बात के लिए चेतावनी दी कि
अकाली मोर्चा के दौरान सिखों की मौत के लिए पुलिस अधिकारियों से इसी तरह वदला
लेंगे. अपने लक्ष्यों की प्राप्ति के लिए उन्होंने हिंसा के प्रयोग की वकालत की
और घोषणा की कि यह संगठन सिखों के लिए स्वतंत्र राष्ट्र की स्थापना से कम किसी
भी बात से सन्तुष्ट नहीं होगा. श्री ठेकेदार ने, पश्चिम जर्मनी के प्राधिकारियों
द्वारा श्री प्राधिकारियों द्वारा श्री तलविंदर सिंह परमार की गिरफ्तारी पर,
भारत सरकार को धमकी दी. जुलाई, १९८३ में साउथहाल में हुई बैठक में श्री ठेकेदार ने
कहा कि दल खालसा पंजाब में सशस्त्र संघर्ष के लिए तैयार हो रहा है और पंजाब के अनेक
उच्च स्थानों पर प्रतिष्ठित व्यक्तियों ने संगठन को अपना गुप्त समर्थन प्रकट
किया है यहां तक कि सेना के अधिकारी भी विद्रोह में आगे आने के लिए तैयार हैं.
तथाकथित "समाज के गद्दारों" को सजा देने की भी धमकी दी गई.
४६. १४ अगस्त, १९८३ को दल खालसा द्वारा आयोजित "राजनीतिक शिक्षा शिविर'
(पालिटिकल एजुकेशन कैंप) में विदेशी राष्ट्रिकता वाले कुछ सिखों को संबोधित करते
हुए, श्री ठेकेदार ने घोषणा की कि संगठन छापामार संधर्ष शुरू करेगा. सितम्बर,
१९८३ के तीसरे सप्ताह में लंदन के दौरे के समय श्री सुर्जन सिंह गिल ने, वैंकूवर
में खालिस्तान के तथाकथित कांसुल-जनरल ने दावा किया कि पाकिस्तान ने उनके संघर्ष
में उनकी सहायता करने का वचन दिया था और कि यदि एक बार खालिस्तान बन गया तो
पाकिस्तान "ननकाना साहिब" को वही दर्जा देगा जो वैटिकल को दिया गया है. दल
खालसा, स्पष्ट रूप से पाकिस्तान को, सामरिक महत्व के मित्र राष्ट्र के रूप में
मानता है. नवम्बर १९८३ के पहले सप्ताह में श्री ठेकेदार द्वारा पंजाबी में लिखी
गई "खालसा राज " पुस्तक यू.के. में बिक्री के लिए जारी की गई. उसमें यह कहा गया
है कि (१) खालसा राज की स्थापना के लिए दल खालसा वचनबद्ध है(२) सिखों में
धार्मिक जागरूकता तैयार करने और संसार के उन अन्य समुदायों के साथ सहयोग करने के
लिए योजना बनाई है जो इसी प्रकार स्वतन्त्रता के लिए संघर्ष कर रहे है, और (३)
कि एक नया संगठन "तख्त खालसा" बनाया जाएगा जिसका काम खालसा पंथ को स्वच्छ करना
और स्वतंत्रता के लिए सरकार के विरुद्ध संघर्ष करना होगा. यह संघर्ष यहुदियों की
तरह होगा. पुस्तक में यह भी उल्लेख किया गया हैं कि राजनीतिक शक्ति केवल शारीरिक
शक्ति, छापामार युद्ध और सशस्त्र विद्रोह से प्राप्त की जा सकेगी.
४७. संगठन के कुछ सदस्यों ने ऐसे सिख युवक कार्यकर्त्ताओं का एक ग्रुप तैयार
करने की इच्छा प्रकट की जो आत्मधाती मिशनों को पूरा करने के इच्छुक हों.
४८. अप्रैल, १९८४ में, श्री मनमोहन सिंह बजाज, दल खालसा के मुख्य पंच, पश्चिम
जर्मनी ने सर्वश्री हरबंस सिंह मनचंदा और विश्वनाथ तिवारी की हत्याओं को उचित
बताया और दावा किया कि ये "गुरु साहब' के हुक्म पर की गई थी. ११ जून, १९८४ को यह
घोषणा की गई कि इसने एक निर्वासित गुप्त सरकार की स्थापना कर ली है. श्री जसवन्त
सिंह ठेकेदार को रक्षा मंत्री कहा गया है जबकि श्री मनमोहन सिंह बजाज को गृह
मंत्री. डा. हरजिन्दर सिंह दिलगिर को विदेश मंत्री कहा गया है जबकि गजिन्दर सिंह
(हवाई जहाज का एक अपहरणकर्त्ता) को कृषि और उधोग मंत्री कहा गया.
