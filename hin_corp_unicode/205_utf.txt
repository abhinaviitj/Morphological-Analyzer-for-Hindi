<ञिने आर्ट्स्><ःओब्बिएस्><आच्ह्च्हय,खोन्गेन्ड्र ठम्मु><ःउम् आउर् ःअमर आहअर्><१९९२><णटिओनल् भोओक् ठ्रुस्ट्><णेत् ढेल्हि><३०-३७><२१००><आच्ह्च्हयस्, ख्.ठ्.-ःउम् आउर् ःअमर आहअर्-ःऔ-औ>

भारतीय आहार की किस्में
भारतीय क्या खाते हैं
पिछले अध्याय में हमने देखा कि वांछित पोषक तत्वों को प्राप्त करने के
लिए हमें किस प्रकार के खाद्य-पदार्थों का किस मात्रा में सेवन करना
चाहिए. इसकी सार्थकता जब ही होगी यदि हमें पता चल जाये कि भारत के
विभिन्न भागों में लोग वास्तव में कैसा खाना खाते हैं और उनका आहार
वांछित आहार की अपेक्षा किस सीमा तक अपूर्ण हेता है.
तालिका ३.१ में देश के विभिन्न भागों में--दक्षिण में केरल, पश्चिम में
गुजरात, पूर्व में कलकत्ता और उत्तर में, उत्तर प्रदेश--ग्रामीणों द्वारा
खाये जाने वाले औसत भोजने की मात्रा दिखायी गयी है. इस तालिका में
दर्शाये गये आंकड़े हैदराबाद स्थित नेशनल नियूट्रीशन मोनिटरिंग ब्यूरो
द्वारा प्राप्त किये गये थे, जिसके अन्वेषकों ने घर-घर जाकर प्रत्येक
गृहणी से पूछा कि उसने कल अपने परिवार के लिए भोजन पकाने में क्या
सामग्री प्रयोग की थी और उसके अलावा बाहर से किसने क्या खाया था. यदि
पर्याप्त संख्या में हर आय-वर्ग के लोगों के घरों में जाकर खाये जानेवाले
भोजन के सही आंकड़े सावधानी से एकत्र किये जायें तो इस प्रकार के
सर्वेक्षणों से ज्ञात हो जायेगा कि लोगों का वास्तविक भोजन किस प्रकार का
व कितनी मात्रा का है.
हमारे भोजन में कौन से खाद्यान पर्याप्त मात्रा में होते हैं
तालिका ३.१ दर्शाती है कि इस श्रेणी में अनाज आदि खाद्यान आते हैं.
गुजरात, पश्चिम भारत या उत्तर प्रदेश में इनका प्रयोग अपेक्षिक मात्रा से
भी अधिक किया जाता है. अनाज के अतिरिक्त कार्बोहाइड्रेट जडों तथा कंदों
(आलू, शकरकंद, कचालू), से भी प्राप्त किये जाते हैं. उनमें उनके भार के
चौथाई के बराबर मांड युक्त कर्बोहाइड्रेट होते हैं. भारत के लगभग
प्रत्येक हिस्से में जड़ और कंद अपेक्षित मात्रा से अधिक खाये जाते हैं.
गुजरात और उत्तर प्रदेश में आलू तथा कचालू दोनों का उपभोग काफी मात्रा
में किया जाता है. केरल इस मामले में दिलचस्प है. यद्यपि यहां अनाज का,
मुख्यत चावल का, उपयोग कम होता है, इसकी पुर्ति टेपियोका के अत्यधिक
उपभोग से मांड की मात्रा प्राप्त करके की जाती है. टेपियोका में लगभग २८
प्रतिशत मांड होता है तथा यहां के एक अन्य लोकप्रिय भोजन सूखे टेपियोका
चिप्स में ८४ प्रतिशत तक मांड होता है. इस प्रकार हम देखते है कि भारत
में हर जगह हम अपने आहार में प्रर्याप्त कार्बोहाइड्रेट प्राप्त कर लेते
हैं.
शक्कर भी पर्णत: कार्बोहीइड्रेट ही है. शक्कर और गुड़ का पंरपरागत रूप से
उपयोग बहुत प्राचीन है. यद्यपि ये बिल्कुल भी पोष्टिक भोजन नहीं है जिनके
बिना काम न चल सके.
भारत के चारों हिस्सों में सब्जियों की खपत को भी संतोषजनक कहा जा सकता
है. सब्जियां अल्प मात्रा में विटामिन तथा खनिज पदार्थ सप्लाई करती हैं
और साथ ही उनमें उपस्थित रूक्षांश भोजन को पाचन तंत्र तक पहुंचाने में
सहायक होते हैं. आकार तथा स्वाद में विविधता के अतिरिक्त पोषण की दृष्टि
से इनका कोई विशेष महत्व नहीं है. उदाहरण के लिए बैंगन जैसी सामान्य
सब्जी से थोड़ी-थोड़ी मात्रा में कैल्शियम, रिबोफ्लोविन तथा विटामिन के
के सिवाय कुछ और प्राप्त नहीं होता. सैंजने (१०० ग्राम में १२० मिं.
ग्राम), लाल मिर्च (१३७ मि. ग्राम), गांठगोभी (८५ मि. ग्राम) तथा करेले
(९० मि. ग्राम) में विटामिन सी प्रचूर मात्रा में होता है, लेकिन यह
विटामिन धूप, हवा और गर्मी से शीध्र प्रभावित हो जाने के कारण अक्सर
उबालते समय या तलाई के समय नष्ट हो जाता है.
हमारे भोजन में क्या कमी है
जैसा कि तालिका ३.२ से स्पष्ट है कि यह एक लंबी सूची है. यहां चार आहारों
में उपस्थित पौष्टिक तत्वों को गिनाया गया है और उन्हें हमारी संदर्भ
उपभोग इकाई द्वारा एक अभ्रमणशील प्रकृति वाले औसत पुरुष के लिए सुझाये
गये पौष्टिक तत्वों के साथ दर्शाया गया है. स्मरण रहे, एक शाकाहारी
व्यक्ति के लिए प्रोटीन का मुख्य स्रोत, विशेष तौर पर जब कि दूध का भी
अभाव हो, दालें और चने हैं. केरल व पश्चिम बंगाल में दालों का औसत दैनिक
उपभोग वास्तव में कम है (१५ और २० ग्राम) तथा गुजरात और उत्तर प्रदेश में
भी यह ४० ग्राम के लगभग है. अनाज और दालों में वांछित पौष्टिक समानुपात
५:१ है. लेकिन हर जगह दाल की मात्रा इससे कम है. इसके कुछ विकल्प हैं,
गुजरात में दूध का औसत उपभोग बहुत ज्यादा है, केरल में समुद्री मछली और
ताजे नारियल का उपभोग अत्यधिक मात्रा में होता है. पश्चिम बंगाल में इससे
कुछ कम मात्रा में नदी में मिलने वाली मछली की खपत है. चाहे जिस स्रोत से
प्राप्त हो पर इस तरह मांस खाने से शरीर में पहुंचने वाले प्रोटीनों के
स्तर में बहुत बृद्धि हो जाती है.
गुजरात को छोड़ अन्य सभी जगहों पर चर्बी और तेल की खपत भी कम है. इसमें
भी एक तथ्य छिपा हुआ है. हमारे सारे भोज्य पदार्थों, चाहे वे अनाज, दाल,
सब्जियां, (विशेष रूप से बीजयुक्त सब्जियां, जैसे टमाटर, सैंजन व विभिन्न
कद्दू) गिरि व तिलहन ( नारियल, मूंगफली) मछली और मांस, दूध में थोड़ी
मात्रा में वसा विद्यमान होती है. मूंगफली तथा नारियल में ४० प्रतिशत वसा
है. दूध में ३.५ प्रतिशत तथा चावल और गेहूं में भी लगभग ३ प्रतिशत वसा
होती है. इसका मतलब यह हुआ कि तालिका ३.१ में दर्शाये गये अनाज से भरपूर
चार समय के भोजन में लगभग २० ग्राम अदृश्य वसा होगी. केवल शेष आवश्यकता
जो कि २० ग्राम मात्रा के बराबर है, वसा या तेल के रूप में खायी जानी
चाहिए. वसा ऊर्जा प्रदान करती है. इससे भोजन के बाद तृप्ति और संतुष्टि
का अनुभव होता है. वसा के कारण पेट देर में खाली होता है, कार्य क्षमता
बढ़ती है और शरीर को जल्दी थकान नहीं लगती.
अब हम उन खाद्य-पदार्थों पर विचार करेंगे जिनका प्रयोग हम विटामिनों तथा
खनिज पदार्थों के लिए करते हैं. इनके अंतर्गत फल, कच्ची खाई जानेवाली
सब्जियां तथा हरी पत्तेदार सब्जियां आती हैं. हमारे देश में आमतौर पर
फलों का इस्तेमाल कम किया जाता है, लेकिन जहां इनका सेवन अधिक होता है,
जैसे कि केरल, वहां का मुख्य फल है केला. इसमें मांड (२७ प्रतिशत) काफी
मात्रा में होती है, जिससे भोजन में कर्बोहाइड्रेट तत्व की बृद्धि हो
जाती है. थोड़ी मात्रा में विटामिन सी (प्रति १०० ग्राम--जो लगभग २ केलों
के भार के बराहर है--में ७ मिलीग्राम) भी होता है. संतरे और मौसमी
विटामिन सी का बढ़िया स्रोत हैं. देश भर में आमों के मौसम में लोग आम खूब
खाते हैं और उनमें विटामिन ए (३,००० माइक्रोग्राम प्रति १०० ग्राम, अथवा
एक पूर्णँ फल में १०.००० माइक्रोग्राम) प्रचूर मात्रा में होते हैं जिनसे
हमारी विटामिन ए की आवश्यकता बहुत बड़ी हद तक पूरी हो जाती है. और इससे
भविष्य में उपयोग के लिए भी विटामिन सुरक्षित रहते हैं.
आमतौर पर फल महगें होते हैं. इस कारण पौष्टकता विशेषज्ञों द्वारा इन्हें
सस्ते संतुलित आहार की सूची में शामिल नहीं किया गया है. विटामिनों तथा
खनिज के लिए इनके स्थान पर हरी सुलभ शाक-सब्जियों का उपयोग किया जा सकता
है जो प्रतिदिन ४० ग्राम ही ली जाएं काफी हैं. इतनी ही शाक-सब्जी पश्चिम
बंगाल में खाई जाती है और पंजाब/हरियाणा (तालिका में नहीं दिया गया) में
भी सरसों के साग की लोकप्रियता के कारण हरी शाक-सब्जियों का इस्तेमाल
संतोषजनक में हो रहा है.
देश भर में यदि रही पत्तेदार सब्जियों का उपयोग ज्यादा से ज्यादा हो तो
पौष्टिकता के मामले में बहुत बड़ा लाभ होगा.
महंगा स्रोत होने के बावजूद दूध बड़े और छोटे, लगभग सभी पौष्टिक तत्वों
का स्रोत है. इसलिए इसे बढ़ते बच्चों के लिए विशेष रूप से बचा कर रखा
जाता है जिनकी नेक विशेष जरूरतें दूध द्वारा पूरी होती हैं. गुजरात में
दूध का औसत उपयोग अपेक्षा से अधिक है तथा पूरे देश में दूध के उपयोग में
वृद्धी देखने को मिलती है.
केरल में मसालों का बहुतायत मात्रा में उपयोग किया जाता है. दक्षिण भारत
के अन्य प्रदेशों में भी मसालों का दैनिक उपयोग, प्रतिदिन २५ ग्राम है.
मिर्चों में लोहा, विटामिन सी तथा अनेक विटामिन बी होते हैं और पिसी
मिर्ज तथा करी पत्तों में विटामिन ए होता है. पिसी हल्दी विटामिन सी तथा
थायमीन का स्रोत है तथा सरसों के दानों में (तेल व प्रोटीन के अतिरिक्त)
तीन मुख्य विटामिन बी होते हैं. इस प्रकार सब मसाले मिलकर, विशेषकर
दक्षिण भारत में, पौष्टिकता में महत्वपूर्ण योगदान करत हैं.
अभाव का अनुमान
देश के विभिन्न इलाकों में लोगों द्वारा कैलोरियां प्राप्त करने के औसत
में बहुत अधिक अंतर है. चार प्रदेशों में से जबकि उत्तर प्रदेश और केरल
में इसका औसत २,२०० है, पश्चिम बंगाल और गुजरात में यह २,३३० है. ये सभी
औसत राष्ट्रीय आयुर्विज्ञान अनुसंधान परिषद् द्वारा संस्तुत मात्रा से कम
है और २,७०० कैलोरी की ऊंची मात्रा (कर्नाटक) में को भी पौष्टिकता
सर्वेक्षणों के दौरान निरंतर पुनवर्गीकृत किया जाता है. किसी राज्य में
४०० कैलोरी औसत कमी का मतलब हुआ कि अनेक लोगों को उनकी जरूरत से एक तिहाई
कम मिलेगा. लेकिन यह जानकर थोड़ा संतोष अवश्य होता है कि पिछले एक दशक के
दौरान खाये जाने वाले भौजन में थोड़ा सा ही सही मगर स्पष्ट तौर पर सुधार
हुआ है.
कैलोरी की तुलना में प्रोटीन की स्थिति दूसरी है. केरल को छोड़ अन्य सभी
जगह खाये जाने वाले प्रोटीन की मात्रा सुझाई गई मात्रा, ५५ ग्राम, से
काफी ज्यादा है. भले ही कुल मिलाकर भोजन में कैलोरियों की मात्रा जरूरत
से काफी कम होती है. जैसा कि अब तक हमने देखा है सामान्य भारतीय अनाजों
में ६ से ११ प्रतिशत प्रोटीन होते हैं. माना कि ५०० ग्राम चावल सें हमें
३५ ग्राम प्रोटीम मिलते हैं और इतने ही गेहूं से ५५ ग्राम. दालों में
उनके वजन का पांचवां भाग प्रोटीन होता है और इतना ही प्रोटीन मांस, मछली
में भी होता है. दूध में प्रति १०० सीसी ३.५ ग्राम और नारियल, मूंगफली
तथा राई में थोड़ी मात्रा में प्रोटीन होता है. इसके अलावा मिश्रित
प्रोटीनों का स्तर किसी एक प्रकार के प्रोटीन से बेहतर होता है क्योंकि
यदि एक में किसी तरह की कमी होगी तो दूसरा उसे पूरा कर देगा. सौभाग्य से
हमारे यहां दालों के अनेक मिश्रण बनते हैं, और यदि इनमें दहीं को
सम्मिलित कर लिया जाए तो प्रोटीन के स्तर में और भी वृद्धि हो जाएगी.
हमारे भारतीय आहार की पौष्टकता का यह एक बहुत ही संतोषजनक पहलू है. पहले
की तुलना में आजकल ज्यादा अनाज पैदा भी किया जा रहा है और खाया भी जा रहा
है, लेकिन दुर्भाग्यवश दालों की खपत में कमी आ रही है क्योंकि दालों के
उत्पादन में बढ़ोतरी नहीं हो रही है और ये महंगी भी बहुत हैं.
जैसा कि हम देख चुके हैं, अनेक खाद्यानों में और खास कर अनाजों में, बड़ी
मात्रा में मौजूद अदृश्य वसा के कारण इसकी खपत संतोषजनक है.
खनिजों के मामले में हमारी क्या स्थिति है? जाहिर है कि ठीक है, कैल्शियम
और लौह दोनों तत्वों की खपत संस्तुत मात्रा से थोड़ी अधिक ही है. भारत
में कैल्शियम का एक मजेदार स्रोत है चूना जिसे लोग पान में लगाकर खाते
हैं. इस कैल्शियम को शरीर को अच्छी तरह ग्रहण करके उसका उपयोग करता है.
विशेषज्ञ भी शरीर के लिए इसकी उपयुक्त मात्रा बताने में असमर्थ हैं.
कर्नाटक के कुछ भागों में मडुवा लोगों का मुख्य आहार है और इस अनाज में
इतना अधिक कैल्शियम होता है कि शायद लोग २,००० मिलिग्राम कैल्शियम हर रोज
भोजन में पा लेते हैं और फिर जाहिरा तौर पर उन पर कोई बुरा प्रभाव नहीं
होता. बच्चों और विशेषतया शिशुओं को इस "सफेद" खनिज कैल्शियम की अत्यधिक
आवश्यकता होती है, हड्डियों और दांतो के निर्माण के लिए और यह तत्व
प्राप्त होता है मां के दूध से, गाय भैंस आदि के दूध से, मडुवा की खीर या
बाजार में उपलब्ध बाल आहारों से. गर्भवती और स्तनपान कराने वाली माताओं
को बहुत अधिक मात्रा में कैल्शियम की जरूरत पढ़ती है और इसके लिए भी
मडुवा एक बेहतर, सस्ता और स्वादिष्ट स्रोत है.
हांलाकि लौह के मामले में स्थिति संतोषजनक मालूम होती है (इसकी दैनिक खपत
२० से २८ मिलिग्राम है जबकि संस्तुत मात्रा २० मिलिग्राम ही है), इस खनिज
के संबंध में बहुत सी चीजें परेशान करने वाली हैं. आम लोगों, खास तौर पर
माता बनने के योग्य महिला वर्ग के परीक्षण से पता चलता है कि उनके रक्त
में हीमोग्लोबिन का स्तर समान्य से बहुत कम है. इसका कारण है भारतीय आहार
में से शरीर द्वारा, कम लोहे का ग्रहण किया जाना. भोजन के साथ खाये गये
लौह का केवल ४ प्रतिशत ही शरीर द्वारा ग्रहण किया जाता है. जाहिर है कि
इस में जबरदस्त पुनर्निवेशन या फीडबैक तंत्र काम करता है क्योंकि जिन
महिलाओं को माहवारी के कारण लौह की हानि होती है वे अपने आहार में से
पुरुषों की तुलना में दुगुना लौह प्राप्त कर लेती हैं. गर्भाधान के दौरान
यह क्षमता इससे भी दुगुनी हो जाती है. अनाज के मुख्य त्तवों में हैं
फिटेक्स और टैनिन्स और ये दोनों ही तत्व ऐसे हैं जो कि भोजन में उपस्थित
लौह को रोके रखते हैं जिससे वह शरीर द्वारा ग्रहण नहीं हो पाता. पशुओं से
प्राप्त भोजन जैसे अंडा, मांस आदि लोह के बहुत बड़े स्रोत नहीं हैं
(कलेजी को छोड़कर) लेकिन इनमें जो लौह तत्व होता है, वह पत्तेदार
सब्जियों, अनाजों, ड्राई फ्रूटस या मेथी में युक्त लौह की तुलना में
ज्यादा सुगमता से ग्रहण किया जा सकता है. लौह की कमी का एक कारण भारत में
आम पाई जाने वाली बीमारी, पेट के कीड़ों से होनी वली खून की कमी भी है.
सभी भरतवासियों को और विशेष रूप से शिशुओं तथा गर्भवती महिलाओं के लिए
सुगमता से ग्रहण किये जाने वाला लौह बहुत जरूरी होता है. (दूध में लौह
तत्व नगण्य होता है). एक वर्ग विशेष के लिए लौह युक्त गोलियां (आयरन
टेबलेट्स) और लौह तत्व से समृद्ध भोजन का अधिकाधिक सेवन समान्य सेहत के
लिए कफी उपयोगी होगा.
पूरे देश में विटामिन एक का स्तर (एक दिन में २२० से ४०० माइक्रोग्राम)
संस्तुत स्तर (७५० मिलिग्राम) से बहुत नीचे है. इसका कारण है हमारे आहार
में हरी सब्जियों, टमाटरों, कद्दू और पपीता तथा आम जैसे पीठे फलों का
अभाव. इसका सबसे ज्यादा नुकसान उठाना पड़ता है एक साल से कम उम्र के
बच्चों को जिन्हें इस वाटामिन की जरूरत दृष्टि निर्माण प्रक्रिया क लिए
होती है. (देखें अध्याय ८ में). बच्चों को हरी पत्तेदार सब्जियों, पपीता
या मछली का तेल दिये जाने के बारे में माताओं को शिक्षित करने में चूंकि
काफी खर्च आता है, इसलिए लोक स्वास्थ्य को ध्यान में रखते हुए आजकल हर
बच्चे को विटामिन एक की एक बड़ी खुराक पिला दी जाती है. यह विटामिन अगले
कुछ महीनों के लिए बच्चे के यकृत (लीवर) में सुरक्षित रहता है और वहां से
आंखों अथवा शरीर के जिन भागों में आवश्यक हो, पहुंचता रहता है.
आइए अब विटामिन सी की तीन मुख्य किस्मों के बारे में विचार कर लें.
थायमीन (विटामिन बी-१) दालों, मटर, मूंगफली और गेहूं के आटे में होता है.
यह पालिश किये उबले चावल में बहुत थोड़ी मात्रा में होता है, पर यदि जिस
पानी में उन्हें पकाया गया हो, उसे फेंक दिया जाए तो वह थोड़ी-बहुत
मात्रा भी नष्ट हो जाती है. इसके बदले अगर एक से ज्यादा अनाजों का
इस्तेमाल किया जाए जैसे कि चावल के साथ गेहूं, तो उस अभाव की आशंका घट
जाएगी. एक समय तटीय आंध्र प्रदेश में विटामिन बी-१ की कमी से होने वाली
बीमारी बेरी-बेरी बड़ी आम हो गई थी., कयोंकि वे लोग खूब पालिश किये, मोती
से सफेद और चमकदार चावल इस्तेमाल करते रहे थे. ससकार द्वारा चावल को
पालिश करने की सामी बांध दिये जाने, और एकाधिक अनाजों के इस्तेमाल से इस
क्षेत्र के साथ-साथ अन्य क्षेत्रों से भी बेरी-बेरी की समस्या से पीछा
छूट गया है. इसकी पुष्टि तालिका नं. ३.२ में दिये चार भारतीय राज्यों में
दिखाए गये भोजन के आंकड़ों से भी होती हे.
रीबोफ्लेविन या विटामिन बी-२ भी कुछ तो मिल की प्रक्रिया में और कुछ
पकाते समय बचे हुए पानी के फेंक देने से नष्ट हो जाता है. पौष्टिकता की
दृष्टि से जितना रीबोफ्लेविन हमें लेना चाहिए, भारतीय आहार में उसकी
तुलना में यह काफी कम होता है. इसमें कोई आश्चर्य भी नहीं क्योंकि दूध,
अंडे, मांस, हरी पत्तेदार सब्जियां आदि इस विटामिन के स्रोतों का उपयोग
ही हमारे यहां बहुत कम किया जाता है. इसके अलावा दालों में रीबोफ्लेविन
बहुत ही मामूली होता है. मछली में भी नहीं के बराबर ही रीबोफ्लेविन होता
है.
बी ग्रुप का एक अन्य विटामिन नियासिन अक्षत अनाजों जैसे कि बिना छना हुआ
गेहूं का आटा आदि में होता है. इसकी जरूरत भोजन में मौजूद प्रोटीन के एक
अंग ट्रप्टोफैन--एक प्रकार की एमीनों एसिड--के अनुसार पड़ती है जिसे शरीर
स्वयं नियासिन में परिवर्तित कर लेता है. अधिकांश काष्ठ फलों में
ट्रप्टोफैन की मात्रा दालों के समान ही काफी होती है. क्योंकि ये चीजें
पर्याप्त मात्रा में नहीं खाई जातीं. जो अन्य मुख्य रूप से खाया जाता है
वह ही निश्चय करता है कि भोजन में नियासिन र्प्याप्त मात्रा में है अथवा
नहीं. और उस पर ज्वार ही जहां मुख्य आहार होता है(ज्वार में ट्रप्टोफैन
की मात्रा बहुत ही कम होती है) वहां इस विटामिन का अभाव भी निश्चित ही
होता है इसी तरह जहां अधिक पालिश किया हुआ धान खाया जाता है, वहां भी
इसके अभाव की आंशाका बनी रहती है. लेकिन जहां बिना छाना हुआ गेहूं का आटा
आहार का मुख्य अथवा दूसरे नंबर का भी होगा तो वहां इसकी कमी की संभावना
कम हो जाती है. इस तरह से एक से ज्यादा अनाजों के इस्तेमाल के अनेक लाभ
हैं.
भारतीय आहार मुख्यता शकाहारी ही है, भले ही यहां मांस भी खाया जाता है.
यहां विटामिन की एक और किस्म बी-१२ का जिक्र जरूरी है. यह विटामिन मांस
मे होता है, लेकिन मानव शरीर में उपस्थित न्यूक्लिक एसिड्स के संश्लेषण
में रहत्वपूर्ण भूमिका निभाता है. आंत में उपस्थित माइक्रोफ्लोरा से
संश्लेषण क्रिया होती है. परन्तु मानव की इस आवश्यकता के लिए यह उपलब्ध
नहीं हो पाता. मगर हैरानी की बात तो यह है कि इसकी कमी से होने वाली
रक्तक्षीणता और तंत्रिकीय रोग भारतीयों में बड़े पैमाने पर नहीं होते. इस
रहस्यमी गुत्थी को सुलझाने की कोशिश की जा रही है कि आखिर भारतीय यह
विटामिन हासिल कैसे करते हैं. बहुत सब्जियों और फलों के परीक्षण से पता
चला है कि इनमें विटामिन बी-१२ होता है, जो रोगाणुक क्रिया से पैदा होता
है व दूध में इसकी मात्रा कम होती है. दूध की दही बना देने से तो इस
विटामिन में कोई बृद्धी नहीं होती, लेकिन खमीर से बनी इडली, डोसा, ढोकला
और खमन आदि चीजों में जरूर इसकी कुछ ना कुछ मात्रा होती है. इसका एक
दिलचस्प पहलू यह भी है कि विटामिन बी-१२ के अभाव से होने वाले
रक्तक्षीणता रोग को विटामिन बी के एक अन्य तत्व फॉलिक एसिड की प्रचुरता
ढक लेती है. चूंकि सभी सब्जियों, खास तौर पर पत्तेदार सबिज्यों, दालों,
यहा तक कि अनाजों में भी फॉलिक एसिड काफी मात्रा में रहता है, इसलिए कई
बार विटामिन बी के सही अभाव के पता वर्षों नहीं चल पाता.
विटामिन सी बड़ी जल्दी नष्ट हो जाता है. इसलिए भले ही भारतीय आहार में
वैसे इसकी मात्रा सही मालूम होती हो, उसका और अधिक इस्तेमाल लाभदायक हो
सकता है. इस अभाव को एसिड युक्त कच्चे खाये जा सकने वाले फलों और
सब्जियों के प्रयोग से दूर किया जा सकता है. इस विटामिन को प्राप्त करने
का एक और सुगम तरीका है काले चने और साबुत दालों, मडुवा तथा गेहूं आदि को
अंकुरित किया जाए. इससे अंकुर तथा दाने दोनों में विटामिन सी बहुत बड़ी
मात्रा में पैदा हो जाता है.
