<ळिटेरटुरे><ःउमोउर्><ढुबेय्, आस्ह्तिनि खुमर्><घ्होओन्ग्हट् के फट् ख्होल्><१९९१><षज्कमल् फ्रकस्हन् फ्व्ट्.ळ्ट्ड्.><णेत् ढेल्हि><५६-६३><२०००><ढुबेय्, आ.ख्- घ्होओन्ग्हट् के फट् ख्होल्-ःउ-औ>

+ परीक्षाएंॅ और पतझड़
परीक्षाओं के मौसम के साथ ही पतझड़ का मौसम आरंभ भी हो जाता है. दरअसल परीक्षाओं
और पतझड़ में गहरा संबंध है. अब जैसे पतझड़ आते ही साल-भर हरे-भरे रहनेवाले
कोमल-कोमल पत्ते सिकुड़कर, सूखकर प्राणहींन-से हवा में इधर-उधर घुमड़कर
अंतत:धूल-धूसरित हो जाते हैं, ठीक वैसे ही परिंदों की भाँति चहकते-फुदकते ये
युवा तन-मन परीक्षाओं के मौंसम के बाद इस दफ्तर से उस दफ्तर तक,उड़-उड़कर जमीन
में धूल फाँकने लगते हैं. परीक्षाएंॅ समाप्त होते ही आशाओं का हरापन सूखते देर
नही लगती. इसीलिए मैं फिर कहता हूँ, परीक्षाओं और पतझड़ में एक क्रमिक विकास
का संबंध है. जो मध्यमवर्गीय बहुसंख्यक युवक-युवतियाँ अभी परीक्षाओं के मौसम
में अति उत्साहित हैं, वे कल सूखे-सिकुड़े पत्तों की भाँति लड़खड़ाने ही वाले
हैं. सड़कों-गलियों की धूल उनका इंतजार कर रही है.
जब नल में मैला पानी आने लगे और कभी-कभार उस पेयजल में केंचुए और मेंढक आपको
दिखने लगें तो समझो कि अब सचमुच बरसात आ गई है. मोहल्ले की बालाएँ जब आपसे
किसी पत्रिका का बुनाई-कढ़ाई अंक माँगने लगें और दफ्तरों की स्टेनो से लेकर
मोहल्ले की बड़ी-बूढियों तक, हाथों में सलाइयाँ लेकर सड़कों-चौराहों पर दिखने
लगें तो समझो अब जाड़ा आ गया है. ठीक इसी प्रकार जब खुली छतों पर बिजली
के लट्टू लटक जाएँ और देर रात तक युवक-युवतियाँ वहाँ हाथों में किताब लिए कुछ
बुदबुदाते हुए दृष्टिगत होने लगें तो समझिए कि अब परीक्षाओं का मौसम शुरु हो गया है.
पड़ोस में एक साइंस मास्टर जी रहते हैं. सदा मुरझाया रहनेवाला उनका चेहरा
आजकल गोभी के फूल की भाँति प्रफुल्लित दिखाई देने लगा है. मार्च शुरु होते ही
उनके चेहरे पर बहार आ जाती है.
'मास्साब, मेरी फिजिक्स कमजोर है. परीक्षाएंॅ सर पर हैं, अब तो आप ही नैया पार
लगा सकते हैं.'बालों पर कंघी घुमाते हुए कोई छात्र निवेदन करता है.
'लग जाएगी नैया पार. कौन-सी बड़ी बात है. अरे, हमने समूचे देश की नई पीढ़ी की
नैया पार लगा दी है.' मास्साब अपनी गुरुकुल-शैली में छात्र को समझाते हैं.
'मास्साब,वो प्रेक्टिकल भी मेरा जरा गड़बड़ हो गया है.'
'अरे, तुम उस प्रेक्टिकल के पीछे पड़े हो. आदमी को जीवन में, अपने व्यवहार में
'प्रेक्टिकल' होना चाहिए. जो अपने व्यवहार में प्रेक्टिकल होते हैं, वे सदा
सभी प्रेक्टिकलों में अच्छे नंबरों से उत्तीर्ण होते हैं.'
फिर प्रेक्टिकल के बाद लिखित परीक्षा की औपचारिकता भी छात्रों को निभानी पड़ती
है. अब बेचारे साल-भर इक्कीसवीं सदी में जाने की तैयारी करते रहे तो पढ़ते
कहाँ से !दिवाली के समय,ठंड़ के मौसम में वे दूरदर्शन पर क्रिकेट देखते रहे.
रेडियो पर कमेंट्री सुनते रहे और गावस्कर-कपिल-रिकार्ड रटते रहे. फिर होली
आते-अवाते, एक-दो छात्र-आंदोलन कर डाले. यह भी जरूरी था, नहीं तो नेतागिरी में
बट्टा लग जाता. आखिर हम जागरूक छात्र हैं. देश के भार से हमारे मजबूत कंधे
झुके जा रहे हैं. बड़े-बड़े नेताओं के हाथ मजबूत करना एवं उनके नोट और वोट का
इंतजाम करना भी हम छात्रों का परम कर्तव्य है. अब देश की नई पीढ़ी यह सब न
सीखेगी तो इक्कीसवीं सदी में भी पहुँचकर देश पिछड़ा हुआ बना रहेगा. हर साल,
स्कूल और कालेज में एक-दो छात्र-आंदोलन होने नितांत आवश्यक हैं. इससे युवा
पीढ़ी मे नव-चेतना का संचार होता है.
अब प्रत्येक परीक्षा में नकल मारना हमारा जन्मसिद्ध अधिकार है. जो इस अधिकार का
विरोध करते है, जो इस अधिकार का विरोध करते हैं, वे पिछड़े हुए और दकियानूस हैं.
अब रटने-रटाने और आँकड़े बयान करने का काम कम्प्यूटर कर रहे हैं. फिर आदमी भला इन
बेमतलब के आँकड़ों और सूचनाओं को क्यों रटता फिरे ? कम्प्यूटर जो उगलता है, उसे हम
कागज़ पर उतार लेते हैं, क्योकि वही सच और एक मात्र सच है. तो फिर कम्प्यूटर से नकल
मारें या किताब से, बात वही है. दरअसल सरकार को नकल मारने की खुली छूट देनी चाहिए. जो ठीक-ठीक नकल न
कर पाएँ, उन्हें नंबर बढ़वाने की छूट मिलनी चाहिए. जब नकल मारकर और नंबर बढ़वाकर
एक से एक गधे अफसर बन गए तो एक अदना मुख्यमंत्री ने अपनी पुत्री को डॉक्टरेट
दिलवाने के लिए कुछ नंबर यदि बढवा भी दिए, तो इसमें इतनी हाय-तौबा मचाने की भला
क्या जरूरत थी. सभी अपने पुत्रों और भाई-भतीजों का भला करते हैं. स्वाधीनता के बाद
तो'भाई-भतीजावाद' को एक स्वस्थ परंपरा के रूप में देश ने स्वीकार कर लिया है.
ये परीक्षाओं का मौसम है. सब अपने-अपने जुगाड़ में बिजी हैं. मैने अब तक ढेर
सारी परीक्षाएंॅ दे डाली, परंतु आज तक अपनी जिंदगी की पाठशाला में अनपढ़ का
अनपढ़ ही रहा. विश्वविद्यालय की डिग्रियों ने मुझे क्या दिया, यह तो फुरसत
में मैं अपनी आत्मकथा में लिखूँगा. अलबत्ता जिंदगी में जो कुछ भी सीखने जैसा
था, वह किसी कालेज-स्कूल में मुझे नहीं मिला.
अब जब, रोजगार को डिग्री से अलग रखने की घोषणाएँ हो चुकी हैं,तब
विश्वविद्यालयों का फर्ज है कि वे परीक्षाओं का यह घमासान मेला समाप्त कर
दें. मेरा सुझाव है कि अब हर फागुन में एक रंगारंग कार्यक्रम के बीच,
विश्वविद्यालयों द्वारा छात्र-छात्राओं को डिग्रीयाँ उपहारस्वरूप या
यूनिवर्सिटी ग्रांट कमीशन द्वारा निर्धारित रेटों पर वितरित की जानी चाहिए.
कच्चे किशोरों को रात-रात भर जागते, फोकट में बिजली जलाते और अपने माँ-बाप के
पैसों को भाड़ में झोंकते हुए देखकर,मुझे दुख होता है. आखिर यह सब किसलिए ?
मात्र एक डिग्री के लिए ? अरे मियाँ,डिग्री लटकाकर भी कौन-सा तीर मार लोगे. अब
तो स्पष्ट हो गया है कि रोजगार के लिए डिग्री की नहीं,रिश्वत की आवश्यकता
होती है.
मैं देख रहा हूँ, सामने वाली छत पर वह मध्यवर्गीय युवक आँखों में छींटे
मार-मारकर, जोर-जोर से बोलता हुआ घोटा लगा रहा है. उसे तो परीक्षाओं का मौसम
दिख रहा है और मुझे दिखाई पड रहा है आगे का सूखा बदरंग पतझड़. उस युबक पर मुझे
बड़ी दया आ रही है. मेरा मन उसके अनिइचत भविश्य के कारण दुखी है.
सुखिया सब संसार है, खावै और सोवै.
दुखिया दास कबीर है, जागै और रोवे..
आप कितने व्यावहारिक हैं
मसलन आप नौकरी करते हैं. नौकरी सरकारी, अर्द्धसरकारी और गैरसरकारी- सब एक
जैसी होती हैं. नौकरी के लिए मूल मंत्र है-'बॉस इज आलवेज राईट., चटख धूप
निकती हुई है. सूर्य सर पर चमचमा रहा है, परन्तु यदि बॉस कहे, रात है तो
समझिए वह घड़ी आ गई है, जहॉ यह तय होगा कि आप कितने व्यावहारिक हैं. जो नए
रंगरूट हैं, अभी अधपके हैं, वे दबी आवाज में कहेंगे, 'हाँ सर !रात जैसा ही लग
रहा है.' जो पूर्ण परिपक्व पुराने घाघ हैं, वो ऊँचे स्वर में कहेंगे, 'यस सर,
पूरी तरह रात है. देखिये न सर, वो चाँद(सूर्य)चमचमा रहा है. अहा, कितनी शीतल
चाँदनी (धूप) चहुँ और छिटकी हुई है.' तो इस प्रकार नौकरी कोई भी हो, यहाँ बॉस
जो कहे, वह सच और सच के सिवा कुछ नहीं होता. आप अपना काम पूरी तत्परता से करते
हैं. टुकड़े-भर आत्मसम्मान और चिंदी-भर आत्मा भी रखते हैं तो आप पिछड़े हुए
दकियानूस और मध्ययुगीन मानसिकता के हैं. आधुनिक होने के लिए आपको आफिस कम,
बॉस के घर ज्यादा जाना होगा. सफलता और सम्मान के लिए आपको अपने विषय के अलावा
और सबकुछ आना चाहिए. पिछले दिनों मैंने कुछ लोगों को आपस में झगड़ते देखा.
कोई कहता, 'मैं इस महीने साहब के घर का गैस सिलेंडर भरवाकर लाऊँगा. पिछली वार
तो तुम भरवाकर लाए थे.'दूसरा झल्लाता, 'तुम कल ही तो साहब के लिए वो ब्लू
फिल्म का विडियो कैसेट लाए थे. भला मैं क्या करूँ ? अब दो महीने हो गये, मेरे
पास तो काम ही नहीं है.' फिर तीसरा उन्हें समझाते हुए कहता, 'भाई, झगडते क्यों
हो ? सब्र करो और सही मोके की तलाश जारी रखो. अब देखो न, साहब बहुत दिनों से
राजधानी की तरफ नहीं गए. वे वहाँ जाएँ तो टिकट और रिजर्वेशन का इंतजाम भी तो
हमें ही करना होगा न ! फिर अभी अगले महीने मेम साहब का वर्थ डे भी तो है, तब
सबकी ख्वाहिशें पूरी हो जाएँगी. आखिर हमको अपने आफिस का काम मिल-बाँटकर ही
करना है. इस प्रकार के झगड़े-फसाद से हमारा ही बुरा होगा.'
इस प्रकार जो जितने व्यावहारिक हैं, वे उसी के अनुरूप सार्थक कार्य और उपयुक्त
अवसर खोज लेते हैं. जो इस परम व्यावहारिक ज्ञान को नहीं समझते, वे सदा ही हर
नौकरी में दारुण दुखों को प्राप्त होते हैं. यदि आप नेता हैं या भविष्य में
नेतागिरी का विचार रखते हैं तो आपको कुशल व्यावहारिक होना पड़ेगा. इस क्षेत्र
में शिखर पर पहुंचने के लिए आपके व्यवहार में करुणा, अफसोस,मक्कारी और मृदुल
स्वभाव का स्थायी होना अत्यंत आवश्यक है. यहाँ जो जितने कुशल व्यावहारिक होते
हैं, वे अपने लिए उतनी ही बड़ी कुर्सी सुरक्षित करने में सफल होते हैं. अब
यहाँ आप त्याग,तपस्या और देशप्रेम में आस्था रखेंगे तो निश्चित ही आप पिछड़े
हुए, मध्ययुगीन मानसिकता के नेता माने जाएँगे. भारतीय राजनीति तो सपनों का
संसार है. यहाँ हर पाँच साल में एक रंगीन सपना चाहिए. जो जितना बहुरंगी और
आकर्षक सपना जनता के सम्मुख परोस सके, वह उतना ही आधुनिक और सफल है. उधर
भी लोग खूब लड़ते झगड़ते हैं. कोई कहता है, 'राम राज लायेंगे.'दूसरा कहता है,
'क्या मरे हुए अतीत को ढोते हो, समाजवाद युग की माँग है.'तीसरा सबको
समझाते हुए कहता है, 'अवसरवाद सबसे जादा प्रासंगिक है.' यहाँ आपका व्यइतत्व
अत्यंत शाकाहारी होना चाहिए, भले ही कृतित्व प्रतिक्रियावादी हो. आप गरीबों के
लिए कितने गैलन आँसू बहाते हैं, नमस्कार की मुद्रा में आप कितना झुकते हैं,
आपकी वाणी में कितना प्रतिशत सेकरीन है- यह सब आपकी व्यावहारिक दक्षता पर
निर्भर है. यहाँ आपका व्यावहारिक विवेक जितना जागरूक होगा, आप उतने ही सफल
होंगे. शुभकामनाएँ.
अब यदि आपने लेखन का क्षेत्र चुना है और आपके पास सिवा प्रतिभा के कुछ नहीं है
तो आपको हमेशा ही अपनी मिट्टी पलीत करवाने के लिए तैयार रहना पड़ेगा. इस पावन
क्षेत्र में सफलता ही एकमात्र सत्य है, चाहे वह सफलता किन्ही भी तरीकों से पाई
गई हो. यहाँ कुछ बड़े आचार्य हैं. जिसे वे साहित्य मानें, बस वही साहित्य है,
शेष सब नारे हैं. विवाद हैं. यहाँ जो भी खिलवाड़ है वह सब संबंधों का है.
'अंधा बाँटे रेवड़ी, अपनों-अपनों को देय,'यह उक्ति इस क्षेत्र में हर संघर्षशील
लेखक का भोगा हुआ यथार्थ है. यहाँ आप क्या लिखते हैं यह बात महत्वपूर्ण नहीं
है. महत्त्वपूर्ण यह है कि आप किस गुट के हैं. इन दिनों साहित्य-जगत में
समीक्षक, संपादक और प्रकाशक की तिगड़ी, किसी भी उलूकपुत्र को मसीहा बनाने में
समर्थ है. साहित्य-जगत में इन दिनों उलूक मसीहा माँ सरस्वती की वीणा
कुतुर-कुतुरकर खाए जा रहे हैं. जो कुशल है, व्यावहारिक ज्ञान में दक्ष हैं, वे
सुगमता से साहित्य की सीढी चढकर सत्ता के छज्जे पर विराजमान हैं. प्रतिबद्धता
की तख्ती लटकाकर कई लोग कई लोग पार्टियों के आलंकारिक घोषणा पत्र लिख रहे है.
कुछ भक्तिभाव के भजन लिख रहे हैं. कुछ कव्वालियां लिखकर साहित्य में जोकर की
भूमिका निभा रहे हैं. इस तरह साहित्य की सड़क से संसद में प्रवेश करने तक,
आपके लेखन का कम, आपके कुशल और कुशल ओर सधे हुए व्यवहार का महत्व अधिक है.
साहित्य-जगत में हास्यापद नारे उछाले जाते हैं. जैसे, 'नई कहानी', 'समांतर
कहानी' और 'अकहानी', 'नई कविता' और 'अकविता' . कोई कहता है, 'व्यंग्य साहित्य
की एक नई विधा है'. दूसरा कहता है, 'नही जी, व्यंग्य विधा नही, यह साहित्य का
दसवॉ रस है.' फिर तीसरा झल्लाकर कहता है, 'अजी, व्यंग्य तो साहित्यिक गाली है.'
किसी जमाने में साहित्य के लिए 'प्रेरणा' एक जरूरी चीज हुआ करती थी. पंत जी ने
लिखा है, 'वियोगी होना पहला कवि, आह से उपजा होगा गान/ आँसुओं में ढलकर चुपचाप
बही होगी कविता अनजान.' रहा होगा अतीत में ऐसा. किसी समय प्रेम, करुणा और
वियोग से प्रेरित होकर लोग सहसा कवि-लेखक बन जाते थे. जैनेंद्र कुमार जैसे
वरिष्ठ लेखक मानते हैं कि प्रेरणा के लिए पत्नी के अलावा प्रेमिका का होना
बहुत जरुरी है. इस आधुनिक युग में प्रेरणा जैसी कोई चीज साहित्य में नही है.
हमारे शहर में पिछले दिनों किसी प्रसिद्ध साहित्यिक संस्था ने एक 'कहानी वर्कशाप'
आयोजित किया था, जैसे कहानी, कहानी न हुई कोई मोटरसाईकल का इंजन हो गई. समाचार
पत्रों में छपता है कि इक्कीसवीं सदी में कम्प्यूटर कविता सुनाएँगे. इक्कीसवी सदी
आने में अभी थोड़ा वक्त है. इधर तो अभी से सबकुछ 'कम्प्यूटराइज' हो गया लगता है.
आकाशवाणी वाले कहते हैं, 'परिवार-नियोजन पर चार कविताऐ लिखकर भेजिए.' हम फटाफट
लिखकर भेजते देते हैं. दूरदर्शनवाले कहते हैं, 'हमें बीससूत्रीय कार्यक्रम के
प्रचार हेतु नाटक चाहिए.' हमारे पास हाजिर स्टाक रहता है. रहे होंगे महर्षि
वाल्मीकि, जिन्होने काम-कीड़ा करते पक्षियों के एक जोड़े को जब बहेलिए के तीर से
बिंधते देखा तो आँसुओं के साथ उनकी कविता फूट पड़ी.
कवि ठीक कहता है, 'जैसी बहे बयार, पीठ तब हैसी कीजै.' जो व्यावहारिक हैं, वे
बयार के साथ बहते हैं. कुछेक मेरे जैसे अविवेकशील लेखक भी हैं, जो इस मुगालते
में जीते हैं कि हमारे शब्द जब आकार लेंगे तब इतिहास करवट बदलेगा. अभी पिछले
दिनों किसी संपादक-लेखक का एक बृहद् उपन्यास प्रकाशित  उआ. छुटभैए लेखकों से
लेकर स्थापित जनों तक ने गोष्ठियों और सम्मेलनों में अपने-अपने प्रशंसापत्र पढ़
डाले. मेरे एक शुभचिंतक ने मुझे किताब की प्रति भेंट देते हुए कहा,'बंधु, इस
उपन्यास की समीक्षा आरको करनी है. कुछ ऐसा लिख डालिये कि वह संपादक आप पर फिदा
हो जाए.' मैने वह उपन्यास पढ़ा और अपनी 'नीर-क्षीर विवेक' शैली में समीक्षा लिख
मारी. सहसा मैं रातों-रात प्रतिक्रियावादी घोषित हो गया. मेरे व्यंग्य में
लोगो को हास्य-ही-हास्य तैरता हुआ दृष्टिगत होने लगा. संपादक महोदय ने तो मुझे
लेखक मानने से इनकार कर दिया. मित्रों ने मुझे घोर अव्यावहारिक ठहराया. इस
प्रकार जो सच था, उसकी खिचड़ी बन गई.
