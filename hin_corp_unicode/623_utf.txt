<ळिटेरटुरे><ऐस्सय्स्><खुमर् झइनेन्ड्र><फरजिट् णरिट्व><१९८०><फुर्वोडय् फ्रकस्हन्(णरि)><णेत् ढेल्हि><२६-३१><२०२०><खुमर् झ्.,परजिट् णरिट्व,एस्>

+ ऊपर मैंने एक शब्द का उपयोग किया था 'कर्मवाद'. यह कर्म-परता और संघर्ष-परायणता
पुरुष में अहंभाव को दृप्त और सक्रिय रखती है. परिवार की संस्था में पुरूष का
अहंभाव जगह-जगह पर लचक खाता और परिष्कार पाता रहता है. परिवार की संस्था और उस
तरह की नैतिकता पश्चिम में में ह्स्व होती जा रही है. पारिवारिक मनोवृति स्थिरता
लाती है. मांग वहां के जीवन में है चालना की, गति की, स्थिरता से अधिक अस्थिरता
की, जिसके दवाव से लोक-जीवन कर्मोंन्मुख रहे और जूझता हुआ बराबर उन्नति करता जाय.
इस आंतरिक दबाव में से ही बड़े युद्धों की आवश्यकता का निर्माण होता है. जान
पड़ता है कि व्यक्ति कर्मठ और योद्धा हो, तो अधिक उपयोगी है. सामान्य शांत
पारिवारिक हो, तो उपयोगिता अपेक्षाकृत कम हो जाती है. इन कारणों से उस प्रकार की
जीवन-विधि में पौरूष प्रधान स्थान पा जाता है और स्त्रीत्व के लिए तदनुकूल गौण
स्थान रह जाता है.
देखने में स्त्री स्वाधीन दीखेगी. पर अर्थ की अधीनता उसे दबा ही देती है, जब वह
व्यक्ति बनती है. वहां हर स्त्री व पुरूष व्यक्ति बनने को लगभग मजबूर है और इस
तरह आर्थिक नियमन के अधीन हो जाता है. पारिवारिक होकर स्त्री को एक अधिष्ठान
मिलता है और अलग निज की भाषा में उसे नहीं सोचना होता. आर्थिक चिन्ता में उसे
नहीं पड़ना पड़ता. तब उसका मान वैयक्तिक गुणों की अपेक्षा से होता है, अर्जन की
अपेक्षा के हिसाब से नहीं. व्यक्तिपरक जीवन होते ही अर्जन-~क्षमता की अपेक्षा में
हर व्यक्तित्व का मूल्य निश्चित हो जाता है. स्पष्ट है कि इस दौड़ में स्त्री को
पुरूष से समकक्ष नहीं, बल्कि दोयम स्थान स्वीकार करना होगा. दोयम ही नहीं, बल्कि
कुछ अधीन स्थान भी. अधीन न कहकर जब उसे स्वतन्त्र कहा जाता है, तो उसमें केवल
भाषा और भाव का सौन्दर्य देखना चाहिए, अधिक नहीं.
अर्थ एवं बदाबदी पर आश्रित इस व्यवस्था में तब आपकी राय में क्या दाम्पत्य प्रेम
को वहां कोई भी स्थान नहीं रहा है ? स्त्री का रूप प्राचीन वेश्या के बहुत निकट
पहुँच गया है?
-प्राचीन वेश्या को मैं नहीं जानता, लेकिन हैम्बर्ग की बात है. वहाँ शहर के एक
विशेष भाग में जाने कितने नाइट क्लब है. एक खास बन्द गली है, जहाँ जाना हुआ, तो
बेहद खीझ मालूम हुई. नारी-मांस के विक्रय की दुकानें वैसी मैंने पहले नहीं देखी
थीं. दूसरे समलिंगी अड्डे भी थे. नाइट क्लब के कुछ मालिकों को इकठ्ठे बुलाकर बात
की, तो उन्होने बताया कि यह सब व्यवसाय समाज की स्वास्थ्य रक्षा के लिए जरूरी है.
इस ढंग से अनिष्ठ को कुछ सीमित और स्थानीय रखने का उपाय हो जाता है,नहीं तो वह
समाज की रगों में प्रवेश कर जाय. यह भी बताया कि हैम्बर्ग बहुत समय से जहाजरानी
का औद्योगक केन्द्र है. इसलिए काफी जनसंख्या यहाँ रहती है. जिसको तैरती हुई कहना
चाहिए. मनोरंजन की इसे अनिवार्य आवश्यकता है. नगर की उस मुक्त आजादी के हित में
हम यह व्यापार चलाते हैं. बाहरी लोग इतनी संख्या में यहाँ बराबर मौजूद रहते हैं
कि मनोविनोद का साधन न हो, तो उत्पात का डर बना रहे. नगर की समृद्धि के लिए यह भी
जरूरी है कि सारी दुनिया से वह लोगों को आकृष्ट करे और व्यापार बढाये. व्यापार की
उन्नति के नाते धर्म हो जाता है कि अतिथियों का जी बहलाये रखा जाय. आपका नाक-भों
सिकोड़ना कोरी भावुकता है. जीवन को उससे कठोर पदार्थ होना पड़ता है.
उन लोगों ने यह भी बताया कि ऐसे जरूरतमंद लड़कियों की सहायता भी हो जाती है.
कॉलेज में पढ़ने वाली लड़कियों की फीस के लिए पैसा मिल जाता है. आप विस्मय न
मानियेगा कि पत्नियाँ आती हैं और सवेरे-सवेरे पति आकर उन्हें ले जाते हैं. कुछ
इससे उन्हें सहारा ही होता है.
यह हालत भारत में बड़े शहरों में भी हो सकती है. लेकिन कारण लगभग वही हैं.
प्राचीन भारत की वरबधू, मैं समझता हूं, भिन्न थी. उस संस्था में सोन्दर्य, कला,
संस्कृति के तत्व भी शायद कुछ रहे हो सकते हैं. हर अर्थ के तल पर यह कोरम कोर
कमाईबाजी की बाध्यता आज की सभ्यता का फल है. उस दबाब के नीचे पारि-~वारिक नैतिकता
कैसे टिकेगी, मैं देख नहीं पाता.
ऐसी स्थित में दाम्पत्य वहां कैसा चल पाता है? इस पर आपने ऊपर प्रकाश नहीं डाला.
कुछ भी हो, इस स्थित को स्वतंत्र प्रेम के नाम पर संगत ठहराया नहीं जा सकता.
-स्त्री पुरूष के बीच आकर्षण का फल है सन्तति. उसके लिए विवाह और परिवार की
व्यवस्था है. पशु की-सी सुविधा मनुष्य जाति को नहीं है. मानव-शिशु जन्म पर बहुत
असमर्थ होता और उसे पालन-पोषण की आवश्यकता होती है. इसके लिए नाना प्रयोंगों के
बाद मानव-जाति ने अधिकांश आज एक विवाह-आश्रित परिवार व्यवस्था स्वीकार की है.
जहां कृषिप्रधान समाज है,वहां तो यह परिवार-संस्था फैलती और घनी होती गई. संयुक्त
परिवार खास तौर से भारत में बहुत ही पल्लवित और फलित हुआ है. उद्योगवाद की
परिस्थितियों में इस संस्था पर दबाव पड़ता है. परिवार की संयुक्तता फटती है, वह
उस भार के तले छोटा होता जाता और अन्त में पति-पत्नी तक सिमिट जाता है. कल्पना की
जा सकती है उन परि-~स्थितियों की, जब हर युद्धक्षम पुरुष से मांग हो कि वह सैनिक
बने. रहन-सहन का ढ़ग छावनियों और बैरकों का रूप ले सकता है.
स्त्री-पुरुष-सम्बन्धों से जो सन्तति हो,उसके लिए अलग बैरक या नर्सरी आदि हो सकती
है. वह विकट अवस्था आज अभी आयी नहीं है. लेकिन कर्मवाद और अर्थवाद इसी तरह हम पर
सवार रहा, तो शायद आ भी सकती है.
ऊपर से आप यह न मान लीजिएगा कि प्रेम, विश्वास और वफादारी का भाव वहां दाम्पत्य
में रह नहीं गया है. नहीं, मानव स्वभाव के वे गुण नष्ट कैसे हो सकते हैं ? तब तो
मनुष्य का ही नाश आ जायगा. लेकिन जिस प्रकार का अर्थ-तन्त्र राज-~तन्त्र और
समाज-तन्त्र वहां अपने बीच उपजा लिया गया है, उसके दबावों में से क्या विकार फलित
हो रहे और हो सकते हैं, यही देखने की बात है.
मैं भारत या भारतीय की दृष्टि से ही विचार नहीं करता हूं. जब कहता हूं कि वह गली
अंधी है, आगे रुक जाती है.
इस विकृत एवं अपारिवारिक सेक्स-जीवन से क्या मानव के मन पर दबाव कम हो पाते हैं ?
उससे क्या व्यइत वास्तविक मनोरंजन एवं तृप्ति पाता है ? क्या आर्थिक दबाव के
नीचे कुछ मनोवैज्ञानिक कारण भी नहीं रहते, जो मानव को इन आकर्षणों की तरफ खींचते
हैं ? ऐसे उपभोगों का मानव-चेतना पर क्या प्रभाव पड़ता है ?
लैंगिक सन्बन्ध अपने को बांटने और इस प्रकार मरने की आव-~श्यकता में से पैदा होता
है. पत्नी से यह प्रयोजन साधा जाता है, तब पुरुष के अहंभाव को उतनी खुराक नहीं
मिलती है. जय-विजय की वासना और चेष्टा का अवकाश विवाहित अवस्था में कम है. हां, चाह
से राह जो निकाली जाती है, उसमें अधिक सार्थकता जान पड़ती है.
तृप्ति तीखी उन सम्बन्धों में प्रतीत होती हो, लेकिन भरी नहीं होती. कारण, समर्पण
की अनुभूति नहीं होती.
आर्थिक और मनोवैज्ञानिक ये एक ही वास्तविकता के आत्मिक और सामाजिक दो सिरे हैं.
इसलिए इनमें आपस में क्रिया-प्रतिक्रिया चलती रहती है. आर्थिक में मानसिक कारण होता
है. और मानसिक में आर्थिक कारणीभूत होता है. इसी से दो प्रकार के कार्यकर्त्ता भी
नजर आते हैं. जो परिस्थिति की ओर से सुधार का उद्यम करते हैं, वे राजनीतिक,
मानव-चेतना की ओर सचेष्ट रहने वाले सांस्कृतिक. मन खाली रहता और दौड़ता
है. सम्बद्धता (सेंस आफ बिलौंगिंग) जैसे भीतर से स्थगित हो जाती है, जेब में पैसा
रहने पर तब व्यइत बाहर की ओर बढ़ता और सम्बन्ध खरीद लेना चाहता है. पैसा न रहने
पर वह विषाद की गहराई में से ही यदि कल्पना और भावना के माध्यम से कोई सम्बद्धता
पैदा की जा सके, तो सृजन-~शइत फूटती है. धर्म, दर्शन,कला आदि की सृष्टि अधिकांश
इसी मनोदशा में से हुई है. पैसा पास होने पर यह कम सम्भव बनता है और पैसे के जोर पर
जो सम्बद्धता तत्काल के लिए खरीदकर पैदा की जाती है, वह सम्बन्धहीनता सिद्ध होती है
और आदमी पीछे ठगा-सा रह जाता है. कुल मिलाकर अंह का समर्पण नहीं हो पाता है. वैसे
उपभोग में से अहंभाव लौटकर तीखा और कसा ही बनता है. यह वृति फिर वैयइतक संघर्ष
और उन्नति को प्रेरित करती और स्त्रीत्व के प्रति पौरुष में प्रभुता की वासना लाती
है.
मैं यह जानना चाहता हूं कि सेक्स मानव-मन, बुद्धि हदय एवं सभ्यता-संस्कृति से
सम्बद्ध माना जाय या नहीं ? यदि हां, तो उसकी समग्र संस्कृति पर क्रिया-प्रतिक्रिया
होगी. योरोप में जो सेक्स सम्बन्धी अनैतिकता जोर पकड़ गयी है, उसका वहां की समग्र
संस्कृति पर और मानव के समग्र व्यइतत्व पर क्या प्रभाव पड़ा है ?
काम जीवनमूल
-काम (सेक्स) जीवन-मूल में ही है. आपके गिनाये शेष तत्त्वों को बल्कि पल्लवन की
अवस्था के कहिए. मूल पत्र, पुष्प, फल आदि से असम्बद्ध कैसे हो सकता है.
अनैतिकता शब्द प्राथमिक नहीं है, अर्थात् वैज्ञानिक विचार में हम उसे बाहर भी रख
सकते हैं. समाज की अपेक्षा से ही नैतिक-अनैतिक की सृष्टि होती है. मानव-~जाति के
विविध समूह-समाजों की भिन्न-भिन्न रीति-नीति होने के कारण नैतिक-~अनैतिक ठहराने
का अधिकार मेरा नहीं है. ऊपर यदि अनैतिक शब्द आया है, तो पारिवारिक नैतिकता को
केन्द्र में लेकर. हो सकता है, प्रयोगपूर्वक मानव-समाज ऐसी जगह पहुंचे, जहां उसकी
नैतिकता की धारणा परिवार-केन्द्रित न रह जाय. तब उस ढ़ग से विचार करना होगा. लेकिन
आज पश्चिम के जिन देशों की चर्चा है वे अपने तन्त्र में विवाह और परिवार को मान्य
ठहराते हैं, इसलिए विवाह से बाहर लैंगिक सम्बन्ध अनैतिक ठहरते हैं.
पश्चिम का अन्तर्द्धन्द्ध
इस प्रकार के विवाहेतर सम्बन्ध यदि अनिवार्य बनते हैं, यदि यह भी अनि-~वार्य होता
है कि ऐसे सम्बन्धों की संख्या गुणानुगुणित होती जाय, तो दो दिशाओं में विचार करना
होगा. एक तो यह कि समाज-व्यवस्था, अर्थव्यवस्था, जगत्-व्यवस्था में क्या परिवर्तन व
सुधार किया जाय, जो हमारी नैतिक धारणाओं के अनुकूल पड़े और मूल्यों को सुरक्षित
रखे. या फिर यह सोचना होगा कि नैतिक धारणाओं और मूल्यों को क्या मोड़ दें कि वे आज
की सब उन्नति और विविधता को अपने में समा सके. पश्चिम के आज के साहित्य में यह
द्वन्द्व पूरे तौर पर प्रतिबिम्बित दीखता है. वहां का राजकारण भी जो अस्थिर है, सो
इसी कारण. पूर्वी यूरोप, जहां साम्यवाद कुछ जम चुका है, अब उतना अस्थिर नहीं है.
वहां फिर लौटकर विवाह और परिवार की पवित्रता की प्रतिष्ठा की जा रही है. तदनुकूल
समाज-व्यवस्था और राजतन्त्र का निर्माण किया जा रहा है. पर कुल मिलाकर पश्चिम की
सभ्यता इस अन्तर्द्वन्द्व से मुक्त नहीं है और मेरा विचार है कि बड़े द्रुत वेग से
होने वाली वैज्ञानिक और औद्योगिक उन्नति के नीचे या तो नैतिक विचारणा टूटेगी या
व्यवस्था हटेगी. तनाव इतना विकट है कि वहां के साहित्य में से इसकी पूरी चेतावनी
मिल जाती है.
यह तनाव सिद्ध होता है मानसिक रोगों की बढ़ती जाती हुई गणना से. जीवन के वेग में और
सामाजिक नीति-मानों की स्थिरता में घोर अनबन बन आयी है. व्यइत-मानस अशान्त रहता
है, उसे समाधान की स्थिति नहीं प्राप्त होती. इस स्थिति का प्रभाव व्यइतगत
प्रेम-सम्बन्ध के सूत्रों पर बड़ा बोझ डालता है. उस क्षेत्र में बड़ी
उद्भ्रान्तावस्था दीखती है. आपका साथी साथी नहीं रह सकता, सभ्यता के वेग और आवर्त
में आपको अलग और साथी को अलग चक्र में घूमना पड़ता है. घर की एक ही छत के नीचे कुछ
देर को आप मिल पाते हैं, तो मालूम होता है कि व्यवधान है, जिसमें नाना प्रश्न, संशय
और सह्यताएं पड़ी हुई हैं. आप विश्वास से चलते हैं, पर विश्वास पर दबाव बना रहता
है. अन्त में क्योंकि आप दोनों उदारता और स्वतन्त्रता के आदर्श में विश्वास करते
हैं, आप दोनों के बीच ठंडक जम जाती है और शिष्टाचार का उपचार रह जाता है. यह तो समझ
में नहीं आता कि घर कैसे तोड़ा जाय, इस-~लिए वह घर ऐसे पति-पत्नी को लेकर चलता जाता
है, जो अजनबी हैं, इसलिए मित्र हैं. असल में पति-पत्नी रह चुकने के कारण न मित्र की
भांति रहना सम्भव होता है, न अजनबी की भांति, और जीवन पर एक अजब कृत्रिमता छायी
रहती है. यह घर तो उत्तम नमूने का है, इससे घटिया प्रकार के घरों की तो आप बात ही न
कीजिये.
स्वतन्त्रता सबको प्यारी है, लेकिन सभी को भारी है. भारी है, इसलिए एक-दूसरे के पास
खिंचते और आपसी लिपट में बन्धन खोजते हैं. लेकिन प्यारी है, इससे फिर एक-दूसरे से
आजाद हो जाते हैं और परिणाम का दायित्व नहीं उठाना चाहते. ऐसे हदय का सम्बन्ध
आमोद-विनोद और पैसे का अनुबन्ध रह जाता है. सम्बन्ध के बीच में पैसे का हिसाब आने
पर जैसे बन्धन समाप्त हो जाता है और दोनों ओर आजादी बनी रहती है. विवाह की स्थिति
'सोशल कांट्रेक्ट' की होती और फिर आगे बढ़कर 'म्युचुअल एग्रीमेंट' की हो जाती है.
इस विकास में हम यह देख सकते हैं कि बन्धन (इन्वोल्वमेंट) से सुरक्षा खोजी गयी और
व्यइतगत सुरक्षा अपनायी गयी है. इस व्यइतगत स्वतन्त्रता के आधार पर उन्नति
को बहुत अवकाश और आयाम मिला है और निस्सन्देह सभ्यता की सफलताएं इस बुनियाद पर खड़ी
होकर इतनी ऊंची उठ सकी हैं. लेकिन ठीक उसी कारण सम्बन्ध-तन्तुओं में क्षीणता और
अस्थिरता आती गयी है. कर्त्तव्य-भावना ने स्वतन्त्रा के विचार से अपना सम्बन्ध
जोड़ा है, प्रेमार्पण और तद्जनित त्याग और यज्ञ की आवश्यकता से सम्बन्ध तोड़ लिया
है. कर्त्तव्य-बुद्धि में से सभ्य जनोचित शिष्टाचार का अपरिसीम विकास हुआ है, लेकिन
प्रतिष्ठा परस्पर भोग की हुई है, परस्पर उत्सर्ग की नहीं. इसमें मैं मानता हूं कि
स्त्री को बेहद घाटे में रहना हुआ है, क्योंकि प्रकृति की ओर से ही उसे मातृ-धर्म
मिला है, अर्थात् व्यसन से अधिक वहन और सहन का धर्म.
स्त्री के घाटे में रह जाने की बात को आपने पहले भी एक जगह कहा था और उसका सम्बन्ध
उसकी उत्पादन-क्षमता की हीनता से जोड़ा था. इस वैज्ञानिक युग में स्त्रियां
बड़े-से-बड़े पदों पर सुशोभित हैं और तंत्र में नितान्त उपयोगी सिद्ध हुई हैं, जहां
तक सेकस का सम्बन्ध है, भूख दोनों तरफ बराबर है और उसको बराबरी के स्तर पर लिया और
समझा गया है. फिर स्त्री को पहले की अपेक्षा आज नफे में क्यों नहीं आप मान सके
हैं ?
-सम्बन्ध पैसे पर बनेंगे और चलेंगे, तो मैं नहीं समझ सकता कि स्त्री घाटे में
रहने से कैसे बच सकती है. एकाध महिला यहां-वहां म्युनिसिपल बोर्ड पर हो गयी या
राज्य के परामर्श में, तो कृपया आप भ्रम में न पड़िये. खोजेंगे, तो शायद आप पायेंगे
कि इतना भी रू-रियायत को या पुरुष के कारण हुआ है. पैसा हिसाब पर चलता है, हदय
हिसाब नहीं जानता. स्त्री के पास निश्चय ही हदय का धन अधिक है. इस-~लिए जब धन
सिक्का होगा, तब सहदयता का मूल्य बढ़ेगा, यह असम्भव मानना चाहिए, ह्दयमूल्य का घटना
तो अनिवार्य ही है.
