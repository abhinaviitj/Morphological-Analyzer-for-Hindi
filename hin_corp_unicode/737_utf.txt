<ळिटेरटुरे><णोवेल्><घुप्ट् भ्हइरव् फ्रसड्><आक् घेनिउस् कि फ्रेम्कट्ह><१९८०><ढ्हर्टि फ्रकस्हन्><भिकनेर्><४७-५३><१९८०><घुप्ट् भ्,गेनिउस् खि फ्रेम्कट्ह, णो><घिरिस्ह् णट्ह् झ्ह>

+ खाने की मेज पर चारों बैठ थे. एक ओर रमन और निर्मला और दूसरी ओर राजेश और
कुसुम. कुसुम की वह रूमाल अब भी उसी तरह उसके सिर पर बँधी थी. उस लाल, छींटदार
रूमाल से घिर कर उसके चेहरे पर एक अजीब सुन्दरता, पवित्रता और गरिमा आ जाती
थी.,जैसे चर्च में सिर पर रूमाल बाँध लड़कियों में आ जाती है. यह बात कुसुम
जानती थी और ऐसे अवसर पर यह रूमाल अवश्य बाँधे रखती थी. वह सिर झुकाए हुए थी और
चुपके-चुपके रो रही थी. उसका इस तरह रोना निर्मला को बड़ा ही अजीब लग रहा था.
वह सोच नहीं पा रही थी कि ऐसी लड़की कभी रो भी सकती है. उसे लग रहा था कि वह
सरासर ढ़ोग कर रही है,रमन की सहानुभूति पाने के लिए. वह रह-रहकर चिढ़ती या चिढ़ाती
नजर से उसे देख रही थी और उसे बड़ा बुरा लग रहा था कि वह उनके खाने का मजा
किरकिरा कर रही थी.
थोड़ी देर तक तीनों खाते रहे थे. राजेश और निर्मला को कुसुम के न खाने की कोई
चिन्ता नहीं थी. लेकिन रमन नीची-नीची नजरों से देख रहा था कि कुसुम खा नहीं रही
है. आखिर उसने कहा-खाओ, कुसुम, खाओ !
-कुसुम ने डबडबाई आँखों से रमन की ओर देखकर कहा-भूख नहीं है, भैया !
-निर्मला ने यह `भैया' शब्द कुसुम के मुंह से तीसरी बार सुना था. पहली बार जब
सोने के कमरे के सामने उसने सुना था, तब तो उस पर ध्यान देने का उसे
होश-हवास ही नहीं था. लेकिन इस बार उसका पूरा ध्यान गया. उसने लक्ष किया कि इस
अवसर पर इस शब्द का उच्चारण करते समय कुसुम के लहजे में एक अजीब स्निग्धता,
स्नेह और दयनीयता आ गयी थी. इससे वह और भी चिढ़ गयी. खसमानखानी अपने
भैया की बीबी को अभी छिनाल कह रही थी और इस समय कैसे बुलके चुला-चुलाकर
भैया-भैया कर रही थी !
-कुछ तो खाओ, कुसुम ! रमन ने फिर कहा.
-बिलकुल भूख नहीं है !-तब अचानक मटककर राजेश ने कहा और रमन और निर्मला को चकित
कर दिया. लेकिन कुसुम बिलकुल अप्रभावित-सी पूर्ववत् सिर झुकाये रही थी. फिर
राजेश ने एक साहसपूर्ण दृष्टि निर्मला और पर डाली और कुसुम को डाँटते हुए-सा
कहा-खाओ ! खाओ ! यही-सब तो तुम्हारी आदत है, जिनकी वजह से...
अपने मिट्टी के शेर के साहस को देखकर रमन मन-ही-मन मुस्करा रहा था. वह जानता
था कि इस समय हजरत काफी आश्वस्त है कि कुसुम उनके डाँटने पर भी कुछ नहीं करेगी,
कुछ नहीं कहेगी. कुसुम ने रमन की ओर अपनी उसी नजर से देखा, तो उसने अपने होंठों
पर आती मुस्कराहट को रोककर कहा था-खाओ, कुसुम सब ठीक हो जाएगा. आँसू पोंछ लो.
कुसुम हथेली से ही अपने आँसू पोंछने लगी, तो राजेश ने फिर जैसे बिगड़कर
कहा-देखा तुम लोगों ने इसका फूहड़पन ! इसकी ऐसी ही आदतों के कारण तो...
निर्मला के आश्चर्य का ठिकाना ही नहीं था. राजेश कुसुम को डाँट भी सकता है, यह
वह कभी सोच ही न सकती थी. उसके सामने ही तो कुसुम ने उसे बेइज़्ज़त किया था, तब
तो उसने मुंह से एक बात न निकली थी. और उसके पहले कुसुम के डर से ही हजरत सोने
के कमरे में जा छुपे थे. अब इस समय क्या हो गया था. कि लगातार वह कुसुम को
डाँटे जा रहा था.
रमन सिर झुकाकर अपनी हँसी रोकने की कोशिश कर रहा था. कुसुम खाने लगी तो निर्मला
का आश्चर्य ग़ुस्से में बदल गया. इस चुड़ैल ने कैसे इस समय राजेश कि डाँट सह ली
थी ? अजीब गोरख-~धन्धा है यह सब ! किस की बात पर क्या विश्वास किया जाए....
राजेश के चेहरे पर विजय की खुशी की चमक आ गयी थी. जब रमन ने उसे नहाने-धोने के
लिए भेजा, वह नहान-घर में काफ़ी देर तक रह गया था. उसने पूरी सिगरेट की डिब्बी
फूंक दी थी . उसे अपनी भावी योजना बनाने के लिए काफी समय और इतमीनान चाहिए था. साथ
ही वह यह भी चाहता कि रमन अकेले में कुसुम में कुसुम से काफी बात कर ले. वह बड़ा
खुश था कि कुसुम ने इस घर में प्रवेश करते ही अपना रूप-रंग दिखा दिया था.
इन लोगों को तो मेरी बात पर विश्वास ही न हो रहा था.
अपनी योजना के मातहत ही राजेश ने रमन की उपस्थिति में कुसुम को डाँटा था और उसे
अपनी इस पहली सफलता पर बेहद खुशी हुई. उसे अब विश्वास हो चला था कि उसकी योजना
सफल हो जाएगी.
खाना हो चुकने के बाद रमन ने निर्मला को आराम करने के लिए सोने के कमरे में
भेज दिया था. फिर तीनों जने बैठक में आ बैठे थे. राजेश इस समय बड़े उत्साह में
था. उसमें तरूणों की तरह चुस्ती आ गयी थी और उसका अंग-अंग फड़क रहा था. सिगरेट
का धुआँ छोड़कर उसी ने बात शुरू की. अब वह मैदान को किसी दूसरे के हाथ में नहीं
छोड़ना चाहता था. जब कोई योजना राजेश के दिमाग में पक जाती थी तो वह बिलकुल
शैतान की तरह काम करता था, बशर्ते कि उसके पुट्ठे पर किसी तगड़े आदमी का हाथ
हो?
-हाँ, भाई रमन, राजेश ने कहा-तो तुमने अपना प्रस्ताव इसके सामने रख दिया है ?
-अभी नहीं,-रमन ने लापरवाही से कह दिया.
-तो अब रख दो,-राजेश ने कहा-जो बात होनी है, चट-~पट हो जानी चाहिए. समय बिलकुल
बरबाद नहीं होना चाहिए.
-तो तुम अपने ही मुंह से रख दो,-उसी लापरवाही से, कोच पर उठंगते हुए-सा रमन
बोला.
दरअसल कुसुम के मुंह से वे सब बातें सुनकर रमन जिन परिणामों पर पहुँचा था, उनसे
वह मन-ही-मन बड़ा परेशान था. उसे लगा था कि जब राजेश ने कुसुम को छोड़ने की
तैयारी कर ली है और यह निश्चय है कि बेचारी कुसूम मारी जाएगी. वह कुसुम को किसी
तरह फिलहाल बचा लेना चाहता था, लेकिन उसे लगता था कि कुसुम उसकी बात मानेगी नहीं
राजेश अपनी ग्रंथि से विवश है तो भी कुसुम अपनी ग्रन्थि से विवश है. इन दोनों का
कोई इलाज नहीं है. लेकिन वह देख रहा था कि राजेश बच जाएगा और कुसुम मारी जाएगी.
हमारे समाज में यही होता है, मर्द बच जाता है और मारी जाती है. यहां घर में और बाहर
मर्दों की हुकूमत चलती है. मर्द-मर्द का साथ देते हैं. जगत अपनी तरह का कोई अकेला
मर्द नहीं है. सभी मर्द कामोबेश जगत की ही तरह है. वे सभी राजेश का साथ देंगे. लेकिन
कुसुम का साथ कौन देगा ? आश्चर्य है, यहाँ औरत का औरत का साथ नहीं देती. निर्मला भी
कोई अपनी तरह की अकेली औरत नहीं है. सभी औरतें कमोवेश निर्मला की ही तरह हैं.
वे सभी भी मर्दों का ही साथ देती हैं, वे जानती हैं मर्दों का विरोध कर वे कहीं
की न रहेंगी....फिर भी वह कुसुम को बचा लेना चाहता था, जैसे कि उसने नीला को
बचा लिया था. ओह ! नीला को भी राजेश ने कितना बदनाम कर दिया था ! ठीक वही बातें
जो अब यह कुसुम के बारे में कहता फिरता है, नीला के बारे में भी प्रचारित कर रहा
था. लेकिन नीला कुसुम की तरह नहीं थी. उसमें एक चेतना थी. मर्दों से, मर्दों के
समाज से सब तक-~लीफों को सहकर भी लड़ने के लिए तैयार थी. किस तेवर से उसने उस
समय कहा था,"रमन भाई, आप चलने दीजिए, जैसे चलता है. इस मर्द के नामर्द बच्चे को
मैं नाकों चने चबवा दूँगी, आप देखिएगा ! इस जनखे ने आखिर मेरे साथ शादी करने की
हिम्मत कैसे की ? मैं इसे उसी तरह मारूँगी जैसे दुसाध सूअर को जिन्दा मारते
हैं, एक कच्ची डाल के बाँधकर उलटे लटकाकर, नीचे आग जलाकर चारों ओर से सूअर की
देह को बर्छों के खोम-खोमकर ! आपने कभी बह दृश्य देखा है, रमन भाई ? कभी सूअर
का चीख़ना सुना है ? मैं इस सूअर के बच्चे को उसी तरह जिन्दा मारना चाहती हूँ
और उसी तरह इसका चीखना सुनना चाहती हूँ !...और यह कुसुम क्या कहती है,"मैं तो
इस कारण उससे असन्तुष्ट हूँ कि...फुह! वाह री सती पार्वती!...मैंने उसे प्राप्त
करने के लिए पूरे आठ वर्ष तपस्या की है! " की है तो पहनो न अपने इस शिव को गले
में, इस तरह हाय-तोबा क्यों मचा रखी है ? रमन को गुस्सा आता था, फिर पछतावा भी.
ऐसी मूर्ख लड़की पर गुस्सा क्या करना ! वह कुसुम का भविष्य देख रहा था...उसे वह
बचा लेना चाहता था, लेकिन वह कुछ समझेगी कैसे ? नीला तो समझदार थी. उसने उससे
एक ही बात तो कह दी थी,"नीला इस एक व्यक्ति,निहायत बेहूदा व्यक्ति को सबक
सिखाने के लिए तुम अपना जीवन ,शक्ति और भविष्य क्यों नष्ट करोगी ?
तुम्हारे लिए काम करने के लिए और अपनी शक्तियों के उपयोग के लिए कितना
व्यापक क्षेत्र पड़ा हुआ है. छोड़ो इस जहन्नुम क् कीड़े को !...ऐसी ही बात इस
पार्वती की बच्ची से इसके शिव के बच्चे के बारे में कोई कहे तो ?...जाने दो,
जाने दो ! तुम्हारा काम कोशिश करना है. कोशिश से बाज आना ठीक नहीं होगा. कौन
जाने कोई बात ही बन जाए. वह कोशिश कर गुज़रना चाहता था,इसलिए वह अपना प्रस्ताव
सीधे कुसुम के सामने रखना चाहता था. लेकिन राजेश ने जब आप ही बात शुरू कर दी थी,
तो वह क्या करता ! अपनी उप-~स्थिति में राजेश साहस को तो वह समझता था,
लेकिन इस तरह अचानक ही उत्साहित हो उठना उसकी समझ में नहीं आ रहा था. वह इसे
भी समझ लेना चाहता था.
राजेश कुछ कहे, इसके पहले ही रमन फिर जँभाई लेता बोल उठा था-भाई, मुझे तो नींद
नहीं आ रही है. खैर, तुम लोग बातें करो.
-नहीं,रमन भैया,- कुसुम बोल उठी-इसकी बात का मुझे कोई भी एतबार नहीं रह गया है.
आप नहीं सुनेंगें तो मैं भी नहीं सुनुँगी !
यह सुनकर राजेश ने चौंककर कुसुम की ओर देखा. तब रमन ने कहा- तुम लोग भी थोड़ा
आराम कर लो, तो कैसा ?-फिर वह सहसा उठकर खड़ा हो गया था और बोला था-मैं सोने के
कमरे में जाता हूँ. तुम लोग यहीं कोच पर...
-नहीं-नहीं. राजेश ने इनकार करते हुए कहा-मुझे को दिन में सोने की आदत ही नहीं
है !
रमन मन ही मन मुस्कराया था. फिर बोला-अच्छा तो मैं कुसुम को भी अपने साथ ले
जाता हूँ. तुम यहाँ बैठकर कुछ पढ़ो.
-भैया !-कुसुम बोल उठी.
लेकिन उसे हाथ उठाकर चुप कराते हुए रमन ने कहा-घब-~राओ नहीं, कुसुम ! राज यहाँ
से कहीं नहीं जाएगा. फिर भी तुम्हें विश्वास नहीं, तो बैठक का दरवाजा बाहर से बन्द कर
सकती हो. राज को कोई उज्र नहीं होगा. आओ, चलो.
वे बाहर आए, तो कुसुम ने अपने हाथ से दरवाजे में कूंडी लगाई और रमन से
कहा-भैया,एक ताला दो !
-चलो,चलो !-रमन ने कहा-चोपाए को बाँधकर रखा जा सकता है, दौपाए को नहीं. तुम
कैसी ख़ामख़्याली में पड़ी हुई है.
सोने के कमरे में निर्मला बिस्तर पर जागी हुई पड़ीं थी. उसकी ओर देखकर रमन ने
कहा- तुम पड़ी रहो, निर्मला, मै कुसुम को यहाँ कुछ बातें करने के लिए लाया हूं!
आओ कुसुम तुम इस बिस्तर पर बैठो.
वह बैठ गई, तो उसके सामने निर्मला के पास बैठते हुए रमन नकहा-सुनो,कुसुम, मैं
अकेले में बातें करने के लिए ही तुम्हें यहाँ लाया हूँ. तुम नहीं जानती कि राज
कितना चालाक,धूर्त और तेज आदमी है. मुझे लगता है कि उसने तुम्हें छोड़ने का
पक्का निर्णय कर लिया है...
