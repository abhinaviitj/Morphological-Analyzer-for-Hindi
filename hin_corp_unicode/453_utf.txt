<णटुरल् श्चिएन्चे><श्चिएन्चे शोचिएट्य्><श्तमि शट्य फ्रकस्ह् शरस्तटि><फ्रच्हिन् भ्हरट् के  खर्नड्हर्><१९८८><फुस्टकयन्><णेत् ढेल्हि><१९६ टो २०१><२५००><श्तमि-फ्रच्हिन् भ्हरट् के 

इस अध्याय में हम सुश्रुत के ग्रन्थ से (संहिता भी उनके नाम से सुश्रुत
ही कही जाती है) कुछ मूल पाठ उद्धृत करेंगे. सुश्रुत पूरे ग्रन्थ में एक
ही वर्ग के चिकित्सको की बात करते हैं, जो शल्य और चिकित्सा दोनों ही
कामों को अपनाते थे. व्यवसाय में भी प्रवीणता की कोई निश्चित मात्रा या
क्रम भी न था, पथरी निकालने का काम जहां कुस्तुन-तुनियां में विशेषज्ञ
करते थे, वह यहां पहले राजाज्ञा लेकर कोई भी कर सकता था. चिकित्सा और
शल्य के बीच अगर कोई मान्य भेद था, तो वह निचले तबकों में था, नाइयों
में, नाखून बनाने वालों में, कान छेदने वालों में, दांत उखाड़ने वालों
में और फस्त (खून) खोलने वालों में, जो ब्राहम्ण जाति से बाहर के होते
थे.
सुश्रुत स्टील के बने सौ से अधिक शल्य यंत्रों का वर्णन करते हैं. उनके
हत्थे अच्छे और जोड़ मजबूत होने चाहिए. अच्छी तरह पालिश होनी चाहिए. और
वे इतने तेज होने चाहिए कि बाल को भी चीर सकें. वे बिलकुल साफ होने चाहिए
और फलालेन के भीतर एक बक्स में रखे जाने चाहिए. इन में तरह-तरह के
स्कालपेल (क्षुरिका), पतले चाकू (बिस्टूरी), छुरियाँ (लंसेंट) उत्पा-~दक
(स्केरीफाइर), आरे, आस्थि काटने वाले, कैंचियां, शलाकाएं और सुइयां हुआ
करती थीं. मुथरे हुक, फन्दे, एषणियां (प्रोब्स, जिनमें कास्टिक दानियां
शामिल हैं), संचालक, पता लगाने, वाले, डोइयां और चिमटियां भी होती थी तथा
सूत्र-~नलिकाएं, सिरींजे, उदर-वीक्षक और वर्ति (सलाइयां) थी. पट्टियां
चौदह तरह की होती थीं. ज्यादातर पसंद की जाने वाली चपट्टियां बांस की
बनाई जाती थीं, उनको रस्सी से साथ-साथ बांध दिया जाता था और अपेक्षित
लंबाई में काट लिया जाता था. वाइज का कहना है कि उसने इस प्रशंसनीय
चपट्टी का अक्सर प्रयोग किया है, खास तौर पर जांघ, प्रगंडिका (हुमरस)
बहि: प्रको-~ष्ठिका (रेडियस) और अन्त: प्रकोष्ठिका (अलना) की हड्डियों के
फ्रेक्चर होने पर. बाद में इनको अंग्रेजी फौज में पेंटेंट रतन-बेंत
चपट्टी के नाम से अपना लिया गया.
हड्डी के टूटने की नापजोख अन्य चिन्हों के साथ-साथ क्रेफ्टिस (टूट नापने
वाला) से भी की जाती थी. हड्डी उतरने को विशद रूप से वर्गीकृत किया जाता
था और अलग-अलग निदान किया जाता था. उपचार कर्षण प्रतिकर्षण और पर्यावर्तन
द्वारा तथा अन्य कुशल हाथ मालिस आदि तरीकों से किया जाता था. व्रणों को
कटा-फटा, छेदवाला, विदीर्ण, गुमचोट आदि में बांटा जाता था. सिर और चेहरे
के कटानों को सिया जाता था. बाहर की चीजें निकालने में बड़ी प्रवीणता
दिखाई जाती थी कुछ विशिष्ट स्थितियों में लोहे के टुकड़े निकालने के लिए
चुम्बक का भी इस्तेमाल किया जाता था. सूजन को ठीक करने के लिए सामान्य
सूजनहर उपचारों और पथ्यों तथा उपकरणों का प्रयोग किया जाता था. कुहनी के
मोड़ के अलावा कई अन्य जगहों पर भी शिरावेधन किया जाता था. खून निकालने
के लिए छुरिका के स्थान पर जोकों को ज्यादा इस्तेमाल किया जाता था. इस
काम के लिए सिंगी (प्यालेनुमा) का भी उपयोग होता था, पुल्टिस बांधना, सेक
करना आदि उसी तरह से किए जाते थे, जैसे आज किए जाते हैं. यद्यपि खून
रिसना रोकने पर पूरा नियंत्रण न था, फिर भी कभी-कभी अंग काट भी दिए जाते
थे. ठूंठ पर खौलता हुआ तेल लगाया जाता था, प्याले जैसे पट्टी बनाकर उसके
लिए दबाव भी डाला जाता था, कभी-कभी डामर भी मिला लेते थे. रसौली और बढ़ी
हुई लसीका ग्रन्थियों को काट दिया जाता था. वे फिर न हों, इसके लिए कच्ची
सतह पर संखिया का एक मलहम भी लगाया जाता था. पेट के जलशोथ और हाइड्रोसील
का इलाज शलाका से छेद करके किया जाता था. हार्नियां के भेद भी विदित थे
और वपा के हार्निया को अंडकोश पर आपरेशन करके हटाया जाता था. धमनी की
असामान्य वृद्धि को भी लोग जानते थे, पर इलाज न होता था. धमनी के सातत्य,
कटाव या पल्ले पर बंध का उपयोग एक ऐसी बात है, जिसे आधुनिक सर्जन प्राचीन
हिन्दू शल्यतंत्र में अनुपस्थित पाकर अचंभे में पड़ सकते हैं. इस मामले
में उनके पिछड़ें-~पन का कारण नि:सन्देह धमनियों की प्रणाली और प्रवाह से
उनका अपरिचय ही था. ऊपर बताए गए आपरेशन के अलावा नाभि के नीचे मध्यरेखा
से थोड़े बाई ओर चीरा लगाकर पेट को फाड़ा जाता था और संग्रन्थि या बाधा
को हटाया जाता था (उदर-शल्य). एक बार आंतों के एक छोटे से हिस्से को ही
खोला जाता था. फिर जोड़ दिया जाता था. उन पर घी या शहद मलकर उनको फिर
उदरगुहा में रख दिया जाता. पथरी निकालने के लिए भी आपरे शन किया जाता था,
पर ठंड का प्रयोग नहीं होता था. नाक को ठीक करने के लिए प्लास्टिक सर्जरी
भी चलती थी, पास के गाल के खाल को लिया जाता था और ऊतक का पुल तनाकर
वाहिकामयता को बनाए रखा जाता था. आंख के शल्य मोतियाबिन्द का निकाला जाना
भी शामिल था. गर्भ-जनन के लिए भी तरह-तरह के आपरेशन किए जाते थे. जिनमें
शल्य करके गर्भ निष्कासन और भ्रूण को कुचलना भी शामिल था.
चिकित्सागत उपचार
शल्य वाले रोगों में चिकित्सा और शरीर उपचार हिन्दुओं के आयुत्रद शास्त्र
की साधारण देखभाल और विशदता एवं उनकी औषध द्रव्य तालिका की विशालता के
अनुरूप ही होता था. मलहम और बाहरी लगाने वाली चीजों में घी का प्रयोग
आधार के रूप में किया जाता था और उसमें और चीजों के अलावा संखिया, जस्ता,
ताँबा और लोहे के सल्फेट का भी इस्तेमाल होता था. हर आपात और विदित रोग
के लिए शास्त्रों में विशद और विस्तृत हिदायतें दी हुई होती थीं, जो ऋषि
वैद्यों द्वारा युवा छात्रों को पढ़ाएँ जाते थे. आपरेशनों में हाथ से काम
करने के व्यावहारिक ज्ञान के बिना केवल किताब पढ़ना निरर्थक माना जाता
था. छात्रों को विभिन्न शल्य आपरेशन तख्ते पर मोम बिछाकर, या लौकी, खीरे
आदि फलों पर करके दिखाए जाते थे. चमड़े के थैले में पानी या मुलायम कीचड़
भरकर नली डालना या छेद करना सिखाया जाता था. पशुओं की ताजी खालों से
बालों को साफ करके उपाड़ने और खून निकालने का अभ्यास कराया जाता था, छेद
करना या श्लाका डालना कमलिनी के पोले डंठलों या मरे पशुओं की वाहिकाओं पर
सिखाया जाता था. मानव शरीर के हिलने योग्य माडलों पर पट्टी बांधने का
अभ्यास कराते थे, सीवन का चमड ़ए और कपड़े पर, प्लास्टिक आपरेशन मरे
पशुओं पर क्षारक और विदाहकों का उपयोग जिन्दा पशुओं पर. शरीर-रचना का
ज्ञान जरूरी समझा जाता था पर ऐसा नहीं लगता कि शवच्छेदन द्वारा उसका
विधिवत् ज्ञानार्जन किया जाता था. नीचे तबके के लोगों पर प्रभाव डालने के
लिए अन्धविश्वास और जादू-टोने के विचारों को भी बुद्धिमानी के साथ
व्यवहार में लाया जाता था. निदान के सिद्धान्तों की कमी न थीं, पर उनका
उद्भव विशुद्धत: मनमाने या परम्परागत क्रियाविज्ञान (वात, और कफ) पर ही
आधारित माना जाता था, और नियमों और अनुदेशों के सारे विशद निरूपण का
उपयोग यद्यपि कई पीढ़ियों तक बहुत कुछ बना रहा, पर उसमें तर्क और आजादी
की गतिशीलता न थी इसलिए वह अनिवार्यत: कठोर हो गया और पुराना पड़कर
क्षयशील हो गया.
समकालीन शल्य क्रिया
चीन
उसी लेख में चार्ल्स क्रेटन ने बताया है कि चिकित्सा और शल्य के अपने
ज्ञान में चीनी भारतीयों से बहुत से पीछे थे, हालांकि बौद्ध धर्म के
प्रचार का लाभ चीन ने भी प्राय: उसी समय उठाया था, जब तिब्बत ने. वे मृत
व्यक्तियों का बहुत धार्मिक सम्मान करते थे और खून निकालने या सजीव
प्राणियों से छेड़छाड़ में वे अनिच्छुक रहते थे, इसलिए शल्यक्रिया का
विकास चीनियों में आरम्भिक मोटी-मोटी बातों के अलावा बिलकुल न हुआ. शुरू
के जमाने से ही उनका क्रिया विज्ञान और शरीररचना का ज्ञान असामान्य रूप
से कल्पनापूर्ण था और उनका शल्य-कर्म प्राय: सारा का सारा बाहरी दवा
लगाने तक ही सीमित था. रसौली या फोड़ों का इलाज उपाड़ कर या छेद करके
किया जाता था. शल्य के क्षेत्र में चीनियों की विशिष्ट खोज दर्द के
क्षेत्र या सूजन में दर्द कम करने के लिए धमनी में पतली सुइयां छेदना या
सख्त चांदी या सोने को एक इंच या ज्यादा दूरी तक डालना (और उसे थोड़ा सा
चुभाना). वाइज बताते हैं कि `सुई को उस हिस्से में कई मिनटों तक या
तन्त्रिकाशूल जैसे कुछ मामलों में कई दिनों तक रहने दिया जाता है और इससे
काफी लाभ होता है,' गठिया या पुराने वात का भी इन स् थानीय दर्दो के रूप
में इस तरह इलाज किया जाता था. इसके लिए ३७६ जगहें बताई गई हैं, जहां
बड़ी वाहिकाओं या प्राणवान् अंगों को चोट पहुंचाए बिना सुइयां डाली जा
सकती हैं.
मिश्र
गाय के सींगों की बनी खून निकालने की प्यालेनुमा सिंगिया पुराने मिश्र के
मकबरों में मिली हैं. स्मारकों और मन्दिरों की दीवालों पर पट्टी बांधे
हुए रोगियों या सर्जनों के द्वारा आपरेशन कराने वाले रोगियों की
आकृ-~तियां भी पाई गई है. मिश्र की प्राचीन वस्तुओं के संग्रहाल्यों में
छुरियां, चिम-~टियां, चाकू, एषणियां, कैंचियां आदि विद्यमान हैं. एबर्स
ने अपने द्वारा खोजे गए पेपिरस के एक पदांश की यह व्याख्या की है कि उसका
सम्बन्ध मोतियाबिन्द के आपरेशन से है. कान के लिए शल्य-यन्त्रों की
आकृतियां मिली है और ममियों मे नकली दांत भी पाए गए हैं. कुछ ममियां ऐसी
भी मिली हैं, जिनमें टूटी हड्डियों को ठीक से जोड़ा गया है. हैरोडटोस ने
लिखा है कि यद्यपि मिश्र का जलवायु बढ़िया है, फिर भी वहाँ पर बहुत से
चिकित्सक हैं जो सभी विशेषज्ञ हैं. साइप्रस के दरबार में आंख के सरजन
प्रेक्टिस करते थे, और उनका बड़ा सम्मान होता था.
ग्रीस
संस्कृत की चिकित्सा सम्बन्धी रचनाओं के समान ही ग्रीक की पुरानी शल्य
संहिताओं में भी कई पीढ़ियों तक ज्ञान और प्रवीणता के सजीव विकास की छाप
मिलती है. होमर के समाज में शल्य-तन्त्र युद्धक्षेत्र का ही है और यह
बड़े ही स्वल्प स्वरूप का है. एचाइल्स इस आधार पर मैचओन को स्वस्थ पाने
के लिए चिन्तित है कि बाणों को काट निकालने और मलहम लगाने में उसकी
प्रवी-~णता किसी भी प्रकार से उस सेवा से कम महत्त्वपूर्ण सेवा नहीं है,
जो कोई वीर ग्रीक सेना की कर सकता है. मैचलोन शायद एक अभ्यासी चिकित्सक
है, जिसकी अभिरूचि मैलम्पस की भांति अश्व पुरुषों से बात-चीत करने में थी
और उनसे वह कुछ परम्परागत ज्ञान प्राप्त करता था. सभ्यता की आदिम स्थिति
और ग्रीक महाग्रन्थों के समय के बीच क्रमिक विकास का लम्बा समय रहा था.
हिप्पोक्रेट (पेरिकिल्स का युग) के संग्रह के शल्य में सफाई से काम पूरा
करने और विस्तृत ब्योरे देने का पूरा साक्ष्य मिलता है. हड्डी टूटने और
उतरने संबंधी दो अध्याय आज के यन्त्र युग में भी शायद पिछड़े नहीं कहे जा
सकते. कन्धे की हड्डी उतरने के चार भेदों में से नीचे कांख में उतर जाने
को ही ज्यादातर उतरने वाले एकमात्र भेद के रूप में दिया गया है. फीमर की
हड्डी (ऊर्वस्थि) उतरने के ज्यादा सामान्य भेद पीछे की ओर श्रोणिफलक
पृष्ठ की ओर और आगे की ओर श्रोणि-गवाक्ष प्रदेश की तरफ हड्डी के उतरने के
दो ही भेद थे. कशेरुकाओं की रीढ़-श्रृंखला की हड्डी उतरने की भी चर्चा की
गई है और उनके ऊपर विश्वास करने के खिलाफ सतर्कता बरतने को कहा गया है,
जो इस चोट को रीढ़ टूटने की ही बात बताकर बढ़ा-चढ़ा कर डराना चाहेंगे.
रीढ़ में मोड़ आ जाने का कारण गुलिकाएं (ट्यूबर्किल्स) बताई गई है, जो
पोट द्वारा बताए गए निदान की पूर्व-झांकी ही है. उपचार के हर मामले में
साधनों की वही बहलता पाई जाती है, जो हिन्दू चिकित्साशास्त्र में, सबसे
ज्यादा ध्यान देने की बात यह है कि ऊर्वस्थि में साधारण टूट आ जाने पर
बहुत से लोग उसके छोटे पड़ जाने को अनिवार्य मानते थे. हिप्पोक्रेट के शल्यतंत्र में हड्डी टूटने और
उतरने की बात पूरी-पूरी तौर पर एक अध्याय में कही गई है, उनका पूरा
सिद्धान्त और व्यावहारिक कला (मूर्तिकला की भांति) का विकास शवच्छेद की
मदद के लिए बिना हुआ और प्रत्येक्ष ही इसका विकास मल्ल शाला के लिए
उपलब्ध बढ़िया अवसरों के कारण हुआ. दूसरा सबसे ज्यादा विशद अध्याय सिर की
चोटों और घावों के बारे में है, जिसमें उनकी छोटी से छोटी चोट (कांटे
कूप) भी शामिल हैं. संपीडन न भी हो फिर भी आमतौर पर कपाल कपालच्छेदन का
उपाय अपनाया जाता था. अन्य अंगों के अनेक घावों और चोटों को भी स्पष्ट
किया गया है. फटन, बवासीर, मलाशय पोलिपी, भगन्दर, गुद-भ्रंश आदि का भी
इलाज किया जाता था. रसौली का काटना या छेदना उतना ज्यादा प्रचलित नहीं
था, जितना हिन्दू शल्य-क्रिया में, पथरी का शल्य भी कभी-कभी किसी
विशेषज्ञ द्वारा ही किया जाता था. प्लूरा (फेंफड़े की ऊपर की झिल्ली) में
पड़ने वाले पीव से भी लोग परिचित थे और पर्शुकान्तर जगह में छेद करके पीव
को निकाल दिया जाता था. उनके औजारों में चिमटियां, एषणियां, निदेशिकाएं
सिरींज, मलाशय वीक्षण यंत्र, मूत्र नलिकाएं और अ नेक तरह के प्रदाहक
शामिल थे.
अलेक्जेंड़िया का काल
हिप्पोक्रेट के काल और अलेक्जेंड़िया के काल (३०० ई. पू.) के बीच शल्य की
प्रगति बताने वाली कोई विशेष बात नहीं हुई. हैंरोफिलस और एरेसि-~स्टेट
द्वारा मानव-शरीर का अच्छी तरह ज्ञान प्राप्त करने के लिए अलेक्जेंड्रिया
काल सुप्रसिद्ध है--सजीव छेदन के भी आरोप लगाए जाते हैं. इस आन्दोलन का
मूल सारांश था निदान में यथातथ्यता (जिसमें पांडित्यपूर्ण ब्यौरे-वाजी भी
कम न थी), लेकिन शरीर विक्रिया सम्बन्धी विचारों में कई खास नई बात नहीं
जोड़ी गई और न हिप्पोक्रेट के परम्परागत ज्ञान में ही कोई बात बढ़ाई गई.
`अलेक्जेंड्रियां का धारा के शल्यचिकित्सक इसलिए प्रसिद्ध हुए कि
उन्होंने तरह-~तरह की पट्टियों का आविष्कार किया था.' हैरोफिलस ने जिगर
और तिल्ली जैसे भीतर के अंगों के ऊपर भी चाकू चलाया था जिनको वह पशु
व्यवस्था में बिना मतलब की चीज मानता था.' उसने खास तरह की मूत्र नालियों
द्वारा पेशाब रुकने का इलाज किया और इस इलाज के साथ बहुत समय तक उसका नाम
जुड़ा रहा. कुछ विशेषज्ञ पत्थरी को निकलने का शल्य भी खूव व्यवहार में
लाते थे और उनमें से एक के बारे में कहा जाता है कि वह पत्थरी को ब्लेडर
में कई टुकड़ों में तोड़ देता था, जब वह बहुत बड़ी होती थी और उसे पूरा
का पूरा निकाला जा सकता था. उस समय की एक पाप भरी कथा यह भी बताई जाती है
कि सीरिया के राजा अलेक्जेंडर के पुत्र को पत्थरी का शल्य करने वालों ने
इस बहाने से कि उसके ब्लेडर में पथरी है उसे जान से मार डाला था और इस
अपराध को उसके रक्षक और हटाने वाले डायोडोटस ने बढ़ावा दिया था.
बड़ा केटो और कैलसस
कैलसस के ग्रन्थ डेरे मेडिका (औगस्टस का राज्य काल) में कई शता-~ब्दियों
तक उस पुरानी दुनियां में शल्य की स्थिति का ब्यौरा दिया गया है.
अलेक्जेंड्रिया की चिकित्सा-पद्धति का ही यह सबसे ज्यादा अच्छा अभिलेख
है. और यह बाद के रोमन युग की चिकित्सा का भी ब्यौरा माना जा सकता है.
गणराज्य के बहुत से रोमनों ने ग्रीक चिकित्सा और शल्य के प्रति अपनी
ईर्ष्या को व्यक्त किया था, जैसे खास तौर पर बड़े कैटो (२३४-१४९ ई. पू.)
ने जो स्थानीय अनुश्रुति के अनुसार अपने राज्य में चिकित्सा किया करता
था. उनके चिकित्सा सम्बन्धी विचार डे रे रस्टिका में दिए गए हैं. हड्डी
उतरना कम करने के लिए वह इस मन्त्र का जाप करता था--हुवात हनात इस्ट
पिस्ट सिस्ट डैमियाटो डैम-नौरट्रा. जिस पहले ग्रीक शल्य चिकित्सक ने अपने
आपको रोम में सुस्थापित किया. उसका नाम आचगिथ्स बताया जाता है, जिसे चाकू
और विदाहकों के प्रयोग का इतना शौक था कि जनता ने उसे देश निकाला ही दे
दिया. सिसरों के समकालीन और मित्र एक्सरेपिआइड्स के व्यक्तित्व द्वारा
ग्रीक चिकित्सा पद्धति ने रोम में स्थायी स्थान प्राप्त कर लिया. इस
विख्यात और प्रशंसित ग्रीक ने अपना काम ज्यादात र काय-चिकित्सा तक ही
सीमित रखा, पर उसके लिए प्रसिद्ध है कि वह स्वास नली का आपरेशन किया करता
था. वह उनमें से था जिनके बारे में टैरटुलियन ने यह बताया है कि `जो
जिज्ञासा के समाधान के लिए अपना ही सजीवच्छेदन कर डालते थे.' (डे एनिमा
१५)
शल्य के इतिहास में दूसरा प्रसिद्ध व्यक्ति कैलसस है जो अपने ग्रन्थ `डे
रे मैडिका' के सातवें और आठवें खंडों में शल्य का ही वर्णन करता है.
इनमें ब्राह्म्णों की शल्य संबंधी धारणाओं और ग्रीक शल्य क्रिया के
सिद्धान्तों और नियमों के अलावा कोई नई बात नहीं है.
