<औङ्ङिचिअल् आन्ड् ंएडिअ लन्गुअगेस्><ंअस्स् ंएडिअ><आनोन्><ढइल्य् णेत्स्-८><१९८६><णव्ब्हरट् ठिमेस्><णेत् ढेल्हि><९><२०१०><णव्ब्हरट् ठिमेस्-ढइल्य् णेत्स्-८><घर्गि ंअहेस्ह्तरि>

पर्यावरण की जानकारियों के स्रोत घट रहे है. गाँवों का पर्यावरण नष्ट हो रहा
है. इसका अंदाजा इस बात से लगाया जा सकता है कि इस समय पूरे देश के नौ राज्यों
में अकाल, बाढ़ और सूखे की काली परछाई छाई हुई है. ग्रामीण सांस्कृतिक कार्यक्रमों
में बिरहा और कजरी अब सुनने को नहीं मिलती. अब मिल भी जाएं तो उनमें सामूहिक
मंगलोत्सव की भावना प्रधान नहीं रहती. जीवन का रस सूख रहा है. मुख्यतः इसकी दो
वजहें हैं. एक तो महानगर सुख और सम्पन्नता के केन्द्र बन रहे हैं. इनमें दिपावली
और ऐसे अन्य उत्सवों पर भी व्यापारियों की पकड़ बढ़ रही हैं. समाज के भीतर न्याय
और समता की भावना तेजी से घट रहीहैं. और इससे हमारा समाज का एक बडा हिस्सा
भी प्रभावित है.
दशहरे के बाद से ही दीपावली को तैयारियां शुरू हो जाती हैं.
गाँव से लेकर महानगरों तक में अपने पास-पड़ोस को स्वच्छ रखने का काम चलता है. यह
एक हमारे समाज की पुरानी समझ है जिसके जरिए समाज के भीतर पैदा होने वाली बहुत सौ
बुराइयों से लड़ा जा रहा है. घरों की सफाई होती हैं. नए कपड़े-लत्ते बनते हैं. गीत
और मेंलों के जरिए एक सांस्कृतिक सद्भावना का ताना-बाना बुना जाता हैं. किसानों के पास
पास इस समय पर्याप्त मात्रा में अनाज रहता था. वे कारीगरों से अपनी जरूरत का समान
इन मेलों में खरीदते थे दूसरी ओर दीपावली के समय करोंड़ों दीपको की सुगंध वातावरण
में तो खुशफहमी डालती ही थी लोकमानस में भी नैतिक और सांस्कृतिक संकल्प की जमौन
तैयार करती थी. लेकिन अब यह सब नष्ट हो रहा है . काले धन की समानांतर अर्थ
व्यवस्था खड़ी हो गई है. अर्थशास्त्रियों के अनुसार कुल राष्ट्रीय आय का एक
चौथाई हिस्सा तो काले धन में बदल जाता है.
काला धन हमारे समाज के भीतर प्रतिष्ठित हो रहा है और सांस्कृतिक, सामाजिक
मर्यादायों को भी खोखला कर रहा है. इसके बहुत से दुष्परिणाम तो सामने ही हैं.
बल्कि कहना होगा कि समाज के भीतर पैदा होने वाली हिंसा की वजह भी यही है. और
सबसे ज्यादा हिंसा का शिकार वे ही लोग है जिनकी राम में आस्था है. महालक्ष्मी
में आस्था है. वे आज भी दीपावली को अपने सांस्कृतिक और सामाजिक जीवन की कड़ी
मानते हैं. सामाजिक हिंसा और अत्याचार तब तक समाप्त नहीं हो सकता जब तक कि हम आम
लोगों की बुनियादी जरूरतों के मुताबिक उत्पादन न करें. फिजुलखर्ची कम करें . गए
सालों में फिजुलखर्ची बढ़ी हैं. व्यक्ति को सुख देने वाली चीजों का उत्पादन भी
बढ़ा है. इसका ज्यादातर भार गरीब किसान कारीगर, आदिवासी को झोलना पड़ रहा है. २१वीं
सदी का सपना दिखाते हुए उन्हें ढाढस बँधाने की कोशिश की जा रही है. औरत की देहज
में बली भी इसी सामाजिक और व्यावसायिक मानसिकता की उपज है.
हम प्राचीन पंरपरा से बहुत सी चीजें भूल रहे हैं. बदलते समय के अनुसार बहुत सी
चीजें छोडते जाना बुरी वात नहीं है. लेकिन अपने समाज के बुनियादी आधारों को
छोडते हुए हम क्या पा रहे हैं. यह महत्वपूर्ण वात है. दीपक एक उत्सव के प्रतीक
ही नहीं थे वे पर्यावरण की वैज्ञानिक जरूरतों को भी पूरा करते थे. लेकिन वे खत्म
हो रहे हैं. आम आदमी के लिए अब सरसों का तेल या देसी घी नसीब ही नहीं होता. जिन
लोगों के पास यह है उनमें समाज के बुनीयादी समझ का अभाव है. दीपको की जगह बिजली
के बल्वो ने ले ली है. सुखी का त्योहार अब तडक-~भडक, मान-मर्यादा के साथ जुड गया है.
बम-पटाखे और बिस्फोटक पदार्थो का इस्तेमाल भी तेजी से बढ़ा है. प्रदूषण को कम
करने वाले साधनों की जगह प्रदूषण बढ़ाने वाली चीजों का इस्तेमाल हो रहा है.
वनवासियों के पास जंगल नहीं है. करोंडो लोग अकाल के संकट में फसे हैं. गाँव के इस
आन्तरिक सुख को खत्म करके आखिर हम किस बात का संदेशा दे रहे हैं. इस समय किसानों
के भंडार भरे होते थे. इन भंडारों में लक्ष्मी का निवास होता था.
अब उनका सांस्कृतिक और सामाजिक जीवन नष्ट होने चलते कुछ लोगों के पास दौलत आई हो
लेकिन उनकी बुनियादी जरूरतें पूरी करने वाली चीजों का अभाव है. मिठाइयों तक
में मिलावट है. भाव बढ़ने लगे हैं. किस तरह राम की विजय और अयोध्या वापस लौटने की
तिथि के दिन दीपक जलाएँ. गरीब लोग महालक्ष्मी से क्या मागें. वे तो दूसरे
स्वार्थ वृति के लोगों को ही संपन्न बना रही हैं.
कुछ समय पूर्व तक एक दिन एक गाँव में बहुत से लोक गीतों की गूंज रहती थी.
युवतियाँ अपने घर दीपक जला कर कुमकुम लगाकर गीत गाया करतीं थी. सुख और समृद्धि
की ललक समाज के आंतरिक परिवेश में रच-पच गई थी. क्या अब वह वापस लौटगी? दीपावली
एक मंगल उत्सव है. दीपकों की ज्योति एक संकल्प का आह्वान! इस अवसर पर हम को
संकल्प लेना चाहिए कि लाखों करोडों लोगों के मंगल के लिए हम काम करगें, उनके जीवन
में मर्यादा, मूल्य सुख और समृद्धिबढ़े इसके लिए काम करेंगे. भूख से पीडित करोंडो
लोगों की मदद करेंगे और एक आत्म विश्वास भी कि हमें अपने समाज को ठीक लक्ष्यों
की और ले जाना है, लौटाना है.
वाम मोर्चा या मार्क्सवादी कम्युनिष्ट पार्टी के समर्थक संस्था-क्लव रूस से
प्रसिद्ध भवनों की नकल पर भी पांडाल वना कर पार्टी के प्रति अपने समर्पण या भक्ति
तथा सचेतना को दिखाने से चूक नहीं रहे हैं. जब से मा.क.पा. सत्तारूढ़ हुई है तब से
पूजा-~मौसम में पूजा- पांडाल के सामने छोटा सा पांडाल बना कर उसमें पार्टी के
साहित्य,नेताओं के फोटो बेचने और पार्टी के प्रचारात्मक नारे या विरोधी पार्टियों
की छोछालेदर करने वाले कार्टून को प्रदर्शनी लगाने का कार्यक्रम पूरा किया जा
रहा है. पांडल के रूप रंग को देख कर उनके बडे पैमाने पर नकल की प्रवृति के गहराने
को बात उभर कर सामने आती है. देवी-देवताओं की प्रतिमाएं भी लकडी, बेत ,कपडे ,पत्ते
छोटे-छोटे पत्थर के टुकडे,शीशे की गोली, छोटी शीशी, बिस्कुट,बादाम आदि जैसे चीजों
से बनायी जा रही हैं. पांडाल और रास्ते में बिजली बत्तियों के तरह-तरह के करतब भी
दिखाए जाते हैं. इनके आगे बडे-बडे नामी घरानों, जो किसी जमाने में राजा, बडे जमीदार
थे, की पूजाएं इतनी फीकी पड़ जाती हैं कि उनकी और कोई भूल कर भी नहीं झांकता. पूजा
के अवसर पर धार्मिक आयोजन जैसे कीर्तन आदि भी अब याद करने के लिए ही रह गए हैं.
भारतीय संस्कृति में त्यौहार- पर्वो की प्रधानता है. और पर्व- त्यौहार में
दीपावली का स्थान सर्वोपरि है. समय की प्रवाह में अनेक त्यौहार और उत्सव विलुप्त
हो गए लेकिन दीपावली का महोत्सव अब तक व्यापक रूप से सारे देश में मनाया जाता है.
इसी से इसकी लोकप्रियता प्रकट होती है. इस महोत्सव के स्वागत-सत्कार के लिए
लगभग महीने भर पहले से तैयारी की जाती है. घरों में रंग-रोगन कर के सजाया जाता
है. इस त्यौहार में विविध वर्गो के तमामपर्वो को सम्मान पूर्वक सम्मिलित किया
गया है. शारदापूजन, शस्त्रपूजा, लक्ष्मी-पूजा और अन्नकुट आदि भाँति-भांॅति के
त्यौहार इस महापर्व में समाए हुए हैं. इन्हीं कारणों से दीपोत्सव चिरजीवी रहा है.
उत्सव की उपयोगिता
दीपोत्सव पर्व शरदकालीन त्यौहार है. वर्षाऋतु के प्रभाव से लोग घिरकर एक ही जगह पर
बँधे-से-ठहरे रह जाते है और ऊबन लगते हैं अतः शहर ऋतु के आगमन से मनुष्य
आनंद का अनुभव करने लगता है. शरद ऋतु का खिला हुआ सौन्दर्य अपने प्राकृतिक रूप
में देखकर मानव- मन ठगा सा रह जाता है.
वसन्त ऋतु कौ भाँति यह ऋतु भी प्राणियों की प्रणय-भावना को प्रकट करती है.
पशु-पक्षी काम-क्रीडा के लिए उल्लिसित हो उठते हैं. वे कलरव से कूकने लगते हैं
प्रकृति का ऐसा आह्लाद जनक वातावरण मनुष्य का रसिकता को जाग्रत करता है. इस रम्य
भावना का उचित प्रकार से समापन हो जाने के लिए यह महोत्सव मनाया जाता है.
वर्षाकालीन फसल के समय की मेहनत की सार्थकता का आनन्द और कृषि कार्य में की गई
मेहनत से निवृत्ति, इस उत्सव को मनाने की प्रेरणा देती है. आरोग्य की दृष्टि से
तो वर्षाऋतु में संचित हुआ पित्त, इस ऋतु में पिघलने लगता है और पित्तजन्य
विकार पैदा करता है. प्रकृति ने इस ऋतु में पित्त-शामक वातावरण रचा है. स्वच्छ
और शीतल नदी का स्नान ओस-सिक्त उषा-काल में हरी-हरी घास में घूमना फिरना, आँवला
जैसे पित्त-शामक फलों का सेवन, कमल,कदम्ब आदि पुष्पो की शीतल सुगंध इत्यादि
पित्त-शामक है.
दीपावली उत्सव मनाते हुए इन अनेक कारणों पर विचार करने पर अनुमान होता है कि शरद
पूर्णिमा से कार्तिक सुदी पूर्णिमा तक यह उत्सव मनाया जाता होगा.
लक्ष्मीपूजा सारी दुनिया में होती है .
लक्ष्मी को श्री, सौभाग्य, धन-धान्य और समृद्धि की अधिष्ठात्री देवी माना गया
है. लोकधारणा और विश्वास है कि दीपावली के दिन लक्ष्मी स्वर्ग लोक से मृत्यु लोक
में उतर कर घर-घर घूमती है और अपने भक्तों को आशीर्वाद देती है. जो घर
स्वच्छ,निद्रा से रहित और प्रकाश से पूरी तरह आलोकित रहते हैं, उन पर लक्षमीजी की
विशेश कृपा होती है और जिस घर में अन्धकार और गन्दगी का वास होता है, वहां
लक्ष्मी भूल कर भी नहीं जाती.
विश्व संस्कृति में लक्ष्मी के विभिन्न रूप है. सिक्को पर लक्ष्मी के कलात्मक
रूप का इतिहास कुशाणों के शासन से आरम्भ होता है. ईसा की पहली शताव्दी के
उतरार्द्ध में जब कुशाणों ने उत्तर भारत पर अधिकार किया, तो उन्होंने अपने सिक्कों
पर भारतीय, यूनानी एवं ईरानी देवताओं का अंकन किया. ईरानी देवताओं में उन्होंने
सूर्य, चन्द्र, अग्नि आदि का अंकन किया. भारतीय देवताओं में उन्होंने शिव समूह व
लक्ष्मी रूपी अखोक्षी की प्रतिमा को स्थान दिया.
लक्ष्मी के स्वरूप की कल्पना बैदिक काल के पश्चात की गई. मध्ययुग में श्री चक्रधारी
मूर्तियां तांत्रिक सिद्धि के उद्देश्य से बनी. एक पौराणिक कथा से सिद्ध होता है
कि विष्णुप्रिया लक्ष्मी सीता का अवतार है. लक्ष्मी की कृपा से देवता सम्पन्न
हुए. लक्ष्मी को विष्णु सहित अंकित करने का विशेष फल बताया गया है.
समुद्रगुप्त के सिक्कों पर लक्ष्मी मंचासिन थी. जब समुद्रगुप्त के भाई काचगुप्त
ने अपना अधिकार जताने की चेष्टा की तो उसने भी कुछ सिक्के चलाए. इन सिक्कों पर
लक्ष्मी मंचासिन न होकर खडी हुई थी.
बाली दीप में लोगों का विश्वास है की हिन्देशिया के राजाओं की लक्ष्मी उनकी रानी
के रूप में रहती थी परन्तु जब उसका विष्णु से प्रेम हो गया तब उसकी मृत्यु हो
गई. पृथ्वी पर जहां उनकी समाधि बनी उस स्थान पर कई पौधे उग आए. इनमें धान पौधा
उनकी नामी से उत्पन्न हुआ. अतः वह सर्वश्रेष्ट माना जाता है. सुडान में भी
लक्ष्मी को धान उत्पन्न करने वाली देवी माना गया है.
ग्रीस में सामाजिक सम्पन्नता तथा कृषि सम्पन्नता की देवी के रूप न्म "री" की
उपासना की प्रचलन हहै. "री" की तुलना "रेवती" नक्षत्र से इस अर्थ में की जाती है
कि संस्कृत शब्द "रैई" अथवा "रायी" एवं खेती का अर्थ "धन" हहोता है. अतः खेती
तथा यूनानी देवी "री" को लक्ष्मी का समानर्थी माना जाता है.
जावा के प्राचिन स्वर्ण निवासी आभूषणों पर "श्री"अंकित रहता है. अतः लगता है की
वहां के निवासी लक्ष्मी को "स्वर्ण देवी" के नाम से जानते हैं.
दिल्ली के प्रथम सम्राट मोहम्मद बिन कासिम के स्वर्ण सिक्कों पर गजलक्ष्मी की
छटा है. चोल सम्राट रोटू के सिक्कों पर भी लक्ष्मी बनी है. यूनानी राज्यों
द्वारा प्रचलित सिक्कों पर भी नृत्यमुद्रा में लक्ष्मी अंकित है.रोम के "लम्पकस"
से प्राप्त एक चांदी की थाली पर लक्ष्मी का "भारत लक्ष्मी" स्वरूप दिखाई दिया
है.
<औङ्ङिचिअल् आन्ड् ंएडिअ ळन्गुअगेस्>
<ंअस्स् ंएडिअ>
<आनोन्>
<ढइल्य् णेत्स्-७>
<१९८५>
<णव्ब्हरट् ठिमेस्>
<णेत् ढेल्हि>
<८>
<२०२०>
<णउब्हरट् ठिमेस्- ढइल्य् णेत्स्>
<घर्गि ंअहेस्ह्तरि>
राजनीतिक घूस देना कोई अपराध नहीं बनता है लेकिन उसे बनना चाहिए. किसी भी तरह की
रिश्वत देने की स्वीकारोक्ति भी ताजीरात-ए-हिंद में एक जुर्म करार दिया जाना
चाहिए. लेकिन इसके लिए तो सभी राजनीतिक दलों को मिलकर एक आचार-संहिता बनानी
चाहिए और उसे दंड संहिता में स्थान दिलवाना चाहिए.ऐसा भारतीय राजनेता क्यों
करें?यहाँ तो माहौल रोज एक नए भंडाफोड़ और स्कैंडल का है. जेठमलानी १९७५ की एक
चिट्ठी का पर्दाफाश कर अंतर्धान हो जाते हैं. अब जब श्यामसुंदर महापात्र ने देखा
कि कच्चा चिट्ठा खोलने में ही चर्चा होती है तो उन्होंने घूस देना मंजूर कर
लिया.'मो सम कौन कुटिल खल कामी' वाला रूख भी कभी फायदेमंद हो सकता है. लेकिन
अपने कुछ दावों और ऐलानों को पुष्ट न कर पाने के कारण विश्वनाथ प्रताप सिंह और
राम जेठमलानी जैसे लोगों की विश्वसनीयता भी कम हुई है. क्या श्यामसुंदर महापात्र
कोई छोटा-बड़ा नुकसान उठाने का जोखिम लेते हुए अपने एहसानमंद लोगों तथा उपकार की
सीमा का, उद्घाटन करेंगे? यदि नहीं, तो वे समझ लें कि भ्रष्टाचार का भंडाफोड़
करने वाले बुनियादी दावे भी भ्रष्टाचार की सीमा में आते हैं.हाँ. यदि उनके यह कहने
में कि कुछ राजनेता फिर खरीदे जाएँगे हमारा कुछ निमंत्रण जैसा है तो बात अलग है और
मामला निजी है.
सरकारी काम में बाधा डाली
वर्ष १९८७-८८ में जिला अल्मोड़ा के तहत भौनडांडा ग्राम समूह पेयजल योजना को
क्षेत्र के हजारों लोगों के अनुरोध पर उ.प्र. सरकार द्वारा वित्तीय स्वीकृति
प्रदान की गई. जिसकी लागत ४७ लाख रू.है.मार्च १९८९ तक जल निगम विभाग द्वारा इस
क्षेत्र को लाभान्वित किया जाना प्रस्तावित है.दिनांक१६-९-१९८८ को कार्य कर रहे
मजदूरों और अधिकारियों को कुछ स्वार्थी लोगों ने डरा-धमकाकर कार्य से हट जाने पर
वाध्य किया तथा सरकारी कार्य में रूकावट डाली. इस संबंध में उ.प्र. जलनिगम
रामनगर के अधिकारियों ने जिलाधिकारी को स्थिति से अवगत कराते हुए पुनः कार्य
प्रारम्भ करने के संबंध में अनुरोध किया लेकिन डेढ़ माह बाद भी इस संबंध में
प्रशासन ने कार्रवाई नहीं की है.यहां यह भी उल्लेखनीय है कि उन लोगों से
व्यक्तिगत तौर पर बातचीत करने पर उन्होंने क्षेत्रवाद की बात कहते हुए जिला
पौड़ी गढ़वाल का पानी जिला अल्मोड़ा में आने में आपत्ति की. ऐसे व्यक्तियों के
खिलाफ जिला प्रशासन और सरकार द्वारा कार्रवाई की जानी चाहिए ताकि भविष्य में कोई
भी व्यक्ति अपने निहित स्वार्थ के लिए सरकारी कार्य में तथा क्षेत्र की प्रगति
में बाधा न डालने पाए.
दूसरों को नसीहत
आपके पत्र में यदा-कदा हिन्दी के समर्थन व अंग्रेजी के विरोध में लेख छापते रहते
हैं. आपका पत्र हिन्दी समर्थक है परन्तु अंग्रेजी का विरोध करने से पूर्व क्या
आपने अपनी गिरेबान में झाँका है? आपके पत्र का नाम .नवभारत टाइम्स, आधा हिन्दी व
आधा अंग्रेजी में है.मैं हिन्दी का प्रबल समर्थक हूँ.
राष्ट्रभाषा का समर्थन अच्छी बात है. किन्तु किसी भाषा विशेष का विरोध करना व
साथ-साथ प्रयोग करना उचित नहीं.
देश के लगभग सभी राज्यों में राज्य सरकार कर्मचारियों के संगठन हैं. ये संगठन
काफी प्रभावशाली हैं और अपनी माँगों के समर्थन में मजबूत आन्दोलन छेड़ने की
क्षमता रखते हैं.सारे देश में बार-बार राज्य सरकार कर्मचारियों के आन्दोलन हो
रहे हैं.
राज्य सरकार कर्मचारियों की माँगें क्या हैं? क्या राज्य सरकार कर्मचारियों का
आन्दोलन जायज है? राज्य सरकार कर्मचारियों के संगठन और संघर्ष के विस्तार के क्या
कारण हैं? क्या राज्य सरकार कर्मचारी समाज के अन्य वर्गों की समस्याओं के प्रति
संवेदनशील है? क्या देश के कथित सफेदपोश कर्मचारी और उनके संगठनों में कोई मजदूर
वर्ग और उनके संगठन और विभिन्न राजनैतिक संघर्षों के संपर्क में आ रहे हैं?राज्य
कर्मचारियों के बारे में ऐसे कई ज्वलंत सवालों की चर्चा करके हम उनके संगठन और
संघर्ष का विश्लेषण कर सकते हैं.
आजादी के बाद देश में व्यापार,वित्त,शिक्षा,स्वास्थ्य,संस्कृति-जीवन के हर
क्षेत्र में सरकारी सेवाओं और सरकारी कर्मचारियों की संख्या में तेज वृद्धि हुई
है.केन्द्र,राज्य,नगर निगम,जिला परिषद्,स्वायत्त निगम आदि के जरिए सारे देश में
सरकारी सेवाओं में रोजगार में वृद्धि अन्य क्षेत्रों की तुलना में कहीं ज्यादा
रही हैं.यों देश में कुल रोजगार की तुलना में सफेदपोश सरकारी कर्मचारी की संख्या
के बारे में कोई आधिकारिक आँकड़ा उपलब्ध नहीं है. जनसंख्या के आँकड़ों में कुल
श्रम शक्ति का केवल १० श्रेणियों में औद्योगिक वर्गीकरण होता है जिससे सफेदपोश
सरकारी कर्मचारियों की संख्या के बारे में पता नहीं चलता है.
खासकर आठवें दशक में उपभोक्ता सामग्रियों के उत्पादन क्षेत्र में मशीनीकरण
कम्प्यूटरीकरण और स्वचालीकरण में वृद्धि हुई है. दूसरी तरफ राजीव गाँधी के
प्रधानमंत्री बनने के बाद उनकी कथित नई आर्थिक नीतियों के कारण
प्रबंधकीय,तकनीकी,पेशेवर वर्गों की संख्या और प्रभाव में और वृद्धि हो रही है.
साथ-साथ अर्थव्यवस्था के प्राथमिक और सहायक क्षेत्रों में जहां अब तक शारीरिक
श्रम करनेवाले कर्मचारियों का बहुमत है, धीरे-धीरे कई कामों का मशीनीकरण और
कम्प्यूटरीकरण करने की प्रक्रिया शुरू हुई है जिससे कर्मचारियों के काम की
प्रकृति में परिवर्तन आएगा और समय के साथ इस क्षेत्र में भी सफेदपोश कर्मचारियों
की संख्या में काफी वृद्धि होगी.
भारत में सरकारी सेवाओं और सरकारी कर्मचारियों के संख्या और प्रभाव में वृद्धि
कोई नई या बेमिसाल बात नहीं है. ब्रिटेन संयुक्त राज्य अमेरिका और अन्य
पूँजीवादी अर्थव्यवस्था वाले देशों में भी हम यही प्रवृत्ति पाते हैं.ब्रिटेन
में १९११ में कुल श्रम शक्ति का ८१ प्रतिशत शारीरिक श्रमवाले पेशे में था. १९६१
में यह घटकर ६६ प्रतिशत हो गया. १९११ से१९५१ के बीच प्रबंधकीय, पेशेवर, तकनीकी,
प्रशासकीय और खासकर क्लर्क श्रेणी के रोजगार में वृद्धि हुई. १९५१ से १९६१ के
बीच वैज्ञानिक,इंजीनियर,तकनीशियन श्रेणी के रोजगार में वृद्धि सबसे ज्यादा तेज
संलग्न थे. १९८० में १० में से ७ मजदूर सफेदपोश कर्मचारियों की श्रेणी में आते
थे.(डेनियल बेल,कमिंग  फ पोस्ट-इंडस्ट्रियल सोसायटी,.पृष्ठ १२९).
भारत में १९६० और १९७० के दशक में राज्य सरकार कर्मचारियों और अन्य सफेदपोश
कर्मचारियों का संगठन और संघर्ष उभरकर सामने आया. यद्यपि विभिन्न कानून सरकारी
और अर्द्ध-सरकारी संगठनों के सफेदपोश कर्मचारयों को ट्रेड यूनियन या एसोसिएशन
बनाने से रोकते थे और ,गवर्नमेन्ट सर्विसेज कंडक्ट रूल्स, के तहत भी
सरकारी कर्मचारियों के ट्रेड यूनियन अधिकारों में कई कटौतियाँ की गई थीं, फिर भी
राज्य सरकार कर्मचारियों के संगठन बने और मजबूत हुए.उच्चतम न्यायालय और उच्च
न्यायालयों ने भी सरकारी कर्मचारियों के संगठन के पक्ष में कई निर्णय दिए जिससे
संगठन बनने और उन्हें मजबूत होने से रोकने के उद्देश्य से संयुक्त सलाहकार
मशीनरी (जे सि एम) स्थापित करने की योजना बनाई. लेकिन इस योजना से अन्ततः सरकारी
कर्मचारी के यूनियन बनने पर रोक लगने की बजाय और वृद्धि हुई क्योंकि विभिन्न
श्रेणियों के सरकारी कर्मचारियों ने जे सी एम में प्रभावपूर्ण भागीदारी के लिए
अपनी यूनियन या एसोसिएशन बनाना जरूरी समझा.
फीलपाँव या हाथी पाँव,(फाईलेरिएसिस)-तीसरी दुनीया के अधिकांश देशों में व्याप्त
अपने नाम के ही अनुरूप एक अत्यन्त भारी-भरकम उष्ण कटिबन्धी (ट्रापिकल)रोग विश्व
स्वास्थ्य संगठन के अनुसार, इन देशों में लगभग ३०-करोड़ लोग इस रोग की गिरफ्त
में हैं और उनमें से दो तिहाई अकेले चीन,इंडोनेशिया और भारत में हैं. अब जहाँ तक
अकेले भारत में इस रोग की व्याप्ति का सम्बन्ध है. स्वयं भारतीय आयुर्विज्ञान
अनुसंधान परिषद् के आँकड़े काफी चौंका देने वाले हैं जिनके अनुसार, देश में लगभग
३० करोड़ लोग फाइलेरिएसिस-संक्रमण के खतरे वाले माहौल में रह रहे हैं.हमारे लिए
इससे बढ़कर दुर्भाग्यपूर्ण बात और क्या हो सकती है कि १९५५-५६ में राष्ट्रीय
फाइलेरिएल नियंत्रण, कार्यक्रम शुरू किए जाने के बावजूद रोग का प्रसार कम होने
की बजाय बढ़ता गया है(एक रिपोर्ट के अनुसार १९६३ में २५ करोड़ लोग
फाइलेरिएसिस-संक्रमण के माहौल में रह रहे थे) और स्वयं भारतीय आयुर्विज्ञान
अनुसंधान परिषद् ने अगस्त १९८६ के अपने प्रकाशन में कहा है कि राष्ट्रीय
फाइलेरिएसिस नियंत्रण कार्यक्रम विभिन्न कारणों से इस रोग के नियंत्रण में कोई
उल्लेखनीय कामयाबी हासिल नहीं कर पाया है.
फाइलेरिएसिस रोग क्यूलेक्स क्विन~क्विफेसिएट्स नामक मच्छर के काटने से फैलता
है और पीड़ित व्यक्ति के पाँव पर सीधा असर करता है जो सूजकर स्थूलकाय हो जाता है.
सम्भवतः इसीलिए इसे 'हाथी पाँव' की संज्ञा दी गई है.
तपेदिक और कुष्ठ रोग की तरह फाइलेरिएसिस किसी खास आर्थिक समूह तक सीमित नहीं
है,लेकिन वेज्ञानिक विश्लेषण बताते हैं कि अशिक्षा ,घरों के आसपास घटिया
पर्यावरणिक परिस्थितियाँ और अमानवीय आवास-व्यवस्था इस रोग के प्रमुख कारक तत्व
हैं.फाइलेरिएसिस नियंत्रण कार्यक्रम के ३२ वर्षों बाद भी इस रोग के निरन्तर
प्रसार का एक अहम कारण है-सरकार एवं स्वयं रोगियों द्वारा रोग के प्रति
उदालीनतापूर्ण रवैया.हालाँकि यह रही है कि फाइलेरिएसिस शारीरिक विकृतियाँ पैदा
करता है और और अनेक मामलों में रोगियों को अशक्त,विगलांग व कामकाज के लिए
नाकाबिल बना देता है, लेकिन चूँकि तपेदिक की तरह न तो यह जीनव के लिए खतरा पैदा
करता है और न ही कुष्ठ रोग की तरह सामाजिक लांछन,तिरस्कार एवं बहिस्कार को
आमंत्रित करता है.यही कारण है कि घोर विकृतिमूलक रोग होने के बावजूद भी जहाँ
रोगी द्वारा इसके इलाज की उपेक्षा की जाती है, वहीं दूसरी ओर स्वास्थ्य
प्राधिकारियों द्वारा सार्वजनिक स्वास्थ्य कार्यक्रमों में इस रोग को उच्च
प्राथमिकता नहीं दी गई है.
दरअसल फाइलेरिएसिस-उन्मूलन के साथ कई तकनीकी जटिलताएँ जुड़ी हुई हैं मसलन
फाइलेरिएसिस-अनुसंधान में विशुद्ध अनुभव रखनेवाले मद्रास के एक वरिष्ठ चिकित्सक
का कहना है कि हालाँकि सूक्ष्म फाइलेरिएल परजीवी को जाँचने के लिए नई विधियाँ
विकसित की जा रही हैं, लेकिन मौजूदा रक्त-परीक्षण तकनीक से फाइलेरिएसिस-संक्रमण
के शिकार वास्तविक रोगियों नें से मात्र ३० से ४० प्रतिशत रोगियों के पॉजिटिव
परिणाम निकलते हैं.फाइलेरिएसिस के इलाज के लिये प्रयोग की जाने वाली डायथाइल
कारबामेजाइन साइट्रेट(डी. ई. सी.) नामक औषधि के संबंध में उनका मत है कि यह औषधि
केवल सूक्ष्म फाइलेरियल परजीवी को ही मारती है न कि वयस्क कृमि को .
बोथा की देसी संतानें
खुद को अंग्रेजीदाँ समझनेवाला भारतीय तबका कितना बददिमाग है,इसकी ताजा मिसाल है
दिल्ली की "स्टेजडोर'नामक अंग्रेजी भाषा नाट्यमंडली और उसकी नई प्रस्तुति.टैन
लिट्रल निगर्स. अंग्रेजी जासूसी साहित्यकार एगथा क्रिस्टी का यह उपन्यास/नाटक
बहुत पहले छपा था. एक ब्रिटिश नर्सरी राइम की एक पंक्ति के आधार पर इसका यह नाम
दिया गया था. भारतीय स्कूलों में भी इस तरह की नर्सरी राइम चलती है और उनका क्या
असर बच्चों पर पड़ता है, यह एक अलग खोज का विषय है'निगर' शब्द 'नीग्रो 'लोगों के
लिए अपमानसूचक संशोधन है. अब तो .नीग्रो. शब्द को भी बहुत सोच-समझकर इस्तेमाल
होता है. जब अफ्रीकी अश्वेत देश आजाद हुए और संसार-भर में अश्वेत लोगों ने अपनी
अस्मिता और गरिमा प्राप्त करने का आंदोलन छेड़ा तो अश्वेत लोगों का अपमान
करनेवाले कई शब्दों और मुहावरों को अंग्रेजी भाषा तथा सभ्य आचार-व्यवहार से
निकाल दिया गया. स्वयं एगथा क्रिस्टी ने इस रचना का नाम बदलकर 'टैन लिट्ल
इंडियन्स'रख दिया था. तब इशारा रैड इंडियंस की तरफ था, हालांकि वह भी अभद्र था.
लेकिन हमारे गोरे, ग्रुप 'स्टेजडोर' और उसके 'काकेशन वाइट आर्या'
सरगना मिस्टर.आमिर रजा हुसैन ने इस नाटक का वही पुराना नस्लपरस्त नाम रख
दिया है. भारत और अश्वेत राष्ट्रों के बीच मित्रता जगहाजिर है.
अभी हाल ही में दिल्ली में एफ्रो-अशियन पीपुल्स सालिडेरिटी  र्गनाइजेशन की बैठक
को प्रधानमंत्री तथा अश्वेत नेता सैम नुजीका ने संबोधित किया था. लेकिन
'स्टेजडोर 'और आमिर रजा हुसैन फेयरवूट और बोथा की जारज मानसिक संताने हैं.
