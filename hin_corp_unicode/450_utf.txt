<शोचिअल् श्चिएन्चे><ऐडुचटिओन्><इपिन् आउर्ट्हन><ंअनोविग्यन् अउर् स्हिक्स्ह मे मपन् एबुम्><१९९०><.फ्.ं><आअगर><२९० टो २९५><२३००><इपिन् - ंअनोविग्यन् अउर् स्हिक्स्ह मे मपन्>

(१) मानसिक आयु की विधि से सम्भावित अंकों का प्रसार-क्षेत्र कम हो जाता
है, क्योंकि एक आयु के बाद परीक्षण पर मध्यांक अंक नहीं बढ़ते. फिर यह
मानसिक आयु की सीमा प्रत्येक परीक्षण में अलग-अलग होती है. पर सम्भव है
कि एक प्रौढ़ की मानसिक आयु परीक्षण में २० ही आये, पर इसका अर्थ यह नहीं
है कि उसमें २० वर्ष के औसत व्यक्ति की सी मानसिक प्रतिभा है. वैश्लर के
अनुसार मानसिक आयु की विधि १२ वर्ष की अवस्था से अधिक के बच्चों की
बुद्धि-लब्धि को स्थिर (छोन्स्टन्ट्) माना जाता है, जबकि वह वास्तव में
स्थिर नहीं होती. स्वयं टरमैन तथा मैरिल ने भी इस सम्बन्ध में तथ्य
प्रस्तुत किये हैं जिनसे ज्ञात होता है कि २/१/२ वर्ष की आयु में मध्यांक
बुद्धि-लब्धि १०९.९ थी, जबकि १४ वर्ष की अवस्था में १००.९.
(२) मानसिक आयु में वास्तविक आयु का भाग्म देकर बुद्धि-लब्धि निकालने की
विधि पूर्णतया स्वेच्छाकारी है. उदाहरण के लिए, एक निश्चित अवस्था से
अधिक के व्यक्तियों की बुद्धि-लब्धि निकालने के लिए मानसिक आयु का भाग
नहीं देते; वरन् किसी अधिकतम आयु का भाग देते हैं जो अलग-अलग
मनोवैज्ञानिकों एवं शिक्षा-शास्त्रियों के लिए अलग-अलग है--१४ से लेकर १८
वर्ष तक. वह अवस्था बहुत-कुछ परीक्षण-रचयिता के अपने अनुभव और किस प्रकार
का मापदण्ड बनाया है, इस पर निर्भर है. अत: इस प्रकार निकाली हुई
वृद्धि-लब्धि का कोई विशेष वैज्ञानिक महत्व नहीं है.
(३) मानसिक आयु से बुद्धि-लव्धि निकालने की विधि में वह सिद्धान्त निहित
रहता है कि जन्म के समय बालक की ं.आ. तथा छ्.आ.--दोनों शून्य हैं, अत:
उसकी बुद्धि-लब्धि भी शून्य है. पर यह बात तर्कसंगत नहीं है. न तो जन्म
के समय बालक की बुद्धि शून्य होती है, और न उसके शारीरिक आयु क्योंकि
गर्भ से लेकर जन्म तक लगभग ९ महीने तो वह माँ के गर्भ में रह ही चुकता
है.
(४) स्टेनफोर्ड-बिने परीक्षण मुख्यत: स्कूल जानें वाले बालकों के लिए बना
है और इसका प्रमापीकरण भी बालकों के समूह पर हुआ है, न कि प्रौढ़ों के.
अत: यह प्रौढ़ों के लिए विशेष उपयोगी नहीं है. इसके प्रशनस्पदों का
स्वरूप भी इस प्रकार का है कि यह प्रौढ़ों की मानसिक क्षमता के अनुरूप
प्रतीत नहीं होता है. इन पदों के प्रति प्रौढ़ों की मनोवृत्ति अनुकूल
नहीं होती.
(५) स्टेनफोर्ड-बिने परीक्षण शुद्धता की अपेक्षा गति को अधिक महत्व देते
हैं और निष्पादन कार्य की अपेक्षा शब्दों को.
इन सब तथा अन्य कारणों से वैश्लर एक परीक्षण के निर्माण की ओर अग्रसर
हुआ. उसने अपने परीक्षण के लिए उपयुक्त विषय-वस्तु एकत्र करना प्रारम्भ
किया. वैश्लर बुद्धि के किसी विशिष्ट सिद्धान्त पर बल नहीं दिया, परन्तु
बिने के सामान्य या सर्वव्यापक बुद्धि के सिद्धान्त से ही एक सीमा तक
सहमति प्रकट की. पूर्ण-परीक्षणों से उसने ऐसे अनेक पद लिये जो उसकी समझ
में कुछ रोगियों के सम्बन्ध में बुद्धि सम्बन्धी सूचना प्राप्त करने में
सहायक हुए थे जिनमें विभिन्न प्रकार के चिन्तन या निष्पादन की प्रेरणा
देने का अद्वितीय गुण था. अनेक औपचारिक प्रयासों के बाद सन् १९३९ में
परीक्षण प्रकाशित हुआ. युद्ध में सेना ने वैश्लर से अपने प्रयोग के लिए
एक समान्तर परीक्षण (फरल्लेल् ञोर्म्) बनाने की प्रार्थना की. अत: ईश्वर ने
सैन्य अस्पतालों के प्रयोग के लिए एक समानान्तर प्रतिरूप की भी रचना की.
सन् १९४६ में सैन्य मनोवैज्ञानिकों ने इस सम्बन्ध में विस्तृत अनुसंधान
करके निष्कर्ष प्रकाशित किये. इस परीक्षण का उपचार-गृहों में, विशेषकर
प्रौढ़ों पर, विस्तृत उपयोग हुआ है. पर इसका किशोरों एवं युवा बालकों पर
भी अब व्यापक रूप से उपयोग होने लगा है.
वैश्लर परीक्षण एक `बिन्दु मापदण्ड' (फोइन्ट् श्चले) है, जबकि
स्टेनफोर्ड-~बिने आयु-मापदण्ड (आगे-श्चले). यह दो प्रतिरूपों (ञोर्म्स्) में
प्राप्य है. कुछ विशिष्ट पदों या निर्देश आदि में थोड़े हेर-फेर के
अतिरिक्त इन दोनों प्रतिरूपों में कोई मौलिक अन्तर नहीं हैं. द्वितीय
प्रतिरूप के प्रमाणीकरण तथा दोनों भागों के तुलनात्मक निष्कर्षों के
सम्बन्ध में अधिक सूचना उपलब्ध नहीं है. परीक्षण के प्रत्येक प्रतिरूप
में ११ उपपरीक्षण हैं--शाब्दिक मापदण्ड में ६, तथा निष्पादन मापदण्ड में
५. शाब्दिक मापदण्ड में निम्न छ: उपपरीक्षण हैं--(१) सामान्य सूचना,
(घेनेरल् ईन्ङोर्मटिओन्), (२) सामान्य समझ (घेनेरल् छोम्प्रेहेन्-~सिओन्), (३)
अंकगणित सम्बन्धी तर्क (आरिट्ह्मेटिचल् षेअसोनिन्ग्), (४) अंकों का
स्मृति-विस्तार (ढिगिट्स् ञोर्तर्ड् ' भच्क्तर्ड्), (५) सादृश्य
(शिमिलरिटिएस्), (६) शब्द-भण्डार (ओचबुलर्य्). निष्पादन मापदण्ड में
निम्न पाँच उपपरीक्षण हैं-(१) चित्र-विधान (फिच्टुरे आर्रन्गेमेन्ट्), (२)
चित्र-पूर्ति (फिच्टुरे-~छोम्प्लेटिओन्), (३) वस्तु-संग्रह (औब्जेच्ट्
आस्सेम्ब्ल्य्), (४) ब्लाक डिजाइन (भ्लोच्क् ढेसिग्न्), (५) अंक प्रतीक (ढिगिट्
श्य्म्बोल्). इनका संक्षिप्त विवरण निम्नलिखित है:
शाब्दिक परीक्षण (एर्बल् ठेस्ट्)
१. सामान्य सूचना (घेनेरल् ईन्ङोर्मटिओन्)--इसमें प्रश्न होते हैं, जो
सूचना के प्रसार-क्षेत्र से लिए होते हैं. पर इसका शैक्षिक ज्ञान से
सम्बन्ध नहीं होता है. प्रश्न इस प्रकार के हैं--वाशिंगटन का जन्म-दिन कब
हैं? हेमलेट किसने लिखा, ब्राजील कहाँ है? वर्ष में कितने सप्ताह होते
हैं? औसत अमरीकी महिला की लम्बाई क्या है? परीक्षार्थी इन प्रश्नों का
उत्तर देता है. सही उत्तर का (+) और गलत का (-) गणन होता है. यदि
परीक्षार्थी पाँच प्रश्नों का उत्तर न दे तो आगे प्रश्न नहीं पूछते.
अधिकतम गणनांक २५ हैं.
२. सामान्य समक्ष (घेनेरल् छोम्प्रेहेन्सिओन्)--इसमें व्यावहारिक निर्णय एवं
सामान्य वुद्धि का मापन करने के लिए १० प्रश्न होते हैं; जैसे--"जूते
चमड़े के क्यों बनाये जाते हैं? कानून आवश्यक क्यों है? लोग कर क्यों अदा
करते हैं?" आदि. यदि प्रश्न परीक्षार्थी की समझ में न आये तो उसे दुहरा
कर एवं समझा कर फिर पूछा जाता है. उत्तर के सामान्यीकरण की मात्रा एवं
उसके गुण के अनुसार गणना ०, १ या २ में करते हैं. अधिकतम गणनांक २० हैं.
३. गणितीय तर्क (आरिट्ह्मेटिचल् षेअसोनिन्ग्)--इसमें जबानी तौर से इस प्रकार
की १० गणितीय समस्याएँ दी जाती हैं जैसी कि प्रारम्भिक पाठशाला में पढ़ाई
जाती हैं. परीक्षार्थी कागज-पेन्सिल के प्रयोग के बिना इन्हें हल करता
है. गति एवं परिशुद्धता पर गणन आधारित है. निश्चित समयावधि में उत्तर दे
देने पर एक सही उत्तर का अंक मिलता है. ९वीं एवं १०वीं समस्या पर यदि ४०
सेकण्ड के अन्तर्गत उत्तर दे तो एक अंक अधिक देते हैं, और १५ सेकण्ड में
उत्तर देने पर १ अंक और १ सामान्यत: प्रथम, द्वितीय एवं तृतीय प्रश्नों
पर १५ सेकण्ड; चौथे, पाँचवें और छठे पर ३० सेकण्ड; ७वें एवं ८वें पर ६०
सेकण्ड; तथा ९वें एवं १०वें प्रश्नों पर १२० सेकण्ड का समय देते हैं.
प्रश्न इस प्रकार हैं--यदि ७ पाउण्ड चीनी २५ सैन्ट्स में आती है, तो एक
डॉलर में कितनी चीनी आयेगी?'
४. अंकों का स्मृति-विस्तार (ढिगिट्स् ञोर्तर्ड् ' भच्क्तर्ड्)--इसमें मौखिक
रूप से ३ से लेकर ९ तक के अंकों की संख्या प्रस्तुत करते हैं और
परीक्षार्थी इन्हें दुहरा कर कहता है. पहले आगे की ओर दुहराता है, फिर
उन्हें उलट कर दुहराता है. दो बार लगातार असफल होने पर परीक्षण बन्द कर
देते हैं. दो प्रयासों में बिना भूल किये जितनी अधिकतम अंकों की संख्या
सीधी या उल्टी दुहराई जाती है, वह गणन है. अधिकतम गणनांक १७ हैं.
५. सादृश्य (शिमिलरिटिएस्)--इसमें १२ प्रश्न-पद होते हैं. परीक्षार्थी से
पूछा जाता है कि किस प्रकार दो वस्तुएँ एक समान हैं; जैसे--वायु एवं जल,
केला एवं सन्तरा. सामान्यीकरण की मात्रा एवं गुण के अनुसार स्तरों का ०,
१ या २ करते हैं. अधिकतम गणनांक २४ हैं.
६. शब्द-भण्डार (ओचबुलर्य्)--इसमें क्रमिक कठिनाई के अनुसार लिखे ४२
शब्दों की सूची होती है, जैसे --सेब. परीक्षार्थी इन शब्दों का अर्थ
बताता है. अत्यन्त स्पष्ट रूप से अर्थ व्यक्त करने पर १; और आंशिक रूप से
व्यक्त करने पर १/२ अंक देते हैं. कुल अंक ४२ हैं.
निष्पादन-परीक्षण (फेर्ङोर्मन्चे ठेस्ट्)
१. चित्र-विधान (फिच्टुरे आर्रन्गेमेन्ट्)--इसमें कार्डों के सेट पर चित्र
देते हैं. परीक्षार्थी इन्हें इस प्रकार रखता है कि कहानी बन सके.
चित्रों के पीछे उन्हें प्रस्तुत करने का क्रम दिया रहता है. इसी के आधार
पर सही उत्तर का गणन करते हैं. समय और परिशुद्धता --दोनों ही गणन के आधार
हैं. अधिकतम गणनांक २२ हैं.
२. चित्र-पूर्ति (फिच्टुरे छोम्प्लेटिओन्)--इसमें परीक्षार्थी को २५ कार्ड
दिखाये जाते हैं. प्रत्येक में चित्र होता है जिसका एक भाग छूटा रहता है.
परी-~क्षार्थी बताता है कि प्रत्येक चित्र में से कौन-सा भाग छूटा हुआ
है. चित्रों को क्रमिक रूप से प्रस्तुत करते हैं. जितने चित्रों में
परीक्षार्थी सही उत्तर देता है, यह उसका गणना हुआ. अधिकतम गणनांक १५ हैं.
३. वस्तु-संग्रह (औब्जेच्ट् आस्सेम्ब्ल्य्)--इसमें तीन कटे हुए आकृति के टुकड़े
धड़ (ंअनिकिन्), आकृति (फ्रोङिले) तथा हाथ (ःअन्ड्) प्रस्तुत करते हैं.
परीक्षार्थी एक-एक करके उन्हें जोड़कर रखता है. धड़ के लिए २ मिनट, आकृति
के लिए ३ मिनट तथा हाथ के लिए ३ मिनट का समय देते हैं. मैनिकिन का अधिकतम
गणनांक ६ हैं और कुल परीक्षण का २६.
४. ब्लॉक डिजायन (भ्लोच्क् ढेसिग्न्)--इसमें १६ क्यूब्स तथा ९ डिजाइन का एक
बक्स देते हैं. ब्लॉक के सभी धरातलों पर अलग-अलग रंग होते हैं, पर सभी
ब्लॉक एक समान होते हैं. परीक्षार्थी ब्लॉक को रंग के आधार पर डिजायन के
अनुरूप व्यवस्थित करता है. परीक्षण का गणन समय और परिशुद्धता--दोनों के
आधार पर करते हैं. ठीक से पुनरोत्पादित प्रत्येक डिजायन के लिए ३ बिन्दु
देते हैं. और १, २, या ३ अतिरिक्त बिन्दु निश्चित समयावधि में सफलता
प्राप्त करने पर. अधिकतम गणनांक ४२ हैं.
५. अंक प्रतीक (ढिगिट् श्य्म्बोल्)--इसमें ९ संख्याओं के नीचे उनके ९ प्रतीक
लिखने होते हैं. समयावधि १/१/२ मिनट है. जितने अधिकतम प्रतीक
प्रति-~स्थापित करता है, वही परीक्षार्थी का गणन है. अधिकतम गणनांक ६७
है.
प्रशासन एवं फलांकन (आड्मिनिस्ट्रटिओन् अन्ड् श्चोरिन्ग्)
परीक्षण के प्रशासन के परीक्षक दिए हुए निर्देशों का अनुसरण करता है.
परीक्षण के दौरान अतिरिक्त टीका नहीं करनी चाहिए. निर्देशों को
आवश्यकतावश दुहराया जा सकता है. यदि परीक्षार्थी किसी परीक्षण पर असफल हो
तो उसे छोड़कर आगे बढ़ना चाहिए. यह आवश्यक नहीं है कि परीक्षण उसी क्रम
में दिए जाएँ जिसमें वे लिखे हैं. प्रौढ़ों के लिए `सामान्य सूचना' से,
और बालकों के लिए `वस्तु-संग्रह' से प्रारम्भ करना उचित है. किशोरों पर
पूरा मापदण्ड प्रयुक्त करना उपयोगी है, क्योंकि इसके परिणाम व्यावसायिक
संदर्शन में प्रयुक्त हो सकते हैं. शारीरिक दृष्टि से अपाहिज व्यक्तियों
पर केवल `शाब्दिक परीक्षण' और निरक्षर व्यक्तियों या विदेशियों पर केवल
`निष्पादन परीक्षण' प्रयुक्त कर सकते हैं. ५० वर्ष या अधिक अवस्था के
व्यक्तियों में क्षीण दृष्टि एवं श्रव्य-शक्ति सम्भव है. अत: एक-दो
उपरीक्षणों को छोड़ा जा सकता है.
वास्तविक प्राप्तांकों को सर्वप्रथम प्रामाणिक अंकों (श्टन्डर्ड् श्चोरेस्)
में परिवर्तित करते हैं जिनका मध्यमान १० और प्रामाणिक विचलन ३ होता है.
प्रथम पाँच उपपरीक्षणों पर प्रामाणिक अंकों का योग शाब्दिक मापदण्ड पर
कुल अंक बताता है. इसी प्रकार निष्पादन मापदण्ड का कुल अंकों का योग
ज्ञात करते हैं. इन अंकों और परीक्षार्थी की वास्तविक आयु के आधार पर
सारणी में देखकर बुद्धि-~लब्धि ज्ञात करते हैं. बुद्धि-लब्धि शतांशीय
मापदण्ड (फेर्चेन्टिले श्चले) पर ज्ञात करते हैं, जिसका मध्याकं १०० है.
विभिन्न आयु के प्रौढ़ों के लिए बुद्धि-लब्धि मानक भी अलग होते हैं.
उदाहरण के लिए, वैश्लर परीक्षण में ७० गणन प्राप्त करने पर १६ वर्ष के
व्यक्ति की बुद्धि-लब्धि ७९ आती है, जबकि इतने ही अंक प्राप्त करने पर ३५
वर्ष के व्यक्ति की बुद्धि-लब्धि ८९;४५ वर्ष के व्यक्ति की ९३; और ५५
वर्ष के व्यक्ति की ९७ आती है. यद्यपि १० से लेकर ५९ वर्ष तक की अवस्था
के लोगों की बुद्धि-लब्धि निकालने के लिए ही सारणी दी गई है, पर अधिक
अवस्था के लोगों की बु. ल. भी निकल सकती है.
परीक्षण के प्रमापीकरण के लिए जो न्यादर्श लिया गया, उसमें ७ से ७० वर्ष
तक की आयु के १७५१ व्यक्ति थे, पर पुरुषों की संख्या स्त्रियों से अधिक
थी. इसमें १०८१ व्यक्ति १७ वर्ष से अधिक थे. अधिकांश व्यक्ति न्यूयार्क
नगर के थे.
वैश्लर बुद्धि-लब्धि की विश्वसनीयता एवं वैधता (षेलिअबिलिट्य् ' 
अनेक अध्ययनों से वैश्लर-परीक्षण की विश्वसनीयता एवं वैधता पर प्रकाश
पड़ता है. पर स्टेनफोर्ड-परीक्षण की तुलना में इस पर अनुसंधान अभी अधूरा
ही है. एक अध्ययन में ३३५ युवा व्यक्तियों पर वैश्लर परीक्षण की
अर्द्धविच्छेद विश्वसनीयता ९० थी एवं परीक्षण-पुनर्परीक्षण विश्वसनीयता
९४. इन अध्ययनों से ज्ञात होता है कि मापन की भूल कम है और इसके निष्कर्ष
उतने ही यथार्थ हैं, जितने स्टेनफोर्ड बिने के. जहाँ तक वैधता का प्रश्न
है स्वयं वैश्लर ने दावा किया है कि व्यवहार में यह परीक्षण अत्यन्त
उपयोगी सिद्ध हुआ है. विशेषकर औपचारिक निर्णयों में, अन्य
बुद्धि-परीक्षणों की अपेक्षा उसका महती उपयोग है. `स्टेनफोर्ड
बुद्धि-परीक्षण' के साथ इसका सह-सम्बन्ध ८० और ९३ के बीच है, जैसा कि
रेबिन तथा वाटसन के अध्ययनों से स्पष्ट है. बिने एवं अन्य परीक्षणों से
वैश्लर-परीक्षण की शाब्दिक परीक्षा का अधिक सह-सम्बन्ध है, न कि निष्पादन
परीक्षा का. पूरे परीक्षण का बिने से .८६ सह-सम्बन्ध है, शाब्दिक मापदण्ड
का ८० एवं निष्पादन का .५७.
स्टेनफोर्ड-बिने एवं वैश्लर-परीक्षण में प्राप्त बुद्धि-लब्धियों की
पारस्परिक तुलना करने से ज्ञात होता है कि बने-परीक्षण में श्रेष्ठ
परीक्षार्थियों के अंक अधिक आते है, जबकि मन्द परीक्षार्थियों के
वैश्लर-परीक्षण में, स्टेनफोर्ड-बिने एवं वैश्लर-~परीक्षण की
बुद्धि-लब्धियों के पारस्परिक सम्बन्ध बुद्धि-स्तर के अतिरिक्त अवस्था पर
भी निर्भर है. अधिक अवस्था के व्यक्तियों को वैश्लर-परीक्षण में अधिक लाभ
रहता है और बालकों को स्टेनफोर्ड-परीक्षण में, क्योंकि
स्टेनफोर्ड-परीक्षण का बालकों पर प्रमापीकरण किया गया था, जबकि वैश्लर
परीक्षण का प्रौढ़ों पर.
वैश्लर-परीक्षण का नैदानिक उपयोग (ढिअग्नोस्टिच् ऊटिलिट्य्)
इस परीक्षण से परीक्षार्थी के व्यवहार एवं व्यक्तिगत विभेदों पर पर्याप्त
प्रकाश पड़ता है जिसका नैदानिक उपयोग है. सूचना, गणितीय तर्क एवं
क्रियात्मक उप-परीक्षणों में किस प्रकार के परीक्षार्थियों के किस प्रकार
अंक आते हैं, इस पर काफी साहित्य उपलब्ध है और अनुसंधान कार्य हुआ है. यह
ज्ञात हुआ है कि सामान्य व्यक्तियों की तुलना में शिजोफ्रेनिया के
रोगियों के शब्द-भण्डार में अधिक अंक आते हैं और इसी प्रकार अमूर्त
शब्दों में. पर स्मरण-विस्तार, चित्र-विधान एवं चित्र-पूर्ति में इनके
अंक कम आते हैं.
पर इन निष्कर्षों में अधिक विश्वास नहीं किया जा सकता, जब तक कि अन्य
विधियों से इन्हें प्रामाणिक न कर लिया जाय क्योंकि निदान एक अत्यन्त
कठिन एवं वैज्ञानिक कार्य है और एक कलात्मक प्रक्रिया भी, जिसमें
मनोवेज्ञानिक को छोटे-छोटे संकेतों पर निर्भर रहना पड़ता है. इसका प्रथम
कारण यह है कि निदानात्मक परीक्षणों में प्रयुक्त सांख्यिकीय विधियाँ
सामूहिक हैं, जबकि उपचारक (निदान करने वाला) व्यक्तियों का अलग-अलग निदान
करता है तथा समूह पर प्रमापीकृत किये हुए मानकों का प्रयोग करने में भूल
कर सकता है. दूसरे, निदानात्मक उपभोग के लिए यह आवश्यक है कि पूरे
परीक्षण की ही उच्च विश्वसनीयता न हो, वरन् प्रत्येक उप-परीक्षण की
अलग-अलग भी. यह सदैव सम्भव नहीं हो पाता.
वैश्लर-परीक्षण पर अनुसंधान से भी यह ज्ञात हुआ है कि इसके परिणामों की
नैदानिक व्याख्या में अनेक त्रुटियाँ हैं. तथापि कभी-कभी उपचारक इस
परीक्षण में नैदानिक सफलता से अत्यन्त प्रभावित हुए हैं.
वैश्लर-परीक्षणों का मूल्यांकन (ऐवलुअटिओन्)
उपयोग--(१) इन परीक्षणों को विस्तृत रूप से स्वीकृति मिली है, और
मनोवैज्ञानिक उपचारकों ने इन्हें प्रोत्साहन दिया है. १९४६ के एक
सर्वेक्षण से ज्ञात हुआ कि अमरीका में लोकप्रिय परीक्षणों में
स्टेनफोर्ड-बिने के बाद इसी का नम्बर है. यह अन्य अनेक परीक्षणों के लिए
कसौटी के रूप में प्रयुक्त होता है. इस परीक्षण पर जो अनेक अध्ययन हुए
हैं, उनसे भी इसकी लोकप्रियता का परिचय मिलता है. उपचार-गृह का वातावरण,
जिसमें कि इस परीक्षण का विकास हुआ और वैलेव्यू मनोचिकित्सक अस्पताल की
प्रतिष्ठा में भी उपचारकों एवं मनोंचिकित्सकों में इस परीक्षण को
लोकप्रियता बढ़ाई है.
(२) वैश्लर-परीक्षण ने एक प्रौढ़ परीक्षण की दीर्घ काल से अनुभव की गई
कमी को पूरा किया है. इसका प्रमापीकरण भी प्रौढ़ों पर किया है और मानक भी
उसी आधार पर दिए गए हैं. मानसिक आयु से बुद्धि-लब्धि निकालने में जो
अवैज्ञानिकता है, उसे भी दूर कर दिया गया है.
