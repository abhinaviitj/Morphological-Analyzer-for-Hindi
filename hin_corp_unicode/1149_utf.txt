<ठ्रस्लटेड् ंअटेरिअल्><ळिटेरटुरे><खवबल,  शयस्><१९९२><शहिट्य आकडेमि><णेत् ढेल्हि><८४-८९><२०००><खवबल,  शरस्-ळ्ट्-औ> 

"अरे कितना छोटापन दिखा रहे हो. कोई बिचौलिया नहीं पसन्द तो इसमें लड़की का
क्या दोष? बिचौली तो केवल एक सेतु है. तुम्हें सेतु के ऊपर से गुज़र जाना
चाहिए. तुम्हारे पिता ने तो ऐसा खुशी-खुशी किया था."किकुजी ने अपनी नारज़गी
छुपाने की कोई कोशिश नहीं की.चिकाको जब बहस करती है तो अपने कन्धे पीछे को
फेंक लेती है. "मैं तुम्हें सच्ची बात बता रही हूँ. मैं श्रीमती ओता जैसी
नहीं. तुम्हारे पिता के साथ मेरे सम्बन्ध ज्यादा गहरे न थे. तुमसे कुछ
छुपाने की जरूरत नहीं है. मैं तुम्हारे पिता का कोई सबसे प्रिय खिलौना
नहीं रही. खेल शूरू होते ही खत्म हो गया था."उसने आँखें नीचे कर लीं.
"लेकिन मुझे कोई अफ़सोस नहीं है. जब तुम्हारे पिता को मेरी जरूरत महसूस
हुई तो मेरा इस्तेमाल किया गया. बहुत से अन्य पुरुषों की तरह अपनी पूर्व
प्रेमिका को इस्तेमाल करना तुम्हारे पिता को भी सुविधाजनक लगा था. मैं
इसके लिए बहुत शुक्रगुजार हूँ क्योंकि इसी तरह मेरी सामान्य बुद्धि विकसित
हो गई.""सचमुच.""मेरी सेहत और बेहतर समझ का इस्तेमाल तुम भी करो."किकुजी
उसके हाथों सुरक्षित महसूस करने का मोह सँवार नहीं पा रहा था. उसकी बात में
दम था जरूर."जब कोई व्यक्ति बहुत अधिक पुरुष या बहुत अधिक नारी बन जाता
है तो सामान्य बुद्धि लुप्त हो जाती है.""ओह? क्या बेहतर समझ का सम्बन्ध
नपुसकता से है?""मजाक करने की कोई जरूरत नहीं. लेकिन जिन्हें तुम नपुंसक
कह रहे हो उन्हें पुरुष और नारी को समझने में कोई दिक्कत पेश नहीं आती.
क्या तुमने कभी सोचा है कि श्रीमती ओता केवल एक बेटी को पीछे छोड़कर मर गई,
कितनी अद्भुत बात है. शायद वह जानती थी कि वह तुम पर विश्वास कर सकती है.
वह जानती थी कि अगर वह मर जाती है तो समभवत: किकुजी उसकी बेटी की देखभाल
करेगा.""तुम क्या कह रही हो?""कभी-कभी तुम कितनी असंगत बातें करती हो",
कहते-कहते किकुजी को लगा कि उसकी बात में दम है जरूर.बिजली की कौंध की तरह
एक विचार उसके मन में उभरा."तुम्ही ने इनामुरा की बेटी के बारे में श्रीमती
ओता को बताया था?"किकुजी को यह बात याद तो थी लेकिन उसने अनभिज्ञता का बहाना
किया "क्या तुम्हीं ने उसे नहीं बताया कि सब कुछ तय हो चुका है?""हाँ. मैंने
बताया था. मैंने उससे दखल न देने के लिए भी कहा था. यह उस रात की बात है,
जिस रात वह मरी."किकुजी मौन रहा."तुम्हें कैसे मालूम है कि मैंने फोन किया
था? क्या वह रोती हुई तुम्हारे पास आई थी."चिकाको ने उसे अपने जाल में फँसा
लिया था."बेशक आई थी. जब वह फोन पर चिल्ला रही थी मुझे तो तभी सब समझ आ गया
था.""इसका अर्थ तो यही हुआ कि तुम ही उसकी मौत की जिम्मेदार हो. हो न?""इस
निष्कर्ष पर पहुँचने के बाद तुम्हारे लिए स्थिति आसान बन जाती है. मुझे तो
खलनायकी करने की आदत है. जब तुम्हारे पिता को खलनायक की जरूरत थी तो मैं
उन्हें बेहद उपयुक्त नज़र आई थी. ऐसा भी नहीं है कि मैं पुराने उपकार का
बदला चुका रही हूँ, लेकिन आज मैं यहाँ खलनायक के रूप में ही आई हूँ."किकुजी
जानता था कि वह पुरानी ईर्ष्या को अभिव्यक्ति दे रही थी."नेपथ्य में क्या
घट रहा है, उसकी हमें कोई चिन्ता नहीं है." उसने अपनी आँखें झुकाकर सामने
की तरफ देखा. "तुम मेरे बारे में चाहे जितना भला-बुरा सोचो मुझे इसकी कोई
परवाह नहीं है. बहुत जल्दी मैं उस डाइन से तुम्हें मुक्ति दिलवा दूँगी और
तुम्हारी शादी किसी अच्छी जगह करवा दूँगी.""मेरे लिए जहाँ शादी की बात तुम
कर रही हो उसकी चर्चा करना बंद कर दो.""जरूर. मैं श्रीमती ओता के बारे में,
ठीक तुम्हारी ही तरह, कोई बात नहीं करना चाहती हूँ." उसकी आवाज मधुर हो गई.
"मेरा मतलब यह नहीं है कि वह बुरी औरत थी. बस उसे तो यही उम्मीद थी कि उसके
मरने के बाद उसकी बेटी तुम्हारी जिम्मेदारी खुद-बखुद बन जाएगी.""तुम फिर
अनाप-शनाप बातें करने लगी.""लेकिन क्या यह सच नहीं है?" तुम क्या समझते हो
जब वह जीवित थी तो उसने एक बार भी नहीं सोचा होगा कि अपनी बेटी का ब्याह
तुमसे कर दे? तुम कितने भुलक्कड़ हो. वह सोते जागते सम्मोहित-सी हर समय
तुम्हारे पिता के बारे में सोचती रहती थी. अगर तुम चाहो तो उसकी भावनाओं
को पवित्र कर सकते हो. लेकिन वह अधपगली थी. उसने अपनी बेटी को भी इसी झमेले
में फँसा लिया और फिर अन्त में आत्महत्या कर बैठी. हो सकता है वह पवित्र
हो. लेकिन हम सब को वह एक अभिशाप नजर आती थी, मानों वह हमारे लिए डाइन का
जाल बिछा रही हो."किकुजी की नजरें उसकी नजरों से टकराई.उसकी ओर देखती हुई
चिकाको की छोटी-छोटी आँखें ऊपर की ओर उठ गई.किकुजी को अपनी निगाह हटा लेनी
पड़ी.स्वयं अन्तर्मुखी होते हुए किकुजी ने उसे बोलने दिया. उसकी स्थिति
पहले से ही कमजोर थी और इस अजीब-सी टिप्पणी ने उसे विचलित कर दिया था.क्या
वह मृत औरत सचमुच अपनी बेटी का ब्याह मुझसे करना चाह रही थी? किकुजी इस
सम्भावना के बारे में आगे सोचना तक नहीं चाहता था. उस विषैली जलन की उपज
उसके वक्ष पर अंकित उस असुन्दर जन्म-चिन्ह के परिणामस्वरूप उठे सन्देहों
के कारण थी, कितनी अविश्वसनीय बात थी.उसका मन आशकित हो उठा.क्या उसने स्वयं
ऐसी आशा न की थी?बेशक, माँ के बाद बेटी पर मन आ जाना सम्भव था, लेकिन अगर माँ
के आलिंगन में मस्त उसे यह पता ही न चल पाया कि उसे बेटी के लिए हस्तान्तरित
किया जा रहा है तो क्या वह सचमुच जादू-टोने का शिकार न बना था?श्रीमती ओता को
मिलने के बाद क्या उसका अपना स्वभाव पूरी तरह से बदल नहीं गया था?वह जड़वत्
बैठा रहा.सेविका भीतर आई और बोली "कुमारी ओता ने कहा है कि अगर आप व्यस्त
हैं तो वह फिर कभी आएँगी.""क्या वह चली गई हैं?" कहते-कहते किकुजी खड़ा
हो गया.२"तुमने सुबह मुझे फोन किया तो मुझे अच्छा लगा." उसकी लम्बी सफेद
गर्दन की गोलाई को प्रदर्शित करती फ़ुमिको की नज़रें ऊपर उठीं.उसकी गर्दन
से सीने तक पीली-सी परछाई नज़र आ रही थी.ऐसा रोशनी की वज़ह से था या थकावट
के चलते! जो भी था किकुजी को एक सुखद अहसास ने घेर लिया."कुरिमोतो यहाँ
है."उसका स्वर शान्त था. जब वह बाहर आया था तो तनावग्रस्त था लेकिन फ़ुमिको
को देखते ही वह एकदम शान्त हो गया."कुमारी कुरिमोतो का छाता मैंने देख
लिया था.""ओह!"द्वार के नज़दीक सलेटी रंग का एक लम्बा-सा छाता रखा था."तुम
कुटीर में इन्तज़ार कर सकती हो? कुरिमोतो जल्दी ही चली जाएगी."जब उसे
मालूम था कि फ़ुमिको आनेवाली है तो उसने कुरिमोतो को लौटा क्यों नहीं
दिया? वह खुद पर ही हैरान था."मुझे उसकी मौजूदगी से कोई फ़र्क़ नहीं पड़ता
है.""तो फिर भीतर आ जाओ."बैठक में पहुँच कर फ़ुमिको ने चिकाको का अभिवादन
ऐसे किया मानो उसे किसी प्रकार के विद्वेष की आशंका न थी. माँ के देहान्त
पर भेजे संवेदना सन्देश के लिए भी उसने चिकाको को धन्यावाद दिया.चिकाको ने
अपना बायाँ कन्धा और सिर ऐसे पीछे को झुकाया जैसे वह अपनी किसी छात्रा को
चाय बनाना सिखाते समय झुकती है."तुम्हारी माँ बहुत ही कोमल थी. जब भी मैं
तुम्हारी माँ जैसे किसी व्यक्ति को देखती हूँ तो मुझे अहसास होता है कि मैं
आखिरी फूलों को झरते हुए देख रही हूँ. यह दुनिया कोमल कुलीन लोगों के लिए
नहीं है.""मेरी माँ उतनी कोमल न थी.""इकलौती बेटी को अकेला छोड़कर मरते
समय उसे काफ़ी कष्ट हुआ होगा."फ़ुमिको ने जमीन की ओर देखा.उसका निचला होंठ
बाहर को निकला था और मुँह खिंचा खिंचा."तुम कितना अकेला महसूस करती होगी.
चाय शिष्टाचार की कक्षा में फिर से दाखिला ले लो.""लेकिन.  .  .  ""इस
तरह तुम्हारे पास सोचने को कुछ हो जाएगा.""मुझे अफसोस है लेकिन इस तरह की
ऐय्याशी के लिए मेरे पास साधन नहीं हैं.""क्या कहती हो." चिकाको ने अपने
घुटनों पर टिके हाथों को यूँ लहराया मानों, फ़ुमिको की बात का खंडन कर रही
हो."सच तो यह है कि मैं आज कुटीर की सफाई करने आई हूँ. बारिश भी तो खत्म हो
गयी लगती है." उसने किकुजी की और देखा."फ़ुमिको भी यहाँ है. चलें?""क्या कह
रही हो?""फ़ुमिको की माँ की याद में तुम्हें शिनो मिला है. क्या मैं उसे
इस्तेमाल कर सकती हूँ?""फ़ुमिको ने नज़रें ऊपर उठाई."आओ हम सब मिलकर अपनी
यादों में डूब जाएं.""कुटीर के भीतर जाने से तो मुझे रोना आएगा.""तो मिल
कर रोते हैं. सब जी भर कर रो लेते हैं. एक बार किकुजी की शादी हो गई तो मैं
कुटीर में जा नहीं पाऊँगी. बेशक वहाँ की बहुत-सी यादें हैं लेकिन.  .  .  .
" चिकाको हौले से हँसी फिर गम्भीर हो गई. "श्रीमती इनामुरा की बेटी युकिको
के साथ रिश्ता तय हो जाए बस.""ऐसा कुछ तय नहीं हुआ है. इनामुरा परिवार को
तुम बेकार में ही उलझन में डाल रही हो.""मैं तो सम्भावित मंगनी की बात
कर रही हूँ. लेकिन तुम ठीक ही कह रहे हो. अच्छी चीज़ों के प्रति खलनायक
हमेशा आकर्षित होते हैं. फ़ुमिको तुम इस सब को सुनी-अनसुनी कर दो.""बेशक."
फ़ुमिको ने एक बार फिर सिर हिलाया.चिकाको ने सेविका को बुलाया और कुटीर
की सफ़ाई करने चली गई."ध्यान से आना, बगीचे में पहुँच कर उसने हिदायत दी
"छाया में पत्तियाँ अभी भी गीली है."३"यहाँ इतनी तेज़ बारिश हो रही थी,
तुम्हें ज़रूर गिरती बूँदों की आवाज़ फ़ोन पर सुनाई दी होगी."
