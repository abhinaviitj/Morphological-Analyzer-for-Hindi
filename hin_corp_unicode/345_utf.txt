<शोचिअल् श्चिएन्चे><ळोगिच्><शच्च्हिडनन्ड् शिन्ह><भ्हरट् मे शमज् ंअनोविग्यन् मे श्होड्><१९८३><षज्स्ट्हन् ःइन्डि घ्रन्ट्ह् आचडम्य्><झइपुर्><४२ टो ४७><२३००><शिन्ह - भ्हरट् मे शमज् ंअनोविगियन्>

वचनबद्धता को उत्पन्न करने के दो तरीके
हैं. प्रथम तो प्रयोगकर्त्ता द्वारा उत्पन्न प्रोत्साह्रा के प्रभाव की
मात्रा में परिवर्तन लाकर तथा दूसरा विभिन्न मात्राओं में पुरस्कार देकर.
फेस्टिंजर एवं कार्लस्मिथ (१९५९) ने अपने अध्ययन में बलात् अनुपालन के
साथ विभिन्न मात्रा के पुरस्कार दिये. पुरस्कार एक अरुचिकर कार्य को बहुत
देर करने के पश्चात दूसरे प्रयोज्यों से उसी कार्य को रुचिकर बतलाने के
लिए दिया गया. परिणामों से ज्ञात हुआ कि सत्य मूल्यांकन के विपरीत कथन
करने पर कथन की दिशा में अभिवृत्ति परिवर्तित हुई तथा पुरस्कार की वृद्धि
के साथ-साथ अभिवृत्ति-परिवर्तन की मात्रा में कमी आ गयी.
वचन-बद्धता के सम्बन्ध में प्रश्न उठाया जा सकता है कि क्या वचनबद्धता
अपने आप में ही अभिवृत्ति के परिवर्तन के लिए पर्याप्त है या कि उसके
साथ-साथ व्यक्ति का विसंगत कार्य भी संलग्न होना भी आवश्यक है. ब्रेहम
एवं कोहन ने कई प्रयोगों में सिद्ध किया है कि वचन-वद्धता मात्र से ही
अभिवृत्ति-परिवर्तन हो जाता है, किन्तु परिस्थियों में किस तरीके से
कितना अभिवृत्ति-परिवर्तन होगा, यह जानने के लिए अभी शोध होना शेष है. इस
प्रकार वचन-बद्धता ने एक चलराशि के रूप में असंगति के सिद्धान्त का
विस्तार किया है तथा अन्य समान सिद्धान्तों से इस सिद्धान्त का भेद
स्पष्ट किया है.
ब्रेहम एवं कोहन (१९६२) ने उन अध्ययनों का सार प्रस्तुत किया है, जिनमें
असंगति की बढ़ी हुई मात्रा को प्रभावित करने वाले कारकों की खोज की गयी
है. असंगति में कमी-असंगति को कम करने के लिए व्यक्ति समान्य-~तया तीन
रास्ते अपनाता है. (१) असंगति उत्पन्न करने वाली अभिवृत्ति का
पुनर्वीक्षण (२) विसंगत सूचना का चयनात्मक अनावरण (३) असंगत संज्ञान को
उत्पन्न करने वाले व्यवहार में परिवर्तन. सैद्धान्तिक रूप से
अभिवृत्ति-परिवर्तन असंगत अनुभव से प्रेरित होता है. प्रयोज्य की
अभिवृत्तियों एवं व्यवहार में विसंगति उत्पन्न करने के लिए सामान्यत: दो
विधियाँ प्रयुक्त की जाती हैं--
(१) अनुचित औचित्यीकरण एवं (२) प्रयास व्यय (एफर्ट एक्सपेण्डीचर)
(१) फेस्टिंजर-कार्लस्मिथ अध्ययन--यह प्रथम विधि का उदाहरण है. इसमें
ज्ञात हुआ कि कम मात्रा के पुरस्कार से प्रयोज्य के उस प्रयत्न की मात्रा
का मापन किया जाता है, जहाँ वह अपनी अभिवृत्ति विसंगत कार्य को करने में
व्यय करता है. वह जितना अधिक प्रयत्न करता है, उतनी अधिक असंगति होती है.
(२) असंगत-सूचना का चयनात्मक अनावरण--इस स्थिति में व्यक्ति दो प्रकार से
असंगति को कम कर सकता है. या तो वह असंगति कम करने वाली सूचनाओं को
प्राप्त करे या सक्रिय रूप से असंगति बढ़ाने वाली सूचनाओं की अवहेलना
करने लगे.
गरमेन, शोनबाख एवं मिल्स (१९५७) के अध्ययन से उपर्युक्त प्राक्कल्पना की
पुष्टि होती है, पर यह भी स्वीकार किया जाता है कि यद्यपि व्यक्ति असंगति
में कमी लाने वाली सूचनाओं को ग्रहण करता है, पर यह आवश्यक नहीं कि
असंगति को बढाने वाली सूचनाओं को वह अस्वीकार करे ही. केनन के अनुसार
व्यक्ति असंगति को बढ़ाने वाली सूचनाओं को ग्रहण कर सकता है, जिनके लिए
वह प्रति तर्क ढूँढकर असंगति की स्थिति को अस्वीकार करना प्रारम्भ कर
देता है.
(३) व्यवहार में परिवर्तन--यदि निश्चित प्रकार का व्यवहार किसी अभिवृत्ति
के विपरीत संज्ञान उत्पन्न करता है तो असंगति सिद्धान्त यह प्रागुक्ति
करेगा कि या तो अभिवृत्ति परिवर्तित होगी या व्यवहार में परिवर्तन होगा.
वीक (१९६४) के अनुसार ऐसी स्थिति में पुरस्कार में कमी लाने पर उत्पादन
में वृद्धि हो सकती है.
फेस्टिंजर के अनुसार व्यक्ति असंगति में कमी कम से कम प्रयास परिवर्तन के
द्वारा चाहता है. दूसरे शब्दों में उस संज्ञान का चयन करता है जो
परिवर्तन में कम से कम बाधक हो. असंगति का सिद्धान्त अपने आप में यह
प्रागुक्ति करने में असमर्थ है कि व्यक्ति असंगति की कमी किस विधि के
द्वारा करेगा. वीक के अनुसार व्यक्ति कभी-कभी ऐसी विधि को चुनता है जो कि
अत्यधिक स्थायी समाधान प्रस्तुत करे. मेकग्यूरी के अनुसार अनेक अध्ययनों
(एबलसन, मेकग्यूरी, न्यूकाम्ल, रोजनबर्ग, टेनिनसबाम) के बाद भी विवाद
अवधारणात्मक दृष्टि से उलझा हुआ है.
अन्य मनोवैज्ञानिक सिद्धान्तों के सन्दर्भ में असंगति सिद्धान्त
फेस्टिंजर द्वारा प्रतिपादित सिद्धान्त की संगत सिद्धान्तों में तीसरा
स्थान प्राप्त है. संगति से सिद्धान्त मानवीय व्यवहार के पहलुओं पर
प्रकाश डालते हैं, जो सार्थक ढंग से व्यवस्थित है. जाजोन (१९६०) ने संगति
के सिद्धान्तों की ऐतिहासिक पुनर्वीक्षा प्रस्तुत की है, दो संक्षिप्त
में निम्नलिखित हैं--
(१) सन्तुलन-सिद्धान्त--हीडर (१९४६) ने इस सिद्धान्त का प्रतिपादन किया.
इसके अनुसार सम्बन्धों के एक कुलक तीन तत्व होते हैं--एक व्यक्ति (पी) जो
कि विश्लेषण का केन्द्र होगा, दूसरा तत्त्व अन्य व्यक्ति (ओ) तथा तीसरा
तत्त्व एक अवैक्तिक सत्ता (एक्स) जो कोई वस्तु, विचार या घटना हो सकती
है. हीडर के अनुसार व्यक्ति (पी) में उन सम्बन्धों का प्रतिनिधित्व करने
वाली संज्ञानात्मक संरचना या तो सन्तुलित होगी या असन्तुलित. सन्तुलित तब
होगी जबकि या तो तीनों सम्बन्ध घनात्मक हों या दो नकरात्मक और एक
घनात्मक. इसके अतिरिक्त सभी स्थितियों में असन्तुलन होगा. उदाहरण के लिए
यदि एक व्यक्ति (पी) दूसरे को (ओ) पसन्द करता है तथा किसी वर्ग (एक्स) को
करना चाहता है, परन्तु दूसरा व्यक्ति (ओ) पहले व्यक्ति (पी) को नहीं
चाहता तो स्थिति असन्तुलित मानी जायेगी. इस सिद्धान्त का सबसे बड़ा दोष
है कि वह ऐसी संज्ञानात्मक संरचना की कल्पना नहीं करता, जिसमें तीन से भी
अधिक तत्त्व हो सकते हैं. अत: यह सिद्धान्त परीक्षण-योग्य होते हुए भी
अति सरलीकरण के दोष से युक्त है.
(२) अनुरूपता का सिद्धान्त--आसगुड एवं टेननबाम (१९५५) ने यह सिद्धान्त
प्रतिपादित किया जो कि सन्तुलित सिद्धान्त का ही एक विशिष्ट रूप है. यह
विशेष रूप से अभिवृत्ति-परिवर्तन की दिशा को समझाने का प्रयास करता है.
व्यक्ति की वस्तु और स्रोत के प्रति अभिवृत्तियाँ या तो सकारात्मक होती
हैं या नकारात्मक. उदाहरण के लिए किसी व्यक्ति की दूसरे व्यक्ति (स्रोत)
तथा वस्तु के बारे में सकारात्मक अभिवृत्ति हो तथा दूसरा व्यक्ति पहले
व्यक्ति के बारे में सकारात्मक कथन देता हो तो यह कथन अनुरूप कहलायेगा.
नकारात्मक कथन की स्थिति में पहला व्यक्ति वस्तु या दूसरे किसी व्यक्ति
में से किसी एक को अस्वीकार करेगा, दोनों को नहीं. इस प्रकार अनुरूपता का
सिद्धान्त अभिवृत्ति-परिवर्तन के विस्तार एवं दिशा की प्रागुक्ति करता
है.
(३) असंगति का सिद्धान्त--फेस्टिंजर द्वारा प्रतिपादित असंगति का
सिद्धान्त व्यापक स्थितियों में उपयोगी है. इस सिद्धान्त की मान्यता है
कि पुरस्कार सदैव आकर्षक नहीं होते तथा अपर्याप्त पुरस्कार व्यक्ति में
सदैव कार्य के प्रति अरुचि पैदा नहीं करते. इस सिद्धान्त में सार्वजनिक
एवं व्यक्तिगत विश्वास की विसंगति को स्पष्ट किया गया है.-
पिछले दस वर्षों में अनेक अनुसन्धानों ने इस सिद्धान्त की प्राक्कल्पनाओं
का परीक्षण किया एवं अनुरूप प्रमाण प्रस्तुत किये. चेपनिस (१९६४) ने इस
सिद्धान्त की तीव्र आलोचना की. सैद्धान्तिक समस्याएँ: किसी भी परिस्थिति
में यह ज्ञान करना कि व्यक्ति में कितने संज्ञान हैं कठिन है. यह ज्ञात
हो भी जाये तो फिर यह पता लगाना कि इन संज्ञानों में से कौन एक दूसरे से
असंगत हैं, असम्भव नहीं तो दुरूह अवश्य है.
अत: किसी परिस्थिति में असंगत पहलुओं का निर्धारण निरीक्षक के
व्यक्ति-~गत निर्णय पर आधारित है और इसलिए यह सिद्धान्त आत्मगत हो जाता
है. एक अन्य समस्या संज्ञानों के मध्य सम्बन्धों के समाकलन को लेकर है.
यह प्राक्कल्पित तो किया जा सकता है कि सम्भवत: इन दो संज्ञानों में
असंगति है पर साथ ही अन्य संज्ञानों में भी असंगित हो सकती है. ऐसी
स्थिति में परतंत्र चलराशि पर किसका प्रभाव पड़ा है यह ज्ञात करना दुरूह
है. वेग (१९६७) के अनुसार असंगति के सिद्धान्त के द्वारा कार्यात्मक
विश्लेषण सम्भव नहीं हो पाता, क्योंकि असंगति की परिभाषा ही अस्पष्ट है.
कार्य-पद्धति सम्बन्धी समस्याएँ--चेपनिस एवं चेपनिस ने कार्य-पद्धति के
दो प्रमुख दोषों की चर्चा की है. पहली समस्या प्रयोगशाला में असंगत
स्थिति उत्पन्न करने के जटिल तरीके से सम्बन्धित है. यह ज्ञात करना
अत्यन्त कठिन है कि प्रयोगकर्ता प्रदत्तों के विश्लेषण की विधि से
सम्बन्धित है. क्या वास्तव में प्रयोगकर्ता को वही परिणाम मिले हैं जो वह
मान के चल रहा है. यारमां एवं फेस्टिंजर (१९६१) के अध्ययन की आलोचना करते
हुए चेपनिस एवं चेपनिस का कहना है कि यह कह सकना कठिन है कि अधिक प्रयास
व्यय-समूह वास्तव में ऐसा सोच रहा था कि उसने अधिक प्रयन्त किया है या
नहीं. इसी प्रकार रोजनबर्ग ने फेस्टिंजर एवं कार्लस्मिथ (१९५९) द्वारा
किये गये अध्ययन की आलोचना करते हुए कहा है कि उसमें अनेक चलराशियों का
समाकलन था, अत: प्राप्त परिणामों की व्याख्या दोषपूर्ण है.
जाजोन (१९६०) के संगति की तुलना नैसर्गिक विज्ञान के एक सिद्धान्त से की
है जिसके अनुसार "प्रकृति रिक्तता का तिरस्कार करती है." प्रारम्भ में यह
सिद्धान्त अत्यन्त सामान्यीकृत था, परन्तु बाद में कुछ तथ्यों के कारण
सामान्यीकरण सीमित हो गया. इसी प्रकार मनोविज्ञान में असंगित के
सिद्धान्त के अनुसार मानवीय स्वभाव असंगित को तिरस्कृत करता है. यद्यपि
इसके अपवाद भी होते हैं. असंगति का सिद्धान्त यद्यपि सार्वभौम सत्य नहीं
है, फिर भी यह महत्त्वपूर्ण है.
भविष्य के निर्देश-संगति सिद्धान्त बनाम जटिलता-सिद्धान्त
मेकग्यूरी के अनुसार संगति मनोवैज्ञानिक चिन्तन में एक अभिप्रेरणा की तरह
कार्य करती है और इसलिए इसमें कई नई अभिप्रेरणाएँ भी सम्मिलित की जा सकती
हैं. इसकी सम्भावना संगति को कार्यात्मक दृष्टिकोण से देखने की भी है.
मेकग्यूरी मनोविज्ञान की एक नई धारा "जटिलता के सिद्धान्त" की तुलना
संगति के सिद्धान्त से करता है. बर्लाइन एवं अन्य मनोवैज्ञानिकों ने
जिज्ञासा नवीनता की खोज जैसी अभिप्रेरणाओं के आधार पर व्यवहार की
व्याख्या की है. जटिलता का सिद्धान्त यद्यपि संगति के सिद्धान्त का विलोम
नहीं है, परन्तु फिर भी इसमें कुछ विभिन्नता है. मेकग्यूरी के अनुसार
दोनों सिद्धान्तों का समवन्य अधिक उचित होगा.
अध्याय ५
स्व-प्रत्यक्षीकरण : संज्ञानात्मक असंगति व्यापार की एक वैकल्पिक
व्याख्या
बेस ने प्रस्तुत अध्याय में असंगति के सिद्धान्त का एक विकल्प प्रस्तुत
किया है. असंगति के सिद्धान्त में वर्तमान उत्तेजना और प्रक्रिया के
कार्यात्मक सम्बन्धों को प्राक्कल्पित आन्तरिक प्रक्रिया के आधार पर
समझाया गया है. यह आनुभविक प्रक्रिया इस उदाहरण से असंगति की उद्दीपक या
मन्दक होती है. इसके विपरीत वेम द्वारा वर्णित सिद्धान्त वर्तमान
उत्तेजना एवं प्रतिक्रिया के निरीक्षित कार्यात्मक सम्बन्धों को व्यक्ति
के पूर्व अनुभवों के आधार पर समझाता है. यह उपागम नये व्यवहारवाद के नाम
से जाना जाता है और इसका प्रमुख प्रवर्तक स्किनर है.
आत्म-प्रत्यक्ष-अन्तर्वेयक्तिक प्रत्ययीकरण का एक विशिष्ट
उदाहरण--आत्म-~प्रत्यक्ष से तात्पर्य व्यक्ति की उस योग्यता से है जिससे
व्यक्ति अपने ही व्यवहार के प्रति विभिन्न प्रक्रियाएँ करता है. यह
योग्यता सामाजिक अन्त:क्रिया के परिणाम ही की है, यद्यपि समुदाय के
व्यक्तियों को उनके आन्तरिक अनुभवों के बारे में कथन करने का प्रशिक्षण
देने की सीमितता में होती है. स्किनर के अनुसार कुछ आन्तरिक उत्तेजना का
आत्म-विवरण रूपकों या उत्तेजना के सामान्यीकरण के द्वारा सीखा जाता है.
विश्लेषण से ज्ञात होता है कि आत्म-विवरण का कथन व्यक्ति की आन्तरिक
वैयक्तिक उत्तेजना के नियंत्रण में होते हुए भी आंशिक रूप से समुदाय के
इस प्रशिक्षण पर निर्भर होने के कारण सार्वजनिक नियंत्रण में होता है.
अत: व्यक्तिगत उत्तेजना की भूमिका व्यक्ति के स्वयं के अनुमान से कम होती
है. अभि-~वृत्ति-कथनों के सन्दर्भ में भी इस प्रकार की आन्तरिक एवं
बाह्रा उत्तेजना नियंत्रण का विभाजन होता है अर्थात् आत्म-विवरण
अभिवृत्ति-कथन व्यक्ति के बाह्रा व्यवहार के निरीक्षण तथा बाह्रा
उत्तेजना-परिस्थितियों पर निर्भर करता है. अनेक अध्ययनों ने यह प्रदर्शित
किया है कि व्यक्ति के विश्वास एवं अभिवृत्ति-कथन भूमिका-निर्वाह के
द्वारा प्रोत्साहन दिया जा सकता है.
जेनिस (१९५६) स्काई (१९५७) एवं येम (१९६६) के अध्ययनों से यह पता चलता है
कि जिस सीमा तक आन्तरिक उत्तेजना नियंत्रण नहीं करती, वहाँ तक व्यक्ति
अभिवृत्ति-कथनों को उसके स्वयं के बाह्रा व्यवहार के निरीक्षण से तथा
सम्बन्धित उत्तेजना चलराशियों से अनुमानित किया जा सकता है.
असंगति सिद्धान्त के व्यापार--असंगति के सिद्धान्त के व्यापारों को तीन
श्रेणियों में बाँटा गया है. (१) बलात्-अनुपालन अध्ययन, (२) स्वतंत्रवरण
अध्ययन, (३) सूचना अनावरण अध्ययन.
बलात् अनुपालन-अध्ययन--इस तरह के प्रयोगों में एक व्यक्ति को एक विशिष्ट
प्रकार के विश्वासों या अभिवृत्तियों के अनुकूल व्यवहार करने की लिए
प्रेरित किया जाता है. इस प्रकार का एक प्रमुख अध्ययन फेस्टिंजर और
कार्लस्मिथ (१९५९) ने किया. प्रयोग के तीन समूह थे. पहले समूह में
प्रयोज्य से एक लम्बा अरूचिकर कार्य बारम्बार करवाया गया, तब प्रयोगकर्ता
ने उसे अपना सहायक संयुक्त किया और डालर देकर अन्य प्रयोज्यों से उस
कार्य को रुचिकर बतलाने के लिए कहा गया. दूसरे समूह को इसी कार्य के लिए
२० डालर दिये गये. नियंत्रित समूह को मात्र कार्य करना पड़ा. प्रयोग के
बाद प्रत्येक प्रयोज्य ने बतलाया कि उसे वह कार्य कितना रुचिकर लगा.
परिणाम से ज्ञात हुआ कि जिन प्रयोज्यों को १ डालर मिला था, उन्होंने
कार्य सर्वाधिक रुचिकर बतलाया शेष अन्य दो समूहों को अभिवृत्तियों में
अन्तर नहीं पाया गया. असंगति के सिद्धान्त के अनुसार सभी प्रयोज्य यह
मानते थे कि कार्य अरुचिकर है. प्रयोगात्मक समूह के प्रयोज्यों को इसके
विपरीत यह कहना पड़ा कि कार्य रुचिकर है. अत: यह असंगति की स्थिति थी.
प्रथम समूह के प्रयोज्यों के लिए पुरस्कार बहुत कम था, इसलिए उनमें
असंगति की वृद्धि हुई और अभिवृत्ति-परिवर्तन भी सर्वाधिक हुआ. वेग के
अनुसार इन परिणामों को आत्म-प्रत्यक्ष सिद्धान्त के आधार पर भी समझाया जा
सकता है. यदि किसी तटस्थ निरीक्षण से इन प्रयोज्यों के व्यवहार के बारे
में पूछा जाये तो निश्चय ही वह २० डालर प्राप्त करने वाले समूह के
प्रयोगों के व्यवहार को पुनर्बलन से नियंत्रित बतलायेंगे तथा १ डालर
प्राप्त करने वाले प्रयोज्यों को अपने यर्थात अभिवृत्तियों को प्रदर्शित
करने वाला मानेंगे और उनके कथनों को आन्तरिक अभिवृत्ति का ही सूचक
मानेंगे.
फेस्टिंजर-कार्लस्मिथ के प्रयोग की एक अन्तर्वेयक्तिक पुनरावृत्ति--पहले
प्रयोज्यों ने एक प्रयोग में भाग लिया, जिसमें यह निर्धारित किया गया कि
व्यक्ति दूसरे व्यक्ति का कितने रूप में मूल्यांकन करता है. तीन समूहों
को लिया गया. सभी प्रयोज्यों को एक टेप रिकार्ड सुनाया गया जिसमें लाब
नामक एक छात्र का वर्णन था. तीनों समूहों को बॉब की अभिवृत्ति का
मूल्यांकन कराया गया. प्रयोगात्मक समूह के प्रयोज्यों को बतलाया गया कि
बॉब ने १ डालर या २० डालर दूसरे व्यक्तियों से यह कहने के लिए स्वीकार कर
लिये कि कार्य रुचिकर था. परिणाम कार्लस्मिथ एवं फेस्टिंजर के अध्ययन के
समान ही था.
अत: यह कहा जा सकता है कि आत्म-प्रत्यक्ष के आधार के अधीन पर
अभिवृत्ति-~परिवर्तन का विश्लेषण किया जा सकता है. एक स्थापित सिद्धान्त
के विकल्पी सिद्धान्त का महत्त्व यह है कि बहुधा हमें उन कार्यात्मक
सम्बन्धों का ज्ञान हो जाता है जिनके बारे में मौलिक सिद्धान्त चुप होता
है.
कई बलात्-अनुपालन प्रयोगों से ज्ञात होता है कि किसी व्यवहार के करने के
लिए स्वेच्छा मात्र से सम्बन्धित अभिवृत्ति का आत्म-निर्णय में परिवर्तन
हो जाता है. ब्रेहम एवं कोहन के अनुसार असंगति के उद्दीपन एवं कमी में
विसंगत व्यवहार की भूमिका अस्पष्ट है.
वेम ने कार्लस्मिथ एवं फेस्टिंजर के अध्ययन का एक और पुनरावृत्ति की,
जिसमें १ डालर अधिक संसूचन ध् डालर कम संसूचन एवं २० डालर अधिक संसूचन तथा
२० डालर कम संसूचन-समूह लिए. अध्ययन से आत्म-प्रत्यक्ष की अन्तर्वेयक्तिक
व्याख्या की पुष्टि होती है.
