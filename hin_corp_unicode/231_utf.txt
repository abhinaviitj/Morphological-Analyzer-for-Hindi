<औङ्ङिचिअल् अन्ड् ंएडिअ ळन्गुअगेस्><ळेगिस्लटिवे><आनोन्><ःअर्यन ळेग्. आस्. डेब्. ंअर्च्ह् ८५><१९८५><ःअर्यन गोव्ट्><छ्हन्डिगर्ह्><७२ टो ७७><२४००><आनोन् - ःअर्यन लेग्. आस्. डेब् ंअर्. ८५>

श्री निहाल सिंह (अटेली): डिप्टी स्पीकर साहब, मैं डिमांडज नम्बर ८, जो
बिल्डिंग्जएण्ड रोडज की है, डिमांड नं. १५ जो इरीगेशन की है और डिमाण्ड
नं. १७ जो एग्रोकल्चर की है, के बारे में बोलना चाहता हूं. डिप्टी स्पीकर
साहब, एग्रीक्लचर के बारे में मैं यह अर्ज करना चाहता हूं कि एग्रीक्लचर
हरियाणा की कल्चर है. देश की एग्रीक्लचर में जितनी कामयाबी मिली है उस
कामयाबी में हरियाणा का बहुत बड़ा हाथ है. देश के अन्दर अनाज की पैदावर
बढ़ाने में हरियाणा के किसान ने बहुत बड़ा रोल अदा किया है. लेकिन जिन
हालात में हरियाणा के किसान ने पैदावार बढ़ाई है और पैदावार बढ़ाने के
लिए किसान को जो इनपुट्स मिलते हैं उनकी कीमत बहुत ज्यादा है और इसके
बदले में किसान को मुआवजा मिलता है वह बहुत कम है. डिप्टी स्पीकर साहब,
हरियाणा के किसान ने पैदावार बढ़ाने के लिए जितनी मेहनत की उसका क्रेडिट
किसान को नहीं दिया गया. गवर्नर ऐड्रैस में एग्रीक्लचर बारे में यह कहा
गया है--
"ईट् हस् बेएन् मडे पोस्सिब्ले ब्य् टकिन्ग् स्टेप्स् टो एन्सुरे अवइलबिलिट्य् ओङ्
रेर्‍उइरेड् इन्पुट्स् इन्च्लुडिन्ग् टिमेल्य् ट्रन्स्ङेर् ओङ् ङर्म् टेच्ह्नोलोग्य् टो
ङर्मेर्स् ट्ह्रोउग्ह् अ नेट्तोर्क् ओङ् एद्टेन्सिओन् मच्हिनेर्य्".
डिप्टी स्पीकर साहब, इनपुट्स के बारे में सभी जानते हैं कि इनपुट्स में
बिजली, अच्छा खाद, इरिगेशन फैसीलिटीज और बीज ये चीजें आती हैं. लेकिन ये
चीजें किसान को ठीक समय पर और सही हालत में नहीं मिलती लेकिन इसके बावजूद
किसान न जो उपज बड़ाई है उसके लिए किसान को क्रेडिट नहीं दिया गया. सारा
का सारा क्रेडिट सरकार ने खुद लिया है और कहा है कि हमने यह किया है और
किसान को ये-ये फैसीलिटीज दी हैं और तब यह पैदावार बढ़ी है. मैं चाहता
हूं कि इनपुट्स के मामले में किसान की ज्यादा से ज्यादा मदद की जा और
उनको अच्छी रियायत देनी चाहिए. डिप्टी स्पीकर साहब, अब मैं इसके साथ ही
साथ स्पोर्ट प्राईस के बारे में अर्ज करना चाहता हूं. गवर्नमैंट आफ
इंडिया ने सरसों और बाजरे की स्पोर्ट प्राईस ३८५ रुपया और १३० रुपया
मुकर्रर की लेकिन यह रिकार्ड की बात है कि सरसों तीन सौ से लेकर तीन सौ
पच्चीस में बिकी लेकिन सरकार कभी भी मार्किट में इसको खरीदने के लिए नहीं
आई. मेरा कहना यह है कि सरसों के मामले में सरकार को किसान की मदद के लिए
आगे आना चाहिए था. इसी तरह से बाजरे के लिए स्पोर्ट प्राईस एक सौ तीस
रुपया मुकर्रर की हुई है लेकिन मार्कि ट में बाजरा ९५, ९८ और सौ रुपया
बिकता रहा लेकिन सरकार कभी भी बाजरे की खरीद के लिए मार्किट में नहीं आई
और इस मामले में सरकार ने किसान की मदद नहीं की. इसलिए मेरा कहना है कि
जब सरकार ने स्पोर्ट प्राईस सरसों और बाजरे की फिक्स की है तो उसको
टाईमली किसान की मदद के लिए मार्किट में आना चाहिए. अगर सरकार मार्किट
में नहीं आयेगी तो किसान को स्पोर्ट प्राईस फिक्स करने का कोई फायदा नहीं
होगा.
डिप्टी स्पीकर साहब, इसके साथ साथ मैं बाजरे के सीड के बारे में भी कहना
चाहता हूं कि एक तो वह बीज दस रुपये किलो के हिसाब से बिका, महंगा भी था
और साथ में मिलावट भी थी, उसकी क्वालिटी अच्छी नहीं थी. किसानों की आम
शिकायत थी कि उस बीज में दाना है. इसलिये मैं सरकार से यह रिकवैस्ट
करूंगा कि किसानों की बीज सप्लाई करने से पहले उस बीज को टैस्ट करवा लेना
चाहिये और साथ ही सरकार की तरफ से जो पासशुदा दुकानें हों, डिपोज हों,
वहीं से ही केवल सीड सप्लाई करवाया जाना चाहिये. आज कल जिसकी मर्जी होती
है, अपनी दुकान खोल कर बैठ जाता है और इस तरह घटिया किस्म का माल किसानों
को सप्लाई होता है जिससे किसानों की फसलें तबाह हो जाती हैं और ऐसे
आदमियों को कोई पूछने वाला नहीं है. इसलिये मेरी सरकार से रिकवैस्ट है कि
किसानों की भलाई का ध्यान रखते हुए इस तरफ खास ध्यान दिया जाए जिससे
किसानों को अच्छी क्वालिटी का बीज सप्लाई किया जा सके. इसी तरह से
फर्टीलाईजर के बारे में भी शिकायत आती है कि किसानों को फर्टीलाईजर महंगे
भाव पर और घटिया किस्म का दिया जाता है जहां तक अनाज की पैदावार का
सम्बन्ध है, जब तक हम किसान को समय पर अच् छा बीज, अच्छी खाद और दूसरे
ऐग्रीक्लचर इम्पलीमैन्टस सस्ते भावों पर सप्लाई न करेंगे तब तक किसान
अच्छी पैदावार नहीं कर पाएगा और न ही प्रदेश एग्रीक्लचर के फील्ड में
तरक्की करेगा. लेकिन इस बजट में किसान के लिये इस तरह की कोई भी राहत
दिखाई नहीं देती है. फर्टीलाईजर, बीज और दूसरे किसान के रोजाना के
इस्तेमाल के जो इम्पलीमैन्टस हैं उनमें किसान को किसी भी प्रकार की राहत
नहीं दी गयी है. डिप्टी स्पीकर साहब, किसानों को जो सबसिडी फर्टीलाईजर पर
जाती है उस बारे मैं यह कहना चाहता हूं कि वह किसानों तक पहुंच नहीं पाती
है और जो मिडल मैन है, वे ही उसको खा जाते हैं इसलिये सरकार को इस तरफ
ध्यान देना चाहिये और इस सिस्टम को फूल प्रूफ बनाना चाहिए ताकि सही
आदमियों तक सरकार द्वारा दी गयी सबसिडी का पैसा ठीक समय पर पहुंच सके और
वे इस पैसे का सही उपयोग कर सकें.
इसके साथ साथ आगे मैं यह कहना चाहता हूं कि आज सोमिन्ट का रेट काफी बढ़
गया है. कोई भी किसान जो अपने खेत में कुआं बनवाना चाहता है या ट्यूबवैलज
लगाना चाहता है तो उसको सीमिन्ट की आवश्यकता पड़ेगी और वह आजकल के हालात
में इतना महंगा सीमिन्ट खरीदने की हैसियत में नहीं है. इसलिये किसानों को
सबसिडाइज्ड रेट पर सीमिन्ट सरकार की तरफ से मिलना चाहिये. रीजनेबल रेट्स
पर सीमिन्ट लोगों को मिलना चाहिये. इसी तरह किसान को इरिगेशन की
फैसिलिटीज भी सरकार की तरफ से मुहैया होनी चाहिये. आज हमारे हरियाणा के
अन्दर दूसरी स्टेट्स के मुकाबले में ट्रैक्टज काफी महंगे हैं और अगर
किसान के पास ट्रैक्टर न होगा तो किसान आजकल मार्डन तरीके से खेतीबाड़ी
नहीं कर पाएगा. ट्रैक्टर की कीमत बढ़ने के कारण किसान ट्रैक्टर खरीद नहीं
सकता और खेतीबाड़ी भी अच्छे ढंग से नहीं हो सकती है. लेकिन भारत सरकार ने
और हमारी इस सरकार ने इस तरफ कोई ध्यान नहीं दिया कि किसान के हित के
लिये प्रदेश के हित के लिये ट्रैक्टर की कीमतें घटनी चाहियें. आज सरकार
कारों के उत्पादन की तरफ ध्यान दे रही है. जिससे कारों का उत्पादन ज्यादा
हो आज मारूति जैसी कार ५५ हजार तक बिक रही है और लोग एक और डेढ़ लाख तक
उसको ब्लैक में भी खरीद कर रहे हैं. सरकार को इस तरफ भी ध्यान देना
चाहिये कि ट्रैक्टर मिल जाना चाहिये. ज्यादा महंगा ट्रैक्टर किसान नहीं
खरीद सकता क्योंकि आज यहां के किसान की हालत बड़ी खस्ता है. इसी तरह से
सरकार टेलीविजन के बारे में भी सोचती रहती है कि किस तरीके से नये नये
डिजाइन बनाकर लोगों को सस्ते भावों पर दिये जाए लेकिन अगर सरकार किसानों
का हित चाहती है और यह चाहती है कि खेती का काम मार्डन तरीके से हो तो
सरकार को किसानों को सस्ते भावों पर खेती करने के सारे इम्पलीमैन्ट्स
सप्लाई करने चाहियें जिससे किसानों को काफी राहत मिल सकेगी.
डिप्टी स्पीकर साहब, अगली बात मैं मार्किट कमेटियों के बारे में कहना
चाहता हूं. इनकी आमदनी तो अच्छी है लेकिन कमेटीज उसका सही उपयोग नहीं कर
पा रही है. मार्किटिंग बोर्ड ने बिजली बोर्ड को बहुत कम रेट आफ इंट्रैस्ट
पर पैसा दिया है जबकि ऐसे बोर्ड जैसे हाउसिंग बोर्ड है, ये लोगों से बहुत
ज्यादा इंट्रैस्ट चार्ज करता है. मार्किट फीस की रिकवरी के बारे में मैं
यह कहना चाहता हूं कि रिकवरी सही तरीके से नहीं हो रही है. फीस इवेजन को
रोकने के लिये भी सरकार खास तवज्जो दे ताकि सरकार की आमदनी और बढ़े.
रिकवरी ठीक हो इसके लिये मंडियों के बाहर निकलने के हर रास्ते पर
बैरियर्ज होने चाहिएं और वहां पर समय-समय पर चैकिंग भी होनी चाहिए जिससे
कोई भी बगैर मार्किट फीस दिये बाहर न जा सके. एक और बात मैं सरकार के
नोटिस में लाना चाहता हूं कि सरकार की तरफ से जो मार्किट कमेटियों को
जीपें दे रखी हैं, उनका भी दुरुपयोग हो रहा है. इस की जांच भी होनी
चाहिये और समय-समय पर उनका रिकार्ड भी चैक किया जाना चाहिए कि उन्होंने
किस-किस समय कहां-कहां पर रेड्ज किये हैं, जीप का इस्तेमाल आया सही हुआ
है या नहीं हुआ है उनके पास जीप के आने जाने का कोई हिसाब है कि नहीं?
जीपें हैं, बजाये इस के कि मार्किट कमेटिवों के यूज के लिये इस्तेमाल हों
एस. डी. सी. इन जीपों का इस्तेमाल करते हैं और उनको पूछने वाले कोई नहीं
है. इस तरफ सरकार को ध्यान देना चाहिये.
डिप्टी स्पीकर साहब, इससे अगली बात मैं यह कहना चाहता हूं कि किसानों को
पूरी बिजली नहीं मिलती है. इसका भी प्रबन्ध किया जाना चाहिये और साथ में
किसानों को डीजल सैट्स पम्पिंग सैट्स भी रिड्यूसड रेट्स पर सरकार की तरफ
से मुहैया किये जाने चाहिये और जो डीजल किसान को अपने ट्यूबवैलज चलाने के
लिये दिया जाए वह भी सबसिडाइज्ड रेट पर मिलना चाहिए ताकि इरीगेशन के काम
में सुधार लाया जा सके और पैदावार को बढ़ाया जा सके.
डिप्टी स्पीकर साहब, किसान को पम्पिंग सैट्स और स्प्रिंकलर सैट्स खरीदने
के लिये सरकार की ओर से जो लोन दिया जाता है उसके लिये यह पाबन्दी लगा दी
जाती है कि आपको एक पर्टीकुलर डीलर से यह माल खरीदना होगा चाहे वह डीलर
किसान को गन्दा माल या सबस्टैण्डर्ड माल दे. वह किसान को लेना ही पड़ता
है. इस तरह की पाबन्दी सरकार की तरफ से किसानों के ऊपर नही होनी चाहिये.
किसान को यह छूट हो कि वह अपनी मर्जी से कहीं से भी सैट्स खरीद सके.
किसानों को यह इस बात की औपशन होनी चाहिये कि वह जहां से भी माल खरीदना
चाहे, खरीद ले क्योंकि किसान ने इन सभी कामों के लिये अपनी जमीन गिरवी
रखी होती है, मार्टगेज की होती है. उसने इस खेती के लिये अपना सब कुछ
न्योछावर कर दिया होता है. अगर उसे अच्छी खेती करके लाभ न हो तो वह
बेचारा तो मर जाएगा. इन सब बातों को देखकर किसान की सरकार को हर तरह से
मदद करनी चाहिये और सस्ते भावों पर एग्रीकलचर इम्पलीमैन्टस मुहैया करवाने
चाहियें.
डिप्टी स्पीकर साहब, अब मैं बी. एण्ड आर. के बारे में कुछ अज करना चाहता
हूं. हमारे अटेली हल्के में जिला परिषद की रोड्ज है. जब से वे टेक ओवर की
गयी हैं, उनकी हालत बड़ी ही खस्ता है. उन रोड्ज को लिंक रोड्ज से कनैक्ट
नहीं किया गया है. मुख्य मन्त्री महोदय एक बार नारनौल गये थे और वहां बार
एसोसीऐशन के साथ जब मीटिंग हुई थी तो उस वक्त वे कह कर आये थे कि इन
रोड्ज का काम जल्दी ही करवा दिया जाएगा. यह बात १५ अगस्त, १९८३ की है. आज
दो साल बीतने को हो रहे रहे हैं लेकिन इन रोड्ज का काम अभी तक नहीं हो
पाया है. मैं उनसे रिकवैस्ट करूंगा कि यह फासला केवल ८००-९०० गज का छोटा
सा है जोकि सिविल सेक्रेटेरिएट नारनौल के साथ जुड़ता है. इसको जल्दी ही
कम्पलीट करवाया जाए ताकि लोगों को आने जाने की सहूलियत हो सके. आशा है कि
सरकार इस तरफ खास तवज्जो देगी और सड़कों का काम जल्दी ही पूरा करवाएगी.
इन शब्दों के साथ मैं आपका धन्यवाद करता हुआ अपना स्थान लेता हूं कि आपने
मुझे बोलने का समय दिया. जय हिन्द.
श्री राम बिलास शर्मा (महेन्द्रगढ़): डिप्टी स्पीकर साहब, जो डिमांड्ज
हाउस में रखी गई हैं मैं इन पर बोलना चाहता हूं. वैसे तो सरकार चल रही है
परन्तु इन डिमांड्ज के तहत इन्होंने जो रकम मांगी है उसका पूरा लेखा जोखा
इस बजट एस्टीमेट्स में मैंने देखा है. जैसे डिमांड नं. ८ है. इसमें ३१
करोड़ रुपया सिर्फ वेतन और किरायों पर खर्च होना है. दूसरी तरफ सारे
हरियाणा की सड़कों के लिए केवल सात करोड़ रुपया रखा गया है. वैसे हरियाणा
सरकार इस बात को कहते हुए थकती नहीं है कि हरियाणा विकास की चरम सीमा पर
पहुंच गया है. ये कहते हैं कि हर गांव में बिजली पहुंच गई है और गांव में
सड़क दे दी है. भले ही रात के अन्धेरे में डाक डकैतियां कर रहे हैं. आज
से ५-७ साल पहले जो प्रोग्राम था ये उसी की रट लगा रहे हैं. उसके बाद या
तो ये सरकारी कर्मचारियों को तन्खाह दे रहे हैं या कैबिनिट अपने टी. ए.
डी. ए. ले रही है. इसके अलावा इनकी और कोई परपोजल नहीं है. आज सड़कों की
क्या हालत है? मेरे जिले में एक सड़क गुजरती है जो राजस्थान से दिल्ली को
मिलाती है. वह सड़क झुनझुनू से महेन्द्रगढ़ कनीना होते हुए दिल्ली जाती
है. उस सड़क पर आप महेन्द्रगढ़ से कनीना नहीं जा सकते क्योंकि उस इलाके
के लोगों का यह कसूर है कि उन्होंने विपक्ष के लोगों को वोट दिए. मोहन
लाल, पिपल जी का फार्म भी उसी हल्के में पड़ता है. एक बार ये कार पर वहाँ
गए तो इनकी कार का टायर पंचर हो गया. फिर ये इधर उधर से चालीस किलोमीटर
का रास्ता घूम कर आए क्योंकि इनके लिए तो पैट्रोल का खर्चा कोई खास बात
नहीं है. मैं चौधरी अमर सिंह जी से कहूंगा, क्योंकि ये हमारे साथ थे और
मेरा ख्याल है कि अभी कुछ पुराने संस्कार इनमें बाकी होंगे. महेन्द्रगढ़
और कनीना के बीच में यह जिले की सड़क है. सरकारी कागजों में इसकी सैंकशन
हो चुकी है और इसके एलोकेशन आफ फंड्ज भी हो चुके हैं. लेकिन वहां एक एस.
ई. है जो अपने मन के मुताबिक ठेकेदार को ठेका देना चाहता है और वह
ठेकेदार अपना सुविधा देख रहा है. मैं कहना चाहता हूं कि वैसे तो हमारा
जिला ऐसा है कि हम हरियाणा में शामिल ही नहीं है. पीने के पानी की बात आ
जाए तो बताया जाता है कि महेन्द्रगढ़ के लोगों को सिर्फ पांच लिटर प्रति
व्यइत पानी दिया जाता है. इतना कह कर ये कागजों का पेट भर देते हैं.
हम हरियाणा में सब से ज्यादा टैक्स देते हैं. हरियाणा में जो कुंड और
बिहाली की सलेट है यह इम्पोर्ट की आइटम है. उससे हरियाणा को करोड़ों रुपए
की विदेशी मुद्रा प्राप्त होती है. फिर भी उस इलाके की तरफ ध्यान नहीं
दिया जाता. मैंने नेहरा साहब को कई बार रिकवैस्ट की है कि महेन्द्रगढ़
में एक गल्र्ज हाई स्कूल हैं. वहां की लड़कियां अपनी क्लास अटैंड करने
के लिए चार जगह जाती हैं. एक तो धर्मशाला है, एक पहले पशुओं का हस्तताल
था उसमें जाती हैं. इसी तरह से दो जगहें और हैं. नेहरा साहब मौके पर भी
देखने गए परन्तु पता नहीं स्कूल की बिल्डिंग क्यों नहीं बनवाते. इसी तरह
से महेन्द्रगढ़ का बस अड्डा है. उसके बारे में विधान सभा में जवाब आया था
कि उसके लिए जमीन एक्वायर करने का नोटिफिकेशन हो चुका है लेकिन वह भी अब
तक नहीं बना. पता नहीं क्या अड़चन है. महेन्द्रगढ़ एक जिला है और उसके
कुछ दफतर नारनौल में है और कुछ महेन्द्रगढ़ में हैं. डिप्टी स्पीकर साहब,
महेन्द्रगढ़ का जो मेन बाजार है वहां से बसें गुंजरती है. वहां पर थाने
के सामने दो बार एक्सीडैंट में नौजवान लड़के मारे गए. वहां की जिला
ग्रीवैंसिज कमेटी ने सिफारिश की कि महेन्द्रगढ़ में बस अड्डा बनाए बिना
भी बसों को खड़ा करने के लिए शहर से बाहर इन्तजाम किया जाए. फिर भी कोई
एकशन नहीं हुआ. डिप्टी स्पीकर साहब, यह सरकार बहुत लोकप्रिय है. हमने एक
गांव में चीनी और मिट्टी के तेल की सप्लाई में धांधली के बारे में शिकायत
की. जब इनक्वायरी की तो इनस्पैक्टर ने कहा कि यहां के डिपो होल्डर ने ४०
बोरी बेच दी और ७० हजार लिटर मिट्टी का तेल ब्लैक में बेच दिया. लेकिन
डी. एफ. एस. ओ. ने उसको सौ रुपया जुर्माना करके दोबारा डिपो दे दिया.
श्री उपाध्यक्ष: शर्मा जी इसमें फूड एंड सप्लाई की कोई डिमांड नहीं है.
श्री राम बिलास शर्मा: चलो मैं दूसरी तरह कह देता हूं. डिप्टी स्पीकर
साहब, उसकी शिकायत हुई लोगों ने कहा कि रात को अन्धेरा रहता है और
अन्धेरे का फायदा डाकू उठाते हैं. बावल हल्के में रसियावास गांव है. वहां
रात के अन्धेरे में डकैती हो गई. लोगों ने कहा कि बिजली नहीं है तो हमें
मिट्टी का तेल दे दो. तेल कहां से दें तेल तो ७० हजार लिटर ब्लैक में बिक
गया. जब इस बारे में डी. एफ. एस. ओ. को कहा गया तो उन्होंने केवल सौ रुपए
जुर्माना करके उसको छोड़ दिया. मैं चाहता हूं कि इस बात की जांच करवाई
जाए. डिप्टी स्पीकर साहब, डिमांड नं. १७ एग्रीकल्चर की है. मैं आपका
ध्यान दिलाना चाहता हूं कि पिछले साल बाजरे के बीज का चेपे की बीमारी लग
गई. हमारे दो तीन जिलों जैसे भिवानी, गुड़गांव और महेन्द्रगढ़ के कुछ
हिस्से में बाजरे की पैदावार होती है. हमने एक काल अटैन्शन मोशन के
माध्यम से सरकार का ध्यान दिलाया था कि बाजरे का बीज खराब है. मुख्य
मंत्री जी ने आश्वासन दिया था कि हम एस. डी. ओ. एग्रीकल्चर को पकड़ेंगे
कि तुम्हारे हल्के में गलत बाजरे का बीज कैसे बिका है. लेकिन उस संबंध
में फाइल अब तक भी कम्पलीट नहीं हुई. उस बीज से बाजरा पैदा भी हो गया और
खराब बाजरा लोगों को चला भी गया लेकिन यह सरकार अब तक उस मामले का फैसला
नहीं कर सकी. मैं अपनी लोकप्रिय सरकार के बारे में अर्ज करना चाहता हूं
कि इस बार हमारे हल्के में सरसों की पैदावार अच्छी हुई लेकिन इस बार उसका
भाव नहीं है. आज सवा तीन सौ रुपए क्विंटल सरसों बिक रही है जोकि पहले ८००
रुपए क्विंटल बिक रही थी. सरकार ने इसकी स्पोर्ट प्राइस ३८५ रुपए तय की
हुई है लेकिन यह उससे भी कम भाव बिक रही है. मैं कहता हूं कि सरकार सरसों
खरीदने के लिए क्यों नहीं मैदान में आती? हमारे महेन्द्रगढ़ में मार्किट
कमेटी के पास सरप्लस फंड्ज है और हरियाणा इलैक्ट्रिसिटी बोर्ड को वह लोन
दे रही है. उस कमेटी की यह हालत है कि उसके चारों तरफ कोई ट्रक नहीं निकल
सकता. हम चाहते हैं कि जो टैक्स वहां से इकट्ठा किया जाता है वह वहीं पर
ही खर्च होना चाहिए. आखिर उस मार्किट कमेटी के फंडज कहां खर्च किए जाते
हैं. उस इलाके की जो सड़कें है वह पैसा उन पर खर्च किया जाना चाहिए.
महेन्द्रगढ़ मेन बाजार में सब्जी मंडी है. सब्जी मंडी के लिए जमीन
एक्वायर हो चुकी है दो तीन बार उसका नोटिफिकेशन हो चुका है यह कह दिया
जाता है कि अब दुकानों के लिए प्लाटों का वितरण करेंगे लेकिन अभी तक कुछ
नहीं किया गया है. मैंने पिछले दिनों सदन में यह कहा था कि महेन्द्रगढ़
के मेन बाजार में नगरपालिका के एडमिनिस्ट्रेटर ने गंदगी के ढेर डलवा दिए
हैं मैंने इस बारे में स्पीकर साहब को एक फोटो भी दिया.
