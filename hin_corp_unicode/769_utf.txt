<औङ्ङिचिअल् अन्ड् ंएडिअ ळन्गुअगेस्><ंअस्स् ंएडिअ><आनोन्><ढइल्य् णेत्स्-११><१९८९><णव्ब्हरट् ठिमेस्><णेत् ढेल्हि><७><२१६०><णव्ब्हरट् ठिमेस्-ढइल्य् णेत्स्-११><घर्गि ंअहेस्ह्तरि>

समूची दुनिया के बच्चों और शिक्षाविद एवं वैज्ञानिक समुदाय की ओर से मैक्सिको
के राष्ट्रपति मिगुएल डी ला. मैडिड ने तनाव शैथिल्य और परमाणु निरस्त्रीकरण की
मार्मिक अपील के साथ परमाणु निरस्त्री-~करण पर छह देशों के शिखर सम्मेलन का
उद्घाटन किया था.
प्रधानमंत्री राजीव गांधी सहित शांति पहल का बीड़ा उठाने वाले पांच अन्य देशों
के नेताओं की मंच पर उपस्थिति के बीच पांच महाद्वीपों के बच्चों की ओर से आठ
वर्षीय मैलिजा गार्शिया, नोबल पुरस्कार विजेता वैज्ञानिक कार्लसैगान, प्रख्यात
शिक्षाविद जान कैथल गालब्रेथ और नोबल पुरस्कार से सम्मानित लेखक ग. गैब्रियल
गार्शिमा मारक्वेज ने विश्व को परमाणु विनाश के खतरे से बचाने का अनुरोध किया.
प्रशांत तट पर स्थित 'स्ट्रिल' होटल के भव्य सम्मेलन कक्ष में उद्धाटन सत्र
आयोजित किया गया. यहां कुछ नेता रुके हुए है.
सम्मेलन में पढ़े गए भाषणों का सार यह था कि विश्व को एक परमाणु विनाश के
वास्तविक खतरे से मुक्त होकर जीने का अधिकार है. महाशक्तियां और अन्य देश
हथियारों पर जो अरबों डालर खर्च कर रहे हैं, उसका उपयोग विश्व के नक्शे से
गरीबी और भुखमरी का नामोनिशान मिटाने के लिए भी किया जा सकता है.
डा. सैगान का अनुमान था कि प्रति वर्ष अरबों डालर धनराशि हथियारों ज्यादातर
परमाणु अस्त्रों पर खर्च की जा रही है.
मैक्सिको के राष्ट्रपति ने अपने उद्घाटन भाषण में कहा कि 'हमें पूरा विश्वास है
कि समूचे विश्व के लोग हथियारों की दौड़ पर नियंत्रण की हमारी मांग का साथ
देंगे ताकि और उनका उपयोग मानवीय अभावों को समाप्त करने वाले कार्यक्रमों के लिए
किया जा सके.
उन्होने कहा कि पांचों महाद्वीप के नेताओं जिन्होंने शांति पहल का रास्ता चुना
है, के पास सैनिक ताकत नहीं है. उन्होंने कहा कि विश्व में हमारी ताकत सैनिक
शक्ति नहीं है, हमारा हथियार तर्क और जीने की इच्छा है.
माथुर की नियुइत रद्द
नई दिल्ली, ७ अगस्त (भाषा). केन्द्रीय प्रशासनिक न्यायाधिकरण की मुख्य पीठ ने आज
श्री सुरेश माथुर की आकाशवाणी के महानिदेशक पद पर नियुइत को रद्द कर दिया.
न्यायाधिकरण के अध्यक्ष न्यायमूर्ति माघव रेड्डी और सदस्य कौशल कुमार ने फैसला
किया कि श्री माथुर की नियुक्ति में प्रतिनियुक्ति अथवा स्थानांतरण की निर्धारित
शर्तो को पूरा नहीं किया गया. भारतीय प्रशासनिक सेवा में कार्यरत श्री माथुर की
महानिदेशक के रूप में नियुक्ति इसी आधार पर रद्द कर दी गई.
श्री माथुर की नियुक्ति को आकाशवाणी के अतिरिक्त महानिदेशक ए.आर. शिन्दे ने
चुनौती दी थी.
न्यायाधिकरण ने अपने फैसले में यह भी कहा भर्ती नियमों के अनुसार ५० प्रतिशत पद
पदोन्नति के द्वारा भरे जाएंगे. इसलिए महानिदेशक पद के लिए श्री शिन्दे के नाम
पर भी विचार किया जाना चाहिए था.
न्यायाधिकारण ने कहा कि श्री शिन्दे ने अतिरिक्त महानिदेशक के रूप में तीन वर्ष
की निर्धारित सेवा अवधि अगस्त १९८५ के अंत में पूरी कर ली थी.
आकाशवाणी और दूरदर्शन महानिदेशक की नियुक्ति नियम १९८५ के अनुसार यदि इस पद पर
किसी बाहरी व्यक्ति को नियुक्त किया जाता है तो उसे शैक्षणिक, सांस्कृतिक प्रचार
जैसे संगठनों अथवा संस्थानों में प्रशासनिक पद पर काम करने का कम से कम १८ वर्ष
का अनुभव होना चाहिए.
श्री माथुर को चार अप्रैल को छह महीने के लिए महानिदेशक नियुक्त किया गया था.
इसके बाद सरकार ने एक आदेश जारी करके श्री माथुर को दो वर्ष के लिए महानिदेशक
बना दिया. इस अवधि में पहले के छह माह की अवधि को भी शामिल कर लिया गया था.
आकाशवाणी के महानिदेशक एस.एस.वर्मा की कपड़ा सचिव के पद पर पदोन्नति किए जाने के
बाद यह पद रिक्त हुआ था. श्री वर्मा की पदोन्नति तीन मार्च,१९८५ को हुई थी.
श्री माथुर की महानिदेशक पद पर नियुक्त होने तक सूचना विभाग के संयुक्त सचिव ने
महानिदेशक पद का अतिरिक्त कार्यभार संभाल रखा था.
मिजो मुइत मोर्चे के नए पदाधिकारी
एजल ७ अगस्त (प्रेट्र). मिजो नेशनल फ्रंट की कल यहां हुई बैठक में नए
पदाधिकारियों का चुनाव किया गया. लालडेंगा फ्रंट के नेता होंगे. राष्ट्रीय
कार्यकारिणी के १९ सदस्य चुने गए है. नए पदाधिकारी इस प्रकार हैं: श्री
लालडेंगा (अध्यक्ष) श्री जोरामथंगा (उपाध्यक्ष) श्री लालरिनदाना (महासचिव).
श्री रुलथिना (कोषाध्यक्ष) श्री थानकिसा(सहायक सचिव)तथा श्री आवेमजुआला(वित्त सचिव).
इस बीच श्री लालडेंगा आज सिल्चर के लिए रवाना हो गए. जहाँ से वह दिल्ली जाएंगे.
सिल्चर जाते हुए कुछ मार्ग में वह कुछ गांवों में जाएगे तथा लोगों से मिलेगे.
मुस्लिम लीग से कुंजू
निलम्बित
कोषीकोड, ७ अगस्त(प्रेट्र). केरल विधानसभा के उपाध्यक्ष पद से इस्तीफा देने वाले
श्री के.एम.हमसा कुंजु को भरतीय मुस्लिम लीग से छह महीने के लिए निलम्बित कर
दिया गया है. यह आदेश प्रदेश अध्यक्ष श्री.पी. मुहम्मद अली शिहाब थंगल ने जारी
किया.
नई दिल्ली,७ अगस्त(वार्ता). सरकार की उन सभी दम्पतियों को देश के सम्माननीय
नागरिक सूचक कार्ड देने की योजना है जिनके दो बच्चे हैं.
मिजोरम विधेयक राज्यसभा में भी पारित
नई दिल्ली, ७ अगस्त. (निस). राज्य सभा में आज लम्बी बहस और मतदान के बाद बहुमत
से मिजोरम को पूर्ण राज्य का दर्जा देने वाला विधेयक पारित कर दिया. लोक सभा इसे
पहले ही पारित कर चुकी है.
मिजोरम को राज्य का दर्जा देने के लिए रखे गये संविधान संशोधन विधेयक को ११ के
मुकाबले १७१ मतों से स्वीकार किया गया. भारतीय जनता पार्टी और लोकदल ने इसका
विरोध किया.
बहस का उत्तर देते हुए गृहमंत्री श्री बूटा सिंह ने कहा कि यह विधेयक सरकार की
उन नीतियों के अनुरूप है, जिनके तहत सीमावर्ती क्षेत्रों में रहने वाले नागरिकों
को राष्ट्र की मुख्य धारा से जोडने का प्रयास किया जा रहा है. गृहमंत्री ने इस
बात को गलत बताया कि सरकार ने विद्रोह के आगे समर्पण कर दिया है. समझौते की पहल
श्री लालडेंगा ने की थी. और उनकी नीयत के बारे में अनावश्यक संदेह नहीं व्यक्त
किया जाना चाहिए.
गृह मंत्री ने आशा व्यक्त की कि समझौते से मिजोरम में शांति स्थापना में सहायता
मिलेगी.
बहस के दौरान कांग्रेस की श्रीमती ओमन देवरी ने अरुणाचल प्रदेश को पूर्ण राज्य
का दर्जा देने की मांग की. कम्युनिस्ट श्री.न.ई.बलराम ने नेपाली और मणिपुरी
भाषाओं को आठवीं अनुसूची में शामिल करने का आग्रह किया.
अकाली नेता श्री जगजीत सिंह अरोड़ा ने कहा कि इस समझौते को पंजाब समझौते से भी
अधिक ईमानदारी से लागू किया जाना चाहिए. भाजपा के श्री जसवंत सिंह ने आशंका
व्यक्त की कि इसके बाद मिजोरम जम्मू कश्मीर की तरह विशेष दर्जा देने की मांग भी
करेगा.
