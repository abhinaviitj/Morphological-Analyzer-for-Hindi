<आ.ञ्.><फइन्टिन्ग्><एएन आग्रतल><इस्ह्नु ढ्हर्मोट्ट फुरन् मे च्हिट्रकल.><१९८९><शन्डेएप् फ्रकस्हन्><ढेल्हि><५९ टो ६३><२४००><एएन-इस्ह्नु ढ्हर्मोट्ट फुरन् मे च्हिट्रकल>

उपसंहार
चित्रसूत्र के सांस्कृतिक महत्व का मूल्यांकन
विष्णु-धर्मोतर-पुराण जो मूलरूप से विष्णु पुराण का खिल-मात्र है, वास्तव
में स्वयं एक वृहद पुराण है. इसमें लगभग १६ हजार श्लोक हैं जिनका संकलन
विष्णु-धर्मोत्तर-पुराण शीर्षक के अन्तर्गत ६५० ई. के आस-पास हुआ. इसके
तीन खण्ड हैं. प्रथम खण्ड में २६९ अध्याय हैं जिनमें पुराणों के समान
संसार की उत्पत्ति, भूगोल सम्बन्धी वर्णन ज्योतिष, राजाओं और ऋषियों की
वंशावलियां आदि और शंकरगीता, पुरूरवा, उर्वर्शी की कथा, श्राद्ध, वृत आदि
स्रोत आदि विषय हैं. द्वितीय खण्ड के १८३ अध्यायों में धर्म, राजनीति,
आश्रम, ज्योतिष का पैतामह-सिद्धान्त औषधि विज्ञान आदि मानव के नित्य
प्रति के जीवन से संबन्धित विषय हैं. तृतीय खण्ड में ११८ अध्याय हैं.
इसमें संस्कृत और प्राकृत का व्याकरण, शब्द-कोष, छन्दशास्त्र,
काव्यशास्त्र, आदि साहित्यिक विषय तो हैं ही नृत और संगीत आदि ललित
कलायें और वास्तु जैसी ललित शिल्प-~कलाओं का भी विस्तृत विवेचन हुआ है.
सांस्कृतिक दृष्टिकोण से यह सबसे अधिक महत्वपूर्ण खण्ड हैं. इन विषयों का
और इतने सूक्ष्म रूप से अन्य किसी पुराण में वर्णन नहीं हुआ है और इसी
दृष्टि से विष्णु-धर्मोत्तर-पुराण अन्य सभी महापुर आणो और उपपुराणों में
सबसे अधिक महत्वपूर्ण पुराण है. विशेषकर शिल्पशास्त्र के शास्त्रीय
अध्ययन के लिए यह खण्ड अपूर्व है. ललित कलाओं संबंधि जो सामग्री इसमें
मिलती है इससे पहले अन्यत्र कहीं उपलब्ध नहीं होती. इसकी गणना निस्सन्देह
प्राचीन भारत के ललित कलाओं पर सर्वागीण और महानतम शास्त्रों में की जा
सकती है.
इस खण्ड के ३५ से ४३ अध्याय तक के ९ अध्यायों में चित्र-सूत्र हैं.
जिसमें भूमिबन्ध और लेपकर्म, मूल और मिश्रित रंग, छवियों, रंग द्रव्य,
रंगवर्तना, गुणदोष और चित्रादर्श, व्यक्ति और प्रकृति-चित्रण,
मान-प्रमाण, रूप और लक्षण, चित्ररस, स्थान और क्षय-वृद्धि आदि विषयों का
मार्कण्डेय ऋषि और वज्र के संवाद के रूप में विवेचन हुआ है. वैसे विशेषत:
यह चित्र-सूत्र है, किन्तु कुछ विषय जैसे मान-प्रमाण, रूप और लक्षण, रस,
भाव, स्थान और क्षय-वृद्धि ज्यों के त्यों मूर्ति कला के लिए भी लक्षित
हैं. चित्र और मूर्ति सम्बन्धी ये लक्षण इससे पूर्ववर्ति अन्य किसी
ग्रन्थ में उपलब्ध नहीं होते हैं. जिससे पता चलता है कि सैकड़ों, हजारों
वर्षों से चित्र और मूर्तिकला का जो प्रयोग और अभ्यास भारत में हो रहा था
उसका सबसे पहले शास्त्रीकरण विष्णु-धर्मोत्तर-~पुराण में ही ६५० ई. के
आस-पास हुआ.
ललित कलाओं सम्बन्धी विवेचन प्रारम्भ करते हुए शास्त्रकार ने कलाओं में
मूलभूत दर्शन की ओर संकेत किया. दोनों लोकों में सुख की प्राप्ति के लिए
देवताओं की पूजा करनी चाहिये. भारत में ललित कलाओं का विधान
मन्दिर-निर्माण के अन्तर्गत हुआ. मन्दिर-निर्माण में वास्तुकला का प्रयोग
हुआ और उसके अलंकरण में चित्रकला और मूर्तिकला का. संगीत और नृत-~कलायें
धर्म के उपयोग में आयी और उनका रूप मूलत: धार्मिक बन गया. भारत में ललित
कलाओं का विकास और परिपक्वीकरण धर्म की छाया में ही हुआ. चित्र-सूत्र में
इस सिद्धान्त को स्पष्ट शब्दों में समझाया गया है. हमारे यहाँ धर्म कोई
बाहरी आचरण नहीं है, धर्म जीवन का अभिन्न भाग है. धर्म जीवनयापन का ढंग
है. इस प्रकार चित्रसूत्र में आधारभूत रूप से ललित कलायें जीवन के साथ
जोड़ दी गयी.
इसमें ललित-कलाओं के पारस्परिक सम्बन्ध के विषय में बड़ी सुन्दर विवेचना
हुई है. देवताओं की प्रतिमा शास्त्रोक्त विधि से बनाने का निर्देश दिया
गया. जब वज्र ने मार्कण्डेय से पूछा कि यह प्रतिमायें शास्त्रोक्त विधि
से कैसे बनायीं जाये तो उन्होंने उत्तर दिया कि जो चित्रसूत्र को नहीं
जानता वह प्रतिमा-लक्षण को नहीं समझ सकता, चित्रसूत्र के बिना नृत को
नहीं समझा जा सकता, बिना वाद्य-संगीत के नृत को नहीं समझा जा सकता और
बिना गीत के वाद्य-~संगीत को नहीं समझा जा सकता. अर्थात् जो गीत-शास्त्र
को समझता है वह सब शास्त्रों को समझता है. विद्वान ऋषि ने इस विषय को आगे
बढ़ाते हुए ललित-कलाओं के सम्बन्ध भाषा और साहित्य से भी स्पष्ट किया.
अर्थात ललित-कलायें एक-दूसरे से सम्बन्धित ही नहीं, एक-दूसरे पर आधारित
भी हैं और इन्हें इस क्रम में ही समझा जा सकता है. ललित-कलाओं की यह
अद्भुत व्याख्या केवल संस्कृत साहित्य में ही उपलब्ध है, अन्यत्र कहीं
नहीं.
चित्र की उत्त्पत्ति के विषय में नारायण मुनि की जिस कथा का उल्लेख
ग्रन्थ में किया गया उसके प्रतीक से कई रोचक निष्कर्ष निकलते हैं. चित्र
में दृष्टियों, भाव, मुद्रायें आदि सब नृत के अनुसार ही अनुकरणशील मानी
गयी और यह सिद्धान्त प्रतिपादित हुआ:--
"नृतं चित्रं परं मतम्" अर्थात नृत श्रेष्ठ चित्र हैं. चित्रशास्त्र के
लक्षण के नृतशास्त्र पर आधारित हैं. अन्तर केवल यह है कि नृत में केवल
ताल और लय है क्योंकि यह "काल" से सम्बन्धित है और चित्र में प्रमाण और
रूप है क्योंकि यह "स्थान" से सम्बन्धित है.
नारायण ने पहले चित्र बनाया और फिर उसके लक्षण बताये. अर्थात पहले चित्र
के प्रयोग हुए फिर उसका शास्त्र बना. यह कथन प्रतीकात्मक है. वास्तव में
सैकड़ों, हजारों वर्षों के प्रयोग और अभ्यास के बाद ही शास्त्र लिखा गया
होगा. इस छोटी-सी बात में विकास की वृहत-~प्रक्रिया का संकेत किया गया
है.
महामुनि ने चित्र बनाकर उसके लक्षण विश्वकर्मा को बताये विश्वकर्मा
देवताओं के स्थापित थे. अर्थात चित्रकला मूल रूप से उन्हें दी गई जो
मन्दिरों का निर्माण करते थे. दूसरे शब्दों में चित्रकला को वास्तुकला से
अविच्छिन्न रूप से जोड़ दिया गया. मन्दिर-निर्माण वास्तु के लक्षणों के
अनुसार होता था, उसमें चित्रकला अलंकरण बन गयी. कुछ--कुछ यही स्थति
मूर्तिकला की भी है. कुछ अंशों में एक ही प्रकार के मानदण्ड चित्रकला और
मूर्तिकला के लिए निर्धारित किये गये. यहाँ यह समझ लेना आवश्यक है कि
प्रतिमा-शास्त्र केवल देवताओं की मूर्तियों के लक्षणों का निर्देश देता
है, साधारण मूर्तियों का नहीं. हिन्दू मन्दिर में देवताओं की कुछ
मूर्तियों के अति-~रिक्त हजारों आलंकारिक मूर्तियां भी होती हैं. जिनमें
विभिन्न कमनीय मुद्राओं में प्रदर्शित अप्स-~रायें और देवाँगनायें प्रमुख
हैं, जैसे खुजराहों के एक मन्दिर में देवताओं की लगभग ४० प्रतिमायें हैं
जबकि आलंकारिक मूर्तियां ४०० से अधिक हैं. इन मूर्तियों को "मूर्तिकला"
के अन्तर्गत समझा जाना चाहिये, "प्रतिमालक्षण" के अन्तर्गत नहीं.
शास्त्रकार ने चार प्रकार के चित्रों का विवेचन किया--सत्य, वैणिक, नागर
और मित्र. इनके लक्षण भी बताये गये हैं. यह वर्गीकरण भौगोलिक आधार पर हुआ
है. यह भित्ति चित्रों के सम्बन्ध में है. दो प्रकार के चित्र और बनते
थे--पट् और पटु विष्णु-धर्मोत्तर-पुराण में इनका उल्लेख नही है कुछ अन्य
दर्शनीय कलाओ का वर्णन अवश्य हुआ है जिनके अन्तर्गत धातुओं, पत्थर, लकड़ी
और मिट्टी आदि में मूर्ति बनाने का विधान था.
भूमिबन्ध और लेपकर्म को चित्रसूत्र में बड़े विस्तार से समझाया गया है.
चित्र के लिये भित्ति को कैसे तैयार किया जाये, उस पर सुधया के लिये लेप
कैसे बने और मणि की सी कान्ति वाली भूमि कैसे तैयार हो इस सबका सूक्ष्म
विवेचन हुआ है. इन लेपों का बनाने की सामग्री और विधि भी बतायी गयी.
चित्रकर्म के लिये मूल और मिश्रित रंगो का वर्णन किया गया. सूक्ष्म से
सूक्ष्म तत्व की भी विवेचना हुई है. चित्र की पृष्ठभूमि के रंग को अर्थात
जिस पर चित्र बनाया जाता था उसे "छवि" कहते थे. छवि दो रंगों की हो सकती
थी--काली और श्वेत. शास्त्रकार ने बारह प्रकार के काले रंग और पांच
प्रकार के श्वेत रंग इस संदर्भ मे बताये. काला रंग मुदग दाल जैसा, दूर्वा
घास जैसा, हल्का पीलापन लिये हुए, लाली लिये हुए, हरा रंग लिये हुए, गहरा
पीला लिये हुए. प्रियंगु जैसा, बन्दर के मुख जैसा, नीलकमल जैसा, चाष्
पक्षी जैसा, लाल कमल जैसा या बादलों जैसा काला हो सकता है. इससे पता चलता
है कि शास्त्रकार ने इस विषय का कितना गहरा अध्ययन किया था. उसने सभी
सम्भावित छवियों को सम्मिलित कर लिया है. शायद चित्रकर्म के लिये १३वीं
प्रकार काले रंग की छवी नहीं हो सकती. इस विषय की इस प्रकार इति कर दी
गयी है. किसी चित्र का लावण्य उसकी छवि से ही उत्पन्न होता है. छवियों के
साथ-साथ रंग द्रव्यों अर्थात उन पदार्थों का भी उल्लेख हुआ है जिनसे
चित्र के रंग बनते थे. चित्रकर्म के पश्चात चित्र के ऊपर एक पालिश की भी
व्यवस्था थी. अर्थात आचार्यों से चित्रकर्म का कोई पक्ष भी नहीं छूटा है
और चित्र के सौन्दर्यत्व और स्थायित्व के लिये प्रत्येक आवश्यक निर्देश
दिया गया है.
जैसे काव्य-शास्त्र में गुण, दोष, अलंकार, रस आदि विषयों का विवेचन होता
है वैसे ही चित्रसूत्र में भी चित्र के गुण, दोष, भूषण और रसों का वर्णन
किया गया है. आठ प्रकार के दोष और आठ प्रकार के गुण बताये गये हैं.
चित्रकार को इन दोषों की अपनी कलाकृति में नहीं आने देना चाहिये. ये
अमंगलकारी होते हैं. चित्रसूत्र के आठ गुणों के अन्तर्गत चित्रकला के वे
छ: अंग भी आ जाते हैं जिनका यशोधरा ने कामसूत्र की टीका में उल्लेख किया
था. वास्तव में ये चित्र के आदर्श हैं और चित्रकार को प्रयत्न करके इन
आदर्शों को प्रस्तुत करना चाहिए. शास्त्रकार ने इस विषय की इति यहीं नहीं
की उसने चित्र के चार प्रमुख तत्व भी बताये जिनसे चित्र में लावण्य
उत्पन्न हो और चित्र रमणीय लगे. चित्र वास्तव में ऐसा होना चाहिये जो
सबको अच्छा लगे. वैसे तो प्रत्येक ललितकला सौन्दर्य पर आधारित है और
प्रसन्न करने वाली है किन्तु यह बात चित्रकला के सन्दर्भ में विशेष रूप
से मान्य है. चित्र को जीवन के चारों लक्ष्यों धर्म, अर्थ, काम, और मोक्ष
का दायक बताया गया है और इसे सर्वोत्कृष्ट कला माना गया है.
शास्त्रकार ने आदर्श चित्र का प्रमुख गुण यह बताया है कि वह चित्र सजीव
होना चाहिये. उसकी आकृतियाँ साँस लेती हुई सी, बोलती हुई सी प्रतीत हों.
यह चित्रकला सम्बन्धी सौन्दर्य का मूल समझा गया जिसके वास्तविक उदाहरण
हमें अजन्ता में प्राप्त होते हैं. अजन्ता के चित्र भावमय हैं और बोलते
से लगते हैं. यही चित्र का सर्वोत्कृष्ट सौन्दर्य है. चित्रकला में आजकल
जैसे कद्दू और बैंगन जैसी आकृतियाँ बनती हैं जिन्हें पहचानना असम्भव है,
ऐसे चित्रों का हमारे यहाँ विधान नहीं है. हमारे यहाँ भावहीन और निर्जीव
वर्जित है. शास्त्रकार ने इस सम्बन्ध में बड़ा सुन्दर प्रतिमान स्थापित
किया. उसने बताया कि उत्तम चित्रकार वही हे जो सोते व्यक्ति को सजीव और
मरे हुए व्यक्ति को निर्जीव चित्रित कर सके. यह बड़ी महत्वपूर्ण बात है.
सोता हुआ व्यक्ति और मृतक दोनों ही लेटे हुए और निश्चल दिखाये जायेंगे.
कलाकार की कला यह है कि सोता हुआ व्यक्ति जीवित लगे और मृतक निर्जीव. एक
को सप्राण और दूसरे को निष्प्राण दिखाया जा सके. यह भारतीय चित्रकला का
आदर्श है. यूनानी चित्रकला यथार्थवादी है किन्तु इसमें प्राण नहीं है.
भारतीय कला आदर्शवादी होते हु ए भी सजीव और सप्रमाण होने के तत्व को
प्रमुख महत्व देती है. वास्तव में "सादृश्य" से यही तात्पर्य है.
सजीव चित्रांकन के संदर्भ में एक और महत्वपूर्ण बात का उल्लेख हुआ है
महान चित्र-~कार वह है जो तरंगों (लहरों) अग्निशिखा, धुयें और वायु में
उड़ती हुई पताका को गतिमय चित्रित कर सके. तरंगों आदि को गतिमय चित्रित
करना करना कोई साधारण काम नहीं है, यह बड़े कौशल की बात है. निर्जीव
चित्र इस गति के चित्रण से सजीव हो उठता है और इस तत्व में ही चित्र का
सर्वस्व-सौन्द्रीर्य निहित है. यह स्मरणीय है कि यह "गति" चीनी
चित्रशास्त्र में चित्रकला का प्रमुख अंग है. हमारे यहाँ भी इस तथ्य को
महत्व दिया गया है.
भारतीय चित्रकला के ये कुछ आदर्श चित्रसूत्र में बताये गये हैं जिनका
पालन करना चित्रकार के लिए आवश्यक है. इन निर्देशों को देने का तात्पर्य
चित्र को अधिक से अधिक सुन्दर बनाना था. जिससे वह दर्शक को वह आनन्द दे
सके जो ललित-कलाओं के अभ्यास का आधार है. खेद है हमारे आज के चित्रकार यह
सब कुछ नहीं समझते. वे टेढे-मेढ़े, भोडे, भदे, बेमेल रंगों के चित्र
बनाते हैं जिनमें सौन्दर्य तो होता ही नहीं, जो अधिकाँशत: समझ में नहीं
आते. यह पाश्चात्य का अन्धानुकरण है. इनका हमारी संस्कृति से कोई सम्बन्ध
नहीं है. हम सौन्दर्य की सत्य और शिव के बिना कल्पना नहीं करते और इसीलिए
हमारे पूर्वजों ने कलाओं के विस्तृत शास्त्र बनाये हैं हम कोई भी
कलाभ्यास शास्त्र की पृष्ठभूमि के बिना नहीं कर सकते. खेद है आधुनिक
चित्रकला केवल अभ्यास मात्र है, उसके पास शास्त्र की पृष्ठभूमि नहीं है.
परिणामत: इसका कोई भी बौद्धिक आधार नहीं है.
चित्रसूत्र में चित्र के विषयों का विस्तृत वर्णन किया गया है और यह
बताया गया है कि इन विषयों को और उनकी आकृतियों को किन-किन मानों में
किन-किन प्रमाणों में और किन-~किन लक्षणों सहित दिखाना चाहिए. इसी
सम्बन्ध में यह उल्लेख किया गया है कि संसार में जो कुछ दृष्टव्य है उसे
ज्यों का त्यों और वैसा ही चित्र में बनाना चाहिए. यदि चित्र यथार्थवादी
ही बनाया जाये तो चित्र के सम्बन्ध में आदर्श बतलाने की क्या आवश्यकता
थी? यह दोनों बातें परस्पर विरोधात्मक लगती हैं. वास्तव में "सादृश्यकरण"
से तात्पर्य चित्र की उस सजीवता से है जिसके कारण वह लोक-सदृश अर्थात
जैसा है, वैसा ही दिखे. किन्तु शरीर के मान-प्रमाण वेश-~भूषा, अलंकार और
बहारी उपकरण शास्त्रोक्त विधि से सुन्दरतम आदर्श रूप ही होंगे. फिर बहुत
सी ऐसी काल्पनिक आकृतियों जैसे विद्याधर, किन्नर, राक्षस, व्याल, गरुड़,
शार्दूल, आदि का चित्रण भी होता है. जिन्हें किसी ने नहीं देखा. इनके
प्रदर्शन की एक प्रामाणिक शैली तो होनी ही चाहिए थी. भारतीय-चित्रकला में
यथार्थ और आदर्श के इस पारस्परिक सम्बन्ध को समझ लेना मूल रूप से बड़ा
आवश्यक है.
प्राकृतिक विषयों के चित्रम के विषय में भी आवश्यक निर्देश दिए गए और यह
बताया गया कि पहाड़, सागर नदियाँ, आकाश और ऋतुओं आदि को कैसे दिखाना
चाहिए और इनके सन्दर्भ में किन-किन प्रतीकों का प्रयोग करना चाहिए.
चित्रसूत्र में मान-प्रमाणों का विवेचन अत्यन्त सूक्ष्म रूप से हुआ है.
कितने प्रकार के पुरुष और स्त्रियांॅ होती हैं और उन्हें किस-किस अनुपात
में बनाना चाहिये इसकी विवेचना की गई है. इस सन्दर्भ में स्मरणीय बात यह
है कि ये मान-प्रमाण चित्र और मूर्ति दोनों ही कलाओं में समान रूप से
प्रयुक्त होंगे. देवताओं की मूर्ति बनाने के लिये इस खण्ड में
"प्रतिमा-लक्षण" एक अलग शीर्षक दिया गया है. उसमें केवल देवताओं को
प्रतिभा के मान-प्रमाण, रूप और अलंकार आदि वर्णित हैं. साधारण चित्र और
मूर्तियाँ जैसे राजा, ऋषि, मुनि, दैत्य, दानव, यक्ष, ब्राह्मण, वैश्य,
आदि पुरुष और स्त्रियों के विषय में उसमें उल्लेख नहीं है ऐसी अ-देवता
मूर्तियाँ बनाने के लिये यहाँ विस्तृत वर्णन किया गया है. इसलिये इसे
केवल चित्र के लिये ही नहीं, मूर्तिकला के लिये भी वैसा ही समझना चाहिये.
शास्त्रकार ने मान और पारस्परिक अनुपात ही नहीं आकृतियों के रूप और
लक्षणों का का भी वर्णन किया. पाँचों प्रकार के पुरुषों की मुख, आँखें,
कपोल आदि अंग और उनके रंग कैसे दिखाना चाहिये यह बताया. उदाहरण के लिये
पाँच प्रकार की आँखें बतायी गयी अर्थात धनुष के आकार की, मछली के पेट
जैसी, नीलकमल की पंखुड़ी जैसी, और वाणाकार. किन-किन आँखों को किन-किन
भाव-मुद्रा में दिखाया जाये इसका निर्देश दिया गया है. इस विवेचन से पता
चलता है कि इस दिशा में सैकड़ों, हजारों वर्ष चित्र बनाये जा चुके थे,
विविध प्रयोग हो चुके थे और चित्र की कुछ प्रामाणिक विधायें विकसित हो
गयी थी जिन्हें चित्रसूत्र में लिपिबद्ध किया गया है. संसार में कोई अन्य
वा  मय ऐसा नहीं है जिसमें चित्रकला सम्बन्धी निर्णित सिद्धान्तों का
ऐसा सूक्ष्म विवेचन हुआ हो.
दृष्टियों के विषय में विशेष रूप से निर्देश दिये गये और यह बताया गया कि
दृष्टि न ऊँची हो, न नीची, न दायें-बांयें, न वक्र, न क्रोधित हो, न
व्यथित, न दीन न रूक्ष. ये अशुभ होती हैं. इनके अमंगलकारी प्रभाव भी
बताये गये. यह बड़ी आवश्यक बात थी. चित्र अथवा मूर्ति का सम्पूर्ण प्रभाव
सुन्दर होना चाहिये और उसके लिये सुन्दर दृष्टि का होना बड़ा आवश्यक यह
दिन-रात के अनुभव की बात है.
