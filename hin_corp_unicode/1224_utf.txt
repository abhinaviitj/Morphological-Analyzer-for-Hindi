<ळिटेरटुरे><श्होर्ट् श्टोर्य्><इजय्><शबिह><१९८७><ंअड्हुमटि (षज् शहिट्य आकडमि)><ऊडय्पुर्><६४-६९><२१००><इजय्, शबिह, श्स्>

श्रीनगर छोड़ने से पहले अलताफ ने चेतावनी दी थी-जुनु के बहिश्त की दो चीजें बेहद खतरनाक हैं, उन्हें लापरवाही से मत लेना. अगर बर्फ पड़ना शुरू हुई तो रुकने का नाम नहीं लेगी और अगर लम्बे सड़क बने जुनु होटल में घुसना पड़ा तो उस होटल की मालकिन को किसी हूर से कम खूबसूरत नहीं पाओगे लेकिन उस औरत की खूबसूरती में एक बदमिजाज और खतरनाक इंसान को देखोगे. जुनु के आसमान की तरह कब गरज उठे कब बरस पड़े कहा नहीं जा सकता है. एकदम अनप्रेडिक्टेबिल शी है.अलताफ ने सिर्फ चेतावनी दी थी या भविष्यवाणी कि जुनु पहुंचते पहुंचते कतरा कतरा अबरक की भांति झरती बर्फ भारी होने लगी और ठीक लम्बे सड़क बने जुनु मुस्लिम होटल में मुझे जीप मोड़नी पड़ी. होटल के दोनों दरवाजे बन्द थे. दरवाजों के ऊपर किस मस्जिद के गुम्बज और सितारे बने हुए थे. अलताफ की चेतावनी याद करते हुए धड़कते दिल के साथ दरवाजे पर दस्तक दी.शायद जीप की आवाज सुनके वो खुदबखुद नीचे आ गई थी इसलिए दस्तक के उभरते ही हलकी चरमराहट के साथ दरवाजा आधा खुल गया और उस आधे में सफेद लिबास पहने एक खूबसूरत औरत उभर आई-कहिए?परदेसी जान उसने हिन्दुस्तानी लहजे में बात की अन्यथा उसके नक्शे में पूरा कशमीर समाया हुआ था. अपनी मजबूरी और बेबसी की लघु दास्तान मैने उसे एक सांस में सुना दी और उम्मीद भरी दृष्टि से उसकी आंखों में झांका. मेरी इस मासूम हरकत के साथ ही उसका जबड़ा कस गया और निहायत रूखे अन्दाज और बेलाग आवाज में उसने अपना वक्तव्य सुनाना शुरू कर दिया कि मेरी मदद करने की कोई गुंजाईश नहीं है क्योंकि बर्फ वाले मौसम में इस तरफ कोई सैलानी आता नहीं है इस-लिए होटल बन्द है और किसी मुसाफिर को टिकाने के लिए कोई इंतजाम नहीं है. उसकी बोली में सख्ती के बावजूद भई झरने का मीठा स्वर था, ठीक उसके जिस्म की तराश की मादकता के अनुरूप. शायद वह सीधे बिस्तर से उठकर आई थी इसीलिए बदन अलसाया हुआ था और आंखों में खुमार तैर रहा था.
.
.
ठीक एक झईल पर थिर-कते हुए कंवल के फूल की मानिन्द.बाहर गिरती हुई बर्फ की ओर संकेत कर मैंने अन्दर आने के लिए याचना मिश्रित अनुरोध किया. उसकी भवों में वक्रता गहरी हो गई किन्तु उसने दरवाजे का एक पलड़ा खोल दिया. संगमरमर में भी दिल है इसका अहसास करते हुए डोर मैट पर जूते थपथपाते मैं तुरन्त अन्दर घुस आया. लगा कि पल भर में ही यह औरत इरादा बदल दे और बर्फ के नीचे देखते ही देखते मुझे दब जाना पड़े. औरत की खूबसूरती और पत्थर दिल का समन्वित शाहकार जिन्दगी में पहली बार देख रहा था.एक हालनुमा कमरे में बेतरतीब पड़ी कुर्सी और मेज की भीड़ में से एक कुर्सी को खींच मैं बैठ गया. सर्दी ने जकड़े जिस्म को गर्मी देने के लिए मैंने सिग्रेट होंठों में दबाई किन्तु एक भय के साथ पुन: उसे उंगलियों में ले आया. सिग्रेट पीने.
की इजाजत के लिए उसकी तरफ देखा तो उसने लापरवाह अन्दाज अख्तियार अपना लिया और फइर दरवाजे को धक्का देकर बन्द करते हुए बिना मेरी तरफ देखे पूछा-चाय या काफी चहिए?बर्फ से निर्मित रेगिस्तानी जिस्म की इस हरकत ने मुझे अन्दर ही अन्दर हैरत के साथ गुद-गुदा दिया और कॉफी के लिए कहकर मैंने अपने पैर फैला दिये और सिग्रेट सुलगाली. किचिन के स्लेब पर रखे स्टोव में हवा भरते हुए उसके हाथ बार बार नीचे उतर आने वाली जुलफों को ऊपर फैंकते.
.
.
वो खुद अपने गेसुओं के साथ खेल रही है ऐसे ही अन्दाज बार बार उभरते रहे.
.
.
फिर स्टोव की लौ में दमकता उसका नूरानी चेहरा अचानक ही एक स्वर्ण झील में बदल गया जिसके दो किनारों का रंग गहरा नीला था और पूरी झील की गफलत पर एक अकलंक सुबह का उजाला फैला हुआ था.मैंने उसे छुपी छुपी नजरों से बार बार देखा और मुझे लगा कि पच्चीस पार किये जिस्म में अभी सोलह साल वाली पवित्रता बरकरार है और जरूर ही हैदराबाद के सालाजार म्यूज्यिम में चादर ओढ़े खड़ी औरत की प्रतिमा का सृजन कलाकार ने किसी पिछले जन्म में इस औरत को देखकर ही किया होगा अन्यथा हुस्न की उतनी बेहतरीन नक्काशी पत्थर पर कोई केवल कल्पना के आधार पर नहीं कर सकता है है काफी का मग लिए खड़ी औरत पूरे कश्मीर की प्रकृति के सौन्दर्य का निचोड़ लगी.
.
.
. फिर ईश्वर ने उसका दिल फूलों की मानिन्द मुलायम बनाने की जगह पत्थर का क्यों बनाया?काफीँ का मग पकड़ते हुए गलती से मैंने पूछ लिया.
.
.
"आप.
.
.
आप नहीं पीयेंगे"? उसके चेहरे पर उतर आये सामान्य भाव फिर काफूर हो गये और उसने मुंह तोड जवाब दिया- "आप होटल में हैं.
.
.
और मैं इस होटल की मालकिन हूँ.
.
.
.
.
.
कॉफी पीजिये और दाम अदा कर रास्ता नापिये."उसके मुंहतोड़ जवाब ने मुझे झझोड़ने के साथ ही मुस्कराने पर भी मजबूर कर दिया. शायद यह हरकत उसे बुरी लगी और अपनी आवाज में कड़ाई और बेरुखी भरते हुए उसने अपना रोबीला भाषण शुरू कर दिया-"सर्दी में सैलानी श्रीनगर से आगे नहीं बढ़ते हैं जहां उन्हें आराम और गर्मायश मुहिया है, वहीं तक रहते हैं इसीलिए सर्दी के मौसम में हमारा होटल बन्द रहता है. सिर्फ दीन का ख्याल कर मैंने आपको अन्दर बैठने की इजाजत दी है. अगर बर्फ रात तक गिरती रही और आपको बाहर न धकेल सकी तो एक रात रुकने और खाने के आपको पूरे अस्सी रुपये देने पड़ेंगे.
.
. और हां खाने में सिर्फ डिब्बे का गोश्त और आलू के साथ चावल और चपाती भर मिल सकेगी क्योंकि बाहर से कुछ लाने या मंगाने के लिए पास आज कोई नौकर नहीं है."अपनी बात कहकर वह हट गई और मैने ईश्वर से अरदास की कि आज रात तक बर्फ गिराते रहना क्योंकि ठंडक के मुकाबले इस औरत के रूप की मदिरा के जाम को बिना स्पर्श किए भी मैं एक गहरे नशे और गुनगुनी धूप को अहसास रहा हूँ.उसके हटते ही मेरे सामने बेहूदा हरे रंग से पुती हुई दीवारें और उन पर टंगे हुए काले बोर्ड थे जिन पर खाली चीजों के दाम और आम अंकित थे. मैंने पास कि चौथाई मीनू पर भी मुझे गर्मी के दिनों में एक रात रुकने और पूरे दिन के खाने के दाम वसूल किए जा रहे हैं. मगर पैसा मेरे लिए इस वक्त उतनी जरूरी चीज नहीं थी. मैं जल्द अपने कैमरे की कोठरी में इस औरत के हुस्न को कैद करना चाहता था जो अकेली एक परी की मानिन्द बर्फ के रेगिस्तान में दिन गुजार रही थी.
.
.
..
.
.
मैं उस दिल में उतरना चाहता था जहां आदमी के लिए कड़ी कांटेदार फैन्सिंग लगी हुई थी और उन आँखों में झांकना चाहता था जिसकी नीली झील के अमृत में आदमी के लिए गहरी नफरत का विष घुला हुआ था.जलता हुआ लैंप लिए नीचे उतरती औरत हलके अन्धेरा समोए कमरे में एक श्वेत हंस की भांति लग रही थी. अनायास मुझे लेडी एण्ड दी लैंप तथा बैगेर मेड कविताओं की याद आ गई ओर एक उत्साह सा महसूस करते हुए मैंने उन कविताओं की पंक्तियों को याद कर गुनगुनाना चाहा पर मेरा काव्य उसकी सर्द आवाज में खो गया- "बर्फ अब रुकेगी नहीं.
.
.
सुबह तक जरूर गिरेगी.
.
.
. आप अपना सामान जीप से उठा लाईए.
.
.
."मैं उठकर दरवाजे की ओर बढ़ता हूँ मगर तभी उसकी चेतावनी भरी आवाज मेरे तलवों में सरेस लगा देती है- "अगर मुझे अकेला समझ कोई हरकत गफलत में भी करने की कोशिश की तो कमीने लोगों को सजा देना मुझे बखूबी आता है. कहने के साथ ही उसने एक तेज धार वाली छुरी को मेरी ओर घुमाते हुए कलाई का कमाल सा दिखाया.शबनम से निर्मित औरत का जिस्म अंगारों की तरह दहकता हुआ नजर आया..
.
.
.
उसके अभिनय ने मुझे किंचिंत भी भयभीत नहीं किया था फिर भी बाहर पड़ती बर्फ से कतराने और उसकी ईगो को जिन्दा रहने देने के लिए मैंने अपने चेहरे पर दयनीय भाव बना लिया.
.
.
और चुपचाप दरवाजे की तरफ बढ़ना शुरू कर दिया.पूरी ताकत लगाने के बावजूद भी बाहर की तरफ खुलने वाला दरवाजा टस से मस नहीं हुआ. बाहर की बर्फ ने उसे सीमेंट की तरह जकड़ लिया था. उसने दरवाजे के नीचे सन्द में सरिया घुमाना शुरू कर दिया था जिससे बाहर की बर्फ थोड़ी खिसक जाए. इस महनत भरी प्रक्रिया में उसके माथे पर हलके पसीने की आब उतर आई थी. बर्फ हटाने के बाद मेरे बगल में खड़े हो उसने दरवाजे को धक्का दिया इस तरह वह मेरे इतने करीब आ गई कि उसने जिस्म की मादक गंध को मैंने अपने नथुनों में महसूस किया.
.
.
..
.
.
मुझे लगा कि वह एक कश्मीर का गंध युक्त चश्मा है जो बर्फ बनके जम गया है. बात सिर्फ मेल्टिंग पाईन्ट की है.
.
बर्फ से सबरेज यह चश्मा निर्मल गन्ध वाले मीठे पानी में बदल जायेगा.
.
.
फिजाएं उसकी गंध से महक उठेंगी.सीढ़ियों का स्वागत करता एक संकरा गलियारा चार कमरों को जोड़े हुए था. अंधेरे पैसेज में लैंम्प थामे वह मेरे आगे चल रही थी.
.
.
ठीक किसी मोनास्ट्री की सफेद लिबास पहने नन की तरह.
.
.
. ठण्डे और सूने माहोल में उसने अपने दिल को भी सख्त और ठण्डा बना लिया था. पहले कमरे को छोड़ दूसरे कमरे पर पैर से उसने हलका सा धक्का दिया और दरवाजा बिना आवाज किए खुल गया. संकरे गलियारे में दीवारें टटोलता लैंप का प्रकाश अंधेरे कमरे में आजादी के साथ फैल गया जैसे कोई तंग नदी सिन्धु में कूद कर विशाल और असीम हो जाती है.शायद जुनू में धूल नहीं उभरती है इसलिए कमरा पूरी तरह से साफ था. फिर भी उसने पलंग पर बिछी चादर को झाड़ सलवटें दूर की. धूल हो न हो पर धूंध कमरे में भी घुस आती है इस ड्रैसिंग टेबिल के शीशे पर अक्स साफ नहीं उभर रहा था. अपने रूमाल से उसे साफ करते हुए मैंने उसकी तरफ गहरी नजरों से ताका मानो अनजाने ही इस दर्पण की तरह उसके नूर को जड़ाताहीन स्वाभाविक रूप में देख सकू. लेकिन उसे पहले से ही मेरी हरकत का अहसास था इसलिए अकदम उसका जबड़ा फिर सख्त हो गया और बिना मेरी तरफ देखे वो कमरे से बाहर निकलने लगी. कुछ चिढ़ाने के गर्ज से ही पूछ लिया मैंने, "आपका नाम?"उसने लगभग पैंतालीस डिग्री का कोण बनाया मुड़ने में, उसके तेवर फिर क्षितिज से आसमान की ओर लपके- "सबीहा.
.
.
..
.
.
सबीहा बानो. पर आपको नाम से पुकारने की जरूरत ही क्या है? जब जरूरत हो दीवार पर तीन दस्तक दीजियेगा."खिड़की को सिर्फ एक इंच खोल बाहर देखता हूँ.
.
.
सफेद बर्फ के मानस पर उतरती शाम बर्फीली भूगोल को एक बहेलिये की भांति अपने पंजे में जकड़ने की कोशिश कर रही थी. देवदार के ऊंचे वृक्ष अपनी पत्तियां झरा चुके थे और अपनी शाखों पर बर्फ के फूल उगाए हुए थे, शाम का अंधेरा उनके स्याह तनों से लिपटा हवा के साथ आवारा बंजारे की तरह सीटी बजा रहा था. बर्फ की फुआरे अन्धेरे पर निरंतर प्रहार कर रही थी. एक किलोमीटर दूर जुनू कस्बे का कोई जलता दिया भी निगाह तक पहुंचने में असमर्थ था. इस असमर्थता को वैज्ञानिक आवर्तन या परावर्तन नामक शब्द जाल से प्रदर्शित कर सकते हैं किन्तु प्रकृति के असीम को सीमाबद्ध करने की शक्ति उनमें भी नहीं है.चाय का प्याला थामें वो ठीक मेरे पीछे खड़ी थी. मेरी तन्मयता को उसने तोड़ा नहीं. बाहर से संगमरमरी जिस्म में अहसासों के प्रति सजगता अभी पत्थर नहीं बनी थी. सिग्रेट सुलगाने के लिए मुड़ा तो उसको अपने बहुत करीब पाया. इतना करीब के गर्म सांसों की गंध मेरे नथुनों में पहुँच गई.
.
.
एक दम कुँआरी गंध,.
.
.
सुबह सुबह चटखी कली को प्रथम स्पर्श देती हवा की गंध.
.
.
. पहर की अनगिनत लड़कियों से सटकर गुजरते हुए उस गंध का अभाव मैंने सदैव महसूस किया था.चाय का प्याला थामते हुए मैंने सीलन भरी खामोशी को तोड़ा-"कितना सुकून है यहाँ?""जद्दोजहद भी! जो ऊपरी तौर पर देखने से सन्नाटे में अपने वजूद को उजागर नहीं कर सकता है. ठीक बर्फ से ढके हुए सब्जे की मानिन्द". अन्धेरे में निगाहें उलझाए हुए फिलासफाना अन्दाज में वो बोल रही थी- "आदमी की जिन्दगी के सात महीने बहरे गूंगे और निकम्मे हो जाते हैं.
.
लेकिन उन सीलबन्द खाली दिनों में भी इसे भूख मसलसल सताती रहती है और खुराक की कमी उसे कमजोर बना देती है.
.
मौसम उसे काहिल कर देता है. काहिल और बीमार होकर आदमी बदमिजाज हो जाता है उसका घर भूख, गरीबी और बदामनी से भर जाता है. इस सुकून की कीमत बहुत मंहगी पड़ती है इस बात को मैदान वाले नहीं समझ सकते हैं." उसका बोलता हुआ चेहरा सधी हुई पलकें एक सम्मोहिनी पैदा कर रही थी और मैंने महसूस किया कि कनाड़ा या और हिमानी मुलकों में इसीलिए एक बड़ी जनसंख्या जिपसी रूप में नोमेडिक जीवन बिताती है.
.
.
निष्क्रियता से बचने के लिए मुस्तकिल पनाह नहीं सजाते हैं. अचानक उसे खिजाने के लिए मैंने उसे टटोलते हुए कहा- "पर यह लाचारी और भूख से आपका क्या वास्ता?"
