< औञ्ञीछीआळ् आण्ढ् ंऐढीआ ळाण्घूआघैश्>< आढ्ंईणीश्ठ्षाठीऐ>< आणौण्>< खाष्आ भूढ्घैठ् ८५-८६ ञौऔढ् ' छीईळ्>< १९८६>< ंईण्. औञ् ञौऔढ् ' छीईळ् शूफ्ळ्.>< णैथ् ढैळ्ःई>< २५ ठौ २८>< २३००>< आणौण् खाष्आ भूढ्घैठ् ८५-८६ ञौऔढ् ' छीईळ्>< ढ्ःआणाण्झा खूंआष्>

इसके अलावा, अन्न सुरक्षा अभियान दलों ने किसान स्तर पर विभिन्न प्रकार के
मौजूदा भण्डारण ढांचों में अपेक्षित सुधारों के बारे में प्रदर्शन किए और अन्य
सगंठनों के प्रशिक्षण कार्यक्रमों में भी भाग लिया . इसी प्रकार के कार्यक्रम
१९८५-८६ में भी कार्यन्वित किए जाने हैं .
राज्य सरकारों कों राजसहायता
यह प्रावधान धात्विक बिन बनाने और किसानों को बेचने के लिए १९७९-८१ के दौरान
नौ राज्य सरकारों को दिए गए ११५ लाख रुपये के ऋणों पर देय ब्याज के बराबर की
राशि राजसहायता के रूप में देने के लिए किया गया है . इस कार्यक्रम के अधीन
विभिन्न क्षमताओं के कुल ४,७१,२८२ बिन बनवाये और बेचे गए . यह कार्यक्रम
१९७१-७२ में शुरू किया गया था .
इसके अलावा, योजना प्रावधान ग्रामीण भण्डारण ढांचों में सुधार लाने/उनका
निर्माण करवाने के लिए ग्रामीण कारीगरों को प्रशिक्षण देने और खाद्यान्नों
के उचित भण्डारण के बारे में देहाती महिलाओं को प्रशिक्षण देने के नये कार्यक्रम
पर खर्च को पूरा करने, खाद्यान्नों के बेहतर भण्डारण और निरीक्षण के लिए विशेष
कार्यक्रम शुरू करने के प्रयोजन से चुनिंदा राज्यों को सहायक अनुदान देने और
संगठन को मजबूत बनाने संबंधी खर्चों को पूरा करने के लिए है .
१४.३ इस अध्याय के पैरा १ में सम्मिलित गैर-योजना प्रावधान नई दिल्ली, कलकत्ता
और हैदराबाद में तीन गुण नियंत्रण सैलो के स्थापना संबंधी खर्चों को पूरा करने
के लिए है . १९८४-८५ (दिसम्बर १९८४ तक) के दौरान ५८ गुण संबंधी शिकायतें
प्राप्त हुई और उनकी जाँच की गई . सैल के अधिकारियों ने स्वतंत्र रूप से स्टाक
की गुणवत्ता की जाँच करने के लिए ३९२ उचित मूल्य की दुकानों, ६३२ भण्डारण
गोदामों, २१२ मिलों, ३८ रेल छोरों का निरीक्षण किया और २४०५ नमूनों का निरीक्षण
किया . उन्होनें रबी और खरीफ विपणन मौसमों के दौरान १०३ वसूली केन्द्रों का
दौरा किया . इन सैलों ने खाद्य प्रबन्ध/सार्वजनिक वितरण में लगे हुए राज्यों के
खाद्य तथा नागरिक पूर्ति विभागों के कर्मचारियों के लिए तीन प्रशिक्षण
पाठ्यक्रमों का भी आयोजन किया और ४७ कर्मचारियों को प्रशिक्षण दिया . ये
गतिविधियाँ १९८५-८६ के दौरान जारी रखी जाएंगी .
१५. भण्डारण तथा भण्डागारण
 (करोड़ रुपयों में)
-------------------------------------------------------------
 संशोधित अनुमान बजट अनुमान
 १९८४-८५ १९८५-८६
-------------------------------------------------------------
(१) भारतीय खाद्य निगम (योजना) ५९.७० ६८.००
(२) केन्द्रीय भण्डागार निगम (योजना)
(क) केन्द्रीय भण्डागार निगम के अपने
 कार्यक्रम के लिए निधि का अशंदान २.३० १.५२
(ख) केन्द्रीय भण्डागार निगम द्वारा
 राज्य भण्डागार निगम की ईक्विटी
 पूंजी में अंशदान १.०० २.००
-------------------------------------------------------------
एक तीन सूत्री भण्डारण पैटर्न है अर्थात केन्द्रीय भण्डा-~गार निगम जोकि अखिल
भारतीय महत्व के केन्द्रो पर भण्डारण स्थान मुहैया करता है, राज्य और जिला स्तर
के महत्व के केन्द्रों पर राज्य भण्डागार निगम और ग्रामीण स्तर पर सहकारी
समितियाँ भण्डारण स्थान मुहैया करती है . भारतीय खाद्य निगम बफर स्टाक और
सार्वजनिक वितरण प्रणाली की जरूरतें पूरी करने के लिए गोदामों का निर्माण कराता
रहा है .
भारतीय खाद्य निगम जहां तक भारतीय खाद्य निगम का संबंध है, गोदामों के निर्माण
की सारी लागत सरकार द्वारा बजटीय समर्थन (ईक्विटी और ऋण) के माध्यम से पूरी की
जाती है . १९८४-८५ के दौरान ७.२५ लाख मीटरी टन भण्डारण क्षमता का निर्माण
करवाने के लिए बजट अनुमान १९८४-८५ में ३२ करोड़ रुपये का प्रावधान किया गया था .
क्षमता निर्माण का लक्ष्य बढ़ाकर ११.४१ लाख मीटरी टन कर देने के कारण संशोधित
अनुमानों की अवस्था में यह राशि बढ़कर ५९.७० करोड़ रुपये कर दी गई थी . इस क्षमता
में क्रैश कार्यक्रम के अधीन ४.९१ लाख मीटरी टन क्षमता भी शामिल है जो कि
बजटोत्तर घटना थी .
१९८५-८६ में निगम का १५.२५ लाख मीटरी टन भण्डारण क्षमता का निर्माण कार्य पूरा
करने का लक्ष्य है जिसमें ३.८० लाख मीटरी टन क्षमता चल रही परियोजना/पिछली
परियोजनाओं की बची हुई क्षमता का निर्माण कराना होगा जिसमें विश्व बैंक की
सहायता प्राप्त खाद्यान्न भण्डारण परियोजना भी शामिल है और क्रैश कार्यक्रम के
अधीन ११.४५ लाख मीटरी टन क्षमता है . इस प्रयोजन के लिए ६८ करोड़ रुपये के
परिव्यय की व्यवस्था की गई है जिसमें ३४ करोड़ रुपये ऋण के रूप में होंगे .
केन्द्रीय भण्डागार निगम :- केन्द्रीय भण्डागार निगम के मामले में निगम वेयर
हाउसिंग क्षमता के निर्माण पर खर्च को बजटीय साधनों और आन्तरिक संस्थागत साधनों
के माध्यम से पूरा करता है . १९८४-८५ के लिए ३.१२ लाख मीटरी टन का लक्ष्य रखा
गया था जिसका परिव्यय १४.६० करोड़ रुपये है . यह राशि अपने आन्तरिक और संस्थागत
साधनों से जुटाई जानी है . क्रैश कार्यक्रम के कारण संशोधित अनुमान १९८४-८५ में
यह क्षमता बढ़ाकर ६.१२ लाख मीटरी टन कर दी गई . इस पर परिव्यय २०.२५ करोड़ रुपये
होगा (आन्तरिक साधनों से ७.१३ करोड़ रुपये, संस्थागत साधनों से १०.८२ करोड़ रुपये
और बजटीय समर्थन से २.३० करोड़ रुपये) . इसके अलावा, १९८४-८५ के दौरान केन्द्रीय
भण्डागार निगम द्वारा २.५० करोड़ रुपये की राशि (बजटीय समर्थन के रूप में १
करोड़ रुपये और आन्तरिक संस्थागत साधनों के रूप में १.५० करोड़ रुपये) राज्य भण्डागार
निगम की अंश पूंजी में उनके द्वारा लगभग ४ लाख मीटरी टन भण्डारण क्षमता तैयार
कराने के लिए अपने बराबर के अंशदान के रूप में लगाने का विचार किया है .
१९८५-८६ के दौरान ६ लाख मीटरी टन भण्डारण क्षमता का निर्माण करवाने के लिए
केन्द्रीय भण्डागार निगम का कुल योजना परिव्यय १८.५२ करोड़ रुपये है (बजटीय साधन
से बराबर अनुपात में ऋण और ईक्विटी के रूप में १.५२ करोड़ रुपये और आन्तरिक
संस्थागत साधनों के रूप में १७ करोड़ रुपये) . इसके अलावा राज्य भण्डागार निगम
की अंशपूंजी में केन्द्रीय भण्डागार निगम के बराबर अंशदान के लिए १९८५-८६ के
लिए अनुमोदित योजना परिव्यय ४ करोड़ रुपये है (ऋण और ईक्विटी के रूप में बजट
साधन से २ करोड़ रुपये और केन्द्रीय भण्डागार निगम के आन्तरिक संस्थागत साधनों
से २ करोड़ रुपये) . राज्य भण्डागार निगमों द्वारा १९८५-८६ के दौरान ६ लाख मीटरी
टन क्षमता का निर्माण कार्य पूरा करने की सम्भावना है .
निम्नलिखित सारणी में ऊपर बताए गए निगमों द्वारा १९८३-८४ और १९८४-८५ के दौरान
भण्डारण क्षमता के निर्माण के बारे में लक्ष्य और उपलब्धियां और १९८५-८६ के
लक्ष्य दिए गए है :--
 भण्डारण क्षमता
 (लाख मीटरी टन में)
-------------------------------------------------------------------------
एजेन्सी १९८३-८४ १९८४-८५ १९८५-८६
-------------------------------------------------------------------------
 लक्ष्य उपलब्धि मूल संशोधित उपलब्धि लक्ष्य
 लक्ष्य लक्ष्य (संभावी)
-------------------------------------------------------------------------
 १ २ ३ ४ ५ ६ ७
-------------------------------------------------------------------------
१.भारतीय खाद्य निगम ५.०० ४.४२ ७.२५ ११.४१ ११.५९ १५.२५
२.केन्द्रीय भण्डार ३.२५ १.९७ ३.१२ ६.१२ ३.६० ६.००
३.राज्य भण्डार ६.०० ३.३८ ४.०० ४.०० २.०० ६.००
----------------------------------------------------------------------------
१६. सरकारी क्षेत्र के प्रतिष्ठान
१६.१ भारतीय खाद्य निगम
निगम की अधिकृत पूंजी १५०.०० करोड़ रुपये है . १९८३-८४ के अन्त में प्रदत्त
पूंजी २७७.६६ करोड़ रुपये थी और यह सारी पूंजी भारत सरकार द्वारा दी गई थी .
निगम को ३१ मार्च, १९८४ तक मंजूर किए गए ऋणों और बकाया करों की राशि ३३०.५१
करोड़ रुपये थी . १९८४-८५ के अन्त में प्रदत्त पूंजी के बढ़कर ३०७.५१ करोड़ रुपये
और १९८५-८६ के अन्त मे ३४१.५१ करोड़ रुपये हो जाने का अनुमान है लेकिन १९८४-८५
के अन्त में सरकारी ऋणों की राशि ३३०.३६ करोड़ रुपये और १९८५-८६ के अन्त में
३६४.३६ करोड़ हो जाने का अनुमान है .
सरकार द्वारा सुलभ की गई राशि के अलावा, निगम की कार्य चालन पूंजी बैंकिग
सैक्टर द्वारा सुलभ की जाती है . निगम को इस प्रयोजन के लिए राष्ट्रीयकृत
बैंकों और अन्य बैंकों के कंसोर्शियम समेत भारत के स्टेट बैंक द्वारा नकद उधार
सुविधा दी जाती है . ३१ मार्च १९८४ को बैंकिग सैक्टर द्वारा दी गई ऋण सीमा
खाद्यान्नों के कारोबार के लिए ३७५० करोड़ रुपये और उर्वरकों के कारोबार के लिए
२७० करोड़ रुपये थी . १९८३-८४ के अन्त में नकद उधार का वास्तविक उपयोग ३४८०.६७
करोड़ रुपये था जिसमें से ३२८०.६७ करोड रूपये खाद्यान्नों और २००.०० करोड़ रुपये
उर्वरक प्रचालनों के लिए था .
निगम केन्द्रीय भण्डार के लिए खाद्यान्नों की वसूली सीधे या राज्य सरकार की
एजेंसियों के माध्यम से करता है . निगम केन्द्रीय सरकार की ओर से खाद्यान्नों को
संभालने तथा उनका वितरण करने और खाद्यान्नों का बफर स्टाक बनाए रखने के लिए
जिम्मेदार है . भारतीय खाद्य निगम ने १९८३-८४ में ६९.८४ लाख मीटरी टन गेहूँ
खरीदा था और १९८४-८५ और १९८५-८६ में आयात को छोड़कर क्रमश: ९०.०० लाख मीटरी टन
और ९२.०० लाख मीटरी टन गेहूँ खरीदने की संभावना है . १९८३-८४ के दौरान चावल के
हिसाब से धान समेत चावल की वसूली ६७.६६ लाख मीटरी टन हुई थी . १९८४-८५ और
१९८५-८६ के लिए चावल की वसूली प्रत्येक वर्ष ७१.२५ लाख मीटरी टन होने का अनुमान
है .
भारतीय खाद्य निगम के कार्य-निष्पादन-एवं-उपलब्धियों का ब्यौरा परिशिष्ट-१ में
दिया गया है .
१६.२ केन्द्रीय भण्डागार नियम
केन्द्रीय भण्डागार नियम की अधिकृत अंश पूंजी १००.०० करोड़ रुपये है . नियम के
शेयर मूलधन लौटाने और उस न्यूनतम दर पर वार्षिक लाभांश का भुगतान करने के लिए
गारंटीबद्ध है जो कि केन्द्रीय सरकार द्वारा अंशो के निर्गम के समय भारत के
राजपत्र में प्रकाशित अधिसूचना में निर्धारित की जाती है . गारंटीबद्ध लाभांश
की दर मार्च, १९७७ तक जारी सातवें निर्गम तक ३.५ प्रतिशत और बाद में निर्गमों
के लिए ५.५ प्रतिशत है .
निगम की अधिदत्त पूंजी ३१.३.१९८४ को ६७.२५ करोड़ रुपये थी जिसमे से ५८.१३ करोड़
रुपये प्रदत्त पूंजी थी . इसमें ३४.५१ करोड़ रुपये की वह राशि शामिल है जो कि
पूरी केन्द्रीय सरकार द्वारा दी गई थी . इसके अलावा, सरकारी ऋणों की कुल बकाया
राशि ३१.३.१९८४ को १०.४० करोड़ रुपये थी . भारत सरकार को निगम की अंश पूंजी में
अपने निवेश पर १९८४-८५ में १.४९ करोड़ रुपये लाभांश के रूप में प्राप्त हुए हैं.
निगम द्वारा लाभांश का भुगतान अपने ही लाभ से किया जा रहा है .
१९८३-८४ के अन्त में निगम के पास ३८१ भण्डागार थे जिनकी भण्डारण क्षमता ४५.३४
लाख मीटरी टन थी . ३१.१२.१९८४ को निगम की भण्डारण क्षमता ४७.३१ लाख मीटरी टन थी
जिसमें से ३१.४१ लाख मीटरी टन क्षमता किराये की थी .
वर्ष १९८३-८४ के दौरान औसत क्षमता उपयोग ९३ प्रतिशत था .
निगम का वर्ष १९८३-८४ के लिए निबल लाभ (कर के बाद) १५.४५ करोड़ रुपये था जब कि
१९८२-८३ में यह लाभ १०.९० करोड़ रुपये था . यह लाभ १९८४-८५ और १९८५-८६ में
क्रमश: १७.०७ करोड़ रुपये और २०.४१ करोड़ रुपये होने का अनुमान है .
केन्द्रीय भण्डागार निगम का कार्य-निष्पादन-एवं-उपलब्धियों का ब्यौरा
परिशिष्ट-२ में दिया गया है .
१६.३ माडर्न फूड इंडस्ट्रीज (इण्डिया) लिमिटेड
कम्पनी की अधिकृत पूंजी ३१ मार्च, १९८४ को ४१३ लाख रुपये थी जिसमें प्रत्येक
१००० रुपये के ४१,३०० ईक्विटी अंश और २१३ लाख रुपये जिसमें प्रत्येक १००० रुपये
के २१,३०० अंश थे . इसके अलावा, ३१ मार्च, १९८४ को ६८.७४ लाख रुपये की राशि
आंबटन के लिए लम्बित थी (अग्रिम के रूप मे माँगी गई १५ लाख रुपये और खाद्य
विभाग से लिए फ्रूट जूस बाटलिंग प्लांट के क्रय की ५० प्रतिशत राशि के ५३.७४
लाख रुपये) . ३१ मार्च, १९८४ को सरकारी ऋणों की कुल बकाया राशि २०३.८४ लाख
रुपये थी .
माडर्न फूड इंडस्ट्रीज (इण्डिया) लिमिटेड बडे पैमाने पर पौष्टिक ब्रेड और अन्य
बेकरी उत्पादों का उत्पादन और उनकी बिक्री करने के काम में लगा हुआ है . कम्पनी
ने अन्य क्षेत्रों में अपनी गतिविधियों का विस्तार किया है . ये क्षेत्र
सोयाबीन, तेल, फ्रूट जूस/ड्रिंक, एरेटेड वाटर, एक्सट्रूडेड फूड आदि है . देश के
विभिन्न भागों में स्थित १३ ब्रेड यूनिटों के अलावा, कम्पनी का उज्जैन में एक
विलायक निस्सारण प्लांट और रिफायनरी, फरीदाबाद में बेवरेज यूनिट और मक्का मिल,
दिल्ली में फ्रूट जूस बाटलिंग प्लांट और जयपुर में एक्सट्रूडेड फूड यूनिट है .
१९८३-८४ के दौरान ब्रेड की बिक्री का लक्ष्य प्रत्येक ४०० ग्राम की १८५१ लाख
मानक रोटियां था लेकिन कम्पनी ने १८०५.६३ लाख मानक रोटियां बेची थीं . १९८४-८५
और १९८५-८६ के लिए बिक्री का लक्ष्य क्रमश: १८०० लाख मानक रोटियां (संशोधित) और
१९५३ लाख मानक रोटियां रखा गया है .
१९८३-८४ के दौरान कम्पनी का कुल कारोबार ३३.३६ करोड़ रुपये था जबकि पिछले वर्ष
३०.३२ करोड़ रुपये का कारोबार हुआ था . १९८३-८४ के दौरान कम्पनी ने कर से पूर्व
२२३.२९ लाख रुपये का लाभ कमाया था जबकि पिछले वर्ष मे २०४.७३ लाख रुपये का लाभ
हुआ था . १९८४-८५ और १९८५-८६ के दौरान कर से पूर्व प्रत्याशित लाभ क्रमश:
१७५.८० लाख रुपये और २६४.३५ लाख रुपये होने का अनुमान है .
कम्पनी ने वर्ष १९८३-८४ के लिए प्रदत्त पूंजी पर ७ प्रतिशत की दर से लाभांश की
घोषणा की है . पिछले वर्ष भी इस दर पर लाभांश घोषित किया गया था .
कम्पनी की दो प्रमुख परियोजनाएं पिछले वर्ष मंजूर की गई थीं . ये परियोजनाएं
भागलपुर में फल विधायन सयंत्र और सिल्चर अनन्नास जूस सांद्रण संयत्र हैं . इन
पर क्रमश:१.२ करोड़ रुपये और २.०७ करोड़ रुपये का परिव्यय होगा . इन दोनों
परियोजनाओं को कार्यान्वित किया जा रहा है . भागलपुर के संयत्र के १९८५ के मध्य
तक चालू हो जाने की सम्भावना है जबकि सिल्चर के संयत्र को जनवरी १९८६ में चालू
करने का कार्यक्रम है . ऊपर उल्लिखित और अन्य योजनाओं को कार्यन्वित करने के
लिए बजट अनुमान १९८५-८६ में १.२९ करोड़ रुपये (ईक्विटी के रूप में ७४ लाख रुपये
और ऋण के रूप में ५५ लाख रुपये ) का प्रावधान किया गया है .
माडर्न फूड इंडस्ट्रीज (इंडिया) लिमिटेड का कार्य-निष्पादन/उपलब्धियों का
ब्यौरा परिशिष्ट-३ में दिया गया है .
१६.४ उत्तर पूर्वी क्षेत्रीय कृषि विपणन निगम लिमिटेड
यह कम्पनी उत्तर पूर्वी परिषद द्वारा ३१ मार्च, १९८२ को स्थापित की गई थी .
इसकी अधिकृत पूंजी ५ करोड़ रुपये है लेकिन यह कम्पनी खाद्य विभाग के प्रशासनिक
नियत्रंण के अधीन कार्य करती है . ३१ मार्च, १९८४ को कम्पनी की प्रदत्त पूंजी २
करोड़ रुपये थी . कम्पनी के मुख्य कार्य इस प्रकार है :-
(क) केन्द्रों के बिछे जाल के माध्यम से उचित मूल्यों पर फलों और सब्जियो की
विक्रेय की अधिशेष की मात्रा की खरीद करना; और
(ख) विधायन और विपणन के लिए आवश्यक प्रबन्ध करना (जिसमें रक्षा सेवाओं को
पूर्ति करना भी शामिल है) .
१९८३-८४ के दौरान, निगम ने २४० मीटरी टन ताजे अनन्नास और १,११७ किव्टंल हरा
अदरक खरीदा . निगम ने सोवियत रूस को ४६० मीटरी टन अनन्नास के उत्पादों की
सप्लाई के निर्यात करने के लिए ठेकों पर हस्ताक्षर किए . निगम का १९८३-८४ में
कुल कारोबार ५१.१४ लाख रुपये था .
१९८४-८५ (दिसम्बर १९८४ तक) के दौरान निगम ने लगभग ७४.४६ मीटरी टन ताजे अनन्नास
खरीदे/बेचे थे . कम्पनी को सोवियत रूस को १०३० मीटरी टन अनन्नास के उत्पादों का
निर्यात करने के लिए भी आर्डर मिले है जिसमें से २५०.५६ मीटरी टन अनन्नास के
उत्पादों का निर्यात किया जा चुका है .
१९८५-८६ के दौरान कम्पनी ने १९१.०९ लाख रुपये के कारोबार का लक्ष्य रखा है
जिसमें अनन्नास, अदरक, सेब, सरसों आदि का कारोबार और अनन्नास के उत्पादों का
निर्यात करना शामिल है . कम्पनी ने पहली प्रमुख विकास परियोजना अर्थात त्रिपुरा
में कुमारघाट में फ्रूट जूस सांद्रण प्लांट की स्थापना का कार्य भी शुरू किया
है . इसकी कुल पूंजीगत लागत २१३.५६ लाख रुपये है .
कम्पनी ने १९८३-८४ में ४.४२ लाख रुपये का निबल लाभ कमाया जोकि अधिकांशत: ब्याज
से आय के रूप में है .
