<ळिटेरटुरे><ळेट्टेर्स्/ ढिअरिएस्/ श्पेएच्हेस्><षेअड्य्, णेएलम् शन्जेएव><षस्ह्ट्रपटि के शन्स्मरन्><१९८९><रज्पल् ' शोन्स्><ढेल्हि><५२-५७><२०००><षेअड्य्, ण्.श्.षस्ह्ट्रपटि के शन्स्मर्वन्-ळ्ढ्श्-औ>

+केन्या और ज़ाम्बिया यात्रा
नई दिल्ली से मैं केन्या और जाम्बिया की राजकीय यात्रा पर शनिवार ३० मई, १९८१ को
रवाना हुआ. इस बार मेरे पास अन्य लोगों के अतिरिक्त रेलवे के केन्द्रीय मंत्री
केदार पाण्डेय थे. मेरा स्वागत नैरोबी में जोमो केन्याटा अन्तर्राष्ट्रीय हवाई
अड्डे पर केन्या के प्रेसीडेण्ट डेनियल अरप मोई ने किया. हवाई अ़अडे पर दिए गए
अपने भाषण में मैंने कहा कि इस क्षेत्र के निरन्तर विकास के लिए पहली आवश्यकता
सर्वोच्च स्तर पर दृष्टिकोणों का आपसी विनिमय करके तनाव कम करने की है. मैंने आगे
कहा कि भारत और केन्या राष्ट्र निर्माण के कार्य में एक दूसरे के अनुभवों से काफी
लाभ उठा सकते हैं. विज्ञान और तकना-~लॉजी के क्षेत्र में दोनों देशों के मध्य और
अधिक सहयोग बढाने का मैने आग्रह किया.
बाद में, मैंने केन्या के प्रेसीडेण्ट के साथ आधे घंटे से भी अधिक समय तक वार्तालाप
किया कि केन्या जैसा विकासोन्मुख देश आत्मनिर्भर होने के प्रयत्नों में भारत के
अनुभव से लाभ उठा सकता है.
शाम को प्रेसीडेण्ट मोई ने मेरे सम्मान में भोज दिया. इस अवसर पर अपने भाषण में
उन्होने सुझाव दिया कि तीसरी दुनिया के देशों को अपने स्रोतों को मानव उन्नति के लिये
एकजुट करना चाहिए. उन्होंने आशा व्यक्त की कि दोनों देश अपने किसानों, अधिकारियों,
व्यापारियों,वैज्ञानिकों और अन्य लोगों को एक दूसरे के देश में भेजेंगे. ताकि दोनों
देश अधिक निकट आ सकें जिससे तकनालाँजी और व्यापारिक निवेश की स्थानान्तरण हो सके.
उनके भाषण के उत्तर में, मैंने दोनों देशों के लिए विशेष महत्व के विभिन्न विषयों
पर प्रकाश डाला. सन् १९७१ के संयुक्त राष्ट्र संघ (ऊण्) के प्रस्ताव के बाद भी
भारतीय सागर शांति क्षेत्र बनने से बहुत दूर है. इसके विपरीत, समुद्रतटवर्ती तथा
पश्च स्थित राज्यों की घोषित इच्छाओं के विरुद्ध महाशक्तियों की सैन्यशक्तियों में
वृद्धि हो रही है. मैंने संसार के विभिन्न भागों में बढ़ते हुए विश्वव्यापी आपसी
विरोध के प्रति भारत की चिन्ता प्रकट की. मैंने कहा कि इस आपसी विरोध का प्रभाव
भारतीय सागर और दक्षिणी पश्चिमी एशिया में भी अनुभव किया जा सकता है. दक्षिणी
अफ्रीका के स्वतंत्रता आंदोलन, नामिबिया की स्वतंत्रता तथा रंग भेद की अमानवीय
प्रणाली के विरुद्ध संघर्ष करने के प्रति मैंने भारत के पूर्ण समर्थन को दोहराया.
मैंने अफगानिस्तान की क्षेत्रीय अखंडता, प्रभुसत्ता और तटस्थ स्थिति को पूरा
सम्मान दिये जाने का भी समर्थन किया. जहां तक पश्चिम एशिया का संबंध है, मैंने
यह स्पष्ट कर दिया है कि जब तक इजरायल को समस्त अरब क्षेत्र से पीछे जाने के लिए
विवश नहीं किया जाता, तब तक उचित और स्थायी शान्ति की कोई सम्भावना नहीं है.
दूसरे दिन रविवार था, मैं प्रसिद्ध मसाई मारा अभय वन देखने गया. यह नौरोबी के
पश्चिम में २७० किलोमीटर दूर स्थिति है. वह वन्य जीवन को देख सके इसलिए हमारी मोटर
कारो का दल सूखी लबी घास से गुजरा. शेरों, हाथियों, जेबरा, जिर्राफ, जंगली भैंसों,
दरियाई घोड़ों का पता लगाने से लिए केन्या वायु सेना का एक विमान हमारे ऊपर नीची
उड़ान भर रहा था और ऊपर से रेडियो द्वारा हमारे मोटर कार दल को दिशा निर्देशन दे
रहा था.
इस प्रकार हमने वन्य जीवन को बहुत निकट से देखा और मैंने अपने मेजवान को इसके लिए
धन्यवाद दिया. मुझे एक ही निराशा थी कि मैं चीता नही देख सका जिसके लिये वह प्रदेश
पूरे विश्व में विख्यात है.
सोमवार पहली जून को मैं केन्या के स्वशासन वार्षिक मदाराका दिवस समारोह का विशेष
अतिथि बना. केन्या के राष्ट्रपति ने संस्कृति, प्रतिभा और कुशलता के क्षेत्र में
भारत और केन्या के मध्य सार्थक तथा क्रियात्मक सहयोग विकसित करने का निश्चय प्रकट
किया. अधिकारिक औपचारिकता की चिन्ता न करते हुए उन्होंने मुझे वहां विशाल संख्या
में उपस्थित श्रोताओं को भाषण देने के लिए मंच पर आमंत्रित किया. हमने अपने भाषणों
में नामबिया से दक्षिणी अफ्रिका की तत्काल वापिसी की और उस देश को स्वतंत्रता
प्रदान करने की मांग की. हमने यह भी दोहराया कि किस प्रकार हमारे दोनों देशों
ने रंग भेद की अमानवीय प्रणाली कि विरूद्ध संघर्ष में साथ-साथ काम किया ताकि
दक्षिणी अफ्रीका की जनता अपने मानवीय और राजनैतिक अधिकार प्राप्त कर सके.
उस दिन बाद में, भारतीय मूल के निवासियों द्वारा आयोजित एक कार्यक्रम में शामिल
हुआ. मैने उनको केन्या निवासियों की महत्त्वाकांक्षाओं और इच्छाओं के साथ एकात्म
होने की सलाह दी.
मैंने २ जून, मंगलवार को नैरोबी से जाम्बिया की चार दिवसीय राज्यकीय यात्रा के
लिए लुसाका प्रस्थान किया. विमान पर चढ़ने से पूर्व हवाई अड्डे पर .दिए अपने
संक्षिप्त भाषण में मैंने कहा कि स्वतंत्रता प्राप्ति के बाद केन्या द्वारा की गई
औद्योगिक प्रगति से मैं प्रभावित हुआ हूं और हमारे दो देशों के बीच बढ़ता हुआ
आर्थिक और तकनीकी सहयोग दोनो के लिये लाभदायक होगा.
जाम्बिया की राजधानी पहुँचने पर मेरी अगवानी वहाँ के प्रेसीडेण्ट
केनेथ-~कुआन्डा,पार्टी के जनरल सेक्रेटरी हम्फी मुलेंम्बा,प्रधानमंत्री नालूमिनो
मुंडिया तथा अन्य ने की.
उस दिन सरकारी वार्तालाप से पूर्व मैंने उन लोगों के सम्मान में जिन्होंने
ज़ाम्बिया के स्वतंत्रता संग्राम में अपना जीवन त्याग दिया था,स्वतंत्रता की
मूर्ति पर पुष्पाहार अर्पित किया.
सरकारी वार्तालाप के दौरान एक घंटे से भी अधिक समय तक आर्थिक विषय से संबंधी
विस्तृत विनिमय हुआ. मैंने प्रेसीडेण्ट कॉण्डा(खउन्ड) को बताया कि दक्षिणी
अफ्रीका के पिउपिल्स औरगेनाइजेशन (स्वापो) को दिल्ली में अपना कार्यालय स्थापित
करने की अनुमति देना भारत की दक्षिणी अफ्रीका के स्वतंत्रता आन्दोलन को सहायता
देने की नीति के अनुरूप है. मैंने ज़ाम्बिया के प्रेसीडेण्ट को आश्वासन दिया कि
भारत उन सभी ठोस प्रस्तावों पर ध्यान देगा जो ज़ाम्बिया कृषि और ग्रामीण विकास
तथा औद्योगिक विकास के क्षेत्र में करेगा. लगभग पांच हजार भारतीय विशेषज्ञ
ज़ाम्बिया में पहले से ही कार्य कर रहे हैं. उस समय भी भारतीय रेलवे मंत्रालय का
मंत्रीमंडल वहां पर यह पता लगाने के लिए है कि ज़ाम्बिया में रेलवे के विकास में
भारत किस प्रकार सर्वोत्तम रीति से सहायता कर सकता है. भारत और जाम्बिया आर्थिक
विकास में सहयोग के लिए एक ज्वाइन्ट कमीशन बनायेंगे.
दूसरे दिन मैं लुसाका से लगभग ३५० किलोमीटर दूर किटवे की सम्पन्न तांबा खानों को
देखने गया. किटने में भारतीय मूल के अनेकों लोग हैं. नगर की लगभग सारी जनता
हमारे स्वागत के लिए आई. वहां पहुंचने पर अपने स्वागत तथा मध्यान्ह भोज में
भाषण देते हुए मैंने दोनों देशों की आपसी और अन्तर्राष्ट्रीय विषयों की समानता
के बारे में बताया. मैंने जाम्बियावासियों को आश्वासन दिया कि जब भी
आवश्यकता होगी भारतीय विशेषज्ञ उनकी सम्पन्न धातुओं की संपत्ति का सदुपयोग करने
मे सहायता देने के लि उपलब्ध रहेंगे.
भारतीय लोगों को सम्बोधित करते हुए मैंने कहा कि अन्तर्राष्ट्रीय समझदारी के लिए
१९७९ का जवाहरलाल नेहरू पुरस्कार अफ्रीका के स्वतंत्रता सेनानी नेल्सन-~मंडेला
को प्रदान करना भारत का दक्षिणी अफ्रीका की जनता के उद्देश्य के प्रति दृढ़
वचनबद्धता का प्रतीक है. अनेकों वर्षो पूर्व महात्मा गांधी द्वारा उनके लिए
संघर्ष करने का मैंने वर्णन किया. मैंने कहा कि भारत और जाम्बिया दोनों के
आदर्शो की समानता के कारण वे एक दूसरे के निकट हैं; दोनों ने
साम्राज्य-~वाद,उपनिवेशवाद और जाति भेदवाद के विरुद्ध संघर्ष किया और वे एक ऐसे
समाज की स्थापना का प्रयत्न करने में जुटे हैं जिसमें मनुष्य का मनुष्य द्वारा
शोषण न हो और जो समानता तथा व्यक्ति की गरिमा पर आधारित हों. मैंने बताया कि
गुटनिरपेक्षता की नीति विश्वशांति के लिए एक स्वतंत्र और सक्रिय शक्ति है. मैंने
भारतीय मूल के निवासियों से आग्रह किया कि जिस देश को उन्होंने अपना लिया है
उसके साथ एकात्मकता का भाव रखें और जाम्बिया के राष्ट्रीय जीवन की मुख्य धारा
में शामिल हों;उनकी सम्पन्नता जाम्बिया की सम्पन्नता से जुड़ी है. यह देखकर कि
उनमें से अधिकांश व्यापार अथवा सार्वजनिक सेवा में लगे हैं.मैंने सुझाव दिया कि
वे कृषि भी शुरू करें क्योंकि जाम्बिया में कृषि विकास की विशाल संभावना है.
उसी दिन स्वापो(श्थाफौ) के प्रेसीडेण्ट मुझसे भेंट करने आए.
बृहस्पतिवार ४ जून को मैं लिविंगस्टन में 'विक्टोरिया फाल' देखने गया . यह
लुसाका से ४७५ किलोमीटर दूर एक पर्यटन केन्द्र है. 'विक्टोरिया फाल 'संसार के
आश्चर्यो में से एक माना जाता है,यहाँ जाम्बेसी नदी का १६०० मीटर चौड़ा मुहाना
सीधे सौ मीटर नीचे भूमि पर गिरता है.
शुक्रवार ५ जून को प्रेसीडेण्ट कॉण्डा ने मेरे सम्मान में रात्रि भोज दिया. मैंने
इस अवसर पर कहा कि पूरे अन्तर्राष्ट्रीय समुदाय के लिए यह गहन चिन्ता का एक विषय
है कि जिम्बावे में स्वतंत्रता का आलोक हो जाने के बाद भी दक्षिणी अफ्रीका के
जातिभेद से शासित शेष क्षेत्रों में स्वतंत्रता की आशाओं को बुझाने के घृणित
प्रयत्न किए जा रहे हैं. मैंने जाम्बिया तथा दक्षिणी अफ्रीका का सामना करने वाले
समर्थन को दोहराया ताकि दक्षिण अफ्रीका और नामीबिया की बहुत समय से दमित जनता को
मानव अधिकारों की प्राप्ति हो सके . मैंने इस विषय में संतोष प्रकट किया कि
दोनों देश राष्ट्रमंडल ,गुटनिरपेक्ष आन्दोलन ,संयुक्त राष्ट्र संघ और अन्य मंचों
में घनिष्ट सहयोग से कार्य कर रहे हैं , तथा आज की मुख्य आर्थिक,सामाजिक और
राजनैतिक समस्याओं को हल करने एवम् विश्व तनाव को कम करने में अपना योगदान कर
रहे हैं. जहां तक आपसी संबंधो का प्रश्न है,मैंने कहा कि भारत ज़ाम्बिया के हित
से संबंधित प्रत्येक क्षेत्र उद्योग,कृषि,शिक्षा और कार्मिक प्रशिक्षण में अपने
अनुभव और विशिष्ट ज्ञान का सहयोग देने के लिए तत्पर है.
शनिवार ६ जून को मैं घर वापिस चल दिया.
इंग्लैण्ड के प्रिन्स चार्ल्स का विवाहोत्सव
जून १९८१ में विदेश मंत्रालय के माध्यम द्वारा मुझे २९ जुलाई १९८१ को प्रिंस
चार्ल्स के विवाह में सम्मिलित होने का निमंत्रण मिला . चूंकि यह निमंत्रण राज्य
की अध्यक्षा इंग्लैण्ड की महारानी की ओर से सिंहासन के स्पष्ट उत्तरा-~धिकारी
अपने पुत्र के विवाह में भारत के राष्ट्राध्यक्ष को आमंत्रित करने के लिए था ,
मैंने सोचा कि मेरे लिए निमंत्रण स्वीकार करना और विवाह में सम्मिलित होने के
लिए लन्दन जाना उचित होगा.
इसी बीच मुझे अनौपचारिक रूप से यह सूचना मिली कि प्रधानमंत्री इंदिरागांधी और
उनके परिवार ने विवाह में सम्मिलित होने के लिए लन्दन जाने की तैयारियाँ
प्रारम्भ कर दी हैं. समाचार पत्रों में भी यह समाचार प्रकाशित हुआ. एक समाचार
पत्र की रिपोर्ट में प्रधानमंत्री और उनके पारिवारिक सदस्यों की प्रस्तावित
यात्रा के बारे मे लिखते हुए जोड़ा गया था कि राष्ट्रपति को 'भी 'आमंत्रित किया
गया है.
यह विचित्र प्रतीत होता है कि मुझे भेजे गये निमंत्रण के सम्बन्ध में मुझसे
बिलकुल बातचीत नहीं की गई. उसे प्राप्त करने के बाद मैं पर्याप्त समय तक दिल्ली
में था . मैं जब हैदराबाद में जून माह में था,यह खबर समाचार पत्रों में प्रकाशित
हुई थी. तब मैंने अपने सेक्रेटरी को आदेश दिया कि वह तत्काल दिल्ली जाये और
सरकार के संबंधित अधिकारियों द्वारा मेरे शाही विवाह में सम्मिलित होने के लिए
इंग्लैण्ड जाने का प्रबन्ध करवाये.
इस स्थिति में, विदेश मंत्रालय के मंत्री पी.वी.नरसिंहा राव हैदराबाद मुझसे
मिलने आये. उनका उद्देश्य मुझे विवाह में शामिल न होने के लिए राजी करना
था. जब उन्होंने बताया कि प्रधान मंत्री जाने का निश्चय कर चुकी हैं और सुझाव
दिया कि मैं विवाह में सम्मिलित होने का अपना विचार त्याग दूं. मैंने उनको
स्पष्ट रूप से बता दिया कि भारत में राज्य का अध्यक्ष होने के नाते मेरे लिए
दूसरे राज्याध्यक्ष द्वारा भेजे अपने पुत्र के विवाह के निमंत्रण पर जाना सर्वथा
उचित है. मैंने उन्हें बताया कि यह मात्र एक समारोह अवसर है जब प्रधानमंत्री को
इंग्लैण्ड की सरकार के सदस्यों तथा अन्य राज्याध्यक्षों से कोई सार्थक वार्ता
करने का अवसर नहीं मिल पायेगा. इन परिस्थितियों में,मैंने कहा,प्रधानमंत्री का
यूनाइटेड किंगडम (इंग्लैण्ड) जाने का वास्तव में कोई लाभ नहीं है. इसके बावजूद
भी यदि वे जाना चाहती हैं तो वह भी जा सकती हैं. मैंने आगे बताया कि क्योंकि मैं
पहले से जाने का निश्चय कर चुका था इसलिए मैंने अपने सेक्रेटरी को अपनी यात्रा
के आवश्यक प्रबन्ध करने के लिए दिल्ली भेज दिया है.
तब मंत्री ने कहा कि प्रधानमंत्री और राष्ट्रपति का एक ही समय देश से बाहर रहना
अनुचित होगा. मैने उत्तर दिया कि लन्दन जाने का मेरा निर्णय निश्चित है और जब
मेरे लिए निमंत्रण भेजा गया था, सरकार को मुझसे सलाह लेकर मेरी इंग्लैण्ड यात्रा
के लिए प्रबन्ध करने चाहिए थे. यदि किसी कारणवश, यह विचारा गया था कि मुझे
इंग्लैण्ड नहीं जाना है,प्रधानमंत्री को इस विषय पर मुझसे व्यक्तिगत बातचीत करनी
चाहिए थी. लेकिन सरकार ने पहले कोई कार्यवाही नहीं की थी और काफी समय बाद विदेश
मंत्री मुझे जाने से रोकने का आग्रह करने आये थे. मैं इससे पूर्व कई बार
इंग्लैण्ड हो आया था
और मेरी दो या तीन दिन के लिए लन्दन जाने की कोई इच्छा नहीं है. मुझे दिए गए
निमंत्रण को सरकार ने जिस साधारण नीति से लिया था,उसने मुझे दृढ़ स्थिति लेने के
लिए विवश किया. यहां यह उल्लेख करना उचित होगा कि आस्ट्रेलिया के प्रधानमंत्री
तथा गवर्नर जनरल दोनों ही इस विवाह में सम्मिलित होने के लिए काफी समय तक अपने
देश से बाहर रहे.
सोमवार २७ जुलाई को मैं विवाह तथा अन्य समारोहों में शामिल होने के लिए लन्दन
गया और १ अगस्त को भारत वापिस आ गया.
मेरे लौटने के शीघ्र बाद एक समाचार पत्र में एक पक्षपातपूर्ण रिपोर्ट मेरी
इंग्लैण्ड यात्रा को गलत रूप में प्रस्तुत करने के लिए प्रकाशित हुई. इस रिपोर्ट
में बताया गया कि मेरी यात्रा पर सरकारी कोश से ५०,००,००० रुपयों की राशि व्यय
हुई और राष्ट्रपति पर सरकारी अधिकारियों तथा जन प्रचार माध्यमों द्वारा बहुत कम
ध्यान दिया गया . अपनी यात्रा की पृष्टभूमि जानने के कारण यह स्वाभाविक था कि यह
मुझे किसी के द्वारा प्रेरित की गई रिपोर्ट लगी. मैंने अनुभव किया कि इस रिपोर्ट
को सही करवाना आवश्यक है. अधिकांश धन एयरइंडिया के चार्टर्ड विमान पर हुआ था,
जिसे मेरे लन्दन में ठहरने के दौरान कुछ दिनों के लिए वहां रुकना स्वाभाविक था.
विमान को सुरक्षा की आवश्यकताओं के अनुसार रोका गया था. मैं अपने साथ न्यूनतम
कर्मचारी ले गया था. अपने स्टाफ के उच्च सदस्यों सहित मैं लन्दन के भारतीय
उच्चायुक्त भवन में ठहरा था. हमारे ठहरने पर जो व्यय हुआ था वह किसी तरह से अधिक
नहीं था. सरकार द्वारा मुझे उचित सम्मान दिया गया था और विवाह समारोह ,महारानी
द्वारा दिये भोज और प्रधान मंत्री द्वारा दिये मध्यान्ह भोज पर मेरे साथ उचित
एवं सम्मानपूर्ण व्यवहार किया गया था. यह कहना बिलकुल सच नहीं है कि जन प्रचार
माध्यमों द्वारा मेरी उपेक्षा की गयी थी. मेरे संबंध में समाचार पत्रों,अन्य
प्रचार माध्यमों में लिखा गया था और मेरा फोटोग्राफ कुछ दैनिक पत्रों में भी
प्रकाशित हुआ था. मेरा इस प्रकार लिखना अहंकार प्रतीत हो सकता है परन्तु गलत
तथ्य को सही लिखने के लिए मैं विवश हूं.
तथापि यह विदेश मंत्रालय ही था जिसने अनिच्छा से मेरी यात्रा का प्रबन्ध किया
था,जैसा कि वह राष्ट्रपति की सभी विदेश यात्राओं का प्रबंध करता है. अत: यह
मंत्रालय का कार्य था कि वह इस बारे में सही स्थिति प्रेस को बताये या प्रेस नोट
जारी करे. तथापि उसने ऐसा कोई कदम नहीं उठाया ,मैंने अपने अधिकारियों को आदेश
दिया कि वह तत्काल विदेश सचिव से इस संबंध में बात करें. फलस्वरूप उस मंत्रालय
के एक प्रवक्ता ने अपनी दैनिक प्रेस बैठकों में शीघ्र ही स्थिति को स्पष्ट कर
दिया. अन्य विषयों के साथ उसने यह भी स्पष्ट कर दिया कि उक्त प्रेस रिपोर्ट में
यात्रा पर हुए व्यय तो बहुत अधिक बताया गया था.
