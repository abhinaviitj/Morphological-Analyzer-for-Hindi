<औङ्ङिचिअल् अन्ड् ंएडिअ ळन्गुअगेस्><ळेगिस्लटिवे><आनोन्><भिहर् लेगिस्. आस्स्. डेबटेस् ८४><१९८४><घोव्ट् ओङ् भिहर्><फट्न><८० टो ८५><२२००><आनोन् - भिहर् लेगिस्. आस्स्. डेब्. ८४>

( अ) बाढ़-पीड़ितों के लिये राहत-कार्य की व्यवस्था.
श्री तानेश्वर आजाद--नालान्दा जिलान्तर्गत ७ प्रचण्ड, यथा असथावा, सथुई,
सरमेरा, हरनात, राजगृह, चण्डी एवं हिलसा बाढ़ से पूरी तरह प्रभावित है
और, अन्य तीन प्रखण्ड गीरीयक नूरसराय, एवं एक रसराय आंशिक रूप से
बाढ़ग्रस्त हैं. हिलसा एवं चण्डी, सरमेरा असथावा एवं रघुई अखण्डों में
खड़ी फसलें दह गयी हैं ६१,३०० हेक्टर क्षेत्र पूर्णरूपेण तथा १२,७२१
हेक्टर आंशिक रूप से प्रभावित हुए हैं. बाढ़ से प्रभावित ५८३ गांव (आबादी
७,३९,४४५) में अभी तक ४,८८८ मकान क्षतिग्रस्त प्रतिवेदित किये गये हैं.
८१ सरकारी नाव तथा, २६ भाड़े का नाव बचाव एवं राहत कार्यों में नियोजित
हैं. ४८४ क्वींटल मुफ्त खाद्या तथा, १,६४८ लीटर किरासन तेल वितरित किये
गये हैं. बाढ़ के पानी घट जाने से स्थिति में सुधार हुआ है और,
महामारियों को रोकथाम तथा पीड़ित परिवारों के राहत हेतु व्यवस्था कर दी
गयी है. पटना जिलान्तर्गत सदर पुनपुन, मसाढ़ो, धनरूआ, फतुहर, नौबतपुर
फुलवारी एव पालागंज प्रखण्ड बाढ़ग्रस्त हैं जिनमें ३५४ ग्राम तथा
१,९०,००० आबादी प्रभावित है. ३२,००० हेक्टर क्षेत्रफल में फसले
क्षतिग्रस्त हुई है. ३,०१० क्वींटल मुफ्त खाद्यान तथा, १,२०० पाके ट
तैयार भोजन वितरित किये गये हैं. १४० नावे बचाव एवं राहत-कार्य सपदानाथ
नियोजित है. बाढ़-ग्रस्त प्रखण्डों में १३० साहायूय केन्द्र, ५५ चिकित्सा
केन्द्र तथा, १९ पशु साहायय केन्द्र कार्यरत हैं. समाहर्ता का निदेश दिया
गया है कि वे ग्रामवार बाढ़ से क्षतिग्रस्त मकानों का सर्वेक्षण अविलम्ब
संपादित कर और महामारियों की रोक-थाम के लिए कारगर व्यवस्था सुनिश्चित
करे और, अनुपालन सात दिनों के अन्दर प्रतिवेदित करें.
श्री फाल्गुनी प्रसाद यादव--माननीय सदस्य ने मुझको लिखकर प्राधिकृत किया
है.
अध्यक्ष--कॉल अटशन में ऐसा नहीं होता है. वैसे कहे, तो मैं ही प्रश्न पूछ
लूं.
श्री फाल्गुनी प्रसाद यादव--अध्यक्ष महोदय, बाढ से लोग काफी प्रभावित है
राहत उन्हीं को रहात दी जा रही है जिनके पास लाल-कार्ड है, सभी लोगों को
राहत दी जाय. सड़के भी काफी क्षतिग्रस्त हो गयी है, उनका भी मरम्मत सरकार
करें.
अध्यक्ष--माननीय मंत्री, क्षतिग्रस्त सड़कों का मरम्मतों की व्यवस्था करा
दें.
श्री तानेश्वर आजाद--ठीक है.
अत्यावश्यक लोकमहत्व के विषय पर ध्यानाकर्षण एवं उसपर सरकारी वक्तव्य.
(क) श्री देवकरण झा की हत्या.
श्री रघुनाथ झा--सीतामढी जिलान्तर्गत बाजापट्टी थाना के भलनी ग्रामवासी
श्री राजदेव झा, श्री विजय झा, श्री राम स्वार्थ आदि ने पुलिस के भेष में
दिनांक १ अगस्त, १९८१ को १२ बजे रात्रि में श्री देवकरण झा के घर के
दरवाजे को खट-~खटाया. भीतर से पूछने पर बाहर से आवाज दी गई कि हम पुलिस
के लोग हैं, बाहर निकलो. आवाज पहचानने पर जब श्री झा घर से बाहर नहीं
हुए, तो उन लोगों ने घर को तोड़कर श्री देवकरण झा को पकड़कर एक मीनी बस
पर बिठाकर मीनी चौक ग्राम से पूरब धमेनिया चौर में मार कर पानी में डुबा
दिया.
इस घटना की सूचना आरक्षी अधीक्षक, सीतामढ़ी को दी गई. ग्रामीणों एवं
आरक्षी अधीक्षक द्वारा तत्परता से इस घटना के मुख्य अभियुक्त, श्री
राजदेव झा को दिनांक ३ अगस्त, १९८४ को पुपरी स्टेशन पर पकड़ा गया और
उन्होंने लाश को जहां छिपाकर रखा था उसकी जानकरी दी, परन्तु खेद है कि
स्थानीय पुलिस इस घटना में मौन है. फलस्वरूप बीसों मुददालह घूमते-फिरते
रहते हैं और मुद्दई के परिवार वालो को भद्दी-भद्दी गालियाँ एवं, धमकी
देते हैं. अत: मैं सरकार का ध्यान इस ओर आकृष्ट करता हूँ.
श्री रामाश्रय प्रसाद सिंह--सीतामढ़ी जिलान्तर्गत बाजपट्टी थाने के भलनी
ग्राम के श्री देवकरण झा को १२ अगस्त, १९८४ की रात में अपहरण कर जान मार
दिया गया है. १२ अगस्त, १९८४ को सबेरे श्री विनोद बिहारी मिश्र इसका
सूचना दिये थे जिसके आधार पर बाजपट्टी थाना काण्ड संख्या ४३/८४ दिनांक २
अगस्त, १९८४ धारा ३६४/३४ भा. द. वि. के अन्तर्गत अभियुक्त (१) राजदेव झा,
(२) राजदेव झा का बहनो थम्हा निवासी, थाना-रूनीसैदपुर (बाद में इसका नाम
प्रबोध मिश्र पता चला है), (३) जयमंगल झा सा. भलनी का शाला मोरसड निवासी
(बाद में इसका नाम नागेश्वर झा का पता चला है) एवं कुछ अन्य के विरूद्ध
काण्ड दर्ज किया गया है.
जिस मिनी बस में मृतक देवकरण झा का अपहरण कर ले जाने की बात आयी है उसका
निबंधन संख्या यू. आर. के. ३४८३ पता चला है. उक्त गाड़ी के चालक
बिन्देश्वरी शर्मा तथा खलासी सकार खान को गिरफ्तारी कर पूछताछ की गयी.
दिनांक ३ अगस्त, १९८४ को इस काण्ड का मुख्य अभियुक्त राजदेव झा, जो बम्बई
भागने की नियत से ट्रेन पकड़ने के लिए जनकपुर रोड (पुपरी) रेलवे स्टेशन
पर थे वहां से उन्हें गिरफ्तार किया गया है और, जब उनसे पूछताछ की गयी,
तो उन्होंने अपनी गलती को कबुल किया. पुलिस के सामने दिये गये
स्वीकारात्मक बयान में लाश छिपाकर रखे हुए जगह को भी बताया जिसका आधार पर
इनके दिखाने के मुताबिक लाश की बरामदगी की गयी है एवं अन्त्य रीक्षण भी
किया गया है.
गवाहों के बयान, अभियुक्त राजदेव झा के द्वारा पुलिस के समक्ष दिये गये?
स्वीकारात्मक बयान एवं चालक बिन्देंश्वरी शर्मा के बयान के आधार पर यह
काण्ड ३६४/३०२/२०१/३४/१०९/११४ भा. द. वि. के अन्तर्गत प्राथमिकी के तीन
नामजद अभियुक्त एवं १३ अप्राथमिकी अभियुक्तों के विरूद्ध सत्य पाया गया
है. इस काण्ड का पर्यवेक्षण आरक्षी पक्ष ने स्वयं किया है. अभी तक इस
काण्ड में १ चालक, बिन्देश्वरी शर्मा, (२) खलासी, सकीर खान, (३)
प्राथमिकी अभियुक्त, राजदेव झा एवं अप्राथमिकी अभियुक्त (४) दिनेश झा,
(५) विजय कान्त झा, (६) राम श्रेष्ठ झा, की गिरफ्तारी की गयी है. उच्च
न्यायालय से अप्राथमिकी अभियुक्त--(१) दिगम्बर झा, (२) गणेश सिंह एवं (३)
उमा चौधरी की गिरफ्तारी को रोक दिया गया है. प्राथमिकी अभियुक्त--(१)
सुबोध मिश्र एवं, (३) नागेन्द्र झा एवं अप्राथमिकी अभियुक्त (३) भंडारी
माली, उर्फ सुन्देश्वर भंडारी का जप्ती-कुर्की की गई है. अप्राथमिकी
अभियुक्त दिनेश सिंह (२) जयमंगल झा एवं, (३) राम स्वार्थ झा तथा (४)
इन्द्रदेव झा का नाम राजदेव झा के स्वीकारात्मक बयान में नहीं आया है,
किन्तु उपाधीक्षक एवं आरक्षी अधीक्षक के पर्यवेक् षण के क्रम में गवाहों
ने इन लोगों को नाम बतलाया. इनमें से दिनेश झा की गिरफ्तारी हो चुकी है,
किन्तु (१) जयमंगल झा, (२) राम स्वार्थ झा एवं, (३) इन्द्रदेव झा के
विरुद्ध कुर्की-जप्ती हेतु न्यायालय से प्रार्थना की गयी, जो अभी तक
अप्राप्त है. इन लोगों की गिरफ्तारी का प्रयास जारी है. अप्राथमिकी
अभियुक्त मुरारी सिंह के बारे में पूछताछ करने से पता है कि उस नाम का
कोई आदमी उस गाँव में नहीं है. इसलिए मुरारी सिंह को अप्रमाणित
(अनभेरिफाईड) रखा गया है. अत: स्थानीय पुलिस ने इस काण्ड में उचित रूचि
लेकर तत्परता से अभी तक काम किया है. यद्यपि आरक्षी अधीक्षक के रिपोर्ट
से लगता है कि पुलिस सक्रिय रूप से इस केस को देख रही है. किन्तु फिर भी
आरक्षी अधीक्षक हिदायगत दी जा रही है कि देवशरण झा के परिवार पूर्ण
सुरक्षा की जाए.
श्री रघुनाथ झा--वहां की स्थानीय पुलिस की तत्परता से काम करना चाहिए था,
मुदालह को पकड़ना चाहिए था, कुर्की-जप्ती भी करनी चाहिए थी क्योंकि जघन्य
अपराध किया गया है. इसलिए सरकार स्थानीय पुलिस को और, वहां के आरक्षी
अधीक्षक को निर्देश दे कि वे कड़ाई से काम करें और, इनके परिवार की रक्षा
करने की व्यवस्था करें.
श्री रामाश्रय प्रसाद सिंह--माननीय सदस्य जो कह रहे हैं, वैसी व्यवस्था
करायी जायेगी.
(ख) पेंशन में विशेष वेतन की गणना.
श्री महेन्द्र नारायण झा (घनश्यामपुर)--भारत सरकार की पेंशन नियमावक्षी
के आधार पर बिहार सरकार के कर्मचारियों को पेंशन दिया जाता रहा है. भारत
सरकार में विशेष वेतन की गणना पेंशन में की जाती है, वर्ष १९८१ के पूर्व
यहां भी विशेष वेतन की गणना पेंशन में की जाती थी. बिहार पेंशन नियमावली
के नियम १५१ के अन्तर्गत इमोलूमेंन्ट्स मैं विशेष वेतन है. इस पर आयकर
लगता है. अत: भारत सरकार की नियमावली के आधार पर यहां भी विशेष वेतन की
गणना पेंशन में करने हेतु सरकार का ध्यान आकृष्ट करते हैं.
श्री मो. ईसा--विशेष वेतन की गणना पेंशन नियमावली के नियम १५१ के अनुसार
पेंशन की स्वीकृति के निमित्त की जाती है. आय-कर अधिनियम की संगत धाराओं
के अनुसार सरकारी सेवकों की आयकर की कटौती होती है. विशेष वेतन सरकारी
सेवकों की आय ही है, अत: विशेष वेतन के तहत जो राशि प्राप्त होती है, उसे
आ. में जोड़कर आयकर की कटौती की जाती है.
चतुर्थ वेतन पुनरीक्षण समिति की अनुशंसा है कि विशेष वेतन, कर्त्तव्य
भत्ता एवं प्रतिनियुक्ति भत्ता समाप्त कर दिया जाए तथा सम्बन्ध में वित्त
विभाग के संकल्प संख्या १०७७०, वि., दिनांक ३१ दिसम्बर, १९८१ को कंडिका
१५ के अनुसार निर्णय भी लिया जा चुका है. चतुर्थ वेतन पुनरीक्षण समिति की
अनुशंसा के ही संदर्भ में विशेष वेतन की गणना पेंशन में नहीं करने का
निर्णय लिया गया है.
श्री महेन्द्र नारायण झा--अध्यक्ष महोदय, मैं सरकार से जानता हूं कि १९८१
के पूर्व भारत सरकार ही तरह बिहार सरकार भी अपने कर्मचारियों को विशेष
वेतन पर पेन्शन देती थी और १९८१ के पूर्व जिस तरह कर्मचारियों को विशेष
वेतन पर पेन्शन दिया जाता था उसे फिर सरकार क्या कायम करना चाहती है?
श्री मो. ईसा--चतुर्थ पे-रिवीजन कमिटी ने उसे समाप्त कर दिया था, इसलिए
यह समाप्त कर दिया गया. इसलिये इसे देना संभव नहीं है.
श्री महेन्द्र नारायण झा--इस मंहगाई में हर इम्पलायी की तनक्वाह बढ़ायी
जा रही है और जिसकी तनख्वाह बढ़ी हुई थी उसे कम करने का क्या औचित्य है?
श्री मो. ईसा--इसमें कमी नहीं की गयी है.
श्री रघुनाथ झा--अध्यक्ष महोदय, उत्तर संतोषजनक नहीं है, इसे प्रश्न एवं
ध्यानाकर्षण समिति में भेजता हूं.
अध्यक्ष--उत्तर संतोषजनक नहीं है. इसलिये मैं इसे प्रशन एवं ध्यानाकर्षण
समिति में भेजा जाय.
(ग) थर्मल पावर स्टेशन में स्थानीय लोगों को नियुक्ति
श्री नलिनी रंजन सिंह--बिहार राज्य विद्युत बोर्ड के अधीन निर्मित हो रहे
मुजफ्फरपुर थर्मल पावर स्टेशन, कांटी के लिए जुर्माना अर्जित किये जाने
के फलस्वरूप ३९ व्यक्ति विस्थापित हो गए हैं तथा लगभग चार सौ लैण्ड लूजर
है. आधे से अधिक लैण्ड लूजर मध्यमवर्गीय हैं. थर्मल के निर्माण के दौरान
इन विस्थापितों और अधिकांश लैंण्ड लूजरों का दैनिक वेतन भोगो के रूप में
काम दिया गया है. विभिन्न ठीकेदारों के अधीन इलेक्ट्रीशियन तथा वायर मेन
ट्रेन्ड में आई. टी. आई. प्रशिक्षित २० कुशल कर्मचारी दैनिक वेतनभोगी के
रूप में एक वर्ष से अधिक से कार्यरत हैं. बिहार राज्य विद्युत बोर्ड
कांटी मुजफ्फरपुर से अबतक १५१ नियुक्तियां हुई है जिनमें से १४७ सहायक
परिचालक ७ अगस्त १९८४ को बहाल किए गए, लेकिन वे सभी बाहर के हैं. सिर्फ
एक वर्ष १९८१ में एक स्वीपर जो स्थानीय हैं, वर्ष १९८२ में एक
स्टेनोग्राफर तथा एक गाड़ी नियुक्ति चालक जो विस्थापित है तथा वर्ष १९८४
में एक गाड़ी चालक, जो विस्थापित होगा है को मास्टर रौल पर की गयी है.
थर्मल पावर कांटा में शीघ्र ही विद्युत निर्माण शुरू और विद्युत बर्ड
वहाँ भारी संख्या में बहालियां करेगा. अत: इन नियुक्तियों में
विस्थापितो, मध्यमवर्गीय लैण्ड लूजरों, विभिन्न कन्ट्रेक्टरों के मातहत
कार्यरत सभी २० आई. टी. आई. प्रशिक्षित कर्मचारियों तथा लिपिकों एवं
अकुशल कर्मचारियों के काम के लिए स्थानीय व्यक्तियों को प्राथमिकता दिये
जाने की और हम सरकार का ध्यान आकृष्ट करते हैं.
श्री रामाश्रय प्रसाद सिंह--बिहार राज्य विद्युत बोर्ड के अधीन निर्मित
हो रहे मुजफ्फरपुर थर्मल पावर स्टेशन, कांटी का निर्माण-कार्य टर्न को
वेसिस पर केन्द्रीय सरकार अन्डरटेकींग भारत हैबी इलेक्ट्रिकल्स लि. को
दिया गया. भैल या उसके सब - कन्द्रक्टरों द्वारा की गयी नियुक्तियों को
जानकारी बोर्ड को नहीं है.
(२) मुजफ्फरपुर वाष्प ज्ञक्ति प्रतिष्ठान के निर्माण हैतु करीब ५४० एकड़
जमीन अर्जित की गयी है जिसके फलस्वरूप ६१ परिवार विस्थापित हो गये हैं.
(३) सम्प्रति विद्युत बोर्ड में बाहरी नियुक्तियों पर पूर्ण प्रतिबंध है,
लेकिन मानवीय आधार पर प्रत्येक मृत कामगार के मात्र एक आश्रित को
नियुक्ति अभी बोर्ड में हो रही है.
(४) योजना आयोग के अनुशंसा एवं इन्डियन इलेक्ट्रासिटी ऐक्ट १९१० के
अनुबंधो के अनुसार थर्मल पावर स्टेशनों में जेनरेशन हेतु मात्र टेकनिकी
योग्यता एवं अनुभव रखने वाले कर्मचारी को ही रखना है. इसी तथ्य को
मद्देनजर रखते हुए अगस्त १९८४ में करीब १४७ आई. टी. आई. प्रशिक्षित
अप्रेन्टिसो का नियमिताकरण आयोजित परीक्षा में उतीर्ण होने के उपरान्त
योग्य क्रम के आधार पर किया गया है. यह उल्लेखनीय है कि इस प्रकार
परीक्षातीर्ण जिन १४७ व्यक्तियों के योग्यताक्रम में नियमितीकरण किया गया
है, वे इसी बिहार राज्य के हैं.
(५) कांटी थर्मल पावर स्टेशन द्वारा विद्युत जेनरेशन के समय यदि वर्ग तीन
एवं चार श्रेणियों में नियुक्तियां की जाएंगी तो इसमें विस्थापितों को भी
योग्यतानुसार एवं नियमानुसार प्राथमिकता प्रदान की जाएगी.
श्री नलिना रंजन सिंह--अध्यक्ष महोदय, मंत्री जी ने कहा कि विस्थापितों
को नियुक्ति में प्राथमिकता दी जायगी, मैं जानना चाहूंगी कि लैण्डलूजर को
भी नियुक्ति में प्राथमिकता दी जायगी?
श्री रामाश्रय प्रसाद सिंह--विस्थापित का मतलब ही यही होता है जिनका जमीन
चली गयी है वही लैण्डलूजर हैं.
श्री नलिनी रंजन सिंह--जब थर्मल बन कर तैयार होगा तो उसमें नियुक्ति में
स्थानीय लोगों को प्राथमिकता देगें या नहीं?
श्री रामाश्रय प्रसाद सिंह--स्थानीय लोगों का प्रश्न नहीं है,
विस्थापितों का प्रश्न है.
श्री नलिनी रंजन सिंह--स्थानीय लोगों का भी है.
श्री रामाश्रय प्रसाद सिंह--प्राथमिकता देंगे.
श्री नलिनी रंजन सिंह--जो परिवार विस्थापित हो गये हैं, जिनकी जमीन ली
गयी है उन्हें नियुक्ति में सरकार प्राथमिकता देगी या नहीं?
