<शोचिअल् शेर्विचे><ःएअल्ट्ह् अन्ड् ञमिल्य् थेल्ङरे><खुमरि खुसुम् आअरोन्डेकर्><भल्  ग्रन्ट्ह् आचडेम्य्><भ्होपल्><८६ टो ९१><२१००><खुसुम् आअर्वोन्डेकर्-भल्  ख्र्.>

एक वर्ष की आयु से ही शिशु दायें या बायें हाथ को प्रमुखता से उपयोग में लाने
लगता है. अधिकतर शिशु बायें हाथ की अपेक्षा दायें हाथ का प्रयोग अधिक करते
हैं. प्रथमावस्था में दोनों हाथ एक-साथ काम में लाये जाते हैं. निश्चित रूप से
किस हाथ का उपयोग प्रमुखता से होगा यह तो बाद की विकासावस्था में स्पष्ट रूप से
निश्चित होता है. यदि शैशवावस्था में हाथ की उपयोगिता में परिवर्तन लाना ही तो
प्रशिक्षण देना उचित है अर्थात् बार-बार दायाँ हाथ शिशु के ध्यान में लाना, उस
हाथ से ही कार्य करवाना. परन्तु शिशु जन्म से ही वामहस्ती या दक्षिणहस्ती
वंशानुगत कारणों से भी होता है. मस्तिष्क का नियन्त्रण केन्द्र शरीर की क्रियाओं
से तिरछे (ढिअगोनल्) रूप से सम्बन्धित है, अर्थात् मस्तिष्क का बायाँ भाग शरीर
के दायें भाग का नियंत्रण करता है. कई सांस्कृतिक मानव विज्ञानी (छुल्टुरल्
आन्ट्ह्रोपोलोगिस्ट्स्) एवं शिक्षा शास्त्रियों का यह मत है कि शिशु का दक्षिणहस्त या
वामहस्त होना उसके शिक्षण, संस्कृति और अभ्यास पर निर्भर है. इस कारण कई शिशु
तो उभयहस्त भी रहते हैं. प्रथम वर्ष में शिशु उभयहस्त होता है और शैशवावस्था के
दूसरे वर्ष में वामहस्त होने लगता है. शिशु के दक्षिण हस्त (ळेङ्ट् हन्डेड्) से
वामहस्त (षिग्ह्ट् हन्डेड्) बनाने के लिए इन्हीं दो वर्षों में प्रयत्न किये जाने
चाहिये. बाद में कोई प्रयत्न कठोरता से भी नहीं करना चाहिये, अन्यथा इसके
दुष्परिणाम होंगे-~ जैसे शिशु हकलाना.
टांगो का भाग-शिशु की टाँगों की मांस-पेशियाँ पूर्णत: परिपक्व होने तथा उनमें
भली भांति समन्वय आ जाने पर चलना सीखने की प्रक्रिया प्रारम्भ होती है.
लुढ़कना, खिसकना, रेंगना वह बहुत पहले सीख चुका होता है. हेव्हिगहर्स्ट के
मतानुसार शिशु ९ से १६ महीने की आयु में चलना सीख लेता है. चलना सीखने की
सम्पूर्ण प्रक्रिया निम्नलिखित क्रम से आगे को बढ़ती है-
क) टाँगे चला चलाकर शरीर को अपने स्थान से हिला पाना-यह कार्य शिशु प्रथम दो
सप्ताह में करने लगता है.
ख) लुढ़कने की क्रिया-झटका देकर पीछे खिसकना. शिशु बैठने की स्थिति में गति
लाकर टाँगों और बाहों के संयुक्त धक्के से शरीर को पीछे ले जाता है. यह कार्य
शिशु ६ माह की अवधि में सीख लेता है.
ग) पेट के बल सरकना और फिर कुहनियों पर धड़ का भार सम्हाले सिर और दोनों कंधों
को ऊँचा उठाये रखना- यह प्रगति सातवें और आठवें माह में पूर्ण कुशलता प्राप्त
करने की होती है.
घ) घुटनों को जमीन से ऊँचा उठाकर हाथ और पैर के बल चलना. नौ या दस माह की आयु
में वस्तु पकड़ कर खड़े होना. खड़े होने की इस प्रारम्भिक अवस्था में दोनों पैर
आपस में काफी दूर रहते हैं और अँगूठे बाहर की तरफ मुड़े हुए रहते हैं.
ड़) खड़े हो जाने की योग्यता प्राप्त हो जाने पर कदम उठाने का अभ्यास प्रारम्भ
हो जाता है. अभी शिशु सहारे से चलता है. उसकी दोनों बाहें सामने फैली रहती है और
घुटनों में झुकाव नहीं रहता . संतुलन की कमी के कारण वह बार-बार गिर पड़ता है.
अभ्यास से शिशु १८ माह में प्रौढ़ों जैसा चलने लगता है.
इस तरह हम देखते हैं चलना सीखना काफी क्लिष्ट क्रिया है, जिसके अन्तर्गत बहुत सी
दूसरी क्रियाएँ आती हैं. विकास के सिद्धान्त के अनुसार चलना सीखने में भी
व्यक्तिगत भेद बहुत अधिक स्पष्टता से देखे जा सकते हैं. चलना सीखने की जो
विभिन्न अवस्थाएँ हैं उनसे गुजरने की प्रत्येक शिशु की अपनी आयु होती है. जल्दी
बैठने वाले शिशु जल्दी चलने भी लगते हैं और हाथ-पैर के बल रेंगने वाले शिशु
ड्योढ़ी अवधि में चलने लगते हैं. वे शिशु शीघ्र चलने लगते हैं, जो पहले रेंगना न
सीखकर बैठना सीखते है.
प्रेरक योग्यता प्राप्त करने में विलम्ब होने के कारण-
१) माता-पिता का अत्यधिक स्नेह शिशु के चलने फिरने में बाधक होता है. माता-पिता
उसे चलने में कुशलता लाने के लिए प्रोत्साहित करने के बजाय उसे गोद में लिये
रहते हैं. सारी चीजें बिना माँगे उसे देते हैं. शिशु की चलकर चीज पाने की इच्छा
ही समाप्त हो जाती है. ऐसे शिशु स्वस्थ होने पर भी विलम्ब से चलते हैं.
२) प्रेरक योग्यता प्राप्त करते समय शिशु की कोई भूल होने पर उसके आस-पास के
लोग, विशेषत: उसके सहोदर, उसका मजाक उड़ाते है जिससे शिशु लज्जा का अनुभव करता
है और प्रयत्न करना छोड़ देता है.
३) बहुत अधिक और बहुत अधिक कसे हुए और कड़े कपड़े पहने होने पर शिशु को कोई भी
क्रिया करने के लिए असुविधा होती है. विशेषत:, खड़े होने, चलने आदि में शिशु और
प्रयत्न करना छोड़ देता है. कपड़ों के कारण वह गिरता भी अधिक है जिससे उसके
मन में भय उत्पन्न हो जाता है और वह पुन: उस क्रिया को करने से रुक जाता है.
४) बीमारी शिशु को दुर्बल बना देती है और उसकी मांस-पेशियाँ मजबूत नहीं हो
पातीं. टाँगों की मांस-पेशियाँ कमजोर होने पर शिशु विलम्ब से चलता है. मोटापा भी
चलना सीखने में बाधक होता है.
माता-पिता से आवश्यक सहायता और प्रोत्साहन मिलने, शिशु का स्वास्थ्य अच्छा होने
तथा उसका रहन-सहन सुविधाजनक होने पर शिशु का प्रेरक योग्यता प्राप्ति का
प्रतिमान सामान्य (नोर्मल्) रहेगा, वरना असामान्य गतिविधि से (अब्नोर्मल्) बढ़ेगा.
प्रेरक कौशलों का विकास (ढेवेलोप्मेन्ट् ओङ् श्किल्ल्स्)
विभिन्न प्रेरक योग्यताओं को प्राप्त करने के साथ शिशु विभिन्न प्रेरक कौशल भी
प्राप्त करता जाता है. परिपाक से मजबूत नींव पड़ती है जिसके कौशल प्राप्ति में
सुविधा होती है. कौशल-प्राप्त, सीखने का फल है. इसमें छोटी मांस-पेशियों तथा हाथ
की अंगुलियों जैसे शरीर के छोटे अंगो का महत्व-~पूर्ण कार्य होता है. इसलिये इन
कौशलों को सीखने का अनुमान देखने की अपेक्षा शिशु ने किस स्तर का कौशल प्राप्त
किया यह जानना आवश्यक है. हिलगार्ड, गटरिज, गैसेल आदि ने भी कौशलों को सीखने की
विधि को अधिक महत्व दिया है. प्रेरक कौशलों की प्राप्ति में तीन बातों का मेल
आवश्यक है- अभ्यास का अवसर, सीखने के लिए प्रोत्साहन और अनुकरण के लिए आदर्श. इन
तीन बातों के होने पर शिशु विभिन्न कौशल प्राप्त कर लेगा जो आगे के जीवन में और
भी क्लिष्ट कौशल सीखने के लिए नींव का काम कर सकेंगे.
कौशलों के विकास में शैशवावस्था का महत्व-
शैशवावस्था को क्रियात्मक कौशलों के विकास के लिए नींव डालने की अवस्था कह सकते
हैं. कोई भी कौशल के सीखने को संयोग पर नहीं छोड़ देना चाहिये. साथ ही पूर्णत:
शिशु पर ही कौशल सीखने का भार नहीं डालना चाहिए वरना शिशु प्रयत्न द्वारा भूल-सुधार
(ठ्रिअल् ऐर्रोर्) पद्धति से सीखेगा और उस स्थिति में कई गलत तरीके सीख लेगा जो बाद
के कौशल सीखने में बाधक होंगे. जीवन में कोई भी गलत बात सुधारना, फिर से वही
काम, जिसे एक बार सीखा था, सही तरीके से सीखना अधिक समय लगने वाला, उलझन भरा और
निराशा लाने वाला काम होता है. फिर प्रत्येक अवस्था के लिए सीखने में विलम्ब
होता है और कई बार वे काम सीखने से रह जाते हैं. इसलिये दो वर्ष की अवधि की यह
शैशवावस्था महत्वपूर्ण है जिसे बिना प्रेरक कौशल का विकास किये व्यर्थ नहीं जाने
देना चाहिये.
प्रेरक कौशल सीखने में अभ्यास का महत्व-
प्रेरक कौशल अभ्यास से ही आता है. उचित निर्देशन से शिशु में प्रेरक कौशल की
निपुणता आती है और उसे एक प्रकार से उपलब्धि के बोध (शेन्से ओङ् अच्हिएवेमेन्ट्) का
अनुभव होता है और उसमें आत्म-विश्वास और आत्म-~संतोष उत्पन्न होता है. ये आगे के
कौशल सीखने, उनमें निपुणता प्राप्त करने में प्रेरक बन जाते हैं.
अभ्यास करने से दूसरा लाभ है शिशु की गतिविधि में समन्वय का आना. इसमें उसकी
विभिन्न क्रियाएँ निरर्थक और भद्दी न रहकर धीरे-धीरे सोद्देश्य होकर उनमें
निपुणता आती है.
अभ्यास से किसी कार्य को करने में निपुणता आ जाती है. अभ्यास के बढ़ने के साथ
निपुणता बढ़ती है. निपुणता से तात्पर्य है कार्य को गति से, विशुद्धता से और
सरलता से कर पाना.
हाथ के कौशल- स्ट्राँग, टाउनसैण्ड, विन्सेन्ट ने हाथ के कौशल सम्बन्धी परीक्षण में
यह पाया है कि एक वर्ष की आयु में शिशु हाथ में पेन्सिल पकड़ सकता है और दो वर्ष
के अन्त तक उसमें कागज पर पेन्सिल से टेढ़ी-मेढ़ी रेखाएँ खींचना, पुस्तक के
पन्ने पलटना, मनके की माला बनाना, कैंची से कागज काटना आदि कार्य करने की कुशलता
आ जाती है. परन्तु हाथ के कौशल विशेष रूप से स्वयं खा सकने, स्वयं कपड़े पहिन
सकने और खेल सकने के लिए आवश्यक हैं. आठ माह में शिशु दूध की बोतल हाथ में पकड़
सकता है. यही कौशल आगे बढ़ता है तो शिशु मुँह में लगी बोतल निकाल सकता है और
मुँह में फिर से लगा सकता है. नौ माह से बारह माह की आयु में वह दोनों हाथ से
दूध की प्याली ठीक से पकड़ लेता है. पन्द्रह माह में तश्तरी में चम्मच डाल सकता
है और बाद में उसे तश्तरी से मुँह तक और बाद में मुँह में ले जा सकता है, परन्तु
उसे मुँह में पूर्णत: उलटा नहीं पाता और खाने की चीज मुँह के भीतर भी गिर जाती
है. दूसरे वर्ष में शिशु चम्मच से ठीक से खा लेता है, किन्तु हाथ से खाना पसन्द
करता है.
कपड़े पहनने की अपेक्षा कपड़े उतारने की कुशलता शिशु में पहले आती है. पहले वर्ष
के अन्त तक शिशु मोजे, टोपी, दस्ताने, जूते उतारना सीख जाते हैं. दो वर्ष के
अन्त तक शिशु सभी कपड़े उतार लेता है. कपड़ों में सामने की ओर बटन हों, जीप हो
तो उन्हें खोलने में सहायता होती है. डेढ़ वर्ष की आयु से शिशु स्वयं कपड़े
पहनना शुरू कर देता है. वह टोपी, दस्ताने पहन लेता है. कुछ शिशु दो वर्ष के अन्त
तक जीप खींच लेना, बटन लगाना, स्नैप बन्द कर लेना आदि कार्य सीख लेते हैं.
परन्तु कपड़े उतारने और पहनने की कुशलता शैशवावस्था के बाद ही आती है. शिशु में
कपड़े पहनने, उतारने सम्बन्धी आत्मनिर्भरता लाने के लिए शिशु के वस्त्र
स्वयं-सहायक वस्त्र (शेल्ङ्-हेल्प् गर्मेन्ट्स्) होने चाहिये जिसमें जीप का अधिकतर
उपयोग हो, बटन बड़े और सामने लगे हों, रिबन के फन्दे बड़े चौड़े हों, हुक बड़े
हों, और उनके लगाने के फन्दे लम्बे हों. शैशवावस्था में ही शिशु १ से लेकर २ वर्ष
के अन्दर नहाते समय मुँह पर, पेट और जांघों पर कपड़ा फेरकर उन्हें धो सकता है.
वह बालों पर कंघी फेर लेता है परन्तु उन्हें काढ़ नहीं सकता है. वह दाँतों पर
भी ब्रश घुमा लेता है.
शैशवावस्था के प्रारम्भ में शिशु मुँह में दिये खिलौने पकड़ लेता है. दूसरे वर्ष
में वह मुँह में दिये खिलौनों को उठाना, रखना और उनसे खेलना सीख लेता है.
टांगों के कौशल--जब एक बार शिशु खड़े होना और चलना सीख लेता है तो दौड़ना,
कूदना, छलांग लगाना, चढ़ना आदि टाँगों के कौशल सीखना प्रारम्भ कर देता है.
शैशवावस्था में तो लगभग डेढ़ वर्ष की अवधि चलना सीखने में व्यतीत हो जाती है,
इसलिये टाँगों के अन्य कौशल अपनी प्रारम्भिक अवस्था में रहते हैं. शिशु दौड़ने
के पूर्व तेजी से कदम उठाने का प्रयत्न करता है और सन्तुलन खोने से बारबार गिरता
है. छलाँग लगाने का रूप होता है पहले एक पैर से कदम उठाना, फिर दूसरे पैर से,
फिर हर पैर पर उचकने जैसी क्रिया करना. सीढ़ियों पर चढ़ने-उतरने की क्रिया भी
रेंगने और सरकने के रूप में होती है. सीढ़ियों के सहारों को पकड़कर एक पैर
उठाना, फिर दूसरा उठाना, दोनों को साथ ले आना-ऐसी तीन क्रियाएँ समवायित करते हुए
शिशु इस अवस्था के अन्त तक लम्बी सीढ़ी तक चढ़ना सीख लेता है. दूसरे वर्ष के
अन्त में पानी में पेट के बल लेटना, टाँगें पीछे फेंकना आदि तैरने की प्रारम्भिक
गति है.
क्रियात्मक कौशल सीखने में विलम्बित गति-विकास के कारण-
शारीरिक नियन्त्रण प्राप्त करने में शिशु अपने वर्ग से जितना पीछे रह जाता है,
उतना ही वह अपने संगी-साथियो के सीखे हुए प्रेरक कौशलों को सीखने में भी पीछे रह
जाता है. शैशवावस्था में इस प्रकार से पिछड़ जाना शिशु के बाल्यावस्था में पिछड़
जाने की नींव बन जाती है जो गम्भीर बात मानी जानी चाहिये, क्योंकि आत्म-निर्भरता
की इच्छा शैशवावस्था के द्वितीय वर्ष में दिखाई देती है और शिशु अन्य शिशुओं की
तुलना में अपने को जब पिछड़ा देखता है तो उसे निराशा होती है. भविष्य में इस
निराशा के गम्भीर परिणाम स्पष्ट रूप से दिखाई देते हैं. शैशवावस्था में विलम्बित
गति-विकास के कई कारणों को रोका जाना सम्भव है-
१. पेशी-नियन्त्रण के विकास के लिए अभ्यास को बढ़ावा न देने वाले वातावरण-अवसर
का न मिलना, माता-पिता की यह गलत धारणा कि मांस-पेशियाँ काम में लाने पर हानि
होती है, तंग कपड़े, माता-पिता का लाड़-प्यार जो शिशु को कुछ करने न दे, हर
कार्य में बहुत अधिक रोक-टोक.
२. शारीरिक योग्यता--रोग, कुपोषण, ग्रन्थियों सम्बन्धी दोष. शरीर का आकार, जैसे,
अत्यधिक मोटापा, अनुपात में असन्तुलन. इससे शिशु अपने शरीर को ठीक हिला-डुला नहीं
सकता. शारीरिक दुर्घटना शिशु को सीखने से निरूत्साहित कर देती है.
३. बुद्धि की क्षमता--बुद्धि की कमी प्रेरक कौशल सीखने में बाधक होती है. सीखने
की क्षमता में बौद्धिक क्षमता प्रमुख है. शेर्ले,जॉन्सन ने बुद्धि और प्रेरक
कौशल सीखने के सम्बन्ध में कहा है कि इन दोनों बातों में घनिष्ठ सम्बन्ध है.
४. भय का होना-पूर्व की दुर्घटना का स्मरण दिलाकर माता-पिता शिशु को कुछ करने
से रोकते हैं और इस प्रकार शिशु के मन में भय उत्पन्न कर देते हैं. भयभीत, सहमा
हुआ शिशु कुछ भी करने से पीछे हटता है.
५. सामाजिक व्यवस्था-- निम्न सामाजिक-आर्थिक स्तर के परिवार में शिशु का
गति-विकास उन शिशुओं से अच्छा होता है, जो उच्च स्तर के परिवार से आते हैं. इसका
कारण यह है कि गरीब माता-पिता शिशु को उसके ऊपर छोड़ देते हैं, जबकि धनवान
माता-पिता शिशु पर अत्यधिक सावधानी और ध्यान केन्द्रित कर उसे एक प्रकार से पीछे
ढकेलते हैं.
६. अभ्यास का अवसर--संस्थागत शिशु की अपेक्षा परिवार में रहने वाले शिशु अपनी
प्रगति जल्दी और अच्छी करते हैं. शैशवावस्था में गति-~विकास मन्द होने के कारण
भावात्मक आघात, भावोत्तेजक स्थिति या माता का आश्रय छूट जाना नहीं है, न ही
गति-विकास पर इनका कोई स्थायी परिणाम होता है. मुख्यत:, अवसर की कमी होने पर
गति-विकास की अवरुद्धता आना सम्भव है. इस सम्बन्ध में डेनिस, गेरिसन, आदि ने
अध्ययन किये हैं.
