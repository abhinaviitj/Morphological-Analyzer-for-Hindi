<औङ्ङिचिअल् आन्ड् ंएडिअ ळन्गुअगेस्><ंअस्स् ंएडिअ><षुस्टम्जि,क्.ञ्,><ऐक् भेहटरेएन् फोलिचे भल् ख फटन्><१९८७><शन् - छेन्ट्रल् णेत्स् आगेन्च्य् फ्व्ट्.ळ्ट्ड्.><णेत् ढेल्हि><३६-३८><१९२०><षुस्टम्जि,क्ङ्- ऐक् भेहटरेएन् फोलिचे भल् ख फ्ट्न्>

आज यह विश्वास करना मुश्किल है कि उत्तर प्रदेश पी.
सी.
(प्रादेशिक सशस्त्र पुलिस बल) आजादी बाद के प्रारंभिक दिनों में सबसे अच्छी सशस्त्रुलिस इकाई थी. यह इतनी सुसंगठित थी कि इसी को मानक मानकर भारत सरकार ने भी प्रदेशों में ऐसी इकाइयां स्थापित करने की स्तुति की थी. इसका नेतृत्व प्रथम श्रेणी का था या नैतिकता और अनुशासन बेहद अच्छा था. प्रत्येक कार्य जो पी.
ए.
सी.
को सौंपा जाता था. वह उत्साह और समर्पण के साथ सम्पन्नकरती थी. चाहे जम्मू-कश्मीर के बार्डर का मामला हो (एक बार अपना कर्त्तव्य निभाते हुए पी.
ए.
सी.
के २३ जवान मारे गए थे) या हैदराबाद की पुलिस कार्रवाई का या फिर सम्प्रदायिकता उपद्रव के मामले में केन्द्र की सहायता करने की बात हो- पी.
ए.
सी.
की भूमिका बहुत ही विस्वसनीय, हमेशा निर्भर करने योग्य और सही भी थी.हमने पी.
ए.
सी.
का प्रयोग पुराने हैदराबाद राज्य में भी किया था तब जिंतूर जेल से सात पठान, गार्ड के सभी हथियार छीनकर भाग गए थे. पुलिस कार्रवाई के बाद हैदराबाद में जो तनावपूर्ण वातावरण बना हुआ था उसमें यदि वे पठान गांवों में अभी फैला देते तो खतरनाक सांप्रदायिक उपद्रव हो सकते थे. भागे हुए कैदियों को पकड़ना बेहतर जरूरी था. दिन-रात पीछा करने के बाद पी.
ए.
सी.
ने मध्य प्रदेश विशेष सशस्त्र बल के साथ मिलकर उनमें से एक पठान को मार दिया और दो को पकड़ लिया. बाकी राज्य से भाग निकले.इसी तरह पी.
ए.
सी.
ने नीदर में जबर्दस्त कम्युनिस्ट आन्दोलनवारियों के साथ संघर्ष करके उसके नेता और एक कमेस्ट महिला को पकड़ा. वह महिला इतनी टर कम्युनिस्ट थी कि जब भी कोई पुलिस उससे पूछताछ करता था, वह उस पर थूक थी. उससे नाराज़ होने की बजाय पी.
ए.
सी.
अधिकारियों ने समझ-बूझ से काम लिया और उसे शांत करने की पूरी कोशिश की. अन्त में वह उनकी दोस्त बन गई. मुझे आज भी विश्वास है कि वह कहीं जीवित है और पी.
ए.
सी.
के जवानों के सव्यवहार के बारे में बता सकती है.तब कैसे यह बल, जिसे पचास या साठ के दशक में सम्मान की दृष्टि से देखा जाता था, इस हाल तक आ गया कि उसे मेरठ के मुस्लिम इलाके से वापस बुला लेना पड़ा? इसने सांप्रदायिक समस्या के मामले में उद्दंडहोने की इमेज कैसे बना ली है? हमें इस बात की तह में जाना होगा कि एक अच्छे बल का नैतिक पतन कैसे हुआ?पहले पी.
ए.
सी.
के १९७३ के "विद्रोह" से बात शुरू की जाये. इसके मुख्य कारण थे इस बल का दुरुपयोग और अति उपयोग, जवानों के प्रशिक्षण तथा अधिकारियों द्वारा नियंत्रण के मामलों में उनकी समस्याओं पर ध्यान न दिया जाना और सरकारी कर्मचारियों द्वारा हड़ताल तथा हिंसा किए जाने पर उनके विरुद्ध किसी प्रकार की अनुशासनात्मक कार्रवाई किए बिना उनकी सेवा-शर्तों तथा स्थितियों में सुधार होने से पी.
ए.
सी.
पर पड़ा प्रभाव.२२ मई १९७३ को केन्द्र ने इस झूठी सूचना पर कि पी.
ए.
सी.
ने लखनऊ विश्वविद्यालय के भवन में आग लगा दी है, सेना को पी.
ए.
सी.
के हथियार छीनने के लिए भेज दिया. वाराणसी, सुल्तानपुर और कानपुर में पी.
ए.
सी.
और सेना के बीच गोली चली. पहले दिन लगभग १५० पुलिस जन मारे गए. सेना ने वह काम अपने ऊपर ले लिया था जिसे वह पूरा नहीं कर सकती थी. इस क्षेत्र में बड़े पैमाने पर हवाई जहाज के जरिए कुमुक भेजनी पड़ी.उस समय तत्कालीन गृह सचिव श्री गोविन्द नारायण के हस्तक्षेप से रक्तपात रुका लेकिन उत्तर प्रदेश सरकार ने सन् १८५७ के नक्शे कदम पर चलते हुए ७९५ पुलिसजनों पर ६५ मुकदमें दायर किये. यहां तक कि उन पर भी मुकदमा चलाया गया जिन्हें आत्मसमर्पण करने पर क्षमा किये जाने का आश्वासन दिया गया था. १४८ पुलिसजनों को दो साल से लेकर आजीवन कारावास तक की सज़ा दी गई और ५०० पुलिसजनों को बर्खास्त कर दिया गया. मुकद्दमे कई साल तक चलते रहे. यह भी मेहरबानी हुई कि किसी को फांसी नहीं दी गई. लेकिन मुकदमा लड़ते-लड़ते सैंकड़ों पुलिस जन और उनके परिवार पस्त होकर मौत के दरवाजे पर खड़े हो गए.मुख्य उद्देश्य था पी.
ए.
सी.
के हौसले पस्त करना. लेकिन राज्य सरकार ने इस प्रक्रिया में जातिवाद और संकीर्णता को बढ़ावा दिया और पी.
ए.
सी.
को बहुसंख्यकों का सांप्रदायिक समर्थन प्राप्त करने पर मजबूर कर दिया. एक बहुत अच्छा बल बुद्धिहीन संचालन के चलते पतन की ओर चला गया.केवल पी.
ए.
सी.
पर सांप्रदायिकता का आरोप लगाना ठीक नहीं. पूरा उत्तर प्रदेश बड़ी हद तक सांप्रदायिक हो गया है. यहां तक कि प्रशासनिक सेवाएं भी, जिनसे निष्पक्षता की उम्मीद की जाती है, सांप्रदायिकता से बची नहीं है. प्रशासनिक और पुलिस-सेवाओं में जो लोग सच्चे अर्थों में धर्मनिरपेक्ष थे, या तो सेवा-निवृत्त हो चुके हैं या उनकी मृत्यु हो चुकी है या फिर अलग-थलग कर दिए गये हैं. बहुत-से तो अपने धर्मनिरपेक्ष विचार प्रकट करने की हिम्मत ही नहीं कर पाते. बाबरी मस्जिद विवाद अब तक इस राज्य को झकझोर देने वाले सांप्रदायिक मुद्दों में सबसे आखिरी मुद्दा है.आज़ादी के प्रारंभिक वर्षों में जवाहर लाल नेहरू ने अपनी प्रत्येक सभा में, कांग्रेस-जनों की हर बैठक में और लोकसभा के प्रत्येक सत्र में धर्मनिरपेक्षता पर जोर दिया था. अगर किसी दंगे पर काबू नहीं पाया जा सका तो नेहरू ने वहां के मुख्यमंत्री को इस बुरी तरह से फटकारा जो उसके लिए न भूलने वाला सबक बन गया कि किसी भी हालत में गरीबों के जीवन की उपेक्षा नहीं की जाना चाहिए. उनकी प्रतिष्ठा और निर्देशों के चलते उत्तर प्रदेश की अंतर्निहित सांप्रदायिकता काबू में रही.श्रीमती इंदिरा गांधी ने सन् १९८० में फिर से सत्ता में आने तक अल्पसंख्यकों के प्रति किए गए वायदों को निभाया. मुरादाबाद के दंगे राज्य में सांप्रदायिकता की शुरूआत थी. उस दिन से श्रीमती गांधी निष्पक्षता से चूकने लगीं. उन्होंने महसूस किया कि मुसलमानों का सहयोग जो कांग्रेस को सदा मिलता रहा है, हाथ से जा रहा है. पंजाब-समस्या जैसे नए मुद्दे सामने आ गए. धीरे-धीरे उन्होंने कुछ हिंदू सांप्रदायिक तत्त्वों से साठ-गांठ करना शुरू किया. जम्मू एक चुनावी समझौते जैसे उनके काम उदाहरण के तौर पर याद किए जा सकते हैं.जब उत्तर प्रदेश की सरकारी मशीनरी और प्रबुद्ध वर्ग ने सांप्रदायिक तरीके से सोचना शुरू कर दिया है तो क्या हम पी.
ए.
सी.
पर सांप्रदायिक होने का दोष लगा सकते हैं? अगर राजनीति के सभी स्तरों पर धर्मनिरपेक्षता का महत्त्व कम हो गया है तो क्या पुलिस या जिला प्रशासन निष्पक्ष रह सकता है?राज्य के नेताओं ने खुलेआम सांप्रदायिक राजनीति का साथ दिया और बाद में गोविंदबल्लभ पंत द्वारा वर्षों से बंद मस्जिद के दरवाजे को खोलकर विवाद पैदा किया. उन्होंने जिस भौंडे शोरगुल से सांप्रदायिकता का माहौल बनाया है, उसके लिए हम सभी को वर्षों तक रक्तपात और आगजनी के रूप में कीमत चुकानी पड़ेगी.दंगे शुरू होने के आखिरी पल तक मैं यह प्रार्थना कर रहा था कि मुस्लिम नेतृत्व संघर्ष का रास्ता न अपनाए. मुझे आशा थी कि वे सामने खड़े हुए इस खतरे को समझेंगे कि आपराधिक न्याय-व्यवस्था टूट चुकी है और इसका सबसे बुरा प्रभाव मुसलमानों पर ही पड़ेगा. लेकिन हम उस मुसलमानों को क्या कहें जो किसी भी तरह संप्रदाय के नेता बनना चाहते थे और इसके लिए अपने असुरक्षित भाइयों के जीवन का सौदा करने को भी तैयार थे.पी.
ए.
सी.
के सांप्रदायिक होने के इन कारणों के अलावा कुछ दूसरे कारक भी उसके पतन के लिए जिम्मेदार हैं. पहला-१९७३ में पी.
ए.
सी.
से हथियार रखवाने में हुए अनावश्यक रक्तपात (जिसे पी.
सी.
की बगावत कहा जाता है) से इस बल के मानस को लगा आघात और जवानों को दी गई कठोर सजाएं. दूसरा कारक है कि दंगे वाले या पीड़ित स्थलों पर पी.
ए.
सी.
के अधिकारियों का न जाना. बुरे-से-बुरे दंगे की स्थितियों में भी वे वहां नहीं जाते. उनको मालूम नहीं होता कि वहां उनकी जरूरत है या नहीं. गड़बड़ी रोकने की जिम्मेदारी जिला प्रशासन की होती है और कई जगहों पर वह पी.
ए.
सी.
अधिकारियों की मौजूदगी का विरोध करता है. परिणामस्वरूप पी.
ए.
सी.
के जवान अपनी ही जिम्मेदारी पर होते हैं. वे यह नहीं जान पाते कि हो क्या रहा है, क्योंकि उन्हें सही जानकारी नहीं दी जाती. वे अफ़वाहों और भयभीत करने वाली खुफिया सूचनाओं से कभी एक ओर झुक जाते हैं तो कभी दूसरी ओर. जिले के कुछ अधिकारियों की अपरिपक्वता और ऊपर से परस्पर विरोधी सलाहें मिल जाने के कारण स्पष्ट निर्देश नहीं दे पाने से भी स्थिति बिगड़ जाती है.यदि उपद्रवग्रस्त स्थान पर जल्दी-से-जल्दी पहुंचने के लिए बल के गठन को ही अस्त-व्यस्त कर दिया जाये तो कोई भी बल प्रभावशाली ढंग से काम नहीं कर सकता. जवानों को झुंडों में इकट्ठा किया जाता है जैसे उन्हें किसी जुलूस में भेजा जा रहा हो और फिर बिना किसी तरह के संगठन के उनसे यह उम्मीद भी की जाती है कि वे मिलकर अनूशासित ढंग से काम करेंगे. प्रशिक्षण और निरीक्षण की घोर उपेक्षा की जाती है. प्रारम्भिक इकाई (जो दस लोगों की होती है) के गठन में वर्गों के सही संयोजन पर ध्यान नहीं दिया जाता और न ही अल्पसंख्यकों के समुचित प्रतिनिधित्व की ओर उतना ध्यान दिया जाता है जितना दिया जाना चाहिए. कामचोरों और गड़बड़ी करने वालों को निकाला नहीं जाता.त्रासदी यह है कि बी.
एस.
एफ.
(सीमा सुरक्षा बल) और सी.
आर.
पी.
एफ.
(केंद्रीय रिजर्व पुलिस बल) की कुछ सबसे अच्छी अर्द्धसैनिक टुकड़ियां दुरुपयोग, प्रशिक्षण के अभाव, आराम न मिलने तथा समस्याओं पर ध्यान न दिए जाने के कारण धीरे-धीरे पतन की ओर जा रही हैं. एक पुलिस बल के लिए सिर्फ ईमानदार और निष्पक्ष होना ही काफ़ी नहीं बल्कि उसे ईमानदार और निष्पक्ष दिखना भी चाहिए. तब पुलिस का काम ज्यादा आसान और असरदार हो जाता है.इन कारणों से सिर्फ उत्तर प्रदेश की ही पी.
ए.
सी.
का पतन नहीं हुआ है, असम और पंजाब का अनुभव भी यही स्पष्ट करता है. इन अनुभवों पर ध्यान देकर सशस्त्र पुलिस बल को पुनर्गठित करने के लिए प्रयत्न किया जाना चाहिए. राष्ट्रीय पुलिस कमीशन भी यही चाहता था. की लोगों ने पी.
ए.
सी.
को भंग करने की राय दी. लेकिन दरअसल १९६० के दशक में पुलिस महानिरीक्षकों की कान्फ्रेंस में की गई संस्तुति ही एकमात्र समाधान हो सकता है जिस पर बाद में राष्ट्रीय पुलिस कमीशन भी जोर देता रहा है. वह संस्तुति यह है कि सभी सशस्त्र पुलिस बलों को केन्द्रीय निरीक्षण इकाइयों के साथ एक केन्द्रीय अधिकारी एक केन्द्रीय सशस्त्र पुलिस काडर से नियुक्त किये जायें. तब इकाइयों को एक से दूसरे स्थान पर बदलते रहा जा सकता है ताकि उन पर हमला करके उन्हें भयभीत न किया जा सके जैसा कि पंजाब और असम में हुआ था.सशस्त्र पुलिस बल का पुन: गठन करने से देश बेहद मज़बूत होगा. यह बल अपने मूल राज्यों में काम कर सकेगा. यदि इसमें कोई संवैधानिक अड़चन हो तो उसका भी उपाय खोजा जा सकता है. संविधान के २४६वें अनुच्छेद की सातवीं अनुसूची की पहली विषय सूची के दूसरे प्रकरण के अनुसार केन्द्र "जल सेना, थल सेना, वायु सेना और दूसरे सशस्त्र बलों का निर्माण" कर सकता है. यह ध्यान देने की बात है कि गवर्नमेंट आँफ इंडिया एक्ट १९३७ के अनुसार, "सशस्त्र बलों" का अर्थ है "वह सशस्त्र पुलिस नहीं जो प्रादेशिक सरकारों द्वारा नियंत्रित होती है." इसका अभिप्राय यह हुआ कि केन्द्र सिर्फ सशस्त्र बलों को खड़ा करने और उनके रखरखाव की जिम्मेदारी केन्द्र के ऊपर है लेकिन जब वास्तव में उनसे काम लिया जायेगा तो इसका क्रियात्मक नियंत्रण सीधे तौर पर संबंधित राज्य सरकारों के अधीन हो जायेगा-इससे राज्य सरकारों की यह आशंका दूर हो सकती है कि उनके अधिकारों को कम किया जा रहा है.इस तरह के प्रस्ताव का गैर कांग्रेसी सरकार वाले राज्यों द्वारा विरोध हो सकता है. लेकिन मुझे पूरा विश्वास है कि अगर इस विचार को केन्द्र द्वारा सशस्त्र बल का व्यय वहन किये जाने वाले अंश सहित ठीक से व्याख्या करके समझाया जाये तो ज्योति बसु और एन.
टी.
रामाराव जैसे लोग इससे सहमत हो सकते हैं. यदि हम यह सोचें कि तनावपूर्ण स्थितियों में पुलिस की अनुशासनहीनता समाप्त करने का कोई उपाय नहीं है तो हम पुलिस बल को सशस्त्र डकैतों के रूप में बदल देंगे.हम राजनीति और प्रशासन में सब कुछ फिर से शुरू नहीं कर सकते. अगर हम साम्प्रदायिक दलों पर पाबन्दी लगा दें, प्रशासन को जाति और सम्प्रदाय के दलदल से निकालने के लिए कदम उठाएं, कानून को दृढ़ता से लागू करने के लिए राजनैतिक इच्छा उत्पन्न कर सकें और अपनी अपराध से सम्बन्धित न्याय-व्यवस्था को फिर से संगठित कर सकें तो देश को अराजकता और अव्यवस्था से बचाने में सफल हो सकते हैं लेकिन यदि हम कानून की रक्षा करने और उसे निष्पक्ष रूप से लागू करने के लिए कुछ नहीं करेंगे तो जल्दी ही अपने को भयानक नरसंहार के कूड़ा-करकट में पड़ा पायेंगे. आतंकवाद अव्यवस्था को और भी बढ़ा रहा होगा. जब हम इससे उबरेंगे तो धर्म के प्रति इतनी अरुचि और घृणा से भरे होंगे कि इसको पूरी तरह नकार देंगे. ठीक वैसे ही, जैसे साम्यवाद ने नकारा है.
