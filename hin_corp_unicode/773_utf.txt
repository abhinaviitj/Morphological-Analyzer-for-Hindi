<औङ्ङिचिअल् अन्ड् ंएडिअ ळन्गुअगेस्><आड्मिनिस्ट्रटिवे><आनोन्><आ.ष्.८०-८१ आग्रिचुल्टुरे ' छोओप्.><१९८१><ंइन्. ओङ् आग्रिचुल्टुरे><णेत् ढेल्हि><१६२ टो १६९><२२००><आनोन्-आ.ष्. ८०-८१ आग्रि.ख् छोओप्.><ढ्हनन्जय् खुमर्>

१०.२७ पिछली दो शताब्दियों में, नेफेड ने अपने कार्यकलापो का विस्तार किया है और
उनमें विविधता लाया है तथा एक बृहत संस्थानिक एजेंसी के रूप में उभरा है जो
उत्पादक तथा उपभोक्ता दोनों के हितों की रक्षा कर रहा है. इसमें सोयाबीन,
मूंगफली,दलहनों आदि कृषि आदानों के समर्थन मूल्यों के पगचालन में बहुत बड़ी
भूमिका निभाई है तथा प्याज और आलू जैसी खराब हो जाने वाली जिंसो के वाणिज्यिक
विपणन का उत्तरदायित्व भी संभाला है.
१०.२८ नेफड ने दलहन,प्याज,खाद्य तेलों जैसे अनिवार्य जिंसों का बड़ा स्टाक जमा
करके, उनको कमी वाले राज्यों में आपूर्ति करने में महत्वपूर्ण भूमिका निभाना
जारी रखा . संघ कृषि जिंसों के निर्यात के व्यवसाय में भी महत्वपूर्ण भूमिका
निभा रहा है. नेफेड द्वारा निर्यात किए गए कृषि जिंसों का मूल्य १९७३-७४ में
२६.००करोड रूपये से बढ़कर१९७९-८० में ७८.०० करोड़ रूपये हो गया. इसका व्यापार
संबंधी कारोबार १९७४-७५ में ५०.४३ करोड़ रूपये से बढ़कर १९७९-८० में १३०.००
करोड़ रूपये हो गया. निर्यात के व्यापार में नेफड ने कार्य को देखते हुए सरकार ने
नेफेड को रामतिल, तिल, हाथ से चुनी हुई, मूंगफली, प्याज, पशुचारा आदि कृषि जिंसों
के निर्यात के लिए एक सारणीबद्ध एंजेंसी के रूप में नियुक्त किया है. मिजोरम तथा
मणिपुर में संघ ने कृषकों के लिए अदरक का समर्थन मूल्य बढ़ाया.
१०.२९ उत्पादकों को लाभकारी मूल्य दिलाने की दृष्टि से नेफेड ने दिल्ली में अपनी
एक फल तथा सब्जी परिसंस्करण बहु-जिंस फैक्टरी स्थापित की है तथा तमिलनाडु और
कर्नाटक में स्थित दो फल और सब्जी इकाइयों को लीज पर लेकर उन्हें फिर से आरंभ
किया है. इसके अलावा नेफेड ने सहकारी परिसंस्करण इकाइयों द्वारा उत्पादित फल
सब्जियों के बहुत से उत्पादों के विपणन का उत्तरदायित्व भी संभाला. संघ ने
उड़ीसा औद्योगिक विकास निगम के साथ संयुक्त जोखिम के रूप में उड़ीसा में एक पटसन
मिल की स्थापना की. शीतागारों तथा संगठित विपणन कार्यों की सुविधाएं देकर दिल्ली
में अंडों के संगठित विपणन को सुनिश्चित करने के लिए एक कुक्कुट प्रभाग भी आरंभ
किया गया.
ग्रामीण तथा अर्ध शहरी क्षेत्रों में उपभोक्ता वस्तुओं का वितरण
१०.३० राष्ट्रीय सहकारी विकास निगम द्वारा क्रियान्वित की जा रही केन्द्रीय
क्षेत्र की ग्रामीण उपभोक्ता योजना के तहत ग्रामीण क्षेत्रों में उपभोक्ता
वस्तुओं के वितरण का उत्तरदायित्व लेने के लिए करीब २४.९४० ग्राम समितियों की
१४७७ परियोजनाओं के लिए १७.८५ करोड़ रूपये स्वीकृत किए गए. ग्रामीण क्षेत्रों की
उपभोक्ता समितियों के विकास में योजना का अच्छा प्रभाव पड़ा. व्यापार की आय
१९७६-७७में ५४६ करोड़ रूपये से बढ़कर १९७८-७९ में ६०७ करोड़ रूपये हो गई.
१९७९-८० के दौरान सहकारी समितियों द्वारा संचालित ग्रामीण उपभोक्ता व्यापार में
अच्छा सुधार होने से यह अनुमान है कि देश का कुल व्यापार ६५० करोड़ रूपये तक
पहुंच जाएगा. इस कार्यकाल के तहत २,२२२ प्राथमिक विपणन समितियां, ४५,२४१ प्राथमिक
कृषि ऋण सहकारी समितियां ग्रामीँण क्षेत्रों में उपभोक्ता वस्तुओं के वितरण के
कार्य में लगी हुई हैं.
सहकारी भंडारण
१०.३१ १९७९-८० के अन्त तक ग्राम मंडियों तथा उच्चतर और टर्मिनल स्तर के विपणन
स्थानों की ६९.८९ लाख मीटरी टन की स्वीकृत भंडारण क्षमता की अपेक्षा कुल ४७.१७
लाख मीटरी टन भंडारण का कार्य पूरा किया गया है. १९७९-८० के दौरान निगम ने १९७२
ग्रामीण तथा २२५ विपणन गोदाम स्वीकृत किए थे जिसमें उत्तर प्रदेश,हरियाणा तथा
उडीसा के राज्यों के लिए विश्व बैंक सहायता प्राप्त भंडारण परियोजना के तहत
स्वीकृत ३.२१ लाख मीटरी टन की कुल क्षमता वाले २०६७ ग्रामीण तथा ६० विपणन गोदाम
और मध्य प्रदेश तथा राजस्थान के लिए यूरोपीय आर्थिक समुदाय द्वारा सहायता
प्राप्त भंडारण परियोजना के तहत स्वीकृत २.०४लाख मीटरी टन की कुल क्षमता वाले
१७१० ग्रामीण तथा ९६ विपणन गोदाम भी शामिल हैं. सन् १९८०-८१ के दौरान विश्व बैंक
(आई०डी०ए०) सहायता प्राप्त सहकारी भंडारण विकास निगम-.. के तहत और अन्य पांच
राज्यों आन्ध्र प्रदेश, पंजाब, महाराष्ट्र, बिहार तथा हिमाचल प्रदेश को लाने का
प्रस्ताव है. विभिन्न भंडारण कार्यक्रमों को क्रियान्वित करने के लिए १९८०-८१ के
लिए कुल १६.५० करोड़ रूपए का प्रावधान किया गया जिसमें से ७ करोड़ रूपए विश्व
बैंक/यूरोपीय आर्थिक समुदाय परियोजना निधि के तहत, ९ करोड़ रूपये राष्ट्रीय
सहकारी विकास निगम को अपनी निधि से तथा ०.५० करोड़ रूपए सहकारिता की दृष्टि से
विकास होने वाले राज्यों/संघ राज्य क्षेत्रों के लिए केन्द्रीय प्रायोजित योजना
से प्राप्त होंगे. दिसम्बर, १९८० के अन्त तक २.६ लाख मीटरी टन की क्षमता वाले
१९२५ ग्रामीण तथा १२६ विपणन गोदाम स्वीकृत किए गए थे. अन्तर्राष्ट्रीय विकास
एजेंसी सहायता प्राप्त राष्ट्रीय सहकारी विकास निगम-. तथा यूरोपीय आर्थिक समुदाय
के सहायता प्राप्त परियोजनाएं क्रमशः १९७८-७९ तथा १९७९-८० से आरंभ हुई थी.
यद्यपि विभिन्न राज्य परियोजनाओं की प्रगति में बहुत अन्तर था, अभी तक किया गया
समग्र क्रियान्वयन संतोषजनक रहा है. सितम्बर, १९८० के अन्त तक १.१५ लाख मीटरी टन
की क्षमता वाले ३०७ ग्रामीण तथा ३४ विपणन गोदाम को पूरा किया जा चुका है तथा २
लाख मीटरी टन की क्षमता वाले और १०८६ ग्रामीण तथा ६६ विपणन गोदामों का निर्माण
कार्य पूरा किया जा रहा है. यूरोपीय आर्थिक समुदाय सहायता प्राप्त भंडारण
परियोजना के तहत सितम्बर, १९८० के अन्त तक ५१०० मीटरी टन की क्षमता वाले ५२
ग्रामीण गोदामों का कार्य पूरा किया गया था जबकि एक लाख मीटरी टन की क्षमता वाले
७६० ग्रामीण और ३४ विपणन गोदामों का निर्माण चल रहा है.
सहकारी शीतागार
१०.३२ जून, १९८० के अन्त तक ४.६० लाख मीटरी टन की कुल क्षमता वाले २०४ सहकारी
शीतागार (विस्तार किए गए शीतागारों सहित) स्थापित किए गए जबकि पिछले वर्ष ३.६०
लाख मिटरी टन की कुल क्षमता वाले १७५ शीतागार थे. १९८०-८१ के दौरान राष्ट्रीय
सहकारी विभाग निगम करीब ३० नए शीतागार, ६ बर्फ प्लांट, पुनर्वास सहायता के लिए ४
शीतागार, वर्तमान क्षमता में विस्तार के लिए प्रत्येक ५ स्वीकृत करेगा. अब तक
कुल ३४.०९ लाख रूपये स्वीकृत किए गए हैं.
१०.३३ आलू की खेती में होने वाले लगातार वृद्धि को दृष्टि में रखते हुए मुख्य
आलू उत्पादक राज्यों उत्तर प्रदेश, पंजाब, हरियाणा, पश्चिम बंगाल मध्य प्रदेश
तथा बिहार के सहकारी क्षेत्रों में शीतागारों की क्षमता के विस्तार की आवश्यकता
को देखते हुए विश्व बैंक से वित्तीय सहायता प्राप्त करने के लिए आलू भंडारण व
विपणन सहकारी परियोजना तैयार की गई. यह अनुमान लगाया गया था कि इस वर्ष के दौरान
अन्तर्राष्ट्रीय विकास एजेंसी/राष्ट्रीय सहकारी विकास निगम-२ आलू भंडारण व
विपणन परियोजना के तहत करीब ३० सहकारी शीतागारों को स्वीकृत किया जाएगा.
परिसंस्करण करने वाली सहकारी समितियां
१०.३४ १९७९-८० के दौरान सहकारी क्षेत्र में संगठित कृषि परिसंस्करण एककों की कुल
संख्या बढ़कर २०३७ तक पहुंच गई जब कि मार्च १९७९ के अन्त में इनकी संख्या १८६२
थी.
सहकारी चीनी कारखाने
१०.३५ १६८ लाइसेंसशुदा सहकारी चीनी कारखाने में से १४२ इकाइयां १९७९-८० के अन्त
तक स्थापित की गई थी. चालू मौसम (१९८०-८१) के दौरान पांच और नए सहकारी चीनी
कारखाने उत्पादन करने लगे हैं जिससे स्थापित इकाइयों की संख्या बढ़कर १४७ हो गई.
स्थापित इकाइयों में से १३९ सहकारी चीनी कारखाने पिछले चीनी मौसम के दौरान कार्य
कर रहे थे. उक्त मौसम के दौरान इन सहकारी इकाइयों ने २०.२६ लाख मीटरी टन चीनी का
उत्पादन किया जो राष्ट्रीय उत्पा~दन का ५२.५ प्रतिशत है.
१०३० सहकारी चीनी कारखानों में शेयर पूंजी योगदान के लिए केन्द्रीय प्रायोजित
योजना के तहत आंध्र प्रदेश में विस्तार के एक मामले में क्रियान्वयन के लिए,
महाराष्ट्र और तमिलनाडु की १४ इकाइयों के संबंध में अतिरिक्त सहायता और गुजरात
कर्नाटक तथा महाराष्ट्र की ६ इकाइयों के संबंध में--सहायता के लिए १९७९-८० के
दौरान २४७.९८ लाख रूपए निर्मुक्त किए गए थे. १९७९-८० के अन्त कर योजना के तहत
३१.१५ करोड़़्अ रूपए निर्मुक्त किए गए थे.
१०.३७ नेशनल हैवी इंजीनियरिंग को-आपरेटिव जिसका मुख्य रूप से चीनी बनाने की
मशीनों के निर्माण के लिए गठन किया गया था अपने कार्यकलापों में विविधता लाई है
ताकि अन्य कृषि आधारित परिसंस्करण इकाइयों के लिए भी मशीन का निर्माण कार्य किया
जा सके.पुणे में कार्यशाला का निर्माण कार्य वर्ष के अन्त कर पूरा कर लिए जाने
की संभावना है. राष्ट्रीय सहकारी विकास निगम ने वर्ष के दौरान ३० लाख रूपए
अतिरिक्त निर्मुक्त किए इस प्रकार नेशनल हैवी इंजीनियरिंग को परेटिव लि. की शेयर
पूंजी में निगम का कुल योगदान १ करोड़ रूपए हो गया. ६ चीनी कारखानों (एक विस्तार
किए गए कारखाने सहित) तथा २ तेल मिलों के संबंध में मशीनरी की आपूर्ति के लिए
प्राप्त पूर्व आदेशों में से तीन नए चीनी कारखानों तथा एक विस्तार के मामले को
पूरा कर लिया गया है.
सहकारी कताई मिलें
१०.३८ सहकारी क्षेत्र में गठित तथा स्थापित मिलों की कुल संख्या वर्ष के दौरान
क्रमशः ८५ से बढ़कर १३३ तथा ५६ से बढ़कर ६२ हो गई. राष्ट्रीय सहकारी विकास निगम
ने उस केन्द्र द्वारा प्रयोजित योजना को जारी रखा, जिसके अन्तर्गत राज्य सरकारों
को सहायता प्रदान की जाती है ताकि वे नई उत्पादक सहकारी कताई मिलों, २५,०००
सिपन्डलों तक की आर्थिक क्षमता वाली चालू मिलों के विस्तार तथा चालू मिलों के
आधुनिकीकरण के लिए भी शेयर पूंजी में योगदान कर सकें. इस प्रकार यह योजना आई डी
बी आई की नर्म शर्तों पर ऋण योजना का प्रतिपूरक है.
उत्पादकों की सहकारी कताई मिलें
१०.३९ उत्पादकों की कताई मिलों के बारे में केन्द्र द्वारा प्रायोजित योजना के
तहत राष्ट्रीय सहकारी विकास निगम ने ४ नई कताई मिलों की स्थापना (कर्नाटक और
पंजाब में दो-दो) के लिए ५९६.०१ लाख रूपए की वित्तीय सहायता की स्वीकृति दी तथा
कर्नाटक में चल रही दो मिलों को उनके विस्तार के लिए अतिरिक्त सहायता प्रदान की
और आंध्र प्रदेश, कर्नाटक तथा राजस्थान की सरकारों को १००.०७८ लाख रूपए की
सहायता निर्मुक्त की. १७९-८० के अन्त तक निगम ने २.०० लाख स्पिंडल तैयार करने के
लिए आदिलबाद (आंध्र प्रदेश), हांसी(हरियाणा) गंगानगर (राजस्थान), बेलगाम तथा
हुलकोटी(कर्नाटक)होटकापुर अबोहर तथा मन्सा(पंजाब) में ८ नई उत्पादक मिलों की
स्थापना के संबंध में सहायता स्वीकृत की. इसके अलावा १.१८ लाख स्पिंडलों सहित ९
चालू उत्पादक मिलों(कर्नाटक में २, महाराष्ट्र में ५ तथा राजस्थान और उत्तर
प्रदेश में एक-एक) के विस्तार कार्यक्रमों के लिए भी सहायता प्रदान की गई.
परिचालन परिणाम
१०:४० १९७९-८० के दौरान ६२ सहकारी कताई मिलों ने करीब ७७८.८७ लाख किलो ग्राम
सूत का उत्पादन किया जिसकी कीमत १७५.८३ करोड़ रूपये आंकी गई जबकि पिछले वर्ष
कार्य कर रही ५४ मिलों ने ७३८.५४ लाख किलो ग्राम सूत का उत्पादन किया था. पिछले
वर्ष ७८.१६ प्रतिशत औसत उपयोग क्षमता की तुलना में १९७९-८० के दौरान ७३.०२
प्रतिशत औसत उपयोग क्षमता कम रही. उपयोग क्षमता में सीमित गिरावट मुख्यतः बिजली
की कटौती से आई. तथापि पिछले वर्ष की ६१.१० ग्राम की तुलना में १९७९-८० के दौरान
स्पिंडल वाइंट का औसत उत्पादन सुधर कर ६२.९७ (४० एस औसत) हो गया. इकाई उत्पादन
में सुधार आने के कारण १९७९-८० के दौरान चालू ५४ मिलों में से ५० मिलें २८.९०
करोड़ रूपए नकद लाभ कमाने में समर्थ थीं जबकि १९७८-७९ में ४४ मिलों ने १६.७८
करोड़ रूपए का लाभ कमाया. १९७९-८० के दौरान केवल ४ रिपोटिंग मिलों द्वारा ०.५३१.
करोड़ रूपए की की हानि उठाई जबकि पिछले वर्ष ७ रिपोटिंग मिलों द्वारा १.११ करोड़
रूपए की हानि उठाई गई थी. इसके अतिरिक्त पिछले दो वर्षों से उद्योग में देजी आने
के कारण अधिकतर मिलें अपने घाटे को पूरा करने में समर्थ हो सकी थी.
सहकारी चावल मिलें
१०.४१ वर्ष १९७९-८० के अन्त तक ७४७ सहकारी चावल मिलों का गठन किया गया जिनमें से
७२० स्थापित की जा चुकी हैं. वर्ष के दौरान ३ चावल मिलों ने अपना स्थापना का
कार्य पूरा कर लिया था तथा शेष स्थापना के विभिन्न चरणों में थीं. वर्ष १९७९-८०
के दौरान सहकारी चावल मिलों की कार्य पद्यति की समीक्षा की गई. इसके बारे में इन
प्रमुख समस्याओं का पता चला है--मिलों से ली जाने वाली लेबों के संबंध में
सरकारी नीति कार्यकारी पूंजी की राशि बढ़ाने के लिए अपनी धनराशि की कमी, यूनिटों
के रख-रखाव का अभाव, धान की खरीद करने वाले अप्रशिक्षित कर्मचारी तथा गैर सरकारी
व्यापारियों से बेमेल प्रतियोगिता. सहकारी समितियों की इन कमियों को दूर करने के
लिए कदम उठाए गए और उनके कार्य निष्पादन में सुधार करने के लिए कार्य किए गए हैं.
बिहार में ८ सहकारी चावल मिलों की पुनः स्थापना के लिए कार्य किया गया तथा
तमिलनाडु की चार चावल मिलों को उनकी उपयोग क्षमता में सुधार लाने के लिए सीमित
धनराशि की सहायता प्रदान की गई. मार्च, १९८० के अन्त तक २५५ परम्परागत चावल
मिलों का आधुनीकीकरण का कार्य आरम्भ किया गया था, जिनमें से १६२ के लिए
राष्ट्रीय सहकारी विकास निगम ने वित्तीय सहायता स्वीकृत की थी.
सेला चावल
१०.४२ अब तक १०० सेला चावल इकाइयों को सहायता स्वीकृत की गई है जिनमें से ९५
इकाइयां स्थापित की जा चुकी थीं तथा बाकी ५ इकाइयां स्थापना के विभिन्न चरणों
में थीं. १९८०-८१ के दौरान तमिलनाडु में एक परम्परागत सेला चावल इकाई को सहायता
स्वीकृत की गई. इस वर्ष के दौरान सहकारी चावल मिलों को दो और सेला चावल प्लांटों
के लिए सहायता स्वीकृत की जाएगी.
दाल मिलें
१०.४३ १९७९-८० तक दो चावल मिल सहित ७६ दाल मिलों को सहकारी समितियों द्वारा अपने
हाथ में लिया गया. इनमें से ६१ मिलों को चालू कर दिया गया था तथा १५ स्थापना के
विभिन्न चरणों में थीं. उनके कार्य निष्पादन की समीक्षा की गई तथा उनकी कार्य
प्रणाली में सुधार करने के लिए कदम उठाए गए. वर्ष के दौरान मध्य प्रदेश में एक
दाल मिल को सहायता स्वीकृत की गई थी.
फल तथा सब्जियां
१०.४४ मार्च, १९८० के अन्त तक २०,००० मीटरी टन की क्षमता वाली ३२ सहकारी फल
सब्जी परिसंस्करण इकाइयां गठित की गई थी जिनमें से २८ इकाइयां स्थापित की जा
चुकी थी. तथापि १९७६-७७ के दौरान कर्नाटक में स्वीकृत एक फल परिसंस्करण इकाई को
दिसम्बर १९८० में समाप्त कर दिया गया था क्योंकि समिति ने इकाई को स्थापित करने
में कोई प्रगति नहीं की थी. १९७८-७९ के दौरान इन इकाइयों ने १.१२ करोड़ रूपए की
२१०० मीटरी टन फल तथा सब्जी उत्पादों का उत्पादन किया तथा १.२७ करोड़ रूपए के
विपणन उत्पादों का उत्पादन किया इनें से पांच इकायों ने ५४.०० लाख रूपए मूल्य के
फल उत्पादों का निर्यात किया. केन्द्र द्वारा प्रायोजित योजना के तहत राष्ट्रीय
सहकारी विकास निगम ने १९८०-८१ के दौरान ३ नई फल परिसंस्करण इकाइयों(मेघालय
त्रिपुरा तथा हिमाचल प्रदेश प्रत्येक मे एक) को सहायता प्रदान करने का निर्णय
लिया और दार्जिलिंग जिले(पश्चिम बंगाल) में स्थित सिलिगुड़ी की इकाई को पुनः
स्थापना सहायता प्रदान की. सिलिगुड़ी इकाई को ८.८ लाख रूपए की वित्तीय सहायता
पहले ही स्वीकृत की जा चुकी थी. राष्ट्रीय सहकारी विकास निगम द्वारा प्रायोजित
योजना के तहत तमिलनाडु में एक फल तथा सब्जी परिसंस्करण इकाई के लिए सहायता
स्वीकृत की जाएगी जबकि कर्नाटक में एक बीमार इकाई के पुनःस्थापन के लिए सहायता
दी गई. १८७९-८० के दौरान राष्ट्रीय सहकारी विकास निगम ने देश में फल तथा सब्जी
के विपणन और परिसंस्करण का कार्य कर रही सहकारी समितियों को ५८.२३ लाख रूपए की
वित्तीय सहायता मंजूर की है.
पटसन की गांठें बनाने वाली यूनिटें
१०.४५ पटसन के विपणन में सहकारी समितियों का और अधिक सहयोग प्राप्त करने की
दृष्टि से राष्ट्रीय सहकारी विकास निगम १९७२-७३ से सहकारी समितियों को पटसन की
गांठ बनाने यूनिटों तथा अस्थायी गोदामों की स्थापना के लिए वित्तीय सहायता देता
रहा है.१९७९-८० के दौरान राष्ट्रीय सहकारी विकास निगम ने पटसन की गांठें बनाने
वाली २४ सहकारी यूनिटों को सहायता प्रदान की जिससे १९७९-८० के अन्त तक देश में
पटसन की गांठें बनाने वाली यूनिटों की कुल संख्या २०६ हो गई. सहकारी समितियां
पटसन की अधिप्राप्ति में भारतीय पटसन निगम के एक एजेन्ट के रूप में काम करती है.
उड़ीसा,त्रिपुरा तथा पश्चिम बंगाल जैसे कुछ राज्यों में सहकारी समितियों ने
वाणिज्यिक खरीद की.
