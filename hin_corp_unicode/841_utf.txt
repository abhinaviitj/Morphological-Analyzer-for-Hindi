<औङ्ङिचिअल् आन्ड् ंएडिअ ळन्गुअगेस्><ंअस्स् ंएडिअ><ढम्यन्टि षइन><ंउस्ह्किल् णहिन् ःअइ ंउस्ह्किल् ळोगोन् से><१९९३><ंइट्र फ्रकस्हन् फ्रिवटे ळिमिटेड्><आल्लहबड्><३४-३७><२२००><ंअनोरम - ंउस्ह्किल् णहिन् ःअइ><ढेएप आगर्तल्>

शायद आप लोग पूछें कि मुश्किल लोग कौन?
क्या ये वे लोग है, जो राज-रोज बिल्ली की तरह हमारा रास्ता काटते है, जैसे-
महरी, रिक्शेवाला, कोई फेरीवाला या पिक्चर हाल के अंधेरे में बगल में बैठा कोई
बक्की?
जी नहीं. हमारा आशय इन सबसे नहीं है. हम तो उन मुश्किल लोगो की बात करना चाहते
हैं, जिन्हें न उगलते बनता हे न निगलते, मसलन हमारे सहयोगी, पड़ोसी, रिश्तेदार या
फिर दोस्त.
इन्ही लोगों से त्रस्त होकर लोग पत्र पत्रिकाओं के 'उलझन' 'सवाल आपके जवाब
हमारे' जैसे कालमों को पत्र भेजते हैं या मनोचिकित्सकों के क्लीनिक की ओर भागते
हैं.
प्रश्नों या समस्याओं का पैटर्न घूम फिर कर कुछ इस प्रकार का ही होता है.
'मेरी पड़ोसिन दिन भर मेरे घर जमी रहती है मैं क्या करूं?'
'पड़ोसी का कुत्ता हमारे बगीचे को बर्बाद कर देता है.'
'मेरी ननद, जब तक भाई से पैसे मांगती रहती है.'
'मेरा बॉयफ्रेंड बड़ा स्वार्थी है.'
'मेरे बॉस बिना बात के मुझे डांटते रहते हैं.'
आमतौर पर मुश्किल लोगों से निबटने का सहसे प्रचलित तरीका यही होता है, कि हम
उनमें सुधार लाने का प्रयास करते हैं. "देखिये आपका यह व्यवहार उचित नहीं है. आप
आइन्दा ऐसा न करें. प्सीज." यानी इसी तरह के वाक्यों को बार-बार दोहराते हैं हम.
जब इसके बावजूद भी वे नहीं सुधरते (भई वे सुधरे ही होते तो आपको परेशान क्यों
करते?) तो भी हम अपने तरीके को बदलने के बजाय उसी को दोहराये जाते है. जब सुधार
नहीं देखते, तो आवाज ऊंची करके, वही बात कहने लगते हैं, 'देखिये, हम आपसे
प्रार्थना करते हैं कि हमसे ठीक से पेश आइये.'
इस पर भी जब बात नहीं बनती, तो भी हम अपना प्रयास जारी रखते हैं. बार-बार
मुश्किल व्यक्ति को सुधारने की चेष्टा करते हैं और परिणाम यह होता है कि
'अपराधी' अब उलटे आपको गाली देने लगता है, कि आप उसे परेशान कर रही हैं या हमेशा
कोंचती हैं या नैगिंग करती हैं और वह हरकतों (?) से तंग आकर रत्ती भर भी सुधरने
को तैयार नहीं होता. मनोवैज्ञानिक ने जो उत्तर दिया है वह आपको लगेगा तो अजीब,
लेकिन है एकदम तर्कसंगत एवं व्यावहारिक. हमारे मनोवैज्ञानिक सलाहकार इलाहाबाद
विश्वविद्यालय के रीडर डॉ. राधा कृष्ण नायडू के अनुसार, "मुश्किल इंसान को बदलने
के लिए आपको स्वयं बदलना होगा. उस व्यक्ति के प्रति अपनी विचार धारा और उसके
उत्तेजित होने पर आपकी जो प्रतिक्रिया होती थी उसे बदलना पड़ेगा."
बातचीत के दौरान डॉ. नायडू ने 'मुश्किल' शब्द का सही अर्थ भी बताया. वे कहते
हैं, "अथिकांश लोग दूसरों के मामले में हमेशा अपनी राय या निर्णय देने की आदत के
कारण स्वयं परेशान हो उठते हैं. आमतौर पर हम चाहते हैं कि दूसरा व्यक्ति हमारे
लिए मुश्किलें पेश न करे और हम आसानी से उसे प्रभावित या नियंत्रित कर सकें.
दूसरों की क्षमताओं और उनके भले व्यवहार पर ध्यान न देकर हम अक्सर उनकी अक्षमताओं
और गलत आचरण पर ही नजर रखते हैं . सबसे पहले तो हमें अपनी दूसरों के प्रति की
गयी अपेक्षाओं पर ही नजर रखनी चाहिए. यदि आप यह सोचती हैं कि संसार के आधे लोग
बड़े'मुश्किल' या 'खर दिमाग' हैं क्योंकि वे आपके कहे में नहीं चलते तो इसका
अर्थ है कि गड़बड़ स्वयं आपके भीतर है. आप लोगों से बहुत अधिक अपेक्षायें रखती
हैं और आपको इसी आदत को सुधारना होगा." डॉ. नायडू के अनुसार दो लोगों के बीच
नाइत्तफाकी या टकराव होने पर 'किसका दोष है?' किसने झगड़ा शुरू किया? इन
बिन्दुओं पर बहस न करके दोनों ही को कोशिश करनी चाहिये कि दोषारोपण करने या
मुंहतोड़ जवाब देने की आदत से बचें.
देखा जाये तो टकराव होने पर दोष दोनों का ही होता है, क्योंकि दोनों की नासमझी
से ही टकराव होता है, और बढ़ता भी है.
"होता सचमुच यही है कि हम दूसरे के व्यवहार को लेकर उसे इतना बढ़ा-चढ़ाकर सोचने व
'फोकस' करने लगते है कि उसकी समस्या तिल से ताड़ बन जाती है और हम खुद त्रस्त
होने लग जाते हैं. उदाहरण के लिए यदि आपका जवान बेटा अभी नौकरी महीं पा सका है
और वह दिन भर घर में यूं ही गुनगुनाता रहता है या टी.वी. देखता रहता है तो वह
हमेशा आपके फोकस में रहेगा. आप उसी के बारे में हर समय सोचती रहेंगी और चिंता
करेंगी. उसको ढेरों सलाहें देंगीं सहानुभूति दर्शायेगी या फिर ज्योतिषी के पास
ले जाना चाहेंगी या किसी थेरेपिस्ट के पास. जब वह इन सभी बातों से खीज उठेगा तो
आप भी खीज उठेंगी. जितना आप उसकी मदद करने का प्रयास करेंगी उतना ही वह आपसे दूर
भागेगा. धीरे-धीरे वह एकदम अड़ियल और अक्खड़ बन जायेगा. सच पूछियें तो उसे ऐसा
वनाने में आपका ही पूरा हाथ है. वास्तविकता यह है कि जिस व्यक्ति पर आप अधिक
ध्यान केन्द्रित करती हैं वह स्वयं को अधिक से अधिक सही साबित करने की कोशिश में
काफी अड़ियल बन जाता है."
डॉ. नायडू के अनुसार, "जब आप अपने सुधारात्मक् प्रयास मे असफल हो जायें , तो
अपनी तकनी को ही बदल डाले . उदाहरण के लिए, अपने दफ्तर में आप अपनें सहयोगी की
मानचोरी या लेटलतीफी आदत को दबाने-ढकने का प्रयास करती हैं, लेकिन वह सुधरता
नहीं , तो अंतत: उससे यही कहें , भई अब बहुत हुआ . आज से मुझसे उम्मीद न रखना कि
मैं तुम्हें बचा लूंगी. देर से आओगे तो खुद भुगतना परणाम."
मुश्किल व्यक्ति से निबटने के लिये वास्तव मे आपको स्वयं ही बदलना होगा. उस
व्यक्ति के आगे-पीछे नाचने के बजाय, आप अपने कअ स्वयं नियंत्रित करें.
हमारे सलाहकार के अनुसार किसी व्यक्ति को सुधारने के लिए अपने को एकदम उससे काट
देना भी सही नहीं है. अति लिप्तता का हल निर्लिप्तता नहीं है, वरन समझदारी से
उसे स्थिति से परिचित कराना है.
डॉ. नायडू कहते हैं, "मेरे एक परिचित की बीबी गहन निराशा की शिकार थी हर समय मुंह
लपेटे बिस्तर पर पड़ी रहती थी. वे बेचारे उन्हें भुगतते और झेलते रहे और जब जब
लोगों के बताने पर मेरे पास आये, तब तक हालत बहुत बिगड़ चुकी थी. लेकिन इसके
विपरीत एक और सज्जन थे . इनकी पत्नी भी निराशा की चपेट में बिस्तर में लग गई थी
दो तीन हफ्ते बेचारे प्रयास करते रहे कि ठीक हो जाय, हार कर मेरे पास आये.
मेंने उन्हें जो सलाह दी वही उन्होने आजमायी और धीरे-धीरे पत्नी स्वस्थ हो गयी.
मेरे बताये अनुसार उन्होने एक दिन पत्नी से मुलायम, परंतु दृढ़ स्वर में कहा,
"देखो अगर तुम अपने आप को नहीं सम्भालोगी तो मेरा जीना मुश्किल हो जायेगा. मैं इस
तरह नहीं जी सकता, हो सकता हैं कि तुम्हारी दशा देखकर धीरे-धीरे में भी बिस्तर
पकड़ लूं. ऐसे में हम दोनों अकेले क्या करेंगें सोचो तो. इस सज्जन ने अपनी पत्नी
के मस्तिष्क में इसी बात को धीरे-धीरे बैठा दिया और उसे दोषी ठहराने के बजाय,
फैसला उसी पर छोड़ दिया. इस बात का इतना असर हुआ कि पत्नी ठीक हो गयी."
डॉ. नायडू के अनुसार, "बदलाव इतना आसान नही होता है. औरतें खासतौर से बदलाव से
कतराती हैं. उन्हें शुरू से यही सिखाया जाता है कि दूसरों का अधिक से अधिक ध्यान
रखो और इसी चक्कर में वे दूसरों को इतना महत्वपूर्ण बना डालती हैं कि वही सिरदर्द
बन जाता है. वे अपनी जरूरतों का या व्यक्तिगत प्रश्नों या लक्ष्यों को हमेशा
पीछे धकेलती रहती हैं. पर हर औरत को सहने या ताल-मेल बैठाने की एक अंतिम हद या
रेखा अवश्य निश्चित करनी चाहिये कि अब इसके आगे कोई समझौता नहीं."
बार-बार समझौता करने बार-बार झगड़ा करके सुलह कर लेने से सुधार की संभावना नहीं
होती. झूठमूठ की धमकी या चेतावनी देना और फिर नाइंसाफी को झेलते रहने से समस्या
कभी नहीं सुलझती.
"अब और नहीं." इतना कहने की हिम्मत व हौसली पैदा करना भी जरूरी है.
यदि पति रोज-रोज देर से घर लौटते हैं, नशा करते हैं या घर के प्रति आपनी
जिम्मेदारी को नहीं निभाते, तो दृढ़ता से उन्हें डेड लाइन या समय रेखा का एहसास
अवश्य दिलाना चाहिये.
किसी को सुधारने के बजाय,स्वयं अपने आपको सुधारिये, लेकिन आखिर यह किया कैसे
जाय?
इसके लिए डॉ. नायडू के अतिरिक्त एक अन्य विख्यात मनोचिकित्सक प्रो. जाडिया का कहना है कि
समस्या को सुलझाने में दोनों व्यक्तियों की बराबर की हस्सेदारी होनी चाहिये. एक
जीता, एक हारा वाला रुख नहीं. मकसद होना चाहिये कि दोनों आपस में मिल बैठकर
समस्या का हल खोजें. बहस करने से कोई लाभ नहीं. आपका उद्देश्य होना चाहिये
समस्या का निदान,न कि समस्या मूलक व्यक्ति से बदला लेना या उसे नीचा दिखाना.
इस जगह प्रो. जाडिया एक उदाहरण देते हैं,"एक घर में छोटी बहू को अपने नवजात शिशु
के पालन पर अकसर खूब सुनाया जाता था और वह भी जरा सी आलोचना पर रोना-धोना शुरू
कर देती थी. सास के जरा सा बोलने पर कि 'बहूरानी दोनों नैपी गीली तो नहीं मुन्ने
की' बहूरानी थोबड़ा चड़ाकर टपर-टपर आंसू बहाने लगती थीं. जब यह सिलसिला चलता ही
रहा तो बहू के पति ने एक थिरेपिस्ट से विचार विमर्श किया और कारण समझकर अपनी
शिक्षित मां को भी समझाया कि हो सकता है कि वह अपने को बच्चे के सैकड़ो कामों के
लिये अयोग्य पाती हो. हो सकता है इन्हें करते करते वह बेहद थक जाती हो, हो सकता
है, कि प्रसव के बाद वह स्वयं कमजोरी महसूस करती हो. इन्ही सब के कारण वह तनिक
सी आलोचना पर आक्रोशित होकर रोने लगती हो. ऐसे में केवल हमदर्दी से ही काम
निकाला जा सकता है अन्य किसी तरीके से नहीं."
प्रो. जाडिया के कहे के अनुसार, सास ने बहू के अब दूसरे ढंग से 'डील' करना शुरू
किया. वह उसके हर बढ़िया काम की तारीफ करती और जो बाते ठीक नहीं थी, उन्हें नरमी
से बहू की सलाह से दूर करने का प्रयास करती. जैसे, बहू जब बच्चा आराम करे, तो
तुम भी लेट जाया करो. इससे जब वह उठेगा तो उसे ढंग से फीड करा सकोगी. कहो, ठीक है न?"
"नैपीज को गंदा होते ही एंटीसैप्टिक मिले पानी के तसले में डालने से बदबू आयेगी
न एक साथ देर से गंदे नैपी पड़े रहेंगे. तुम क्या सोचती हो ठीक है यह?"
इस तरह के वाक्यों से बहू को सगने सगा कि सासजी डांट नहीं रहीं, बल्कि सलाह मांग
रहीं हैं. अड़ियल या क्रोधी लोग वास्तव में भीतर से बड़े असुरक्षित होते हैं और
उन्हें बदलने के लिये उन्हें काफी नैतिक बल एवं प्रशंसा दी जानी चाहिये.
प्रो. जाडिया का फार्मूला
ऐसे व्यक्ति के आंसुओं से न घबराये.
उसके प्रति कठोर न बनें और इतने नरम भी नहीं कि वह आपको भावनात्मक स्तर पर
ब्लैकमेल करता रहे.
उससे बातचीत करते रहें, उसे खूब बोलने दें जिससे वह हल्का हो जाये.
उससे यह प्रश्न अवश्य पूछें,"तुम्ही बताओं किया क्या जाये?"
प्रो.जाडिया का सरल फार्मूला है कि आक्रोशित या नाराज व्यक्ति से यह अवश्य
पूछें,"तुम तो बड़े प्यारे इंसान हो लेकिन आजकल मुझसे नाराज लगते हो, क्या बात
है? बताओगे?" इतना कहने भर से १०० में से ९० व्यक्ति पहले जैसे अड़खड़ नहीं रह
जाते.
एक 'मुश्किल' व्यक्ति वे भी होते हैं जो वायदा करके उसे तोड़ते रहते है इनमें
से-
एक वे होते हैं जो वास्तव में वायदे को भूल जाते हैं और ऐसे लोगों को बार बार
प्यार से याद दिलाने से काम हो भी जाता है.
दूसरे वे होते हैं जो वायदा आपके दबाव के कारण बेमन से कर तो लेते हैं, पर उसे
निभाने का मन नहीं होता और ऐसे ही लोगों को बिना दोष लगाये, समझने का प्रयास
करें.
ऐसे लोगों के साथ शान्ति व नरमी दिखाएं, लेकिन दृढ़ता से पेश आयें. उनसे कहें
'देखों तुमने वायदा पूरा न किया, इसका मुझे बड़ा अफसोस है.'
उलहना देने के बजाय यह कह कर उन्हें चौंका दें,"अच्छा बताओं तो ऐसा करते क्यों
हो? तुम्ही कोई उपाय सुझाओ न."
बस, इतना कहकर चुप हो जायें अगले को बोलने दें अब समस्या उसकी है कि वह इस मामले
को कैसे सुलझाएं.
प्रो. जाडिया मे इसी प्रकार का एक केस और बताया. उनके एक क्लाइंट के एक सहयोगी
जरा सी बात पर हत्थे से उखड़ जाते थे. जब भी उन्हें कोई काम सोपा जाता, वह हाय
तौबा मचाने लगते थे कि उनके साथ नाइंसाफी होती है, उन्हें ही पीसा जाता है.
यह जली कटी बात सुनकर क्लाइंट महोदया जो एक समिति की प्रमुख थी, स्वयं भी गुस्सा
होकर पांव पटकती कमरे से बाहर चली जाती थी वे कामचोर सज्जन खूब मजा मारते थे.
अपने क्रोध को टाल-ढाल बनाकर वे हर काम से वचे रहते थे.
लेकिन प्रो. जाडिया ने इस खेल का रुख ही बदल दिया. उन्होंने क्लाइंट को समझाया
कि वह उन अक्कड़ सज्जन की हाय तौबा पर ध्यान न दें, बल्कि इस बात पर जोर दें कि
उन्हें उनसे काम कैसे निकलवाना है.
अब वे महिला उनसे यही कहने लगी, आपने कहा था कि आप इस प्रोजेक्ट में कुछ न कुछ
सहायता जरूर देगे. अब बताइये आप कौनसा काम करना चाहेंगे ? और इस पर जब वह अड़ियल
महोदय बिगड़ते तो उलटे बिगड़ने के बजाय उनसे फिर यही कहा जाता,"देखिये आप मुझे
गलत न समझे. मैं आपसे झगड़ा नहीं करना चाहती. बस आप यह बता दें कि आप इतने कामों
में से कौनसा काम पकड़ना चाहेंगे?"
बार-बार बात को दोहराने से वह अड़ियल व्यक्ति जान जायेगा कि आप पर उसकी उछल कूद
का असर न पड़ेगा.
यदि इस पर भी वह न समझे तो उसे स्पष्ट बताना होगा कि यदि वह नहीं सुनेगा, तो
उसके आपके संबंध भी बिगड़ सकते हैं.
यदि इतने पर भी स्थिति न सुधरे तो फिर आपके सामने दो ही रास्ते हैं या तो आप
स्वयं अपने को बदलें या फिर समझ लें कि अब तो यह जीवन भर का रोना है. यदि आप
स्वयं झगड़ा करने पर आमादा होंगी तो आपके संबंध व रक्तचाप दोनों ही गड़बड़ा
जायेंगे. यदि वह आपका पड़ोसी है तो भी या सहयोगी है तो भी आप उसकी कमियों को
नजरदांज करके,उसके कुछेक गुणों पर भरोसा करके ही उसे झेल सकेंगी.
सच तो यह है कि झगड़ालू या अड़ियल किस्म के लोग इतने तने रहते हैं, कि लोग उनसे
दूर ही भागते हैं और अकेले पड़ जाने से वे और भी अड़ियल हो जाते हैं.
डॉ. नायडू एवं प्रो. जाडीया दोनों की ही सलाह है कि ऐसे लोगो से कतराने का
प्रयास न करें.
यदि आप उनसे अच्छा व्यवहार करते रहेंगे तो कभी न कभी वे भी आपके प्रति सहृदय
होंगे ही. ऐसे लोग अकेले पड़ जाने पर आश्चर्यजनक रूप से नरम पड़ जाते हैं. इनके नरम
पड़ने से फायदा आपका ही होगा.
डॉ. राधा कृष्ण नायडू के अनुसार दूसरे को समझने की मूलभूत समझ आ जाने से
धीरे-धीरे आप ऐसे लोगों के हूजूम को एकदम समाप्त कर पाने में भी समर्थ होंगी.
यदि आप समस्या का हल ढूंड निकालने में सफल होंगी,तो लोग धीरे-धीरे अक्खड़पन को
छोड़ देंगे. अगर आप इन लोगों को सुधारने में सक्षम नही रहती, तो भी परेशान न हों,
क्योकि सच तो यह है कि कोई चीज अच्छी है या बुरी,यह तो हमारे सोचने के ढंग पर ही
निर्भर करता है.
