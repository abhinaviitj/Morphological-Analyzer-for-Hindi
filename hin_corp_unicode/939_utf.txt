<ठ्. ं.><श्चिएन्टिङिच्><ढ्हिरेन्ड्र आग्रतल्><झेएवड्हरि, श्तरुप् आउर् श्तब्हर्><१९९०><आट्मरम् अन्ड् शोन्स्><ढेल्हि><१४२ टो १४९><२४००><ढ्हिरेन्ड्र - झेएवड्हरि श्तरुप् आउर्><ढ्हनन्जय् खुमर्>

चट्टानों की उम्र कई विश्वसनीय तरीकों से जानी जा सकती है. पृथ्वी अपने गैसीय
रूप में वैज्ञानिकों के अनुसार दस खरब साल पहले बनी थी इसलिए वह कितने साल पहले
अत्यधिक गर्म वाष्प से गले हुए लोंदे के रूप में बदली होगी, इसका भी हिसाब लगाया
जा सकता है. तत्पश्चात् बाहरी हिस्सों के सख्त होने पर महाद्वीपीय क्षेत्र आदि
बने होंगे. इससे यह स्पष्ट हो जाता है कि एक सीमित अवधि में ही फासिल परिरक्षित
हुए होंगे. उनकी आकृतियों और उनसे सम्बन्धित चट्टानों के स्वरूप का अध्ययन करके
यह जाना जा सकता है कि किसी खास समय में उथल-पुथल होती हुई पृथ्वी पर जीवन का
स्वरूप क्या था.
हम पहले ही देख चुके हैं कि पौधों और प्राणियों का जो वितरण आज नितान्त असंगत
लगता है उसके भी पर्याप्त कारण फासिल-विज्ञान से मिल जाते हैं लेकिन विज्ञान की
इस शाखा की सबसे बड़ी देन दो जीव-जगतों का अध्ययन है. हमें इनके सरलतम प्रकारों
से प्रारम्भ करके क्रमशः जटिलतर अवयवियों का खासा परिचय मिल जाता है. पौधों से
शुरू करके पौधों और प्रणियों के बीच की कड़ी, क्लेमीडोमोनस-जैसी काई से लेकर
प्राणियों तक, का क्रमबद्ध अध्ययन किया जा सकता है.
प्राचीनतम चट्टानों का, जो आम तौर पर अत्यधिक गहराई पर मिलती हैं, अध्ययन करने
पर मालूम हुआ है कि उनमें फ़ासिल होते ही नहीं. या तो वे चट्टानें उस वक्त
बनीं जब पिघले हुए द्रव पर पहली बार महाद्वीपों की पपड़ी जमी या फिर वे उस
प्राचीनतम तलछट के दबने से बनी हैं जो उजाड़, ऊँची जगहों से घुल कर बह आई थीं.
अब अगर इस स्तर से कुछ ऊपर की चट्टानें खोदी जायें तो हमें जीवन के परिरक्षित
प्रमाण मिलने लगते हैं. प्रारम्भ में ये सभी पौधे हैं. सबसे पहले आदिम बनावट के
समुद्री पौधे मिलते हैं . थोड़ा और ऊपर आने पर पौधे अधिक सुघड़ मिलते हैं सबसे
प्रारम्भिक प्राणी का पता लगता है. संक्षेप में सबसे निचले स्तर से लेकर ऊपरी
स्तर तक आकर हमें जाति-वृत्त का ठीक वही क्रम दिखाई देता है जिस क्रम में हमने
आज वनस्पति और प्राणियों के संघों का क्रम-निर्धारण उनकी जटिलता और सरलता के
आधार पर किया है.
डार्विन या किसी के लिए भी, इस तथ्य का क्या तात्पर्य होगा ? अगर भूविज्ञान के
तथ्य सही हैं तो सृष्टि के समय वहाँ कोई भी फ़ासिल नहीं रहा होगा ? इस पहेली पर
भी ग़ौर कीजिये : किसी निश्चित युग की चट्टानों में दूसरे युग के प्राणी सिर्फ़
तभी मिलते हैं जब वे बहुत पुरानी, अपरिवर्तनीय वंशावली के हों. उदाहरणार्थ
मोलस्का-संघ-काल से ही कुछ समुद्री कवचों का बिना परिवर्तित हुए ही अस्तित्व रहा
है. लेकिन ऐसे बहुत-से स्तर हैं जिनमें कुछ ऐसे पौधों के फ़ासिल भी मिले हैं जो
मोलक्स के आविर्भूत होने से पहले के हैं. इनमें से किसी में समुद्री कवच नहीं
मिलते. डार्विन इस बात पर यकीन ही नहीं कर सका कि अगर ईश्वर ने मनुष्य तथा अन्य
प्राणियों को साथ ही बनाया था तो हर स्तर में घोड़े और मनुष्य की ह़अडियों के
फासिल क्यों न मिलें ? डार्विन के विरोधियों ने और भी अधिक हास्यप्रद तर्क दिया.
उन्होंने कहा कि शायद मनुष्य की परीक्षा लेने के लिए किसी सनक में ईश्वर ने ये
फासिल फासिल-रूप में ही बनाये. जो भी हो, परीक्षा तो हुई ही.
यहाँ हमें विस्तारपूर्वक समझ लेना चाहिए कि फ़ासिल क्या हैं और वैज्ञानिकों ने
उनकी क्या व्याख्याएँ की हैं. लोगों ने सिर्फ एक हड्डी के आधार पर तैयार किये
गये प्राणी के माडल के बारे में सुना है. क्या यह सचमुच सम्भव है कि इस तरह के
किसी टुकड़े के आधार पर यह विश्वास के साथ कहा जा सके कि यह यारिक है जो इतने
लाख साल पहले रहता था, इसकी अमुक-अमुक विशेषताएँ थी और यह इस प्लास्टर के
माडल-जैसी आकृति का था ? वैज्ञानिक किसी एक हड्डी के सहारे समूचे कंकाल का
अनुमान कैसे लगाता है और फिर यह कैसे बता देता है कि इसके ऊपर मांसपेशियाँ
कैसी होंगी-खाल कैसी रही होगी, पंख होंगे या बाल रहे होंगे ?
वस्तुतः यह मामला इतना आसान नहीं है यद्यपि कुछ मामलों में पूर्व-~प्रचलित
सामान्य धारणा सत्य के निकट ही थी. साधारण व्यक्ति को यह नहीं मालूम है कि
तुलनात्मक शरीर-रचना-विज्ञान कितना आगे बढ़ चुका है अथवा हड्डी पर पेशी की
क्रिया को कितनी भली भाँति समझ लिया गया है. उदाहरणार्थ, जाँघ की सहायक हड्डी को
लें. इसकी आड़ी काट का क्षेत्र-~फल उस शरीर के भार के अनुपात में ही होता है
जिसे यह साधती है. इसलिए अगर कोई ऊर्वास्थि मिलती है तो इसके आकार और अनुपात को
देखरर शरीर-रचना-वैज्ञानिक यह जान जाता है कि जिस प्राणी की यह हड्डी है उसका
भार कितना होगा. इसके विभिन्न प्रोवर्धों से यह स्पष्ट हो जाता है कि हर एक
के साथ जुड़ी पेशियाँ कमज़ोर थीं या मज़बूत, छोटी थीं या बड़ी. यह जानने के बाद
प्राणी के आसन अथवा स्थिति का भी पता लग जाता है. यह स्पष्ट हो जाता है कि वह
प्राणी रेंगने वाला था अथवा तैरने, दौड़ने, चढ़ने, खोदने या उड़ने वाला.
कशेरुकियों के कंकाल की अपनी विशेषताएँ होती हैं इसलिए वैज्ञानिकों को आसानी से
यह पता लग गया कि यह हड्डी किसी उभयचर या सरीसृप, पक्षी अथवा स्तनपायी से
विकसित हुई. अन्ततः वैज्ञानिक वर्तमान कशेरुकियों की तमाम जाँघ की हड्डयों को
बारीकी से जानता है और तमाम प्राग्-ऐतिहासिक प्राणियों के समूचे कंकालों के
फासिलों से परिचित हो चुका है इसलिए बड़ी आसानी से वह उस प्राणी का भी संतोषजनक
प्लास्टर-~माडल तैयार कर देता है जिसकी सिर्फ़ ऊर्वास्थि मिली हो.
पौधों के फ़ासिल बहुत तरह की चट्टानों में मिलते हैं लेकिन ये कोयले के रूप में
सबसे अधिक जाने-माने हैं. इसकी खानें उस युग की हैं जब दुनिया में अत्यन्त गर्म
जलवायु थी, हालाँकि यह तथ्य इस पृथ्वी के प्रारम्भिक काल में ठण्डे होने के युग
से मेल नहीं खाता . हाँ, यह बाद के किसी भयंकर रूप से लम्बे जलवायु के काल का हो
सकता है जिसकी अवधि का अनुमान अभी तक नहीं लगाया जा सका है. ग्रीनलैण्ड का
कोयले की खानों से पता लगता है कि आज जो भूभाग स्थायी ग्लैशियरों से ढंका हुआ है
वहाँ कभी खजूर के समूह रहे होंगे और उस समय उत्तरी ध्रुव पर निश्चय ही आश्रय की
संभावनाएँ रही होंगी. इस अवधि में सम्भवत: एक ध्रुव से दूसरे ध्रुव तक एक ही
मौसम रहा होगा.
कोयले को फासिल कहना परिभाषा के साथ थोड़ी खींचतान करना होगा क्योंकि कोयले का
कोई टुकड़ा ही वृक्षों के अवशेष या चिह्न को प्रमाणित करता है. अधिकांश कोयले
में प्रायः विघटित हुआ पदार्थ ही होता है, परिणाम तया उसका स्वरूप नष्ट हो चुका
होता है. मोटे तौर पर फासिल वह है जिससे किसी भी लुप्त हो चुके प्राणी या पौधे
का परिचय मिल सके. इस तरह फासिल सिर्फ सख्त हो चुका पदचिह्न भी हो सकता है जिससे
जानवर का कोई भी अंश प्राप्त नहीं होता . कुछ वैज्ञानिक अवयवी के ममी-~भूत
वास्तविक रूप या उन अवयवियों के खनिजान्तरित अथवा पथराये हुए साँचे को हा सिर्फ
फासिल मानते हैं. जहाँ तक फासिल-विज्ञान का प्रश्न है, इसमें परिभाषाएं उतनी
महत्वपूर्ण नहीं हैं क्योंकि इसका मुख्य उद्देश्य है बाते युगों के जीवन का
परिचय प्राप्त करना. इसलिए प्राचीन अवयवियों के वितरण और उनकी बहुतायत से
सम्बन्धित हमारी जिज्ञासाओं में पेट्रौल और कोयले का भी समान महत्व है.
तलछटी चट्टानों में पौधे ज़्यादा अच्छी तरह परिरक्षित मिले हैं. इनमें से कुछ तो
इतनी सफाई से दबे या अंकित हुए हैं कि सामान्य रूप से देखकर भी उनकी सूक्ष्म
बनावट तक स्पष्ट हो जाती है. इन वस्तुओं की पतली परतों को पालिक करके
सूक्ष्मदर्शी में देखा जा सकता है. किसी-किसी में तो कोशिकाओं के केन्द्रकों के
क्रोमोज़ोम तक गिने जा सकते हैं. इसी तरह के नमूनों से वनस्पति-वैज्ञानिकों ने
लुप्त हो चुके पौधों का वर्गीकरण भी उसी सफलता से किया है जिससे वर्तमान पौधों
की जातियो का. इससे इन्हें सम-~कालीन वनस्पति-समूहों के अन्त: सम्बन्धों की
व्याख्या और सामान्य पूर्वजों से उनकी वंशावलि निर्धारित करने में पर्याप्त
सहायता मिली है.
अधिकांशत: उन्ही प्राणियों के फासिल बने हैं जिनके अत: और बहिः-~कंकाल कठोर थे.
ऐसे भी स्तर मिले हैं जो पूर्णतया सिर्फ हड्डियों और कवचों से ही बने हैं. सवाल
यह पैदा होता है कि किसी एक ही जगह इतने मृत प्राणी कैसे इकट्टा हो गए ? क्या यह
इस किंवदन्ती का प्रमाण है कि हाथी-जैसे कुछ प्राणी एक स्थान पर मरने के लिए
पहुँच जाते हैं ? दुर्भाग्यवश जो इस किंवदन्ती पर विश्वास करते हैं उनका इस बात
से अत्यन्त निराशा होगी कि हड्डियाँ, जानवरों के मर जाने के बाद भी किसी एक जगह
इकट्ठी हो सकती हैं. पानी की धारा के साथ बह कर वे झीलों की तलहटी अथवा ऐसे ही
किसी शान्त स्थल में जमा होती रही हैं. यह भी सम्भव है कि किसी स्थान का पानी
सूखने लगा हो और उसमें रहने वाले प्राणी उसी के साथ सिमटते गए हों और जब उस जगह
का पानी एकदम सूख गया हो, वे सारे के सारे मर गए हों. सदियों तक कैलिफोर्निया के
कोलतार के गढ़ों में जानवर जा-जाकर फँसते और मरते रहे हैं और इस तरह इन जगहों में
साल-~हा-साल हड्डियाँ इकट्ठी होती रही हैं.
योमिंग में मिले हुए फासिल बहुत ही विशेष माने गए हैं. यहाँ ज़मीन कटने के बाद
कुछ ऐसी चट्टानों के स्तर मिले हैं जिनमें बहुत से अवशेष चट्टानों से ज़्यादा
सख्त होने के कारण वास्तव में ही खोज को निमंत्रण देते हैं. खुश्क जलवायु के
कारण उनका और अधिक क्षरण नहीं होता. इससे प्रेरित होकर वैज्ञानिकों ने विभिन्न
स्तरों की मेहनत के साथ खुदाई की है. वे अब उन तमाम जानवरों के नाम गिना सकते
हैं जो एक के बाद एक युगों में जीवित थे और वे यहीं क्यों थे, इस तक के कारण को
स्पष्ट कर सकते हैं. ऐसा लगता है कि सरीसृप-युग में उत्तरी अमेरिका का भीतरी
हिस्सा इतना ऊंचा नहीं था जितना आज है. विशाल मिसीसिपी-मिसौरी बेसिन उथली झील-
सा था. जलवायु गर्म थी इसलिए पानी में, और पानी के किनारों पर, वनस्पतियों का
बाहुल्य था. कई जातियों के डाइनोसार इस तर वातावरण में स्वच्छन्दता से धूमते थे.
उन्हें ज़रूरत से ज्यादा भोज्य पदार्थ मिल जाते थे, इसलिए आकार में वे बेहद
विशालकाय हो गए. यद्यपि इन सरीसृपों के अवशेष संसार के कई हिस्सों में मिले हैं
लेकिन वे सबसे अधिक परिचित योमिंग प्रदेश के सन्दर्भ में ही हैं. यहाँ कई पूरे
के पूरे कंकाल खोद कर निकाले गए हैं. आज यह खासी अच्छी तरह निश्चित हो गया है कि
कौन सी जातियाँ बहुसंख्यक थी और कौन सी दुर्लभ, वे क्या खाते थे, कैसे रहते थे,
इत्यादि.
जलवायु में परिवर्तन और भोज्य-सामग्री की कमी के कारण सरीसृपों की लुप्तता की
सचाई इस बात से अच्छी तरह समझ में आ जाती है कि ये प्राणी जलीय परिवेश के
अभ्यस्त थे. वे सील और व्हेल की तरह तो जलीय प्राणी नहीं थे क्योंकि वे चार भारी
पैरों से बाकायदा जमीन पर चलते थे, पर वे इनते विशाल और वज़नी थे कि इतना बड़ा
शरीर ज़मीन पर ढोकर चल सकना उनके लिए मुश्किल होता था. इनमें से अनेक तो पानी
से निकलते ही नहीं होंगे क्योंकि पानी उन्हें हर समय अंशत:तैराता रहता था. एक
ऐसा दैत्याकार प्राणी भी था जिसकी हड्डी की आड़ी काट से पता चलता है कि इसकी
हड्डियाँ इसे ज़मीन पर साधने में असमर्थ रहीं होंगी. फासिल-वैज्ञानिकों का
विश्वास है कि अगर इसने ज़मीन पर आने की कोशिश की होगी तो यह धरती पर गिर गया
होगा और इसकी तमाम हड्डियाँ टूट गई होंगी. भोज्य-पदाथों की कमी की समस्या का
हल स्थानान्तरण द्वारा किया जा सकता था पर चूँकि ये प्राणी ज़मीन पर चलने में
असमर्थ रहे, इसलिए ये मक्खियों की तरह मरे होंगे.
सरीसृपों के पतन के बाद स्तनपायियों के युग की शुरु-~आत योमिंग के स्तरों से
तथा अन्य स्थानों पर मिले फासिलों के सावधानीपूर्वक किये गए अध्ययन से अच्छी तरह
सिद्ध हो जाती है. स्तनपा-~यियों के अवशेष अपेक्षाकृत कम पुराने हैं इसलिए ये
बहुत से स्थानों पर ज्यादा अच्छी हालत में मिलते हैं. सरीसृपों का खतरा तो था
नहीं, इसलिए यह ध्यान देने की बात है कि इन स्तनपायियों का आकार भी बहुत बड़ा
होता गया. जो प्राणी अधिक शक्ति-~शाली और विशाल हो गए थे उनके विरुद्ध
प्रतिद्वन्द्विता का तो प्रश्न था ही नहीं, सिर्फ इन छोटे, समान प्राणियों की
आपस में ही प्रतिद्वन्द्विता थी. परभक्षी प्राणियों से बचने के लिए वनस्पति-भोजी
प्राणियों में भागने और सामना करने योग्य अंगों का विकास होना ज़रूरी था.
वन-~स्पति-भोजी जीवों का मार सकने के लिए मांसभक्षी प्राणियों ने भी तेजी से
झपटने और ज्यादा भयंकर प्रहार कर सकने लायक अंग-विकास किया. इस तरह दोनों
पक्षों ने आक्रमण या सुरक्षा के एक-दूसरे से बढ़कर साधन बनाने शुरू किये. यह
होड़ ठीक वैसी ही थी जैसी कि आज विभिन्न देशों में शस्त्रीकरण की होड़ लगी है.
चट्टानों में विकास की इस स्थिति की उतनी ही स्पष्ट तस्वीर मिल जाती है जैसे हम
इसे किसी टाइम-मशीन के पर्दे पर देख रहे हों. इन्हीं में तमाम किस्म के गर्भनाल
-युक्ति स्तनपायी भी मिलते हैं गोकि इनमें से का आज समाप्त हो चुके हैं. धानी
प्राणी भी खासे अरसे तक वर्तमान रहे क्योंकि उन्हीं से, सभी रीछों से बड़े आकार
वाला, दक्षिणी अमेरिका का वर्तमान स्लाथ रीछ पैदा हुआ था. इसी बीच एक सबसे
महत्वपूर्ण अतिजीविता उस मांसभक्षी स्तनपायी सिंह ने दिखाई जिसने अपने निचले
जबड़े को साकेट के बजाय बहुत-से स्नायुओं से संबद्ध कर लिया. इसके भेदक दाँत
बेहद लम्बे हो गए और वह भी ऐसे कि मुँह खोलने पर उनसे कोई बाधा न पहुँचे .
बेलचे-जैसे दाँतों वाले सिंह क्यों लुप्त हो गए, यह समस्या हल नहीं हुई है
क्योंकि उनकी शरीर-रचना ऐसी थी कि दूसरे किसी भी प्राणी को वे समाप्त कर सकते
थे. हो सकता है कि वे बुद्धिहीन ज़्यादा रहे हों क्योंकि इनके कंकाल कैलिफोर्निया
के कोलतार के तालाबों में काफ़ी संख्या में मिले हैं. शायद दलदल में फँसे दूसरे
पशुओं के संघर्ष को देखकर ही ये खुद भी उसमें जा घुसे होंगे.
मैमथ और मैस्टोडान प्रतियोगी वृद्धि के इस युग में पैदा होने वाले अन्य विशाल
स्तनपायियों में ही हैं. इन्हें समाप्त हुए कोई अधिक अरसा नहीं हुआ है. मैमथ तो
उस युग तक रहे हैं जब मनुष्य खोहों में रहता था. समय-~समय पर ध्रुवीय प्रदेश की
बर्फ़ से अभी भी कुछ मैमथ ग्लैशियर पर निकल आते हैं जिन्हें उत्तरीय क्षेत्र के
वासी खा जाते हैं. कुछ समय पूर्व तक छाये हुए इस कबीले के अन्तिम अतिजीवी हमारे
समकालीन अल्पसंख्यक हाथी ही हैं.
पर यह खोह में रहने वाला मनुष्य या इससे पहले की स्थिति कते मनुष्य के बारे में
क्या कहा जाय ? डार्विन के सामने बराबर लोगों न यही एक समस्या रखा. डार्विन ने
फासिलों के ये तमाम प्रमाण तो दे दिये कि आदिम पूर्वजों से हाथी, घोड़े, ऊँट और
पक्षी आदि कैसे विकासित हो गए, पर मनुष्य और पशु के बीच की लुप्त कड़ी वह न दिखा
सका. वस्तुत: मनुष्य का पूर्वज कैसा रहा है, इस विषय में वह खुद कुछ भ्रम में
था. जनता ने समझा कि डार्विन मनुष्य को बन्दरों और वनमानुषों से विकसित बता रहा
है. और गाँगंउटांॅग या वनमानुषों से अपना सम्बन्ध कौन जोड़ना चाहता ? डार्विन
जानता था कि हम और वानरगण एक ही समूह के हैं; पर यह वह स्पष्ट नहीं कर सका कि
वानरगण से मनुष्य जाति कब अलग हुई होगी क्योंकि इस बात को प्रमाणित करने वाली
कोई फासिल उपलब्ध नहीं थी.
उसके बाद की कुछ खोजों में कुछ सूत्र ऐसे ज़रूर मिले है जिन्हें पाकर डार्विन
कृतज्ञ होता. लेकिन यह अजीब बात है कि हमें अन्य स्तनपायियों के समूहों के
इतिहास के तो पर्याप्त सुबूत मिल गए, पर अपने इतिहास के सुबूत बहुत ही दुर्लभ
हैं. मनुष्य के प्रारम्भिक इतिहास की खोज को लेकर कुछ मज़ेदार काण्ड भी हुए,
मसलन् अभी हाल में पता चला है कि मनुष्य से पहले का, प्रमाणित माना जाने वाला
फासिल, पिल्टडाउन मानव, सिर्फ़ एक धोखा था क्योंकि एक विद्वान् मसखरे ने रसायनों
की सहायता से आधुनिक हड्डी को ही फासिल बनाकर किसी प्राचीन चट्टान में छिपा दिया
था और बाद में अपने साथियों की सहायता से उसे निकालकर दुनिया को चौंका दिया था.
यों एक-दो पूर्वजों के बारे में हम ज़रूर जानते हैं. `पाइथेकैन्थोपस एरे-~क्टस'
जावा मानव, करीब दस लाख साल पहले जीवित था; वह पिछले पैरों पर चलता था यह उसकी
ऊर्वास्थि से सिद्ध हो चुका है. हीडेलबर्ग मानव हमारे अपने ही मनुष्य-वंश का
माना जाता है. यह जावा मानव की तुलना में कम प्राचीन ही है. इसके दाँत देखकर
दंत-चिकित्सकों को इस बात पर ताज्जुब होता है कि आधुनिक पाकशास्त्र ने हमारे
दाँत कितने क्षीण कर दिए हैं. मोटी खोपड़ी से लगता है कि बुद्धि इसमें बहुत ही
कम रही होगी. क्रोमैग्नन मानव अभी पहेली ही बना हुआ. कई दृष्टियों से इसका रूप
वह आदर्श मालूम होता है जिसकी और हम बढ़ रहे हैं; वह निम्न श्रेणी का हमारा ऐसा
पूर्वज नहीं लगता जिसे हम कम विकसित होने की वजह से दया का पात्र समझे. वह
लम्बे, खूबसूरत व्यक्तित्व वाला रहा होगा. उसकी खोपड़ी को देखकर लगता है कि वह
बेहद बुद्धिमान भी होगा.
कुछ भी हो, हम आज भी यह ठीक-ठीक नहीं बता सकते कि कब हम पेड़ों से नीचे आये और
कब हमने दुमों से छुटकारा पा लिया.
