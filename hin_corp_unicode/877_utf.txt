<औङ्ङिचिअल् अन्ड् ंएडिअ ळन्गुअगेस्><आड्मिनिस्ट्रटिवे><आनोन्><आ.ष् ८३-८४ श्टेएल् ' ंइनेस्><१९८४><ंइन्. ओङ् श्टेएल् ' ंइनेस्><णेत् ढेल्हि><३८ टो ४५><२२८०><आनोन्-आ.ष्. ८३-८४ श्टेएल् ' ंइनेस्><ढ्हनन्जय् खुमर्>

(५) 'सेल' द्वारा केवल पंजीकृत व्यापारियों के इस्पात देने की नीति खत्म करना
और इस बात की छूट देना कि ,कोई भी व्यक्ति जो इस्पात का व्यापार करना चाहता है,
इस्पात ले सकता है, इस नीति के अन्तर्गत बिक्री के लिए उपलब्ध सामग्री की सूची
"सेल" से बिक्री शाखा कार्यालयों में सूचना-~पट्ट पर लगा दी जाती है. कोई भी
व्यापारी माल ले सकता है. बशर्ते माल की मात्रा एक ट्रक भार से कम नहीं होनी
चाहिए.
(६) आयात के लाइसेंस धारियों को 'सेल' के कारखानों के देशीय उत्पादन से कार्बन
इस्पात, गर्म बेल्लित क्वाइल/स्केल्प, सी. आर./सी.आर.सी. चादरें/ क्वायल ठंडी
वेल्लित बेदाग/ऊष्मा प्रतिरोधी इस्पात की क्वाइल/चादरें देना. जिन
लाइसेंसधारियों को इन मदों की आवश्यकता हो उन्हें चाहिए कि वे 'सेल'से सम्पर्क
करें और यदि 'सेल' उनकी आवश्यकता की पूर्ति करने में करने में असमर्थ हो तो सेल
आयात के लिए 'अनापत्ति प्रमाणपत्र'दे देती है.
उपलब्धि की स्थिति और अच्छी बनाने उपक्रय में वृद्धि करने, बिक्री बढ़ानें और
स्टाफ कम करने के लिए 'सेल' ने चालू वर्ष में कुछ और योजनाएं शुरू की हैं :-
(१) एक एडवाँस पैकेज स्कीम शुरू की गई है. इस स्कीम के अन्तर्गत इस्पात की मदें
२ भागों में बाँटी गई हैं. कम बिकने वाली और अधिक बिकने वाली. सप्लाई इस प्रकार
की जाती है कि कम बिकने वाले इस्पात से जो घाट होता है उसे अधिक बिकने वाले
इस्पात की सप्लाई करके पूरा कर दिया जाता है. अधिक बिकने वाले इस्पात की सप्लाई
या तो साथ-साथ कर दी जाती है या बाद में कर दी जाती है.
(२) इस्पात की ऐसी मदों के लिए जिनके बेल्लन कार्यक्रम के लिए पर्याप्त आर्डर न
हों सभी उपभोक्ताओं से अग्रिम आर्डर प्राप्त करना.
(३) संरचनात्मकों के हल्के सैक्शनों के उत्पादन में पुनर्वेलकों का सहयोग
प्राप्त करना. इस योजना के अन्तर्गत प्राथमिकता प्राप्त क्षेत्र को परीक्षित
बिलेट सप्लाइ कर दिए जाते हैं और वे "सेल" द्वारा निश्चित किया गया पारिश्रमिक
देना उनको हल्के सैक्शनों में परिवर्तित करवा सकते हैं.
(४) 'सेल' के छड़ों और गोल छड़ों के उत्पादन में वृद्धि करने के लिए छड़ों और
गोल छड़ों के पुनर्वेलकों का सहयोग प्राप्त करना. इस योजना के अन्तर्गत नामित
किए गए पुनर्वेलकों को पुनर्वेलन योग्य सामग्री दे दी जाती है और इस सामग्री से
वे जो छड़ें तैयार करते हैं उसे बेचने के लिए 'सेल'को दे देते है. पुनर्वेलकों को
पारिश्रमिक नकद न देकर माल के रूप में दिया जाता है.
(५) उपभोक्ताओं की आवश्यकताओं की बेहतर पूर्ति सूनिश्चित करने और क्षेत्रीय
उपलब्धि में असंतुलन को दूर करने की दृष्टि से 'सेल' के खर्च पर कुछ प्रकार का
इस्पात एक स्टाकयार्ड से दूसरे स्टाकयार्ड में पहुंचाना बशर्ते उसकी बिक्री पहले
की जा चुकी हो. बिक्री में वृद्धि करने और स्टाक को कम करने के लिए अपनाई गई
विपणन नीति में निम्नलिखित बातें शामिल हैं :-
(क) कम बिकने वाली मदों के लिए उधार की सुविधाएं दी गई हैं;
(ख) बाजार की पक्की मांग के आधार पर उत्पादन का मासिक कार्यक्रम तैयार करना. इस
कार्यक्रम की सतत् समीक्षा की जाती है.
(ग) माल सूचियों में यथासम्भव अधिकाधिक कमी करने के लिए प्रत्येक कारखाने की नकद
उधार की सीमा निश्चित की गई है.
(घ) परिवर्तन योजना शुरू करके माल की निकासी के ४० और प्वाईन्ट बनाये गये हैं.
इस योजना के अन्तर्गत 'सेल'द्वारा सप्लाई किए गए बिलेटों से छड़ें और गोल छड़ें
तैयार की जाती हैं.
( अ) एक मुश्त सौदे (पैकेज डील) करने की योजना शुरू की गई है.
(च) ग्राहकों से सम्पर्क बढ़ाया गया है और ग्राहकों की शिकायतें शीघ्र निपटाई
जाती हैं. इसके लिए फील्ड अधिकारियों की शक्तियों का प्रत्यायोजन किया गया है.
(छ) ऐसा माल जो पड़ा-पड़ा खराब हो गया है, पब्लिक नोटिस द्वारा टेंडर मंगवा कर
बेच दिया जाता है.
(ज) ब्लूमों और सलैवों जैसी मदों के मूल्यों में कुछ समायो~जन किया गया है ताकि
इनकी बिक्री बढ़ाई जा सके.
(झ) ग्राहकों को जल्दी माल की सप्लाई करने के उद्देश्य से अन्त:स्टाकयार्ड
अन्तरण की अनुमति दे दी गई है.
(त) कारखानों और क्षेत्रों में विपणन संगठन को और सशक्त बनाया गया है ताकि विपणन
के काम में तेजी लाई जा सके और ग्राहकों की मांगों की अच्छी तरह पूर्ति की जा
सके.
(थ) आयात में कमी: वर्ष १९८२-८३ में माध्यम अभि~करणों की मार्फत १३ लाख टन इस्पात
आयात किया गया था, वर्ष १९८३-८४ में इन अभिकरणों की मार्फत मात्र ५ लाख टन
इस्पात आयात करने की सम्भावना है. एल.पी.जी. चादरों/डी.डी. और ई.डी.डी.सी.आर.
चादरों आदि जैसी कई मदों का देशीय उत्पादन और बढ़ाया गया है जिसमें इन मदो को
माँग की भली प्रकार पूर्ति की जा सके.
(द) आयात के वैध लाइसेंसधारियों को ठंडे बेलित क्वायल, गर्म बेलित क्वायल और
बेदाग इस्पात जैसी मदों को अन्तर्राष्ट्रीय मूल्यों पर सप्लाई.
२.१.२ संयुक्त संयत्र समिति "स्टेटस ग्रुप ए" के अधीन प्राथमिकता प्राप्त
क्षेत्रों जैसे प्रतिरक्षा, सिंचाई, बिजली, लघु उद्योग निगम, डाक व तार रेलवे,
आर. ई.पी. सी. यूनिटों को केन्द्रीय आधार पर लोहे और इस्पात का आबंटन करती है.
इस बात को देखते हुए कि लोहे और इस्पात की सुगम उपलब्धि की स्थिति बनी हुई है,
संयुक्त संयंत्र समिति द्वारा आबंटन केवल संरचनात्मकी के कुछ सेक्शनों, २२ मि.मी.
से बड़ी प्लेटों और कच्चे लोहे तक ही सीमित है. शेष मदों के लिए उनको अपनी
आवश्यकताएं मुख्य उत्पादकों के पास पंजीकृत करवानी होती है. "स्टेटस ग्रुप ए"
के उपभोक्ताओं को छोड़कर दूसरे उपभोक्ताओं को सभी प्रकार की मदों की सप्लाई के
लिए अपनी आवश्य~कताएं मुख्य उत्पादक/उनके शाखा बिक्री कार्यालयों के पास पंजीकृत
करवानी होती है.
२.१.३ सामान्यत: लघु उद्योग इकाइयों को इस्पात सामग्री की आवश्यकताएं सम्बन्धित
लघु उद्योग निगमों की, संयुक्त संयंत्र समिति द्वारा किए गए आवेदन से पूरी की
जाती है. फिर भी ऐसे लघु उद्योगों की जिनकी पिछले पाँच वर्षों में किसी तिमाही
की खरीद १०० टन से अधिक थी, इस बात की छूट है कि वे अपनी सप्लाई चाहे मुख्य
उत्पादकों से ले ले चाहे संबंधित लघु उद्योग निगमों से जम्मू और कश्मीर राज्य और
दिल्ली संघ शासित क्षेत्र में स्थित लघु उद्योग इकाईयों को अपनी सप्लाई लघु
उद्योग निगमों से अथवा सीधे मुख्य उत्पादकों से प्राप्त करने की छूट इस वर्ष भी
बनी रही.
२.२ कच्चे लोहे का वितरण:
२.२.१ लोहा और इस्पात नियंत्रक/संयुक्त संयंत्र समिति "स्टेटस ग्रुप ए" के
उपभोक्ताओं, रेलवे स्लीपर निर्माताओं और स्पन पाइप निर्माताओं को कच्चे लोहे का
आबंटन उनके भूत के उपक्रय, प्रक्षिप्त मांग और उपलब्धि को ध्यान में रख कर करती
है. तकनीकी विकास महानिदेशालय की इकाईयां, जिनके अपने ढलाई कारखाने हैं, अपनी
आवश्यकताएं सीधे कारखानों/स्टाकयार्डों से पूरी करती है. अलग-अलग इकाइयों की
पात्रता के फार्मूले का आधार है १९७६-७७ से १९८०-८१ तक के पांच वर्षों में किसी
वर्ष में सबसे अधिक खरीद अथवा लाइसेंसीकृत क्षमता का २० प्रतिशत, जो भी अधिक हो
स्टाकयार्ड सरकारी विभागों/उपक्रमों द्वारा ढलाई कारखाने को जारी किए गए
आवश्यकता प्रमाण-पत्र भी स्वीकार कर लेते हैं.
२.२.२ तमिलनाडु में स्थित लघु उद्योग इकाइयों को छोड़कर लघु उद्योग इकाइयों को
कच्चे लोहे की सप्लाई लघु उद्योग निगमों की मार्फत की जाती है. तमिलनाडु में
राज्य लघु उद्योग निगम यह काम नहीं करता है. पंजीकृत संस्थाएं/सहकारी समितियां
भी अपनी सदस्य लघु उद्योग इकाइयों के लिए देशीय और आयातित कच्चे लोहे की सप्लाई
उत्पादकों से सीधे ले सकती हैं बशर्ते राज्य उद्योग निदेशक उन्हें नामित करे और
यह सप्लाई उनके राज्य निगम को किए गए आबंटन में से की जाएगी.
२.३ लघु उद्योग निगम:
२.३.१ लघु उद्योग निगमों को देशीय स्रोतों से मिलने वाले इस्पात पर १४० रुपये से
लेकर २०० रुपए प्रति टन की दर से छूट मिलती है. यह छूट उनको हैंडलिंग खर्च की
पूर्ति के लिए दी जाती है कच्चे लोहे पर कोई छूट नहीं दी जाती है. अधिकार निगमों
का देशीय कच्चा लोहा करखानों से सीधे संयुक्त संयंत्र समिति के रेल हैड मूल्य पर
सप्लाई किया जाता है, जो स्टाकयार्ड मूल्य से १०० रुपए प्रति टन होता है. लघु
उद्योग निगमों को अपनी इकाइयों को मूख्य उत्पादकों के स्टाकयार्डों के तदनुरूपी
मुल्य पर बेचने को कहा जाता है. उनकों हैंडलिंग खर्चे की पूर्ति १०० रुपए प्रति
टन के इस अन्तर से करनी होती है. उनके आयातित कच्चे लोहे की सप्लाई स्टाकयार्ड
मूल्यों पर की जाती रही. मूल्य में छूट के प्रयोजन के लिए १९८३-८४ में इस्पात के
आबंटन का स्तर वर्ष १९८२-८३ के स्तर के समान अर्थात् ५६६,१०० टन रहा.
२.३.२ लघु उद्योग निगमों को कच्चे लोहे का आबंटन बढ़ाकर ७११,५०० टन कर दिया गया
है (५११,००० टन देशीय उत्पादन में से और २००,००० टन आयातित कच्चे लोहे में से)
जबकि १९८२-८३ में आबंटन ५८४,००० टन किया गया था. लघु उद्योग निगमों की अतिरिक्त
आवश्यकताएं, यदि कोई होंगी, देशीय उत्पादन में वृद्धि करके पूरी की जाएंगी.
अप्रैल, १९८३ से जनवरी, १९८४ की अवधि में इन निगमों को कुल ५०७९११ टन कच्चा लोहा
सप्लाई किया गया है. सप्लाई और भी अधिक हो जाती यदि वे उतना माल उठा लेते जितने
की उन्हें पेशकश की गई थी.
२.४ वितरण व्यवस्था:
२.४.१ देश में सेल के (इस्को को मिलाकर) ५३ स्टाकयार्ड है और ६० स्थानों पर माल
दिया जाता है. टिस्को के १२ स्टाकयार्ड है और १३ कन्साइन-~मेंट एजेन्ट हैं.
त्रिपुरा में धर्मनगर और नागालैंड में दीमापुर में नये स्टाकयार्ड खोले जा रहे
है जिससे इन क्षेत्रों को माल सप्लाई की सुवि~धाओं में सुधार हो सके. उत्तर
पूर्वी क्षेत्र में परिवहन और सुप्रचालन की कठिनाइयों की विशेष समस्याओं पर काबू
पाने के लिए उत्पादकों और रेलवे में नियमित तालमेल रखकर इस क्षेत्र में पर्याप्त
मात्रा में माल पंहुचाने के लिए विशेष प्रयत्न किए जा रहे हैं. संयुक्त संयंत्र
समिति अन्य मार्गों जैसे सड़क/नदी द्वारा माल ले जाने के लिए उत्पादकों को माल
की ढुलाई पर आने वाली वास्तविक लागत की प्रति पूर्ति करती है.
२.५ इस्पात के दूसरे उत्पादकों द्वारा वितरण:
२.५.१ लघु इस्पात संयत्र, पुनर्वेलक और गौण उत्पादक अपने उत्पादों का वितरण
स्वयम् करते हैं. इसी प्रकार मिश्र-इस्पात के उत्पादों का वितरण भी उत्पादक अपने
बिक्री केन्द्रों से करते हैं.
२.६ मूल्यन:
२.६.१ सरकार द्वारा अप्रैल, १९८२ में लिए गए निर्णय के अनुसार लोहे और इस्पात की
मदों के मूल्य संयुक्त संयत्र समिति द्वारा निश्चित किए जाते है. यह समिति ही
मूल्यों की घोषणा करती है. इसके लिए समिति सरकार की अनुमति नहीं लेती है. इससे
मूल्यों पर अनौपचारिक नियंत्रण रखने की पहले की प्रथा समाप्त हो गई है. इस वर्ष
संयुक्त संयंत्र समिति ने दो बार मूल्यों में परिवर्तन किए. लोहे और इस्पात के
मूल्य १-४-१९८३ में बढ़ाए गए थे. वह मूल्य इस्पात वृद्धि पिछले वर्ष रेलवे
द्वारा रेल भाड़े की दरों में परिवर्तन करने के कारण की गई थी. कच्चे लोहे के
मूल्य में १०५ रुपए प्रति टन और इस्पात के मूल्य में १६० रुपए प्रति टन की
वृद्धि की गई थी.
२.६.२ संयुक्त संयंत्र समिति ने लोहे और इस्पात के उत्पादों के मूल्यों में
२३/२४ जुलाइ १९८३ की अर्द्ध रात्रि से वृद्धि की थी. वह मूल्य वृद्धि आदानों की
लागत में वृद्धि होने तथा नये वेतन करार के कारण वेतन बिल बढ़ जाने से उत्पादन
लागत बढ़ जाने के कारण की गई थी.
२.६.३ मुख्य उत्पादकों द्वारा पूरे देश में लोहे और इस्पात सामग्री की सप्लाई
समान मूल्य पर की जाती है. इस प्रयोजन के लिए संयुक्त संयंत्र समिति ने भाड़ा
समकरण निधि बनाई है. इस समय इस्पात का मानक भाड़ा ४४३ रुपये प्रति टन और कच्चे
लोहे का ३२० रुपये प्रति टन है.
२.६.४ श्री बी.डी. पाण्डे की अध्यक्षता में गठित की गई राष्ट्रीय परिवहन नीति
समिति की सिफारिशों के आधार पर सरकार ने सिद्धान्त रूप से यह निर्णय लिया है कि
औद्योगिक वस्तुओं (लोह और इस्पात भी शामिल है) के मामले में भाड़ा समकरण
व्यवस्था चरणों मे समाप्त कर दी जाए. लोहे और इस्पात के मामले में यह काम
उपयुक्त समया-~वधि में किया जायेगा जिससे सम्बन्धित उद्योगों को अपने आपको
परि~स्थिति के अनुकूल ढालने के लिये पर्याप्त समय मिल सके.
२.७ आयात/निर्यात:
२.७.१ वर्ष १९८३-८४ की आयात नीति बनाते समय इस बात का ध्यान रखा गया था कि
वास्तविक औद्योगिक उपयोक्ताओं की कच्चे माल की आवश्यकताएं आसानी से पूरी हो सकें
और अधिक आयात न किया जाये जिससे देशीय उत्पादन पर प्रतिकूल प्रभाव पड़े.
२.७.२ कार्बन इस्पात की अधिकांश मदों और कच्चे लोहे का आयात "सेल" की मार्फत
किया जाता रहा. बेदाग इस्पात की चादरों, पत्तियों, प्लेटों और क्वालों का आयात
खनिज तथा धातु व्यापार निगम की मार्फत किया जाता रहा. स्टील मैल्टिंग
स्क्रैप/पुनर्वेलन योग्य इस्पात के स्क्रेप स्पंज लोहे और तोड़ने के लिये पुराने
जहाजों के आयात के लिये मेटल स्क्रैप ट्रेड कारपोरेशन माध्यम अभिकरण का काम करता
रहा.
२.७.३ जिन मदों का आयात माध्यम आभिकरणों की मार्फत किया जाता है खुले सामान्य
लाइसेंस के अधीन भी उन मदों का आयात भी इन अभिकरणों की मार्फत ही किया जाता रहा.
सीमित अनुमेय मदों की सूची में सम्मिलित मदों के आयात और कैनेलाइज्ड मदों के
सीधे आयात के लिये जो ढील पिछले वर्ष थी वह इस वर्ष भी बनी रही.
२.७.४ इस वर्ष माध्यम अभिकरणों की मार्फत आयात की जाने वाली मदों के आयात मे
काफी कमी की गई. मुख्य रूप से टिन प्लेट के उत्पादन के लिये प्लेटों, चादरों
जैसे चपटे उत्पादों और आदान सामग्री का ही आयात किया गया . वर्ष १९८२-८३ में
माध्यम अभिकरणो की मार्फत १३ लाख टन इस्पात का आयात किया गया था. जबकि इस वर्ष
मात्र ५ लाख टन इस्पात आयात किया जायेगा. संलग्न विवरण (२-क) में १९८१-८२,
१९८२-८३ और अप्रैल-दिसम्बर १९८३ के दौरान "सेल" द्वारा कच्चे लोहे और इस्पात का
मदवार आयात दिखाया गया है. संलग्न विवरण २-ख में १९८१-८२, १९८२-८३ और
अप्रैल-दिसम्बर १९८३ के दौरान खनिज तथा धातु व्यापार निगम की मार्फत किये गये
बेदाग इस्पात की प्लेटों, चादरों, पत्तियों, क्वायलों के आयात के आंकड़े दिये
गये है.
२.७.५ इंजीनियरी साज-सामान के निर्यातकों की आवश्यकताओं को भी उतनी ही उच्च
प्राथमिकता दी जाती है जितनी राष्ट्रीय दृष्टि से महत्वपूर्ण क्षेत्रों-बिजली
प्रतिरक्षा और सिंचाई-की आवश्यताओं को दी जाती है. वर्ष १९८२-८३ में मुख्य
उत्पादकों द्वारा इन इकाइयों को ८२,१९५ टन कच्चा लोहा और ९३,४३२ टन इस्पात
सप्लाई किया गया. वर्ष १९८३-८४ में इस क्षेत्र को देशीय स्रोतों से २६२,००० टन
कच्चा लोहा और ८८०,४०० टन इस्पात का आबंटन किया गया है जिसमे १९५० करोड़ रुपये
का निर्यात करने का लक्ष्य पूरा करने में सहायता मिल सके. अप्रैल-सितम्बर १९८३
की अवधि में १०,४७६ टन कच्चा लोहा और २६,३४८ टन इस्पात सप्लाई किया गया है, कुछ
इकाइयों ने उसको माल देने की पेशकशों का लाभ नहीं उठाया है.
२.७.६ लोहे और इस्पात की जिन मदों का निर्यात करने की अनुमती है उनका निर्यात
"सेल" की मार्फत किया जाता है. इस वर्ष "सेल" ने बिलेट छड़ों और गोल छड़ों, गर्म
बेलित/ठंडी बेलित चादरों क्वायलों जैसी उपलब्ध मदों का निर्यात करने के लिये
भरसक प्रयास किये हैं. १९८२-८३ में ११,००० टन माल निर्यात किया गया था. जिसका
मूल्य १.९९ करोड़ रुपये था. अप्रैल-दिसम्बर, १९८३ के दौरान १६,००० टन माल
निर्यात किया गया जिसका मूल्य ३.२६ करोड़ रुपये था.
