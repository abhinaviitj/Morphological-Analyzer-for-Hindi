<णटुरल् श्चिएन्चे.><ऐन्गिनेएरिन्ग्.><षम्नट्ह् शिन्ग्ह्><फर्मनु भम्.><१९८०><छ्हिन्टमनि फ्रकस्हन्.><फट्न.><७२ टो ७९><२२००><षम्नट्ह्-फर्मनु भम्.>

जैसा कि श्री फिलिप्स ने भी यह स्वीकार किया है, यदि इस न्यूक्लियर
डेवाइस का परमाणुबम के रूप में नहीं विस्फोट होता है तब भी इस विस्फोट से
इतनी अधिक उष्मा (सुपर हीटिंग के कारण) पैदा होगी कि इसका उपयोग, आतंक
फैलाने के लिए काफी है. श्री फिलिप्स कम उम्र के विद्यार्थी होने के
बावजूद संसार की शांति की ओर गंभीरतापूर्वक सोच सकने में प्रौढ़ मस्तिष्क
का परिचय देते हुए यह कहते हैं कि परमाणुबम का तकनीक इतना खुला है कि कोई
भी आतंकवादी राष्ट्र या व्यक्ति इसका दुरुपयोग करके संसार को खतरे में
डाल सकता है अत: परमाणुबम के फैलाव पर कड़े नियंत्रण की आवश्यकता है.
आतंक फैलाने की नीयत से परमाणुबम का निर्माण क्रूड (छ्रोडे) अर्थात् थोड़ा
अशुद्ध प्लूटोनियम से भी किया जा सकता है. सफल विस्फोट के लिए तो
यूरेनियम-२३९ में ८ प्रतिशत से ज्यादा प्लूटोनियम-२४० नहीं रहना चाहिए.
परन्तु यदि १०० किलोग्राम के लगभग अशुद्ध (बिना प्रोसेस किया हुआ)
प्लूटोनियम भी हाथ लग जाए तो अन्तर्विस्फोट तकनीक पर आधारित एक अच्छा
मेकानिज्म, इसका विस्फोट करने में सफल हो सकता है. किसी राष्ट्रविशेष को
शुद्ध प्लूटोनियम पैदा करने में बहुत बड़ी-बड़ी एवं पेचीदी समस्याओं का
सामना करना पड़ सकता है परन्तु क्रूड किस्म का प्लूटोनियम तो प्राप्त
करना बहुत कठिन नहीं होगा और इस प्रकार वह क्रूड प्लूटोनियम के इस्तेमाल
से भी आतंक फैलानेवाला परमाणुबम बना ही सकता है. यदि यह विस्फोट सफल नहीं
भी होता है, फिर भी अत्यधिक उष्मा के कारण प्लूटोनियम के टुकड़े चारों और
बिखर कर फैल जाएँगे और परीक्षण के बाद जब यह पता चलेगा कि इस विस्फोट में
प्लूटोनियम का उपयोग हुआ था तो वहाँ के लोग, वहाँ की सरकार यह सोचकर
आतंकित हो जाएगी कि यदि यह परमाणुबम सफलतापूर्वक विस्फोट करता तो क्या
होता.
भविष्य के अणु-अस्त्र--न्यूट्रॉन बम के सफल परीक्षण के बाद अमेरिका एक
अत्यधिक किस्म का नये न्यूक्लीय अस्त्र बनाने की दिशा में तीव्र गति से
अग्रसर हो रहा है, यह नाभिकीय बम भी नरसंहार करने में काफी सफल होगा--ऐसा
अंदाज लगाया जा रहा है. यह बम ऊष्मा तथा विकिरण उगलता रहेगा तथा साथ ही
आवात तरंगें अर्थात् शॉक तरंगें भी नि:श्रित करेगा जिसके फलस्वरूप भूकंप
जैसी स्थिति पैदा हो जाएगी. यह बम न्यूट्रॉन बम से विपरीत होगा.
न्यूट्रॉन बम का असर तो थोड़े समय के बाद समाप्त हो जाएगा परन्तु इस
प्रकार के बम का असर काफी लम्बे समय तक होगा. अत: दुश्मन उस क्षेत्र पर
जल्दी कब्जा नहीं कर सकता, जिस पर इस प्रकार के बम का विस्फोट करा दिया
जाय.
अमेरिका एक और अत्यन्त ही नए किस्म के नाभिकीय बम के निर्माण में जुटा
हुआ है. इस बम की क्षमता कम होगी परन्तु विस्फोट के बाद यह काफी मात्रा
में सैकड़ों किस्म के समस्थानिक अर्थात् रेडियो आइसोटोप उगलना शुरू कर
देगा. इसके समस्थानिक अल्पकालीन होंगे--अर्थात् कुछ दिनों तक इनका असर
रहेगा. इस प्रकार समस्थानिक उगलने वाले नाभिकीय बम का मुख्य उद्देश्य यह
होगा कि हार के समय या आगे बढ़ने के बाद, इस प्रकार के बम के विस्फोट करा
देने से दुश्मन वहाँ नहीं लौट सकता है.
यूरेनियम तथा प्लूटोनियम की चोरी:
एक अमरिकी पत्रकार श्री डेविड वर्णहम ने `फ्रीडम  फ इन्फोरमेशन एक्ट' के
तहद १९७६ में अमरिकी सरकार के गुप्त कागजातों के आधार पर प्रेस-जगत को यह
जानकारी दी थी कि अमेरिका के विभिन्न परमाणु संस्थानों से कुल ८००० पौंड
परमाणुबम बनाने योग्य यूरेनियम तथा प्लूटोनियम की चोरी की इस घटना से
सचमुच विश्व के सामने एक बहुत बड़ी समस्या खड़ी हो गयी है--विश्व-शान्ति
खतरे मे पड़ गयी है. श्री डेविड ने इस बात का भी रहस्योद्-~घाटन किया है
कि अमेरिका सी. आई. ए. तथा अमरिकी सरकार इस तथ्य पर पहुँच चुकी है कि इस
चोरी या तस्करी जैसी घटना में कम से कम एक विदेशी सरकार का हाथ अवश्य है.
एक अमरिकी कम्पनी `मेटीरियल्स एण्ड इक्विप्मेण्ट कॉरपोरेशन' ने लगभग २००
पौंड परमाणुबम बनाने योग्य यूरेनियम की चोरी हो चुकी है.
मेटीरियल एण्ड इक्विमेण्ट कॉरपोरेशन नामक संस्था एक स्विस रसायनशास्त्री
जो एक व्यापारी भी हैं, द्वारा स्थापित की गयी थी. इस कंपनी के एक
इजरायली धातुविद् (मेटालरजिस्ट) को अपनी कंपनी में नौकरी दी थी. इस
कम्पनी ने अमरिकी सरकार से न्युक्लीय इंधन तैयार करने का ठेका ले रखा था.
यह कम्पनी उच्च कोटि के संबंधित यूरेनियम अर्थात इनरिच्ड यूरेनियम से
नौसेना में काम आनेवाली परमाणु-भट्टियों तथा प्रायोगिक स्तर पर काम आने
वाले अंतरिक्ष रॉकेटों के लिए इंधन की छड़ें तैयार करती थी. कम्पनी ने
सफाई दी है कि रेडियोधर्मी कचड़े को जमीन में गाड़ते समय उपर्युक्त
यूरेनियम की मात्रा भी गलती से जमीन के अन्दर दब गयी होगी. अमेरिका के
`न्यूक्लियर रेगुलेटरी कमीशन' अपनी जाँच पड़ताल के बाद इस निष्कर्ष पर
पहुँचा है कि इस कम्पनी के भंडार से कम से कम ३६१.६ पौंड संवर्धित
यूरेनियम अवश्य ही गायब है. कम्पनी द्वारा सफाई को सत्य मान लिया भी जाए
फिर भी कम से कम २०० पौंड यूरेनियम की चोरी अवश्य हुई है. यूरेनियम की
क्रांतिक सम्मात्रा का सविस्तार वर्णन किया जा चुका है, जिसके आधार पर यह
कहा जा सकता है कि इस २००पौंड यूरेनियम से हिरोशिमा पर गिरे परमाणुबम की
शक्ति वाला कम से कम ६ परमाणुबम तो अवश्य ही बनाये जा सकते हैं.
अब यह प्रश्न उठता है कि क्या आसानी के साथ यूरेनियम की चोरी की जा सकती
है. इसके उत्तर में यही कहा जा सकता है कि शुद्धिकरण और संवर्द्धन के बाद
यूरेनियम एक भूरे रंग के चूर्ण का आकार ले लेता है या छोटी गोलियों के
आकार में भी रखा जाता है. इसका घनत्व लगभग १९ ग्राम प्रति घन सेन्टीमीटर
होता है अत: यह ध्यान रखते हुए कि एक जगह इसकी कुल मात्रा क्रांतिक
सम्मात्रा से ज्यादा न हो जाए, इसे आसानी से ढोया जा सकता है. अमरिकी सी.
आई. ए. के सहायक निदेशक ने इस बात की जानकारी दी है कि इस यूरेनियम की
चोरी के थोड़े ही दिनों के बाद इजरायल ने परमाणुबम बनाया है, हालाँकि
इसमें तथ्य नहीं दिखाई पड़ता क्योंकि इजरायल पिछले दशक से ही अपनी
परमाणु-भट्टी से परमाणुबम बनाने योग्य प्लूटोनियम प्राप्त करता रहा है.
यह दूसरी बात है कि यूरेनियम उपलब्ध हो जाने पर इजरायल यूरेनियम के
परमाणुबम की लालच नहीं रोक सका होगा.
यूरेनियम तथा प्लूटोनियम की चोरी अमेरिका से तब हुई थी जब सीडन जॉनसन
अमेरिका के राष्ट्रपति थे. अमरिकी सी. आई. ए. के सहायक निदेशक श्री कार्ल
डकेट ने अपने प्रधान थी हेल्म से जब यह बात कही तो भी हेल्म ने कहा था कि
वे इसकी चर्चा राष्ट्रपति जान से करेंगे. जब राष्ट्र-~पति जानसन से यह
बात कही गयी तो उन्होंने इसे गोपनीय बनाकर रखने की सलाह दी और यहाँ तक
कहा कि यूरेनियम की चोरी की इस घटना को सेक्रेटरी  फ स्टेट श्री डीन
रस्क तथा डिफेन्स सेक्रेटरी श्री रोर्बट मैकेनमारा को भी यह बात नहीं कही
जाए. राष्ट्रपति जानसन ने इसे इसलिए गोपनीय रखने को कहा कि इसकी जानकारी
विश्व में एक प्रकार की अशांति पैदा कर देगी. एक ओर तो अमेरिका परमाणुबम
की सामग्री एवं तकनीक को अति-~गोपनीय बनाकर रखना चाह रहा है, वहीं दूसरी
ओर उसी के संस्थानों से परमाणुबम के इंधन की चोरी भी हो रही है.
अब इसके बाद हम देखें, इस चोरी गयी ८००० पौंड यूरेनियम तथा प्लूटोनियम से
कितना परमाणुबम बनाया जा सकता है. यदि यह मान लिया जाय कि चोरी गयी ८०००
पौंड न्यूक्लीय सामग्री यूरेनियम-२३५ है तो इससे करीब २०० हिरोशिमा किस्म
के परमाणुबम बनाए जाए सकते हैं. यदि यह मान लिया जाए कि ८००० पौंड में
आधी मात्रा यूरेनियम है तथा शेष आधी प्लूटोनियम तो इससे हिरोशिमा किस्म
के लगभग ४०० परमाणुबम बनाए जा सकते हैं. यह गणना इस आधार पर की गयी
है--भारी परावर्त्तक की उपस्थिति में एक परमाणुबम के लिए लगभग २०
किलोग्राम यूरेनियम या ८ किलोग्राम प्लूटोनियम चाहिए.
पाकिस्तान की घोषणा
१८ मई १९७४ को भारत द्वारा शान्तिपूर्ण कार्यों के लिए किए गए सफल
परमाणुबम-विस्फोट के बाद, पाकिस्तान ने अपने अन्दर का गुब्बार निकालना
शुरू कर दिया. पाकिस्तान के तत्कालीन प्रधानमंत्री श्री जुल्फकार अली
भुट्टो ने कई बार यह धमकी दी कि पाकिस्तान भी परमाणुबम अवश्य बनाएगा और
वह भी इस भाषा में--पाकिस्तान घास खाएगा परन्तु परमाणुबम बनाएगा जरूर.
भारतीय उपमहाद्वीप के लिए यह गंभीर चिन्ता का विषय बन जाता है. श्री
भुट्टो की धमकी खोखली नहीं बल्कि एक ठोस आधारशिला पर आधारित नजर आती है
और इसमें तथ्य भी है. परमाणु-शक्ति के क्षेत्र में पाकिस्तान ने भी बहुत
काफी प्रगति की है और वह बेल्जियम, हाँलैंड स्विट्जरलैंड, युगोस्लाविया
एवं इटली जैसे राष्ट्रों की श्रेणी में आ खड़ा हुआ है. १९६५, के भारत-पाक
युद्ध के बाद पाकिस्तान भी परमाणु-ऊर्जा के तकनीक के क्षेत्र में सक्रिय
हो उठा. १९५५ में ही पाकिस्तान ने अपने परमाणु-ऊर्जा अनुसंधान पर लगभग
ढाई करोड़ रुपया खर्च किया तथा १९६०-६५ वर्षों के बीच ५ करोड़ रुपये.
अणु-ऊर्जा-संपन्न राष्ट्रों की तरह पाकिस्तान के पास भी १२५ मेगावाट
क्षमता का एक परमाणु बिजली घर है जो `कानुप' अर् थात् कराँची न्यूक्लियर
पावर प्लांट के नाम से जाना जाता है. कनाडा की जी. आई. कम्पनी ने इसके
निर्माण का उत्तरदायित्व लिया था तथा यह परमाणु बिजली घर अगस्त १९७१ में
बनकर तैयार हुआ. यह कराँची ग्रिड की बिजली मुहैया करता है.
भारत के टाटा इंस्टिच्यूट  फ फंडामेन्टल रिसर्च, ट्राम्बे, के समान ही
पाकिस्तान के पास भी एक संस्थान है जिसे `पिंटेक' अर्थात् पाकिस्तान
इंस्टिच्यूट  फ साइन्स एन्ड टेक्नौलॉजी के नाम से पुकारते हैं.
इस्लामाबाद विश्वविद्यालय तथा पाकिस्तान परमाणु-ऊर्जा आयो साथ मिलकर
योग्य एवं सफल छात्रों की एम. एस. की डिग्री देते हैं. यह पिंटेक
अन्तर्राष्ट्रीय स्तर के संस्थान एवं प्रयोगशाला का रूप ले रहा है जहाँ
भौतिकी, रसायन, अभियंत्रणा, मेटालर्जी आदि विषयों में उच्चकोटि के
शोध-कार्य किए जा रहे हैं. पाकिस्तान परमाणु ऊर्जा आयोग की सेवा में लगभग
३०० वैज्ञानिक एवं इंजीनियर लगे हैं जिनमें अधिकतर, कनाडा, ब्रिटेन एवं
अमेरिका जैसे देशों में उच्च शिक्षा प्राप्त किए हुए हैं. भारत के
अनुसंधान रियक्टरों के समान ही पाकिस्तान के पास भी ५ मेगावाट क्षमता का
एक अनुसंधान-रियक्टर है जो `पार-१' अर्थात् पाकिस्तान रियक्टर न.१ के नाम
से पाकिस्तान में मशहूर है. यह अनुसंधान रियक्टर दिसम्बर १९६५ में
क्रांतिक अर्थात् क्रिटिकल हुआ और तब से सफलतापूर्वक कई तरह के आइसोटोप
तैयार करने में इस्तेमाल किया जा रहा है जिनका उपयोग पाकिस्तान अप नी
कृषि चिकित्सा, एवं उद्योग के क्षेत्र में कर रहा है. इस परमाणु-भट्टी की
सैनिक साज-समान की तरह गोपनीयता के पर्दे के नीचे ढँक कर रखा गया परन्तु
अन्तर्राष्ट्रीय परमाणु-शक्ति एजेन्सी ने इस रहस्य को खोल दिया और तब
संसार इसे जान सका.
परमाणु-शक्ति के उत्पादन में काम आनेवाले प्रमुख इंधन यूरेनियम के महत्व
को पाकिस्तान अच्छी तरह समझता है तथा उसने अपने देश में यूरेनियम की खोज
के लिए अपने घरेलू तथा आयात किए हुए साधनों का भरपुर उपयोग करता रहा है.
चेकोस्लोवाकिया की मदद से पाकिस्तान ने अपने देश में यूरेनियम की खोज की
है. पाकिस्तान के परमाणु-ऊर्जा आयोग के अध्यक्ष डा. मुनीर अहमद खाँ के
अनुसार, डेरा गाजी खाँ ने यूरेनियम की एक बड़ी खान मिली है तथा इसके साथ
ही सिंध नदी के बाल में यूरेनियम तथा जिर्कोन धातु के अंश मिले हैं.
सुलेमान पर्वतमालाओं में यूरेनियम की प्राप्ति हो जाने से पाकिस्तान को
यूरेनियम के मामले में बहुत धनी नहीं तो कंगाल भी नहीं कहा जा सकता. हाल
ही में करोड़ रुपये की लागत पर कनाडा ने एक ऐसा इंधन-संयंत्र खड़ा करने
का वादा किया है, जिससे रियक्टर में डालने योग्य यूरेनियम की छड़ें
(फ्यूल एलिमेंट) बनायी जा सकती है.
कराँची न्यूक्लियर पावर प्लांट के सफलतापूर्वक कार्य करने से, पाकिस्तान
का हौसला बढ़ चला है तथा उसने अपने देश के उत्तरी हिस्सों में ५००
मेगावाट क्षमता का परमाणु बिजली घर बैठाने की योजना बनायी है जो १९८० तक
चालू हो जायेगा, ऐसी बात कही गई थी. पाकिस्तान ४०० मेगावाट के ऐसे परमाणु
बिजली घ अ खड़ा करने की बात सोच रहा है जिससे वह दुहरा लाभ उठाएगा. पहला
यह कि वह परमाणु बिजली घर प्रतिदिन १०० करोड़ गैलन पीने लायक पानी तैयार
करेगा तो कराँची के आस-पास के इलाकों को मुहैया किया जाएगा और दूसरा यह
कि वह परमाणु बिजली घर पर्याप्त बिजली भी पैदा करेगा और आवश्यकता पड़ने
पर उससे रेडियो-आइसोटोप भी पैदा किए जा सकेंगे. यह परमाणु बिजली घर भी
अन्तर्राष्ट्रीय परमाणु ऊर्जा एजेन्सी की देख-रेख में तैयार किया जाएगा
तथा १९८० तक बनकर तैयार हो जाएगा. पाकिस्तान का हौसला इतना अधिक बढ़ा हुआ
नजर आता है कि उसकी योजनाएँ वास्तविकता का धरातल छोड़ कल्पना के आकाश में
उड़ने लगी हैं.
अगले १७ वर्षों में पाकिस्तान १५ न्यूक्लियर प्लांट खड़ा करने की योजना
बना चुका है और इस प्रकार यदि उसकी योजनाएँ पूरी हो जाती हैं तो वह सन्
२००० ई. तक भारत से आगे निकल आएगा. यह योजना हवाई महल इसलिए लगता है कि
४०० मेगावाट की प्रत्येक परमाणु-भट्ठियों के लिए कम से कम १५० टन
यूरेनियम चाहिए तथा प्रति वर्ष एक चौथाई अर्थात् ३५ टन से अधिक यूरेनियम
चाहिए जो पाकिस्तान की पहुँच के बाहर नजर आती है. विश्व के सबसे धनी तथा
परमाणु-ऊर्जा के क्षेत्र में आधी राष्ट्र अमेरिका के पास कुल ४२
परमाणु-भट्टियों यहाँ तक पाकिस्तान द्वारा परमाणुबम बनाने की बात है, अब
वह सक्षम हो चला है. फिलहाल पाकिस्तान का १२५ मेगावाट का कराँची परमाणु
बिजली घर प्रतिवर्ष लगभग ३२ किलोग्राम प्लूटोनियम दे सकता है. यह तो कहा
जा चुका है कि एक ४०० मेगावाट की परमाणु भट्ठी सालभर में १०० किलोग्राम
से अधिक प्लूटोनियम देने की क्षमता रखती है. १५ किलोटन टी. एन. टी.
क्षमता वाले ४ परमाणुबम के निर्माण के लिए ३२ किलोग्राम प्लूटोनियम
पर्याप्त होता है. परन्तु पाकिस्तान के पास फिलहाल सबसे बड़ी लाचारी यह
है कि उसके पास प्लूटोनियम प्लांट नहीं है, जिसकी म
दद से वह परमाणु-भट्ठी में जली यूरेनियम की राख से प्लूटोनियम प्राप्त कर
सके. पाकिस्तान यदि अपने वैज्ञानिक एवं तकनिकी प्रतिभा का उपयोग करे तो
वह ४-५ वर्षों में प्लूटोनियम प्लांट खड़ा कर सकता है. कहने की आवश्यकता
नहीं है कि पाकिस्तान इस तकनीकि स्तर तक पहुँचने के लिए जी-तोड़ प्रयास
कर रहा है. कुछ दिन पहले प्रेस-जगत में यह हलचल मच उठी कि कनाडा की मदद
से पाकिस्तान प्लूटोनियम प्लांट खड़ा करने जा रहा था, परन्तु संभवत: यह
योजना सफल नहीं हो सकी. अब हम जरा देखें, इस प्रकार प्राप्त प्लूटोनियम
का उपयोग किस प्रकार कर सकता है. शान्तिपूर्ण कर्यों के लिए प्लूटोनियम
का उपयोग फास्ट ब्रीडर रियक्टर में किया जा सकता है. चूँकि पाकिस्तान के
पास थोरियम का भंडार नहीं है अत: प्लूटोनियम-थोरियम फास्ट ब्रीडर का
प्रश्न पाकिस्तान के लिए उठता ही नहीं है. अब रही बात प्राकृतिक यूरेनियम
और प्लूटोनियम निर्मित फास्ट ब्रीडर रियक्टर की. इसके सम्बन्ध में इतना
ही कहना काफी होगा कि फास्ट ब्रीडर रियक्टर अभी परीक्षणों से गुजर रहे
हैं और अभी तक विश्व में कोई राष्ट्र इससे व्यापारिक स्तर पर विद्युत
ऊर्जा नहीं प्राप्त कर सका है. एक ओर फास्ट ब्रीडर रियक्टर जब अभी तक
परीक्षण से ही गुजर रहा है तो फिर पाकिस्तान की प्लूटोनियम प्लांट की
आवश्यकता किस मकसद के लिए होगी समझ में नहीं आता. हाँ, एक बात प्रत्यक्ष
है, अपने बननेवाले प्लूटोनियम प्लांट से प्राप्त प्लूटोनियम से परमाणुबम
जरूर बना सकता है. परमाणु बम बनाने की योजना अर्थात् प्लूटोनियम प्लांट
प्राप्त करने की योजना के पक्ष में वह यही तर्क देगा कि वह भी
शान्तिपूर्ण कार्यो के लिए परमाणु-~विस्फोट सम्पन्न कराएगा.
इस्लामिक राष्ट्रों के सहयोग से पाकिस्तानी परमाणु बम--अब तक हमलोगों ने
यह देखा कि पाकिस्तान अपनी प्रतिभा एवं साधन के बल पर अगले दशक तक
परमाणुबम बानाने में सफल हो सकता है परन्तु अरब-इजरायल-~युद्ध ने एक नयी
स्थिति पैदा कर दी है. सारे अरब-राष्ट्र पाकिस्तान के माध्यम से परमाणुबम
प्राप्त करने का जी-तोड़ प्रयास कर रहे हैं. यदि वे ऐसा करने में सफल हो
जाते हैं तो इजरायल से अपनी हारी हुई जमीन प्राप्त कर सकते हैं तथा साथ
ही फिर राष्ट्रपति सादात की यह पुरानी घोषणा-~"इजरायल को विश्व के नक्से
से समाप्त कर दिया जाएगा" अरब-राष्ट्रों के मनोबल को ऊँचा उठा सकने में
सहायक सिद्ध होगी.
अभी हाल में, मई १९७९ का यह समाचार कि पाकिस्तान शीघ्र ही परमाणु-~बम बना
लेगा, विश्व के लिए तथा खासकर भारत के लिए चिंता का विषय बन गया है.
विश्व का कोना-कोना यह सुनकर तिलमिला उठा कि पाकिस्तान ने गैस
सेन्ट्रीफ्यूज प्लांट करने के लिए सारे साधन जुटा लिये हैं. यह प्लांट
यूरेनियम के उस अवयव को (यूरेनियम २३५) जिससे परमाणु-~बम बनाया जाता है,
अलग कर सकने में सक्षम हो सकेगा और फिर परमाणुबम उसके लिए बायें हाथ का
खेल साबित होगा. अमरिकी सरकार के सहायक सचिव श्री थोमस पिकरिंग ने अमरिकी
सब-कमिटी के सामने यह रहस्योद्घाटन किया है कि पाकिस्तान अगले दो-तीन
वर्षों में परमाणु बम बना सकने में समर्थ हो जाएगा.
गैस सेन्ट्रीफ्यूज विधि का विकास सर्वप्रथम ब्रिटेन, जर्मनी तथा हॉलैंड
ने मिलजुल कर किया. इन देशों द्वारा सामूहिक रूप से निर्मित एक गैस
सेन्ट्रीफ्यूज पाकिस्तान के वर्त्तमान जाने-माने नाभिकीय वैज्ञानिक डा.
ए. क्यू. खान इस संयंत्र में काम कर चुके हैं तथा उन्ही की देख-रेख में
यह प्लांट खड़ा किया जा रहा है. पाकिस्तान का यह गैस सेन्ट्रफ्यूज प्लांट
इस्लामाबाद के निकट `कानूटा' नामक स्थान पर खड़ा किया जा रहा है. जिसके
निकट पाकिस्तान की एक छोटी-सी प्रायोगिक परमाणु-भट्टी भी सफलतापूर्वक
कार्य कर रही है.
