<औङ्ङिचिअल् अन्ड् ंएडिअ ळन्गुअगेस्><आड्मिनिस्ट्रटिवे><आनोन्><आ.ष्.८६-८७ ईन्ङोर्म्.' भ्रोअड्चस्ट्><१९८७><ंइन्.ओङ् ईन्ङोर्म्. ' भ्रोड्चस्टिन्ग्><णेत् ढेल्हि><४२ टो ९५><२१५०><आनोन्-आष्. ८६-८७ ईन्ङोर्म्. ' भ्रोअड्चस्ट्.><ढ्हनन्जय् खुमर्>

पत्र सूचना कार्यालय
७.१.१. पत्र सूचना कार्यालय लोगों को भारत सरकार की नीतियों, कार्यक्रमों और
गतिविधियों की जानकारी देने वाला प्रमुख माघ्यम है. यह भारतीय और विदेशी
समाचारपत्रों,पत्रिकाओं, समाचार एजेंसियों, रेडियो और टेलीविजन संगठनों को
सूचनाएं प्रदान करता है. अपनी देशभर में फैली टेलीप्रिंटर व्यवस्था तथा
क्षेत्रीय/शाखा कार्यालयों के जरिये यह देश के हर भाग के समाचार माध्यमों को
सूचनाएं प्रदान करता है. पत्र सूचना कार्यालय लगभग ७,००० सामाचार पत्रों /
सामाचार एजेंसियों को सामाचार सामग्री वितरित करता है.
७.१.२. ब्यूरो के नई दिल्ली स्थित मुख्यालय के सूचना अधिकारी भारत सरकार के
मंत्रालयों और विभागों से सम्बद्ध है. विभागीय प्रचार के लिए उत्तरदायी ये
अधिकारी समाचारपत्रों तथा अन्य समाचार माध्यमो से सम्पर्क बनाए रखते हैं . वे
सरकारी घोषणाओं की व्याख्या तथा उसके लिए पृष्ठभूमि सामग्री उपलब्ध करते हैं,
तथा सरकार को जनमत से अवगत रखते हुए जनता की प्रतिक्रिया के मूल्यांकन का कार्य
भी करते हैं.
वर्ष की प्रमुख घटनाएं
७.२.१. वर्ष के दौरान पत्र सूचना कार्यालय ने पंजाब तथा उत्तर-पूर्व की समस्याओं
को सुलझाने की दिशा में सरकार द्वारा किये गये प्रयासों, तथा राष्ट्रीय
अर्थव्यवस्था के विभिन्न क्षेत्रों में सुधार के लिए शुरू किये गये उपायों के
प्रचार पर विशेष ध्यान दिया. पत्र सूचना कार्यालय ने मिजोरम समझौते तथा राज्य
में विकास परियोजनाओं के शुरू किये जाने, पंजाब समझौते को लागू करने की दिशा में
उठाए गये विभिन्न कदमों तथा केन्द्र द्वारा राज्य सरकार को आतंकवाद से निबटने के
लिए दिये गये सहयोग जैसे विषयों का भी विशेष प्रचार किया.साम्प्रदायिक सौहार्द्र
तथा आपसी समझ को बढ़ाने जैसे विषयों के विभिन्न पहलुओं पर सरकार द्वारा उठाए गये
कदमों को प्रचारित करने की भी व्यापक व्यवस्था की गयी.इसी उद्देश्य को ध्यान में
रखकर राष्ट्रीय एकता परिषद् तथा इसकी संचालन समिति की बैठकों पर विशेष ध्यान दिया
गया . साम्प्रदायिक तनाव को कम करने हेतु समय -समय पर प्रेस का स्वैच्छिक सहयोग
अनौपचारिक रूप से लिया गया.
७.२.२. आर्थिक क्षेत्र में पत्र सूचना कार्यालय ने सरकार की जिन नीतियों का
विशेष प्रचार किया, वे हैं:औद्योगिक लाइसेंस जारी करने की नीति को उदार बनाने
तथा लाइसेंस देने की प्रक्रिया के सरलीकरण की नीति. इसके साथ-साथ मुद्रास्फीति
के दबाव को कम करने की सरकार की नीति का भी प्रचार किया गया.
७.२.३. विदेशी मामलों में गुट-निरपेक्ष राष्ट्र के महत्वपूर्ण देश के रूप में
भारत की भूमिका तथा प्रिटोरिया की सरकार की धमकियों से अफ्रीका के अग्रिम पंक्ति
के देशों को बचाने में भारत की भूमिका जैसे मुद्दों पर विशेष ध्यान दिया गया.
हरारे में आठवें गुट निरपेक्ष सम्मेलन में भारत को अफ्रीका कोष का अध्यक्ष चुने
जाने पर सूचना प्रसारित की गयी. नई दिल्ली में अफ्रीका कोष शिखर सम्मेलन की
कार्यवाही को प्रसारित करने के लिए व्यापक व्यवस्था की गयी. इस अवसर पर भारतीय
तथा विदेशी पत्रकारों की सुविधा के लिए विज्ञान भवन में एक मीडिया सेन्टर खोला
गया. पत्र सूचना कार्यालय ने नवम्बर १९८६ में सोवियत कम्यूनिस्ट पार्टी की
केन्द्रीय समिति के महासचिव श्री मिखाइल गोर्बाचोव की भारत यात्रा के प्रचार के
लिये राष्ट्रीय तथा अंरर्राष्ट्रीय सूचना माध्यमों को व्यापक सुविधाएं उपलब्ध
कराई.इसी प्रकार की सुविघाएं पोप जॉन पॉल द्वतीय की भारत यात्रा के दौरान भी
उपलब्ध कराई गईं. पत्र सूचना कार्यालय ने जिन अन्य महत्वपूर्ण घटनाओं को
प्रचारित किया, वे हैं:- चौथे वेतन आयोग की सिफारिशों पर सरकार द्वारा की गयी
कार्रवाई,जून १९८६ में आयोजित आर्थिक विषयों के सम्पादकों का सम्मेलन,
अंतर्राष्ट्रीय व्यापार मेला, इंदिरा प्रियदर्शनी वृक्षमित्र पुरस्कार, नई
दिल्ली में आयोजित भारत का ग्यारहवां अंतर्राष्ट्रीय फिल्म समारोह तथा अपना
उत्सव.
विभिन्न मंत्रालयों के लिये प्रचार
७.३ पत्र सूचना कार्यालय ने विभिन्न मंत्रालयों और विभागों के लिए प्रचार के जो
अन्य कार्य किये, उनमें से मुख्य निम्नलिखित हैं:-
गृह मंत्रालय
७.४ पंजाब में आतंकवादी गतिविधियों के जारी रहने के परिणामस्वरूप इस वर्ष देश की
आंतरिक सुरक्षा को खतरा और बढ़ गया है. लोगों में विश्वास की भावना को बढ़ाने के
उद्देश्य से स्थिति से निबटने के लिए सरकार द्वारा किये जा रहे प्रयासों के बारे
में जानकारी दी गयी. इस संदर्भ में सरकार के जिन प्रयासों को विशेष रूप से
प्रचारित किया गया, वे हैं:- साम्प्रदायिक सद्भाव पर विचार के लिए राष्ट्रीय
एकता परिषद् की बैठक की कार्रवाई, पंजाब की स्थिति तथा पुलिस बल का
आधुनिकीकरण.मिजोरम समझौते को औचित्यपूर्ण क्षेत्रीय आकांक्षाओं को पूरा करने तथा
लम्बे समय से चली आ रही समस्याओं को विचार-विमर्श से हल करने की सरकार की इच्छा
के प्रतीक के रूप में प्रदर्शित किया गया.
वित्त
७.५.१. इस वर्ष का मुख्य विषय उद्योगों को वित्तीय प्रोत्साहन देने तथा
गैर-कानूनी गतिविधियों में लगे लोगों से सख्ती से निपटने के सरकार के प्रयासों
का प्रचार करना था. इस बात पर विशेष बल दिया गया कि जहां एक ओर सरकार वाणिज्य
तथा उद्योग क्षेत्र की सही मांगों पर कार्रवाई करने के लिए तैयार है, वहीं वह
सम्पूर्ण राष्ट्र के हित और जनसामान्य की आवश्यकताओं पर भी पर्याप्त ध्यान देगी.
वित्त मंत्रालय की विभिन्न गतिविधियों की सूचना लगातार दी जाती रही, ताकि लोग
आर्थिक कल्याण के लिए उठाए जा रहे कदमों से अवगत रहें.
उद्योग
७.६ औद्योगिक लाइसेंस देने तथा इसकी प्रक्रिया को उदार बनाने की सरकार की नीति
को प्रचार माध्यमों के द्वारा विशेष रूप से प्रचारित किया गया. उद्योगों की
संस्थापित क्षमता के उपयोग को बढाने की 'ब्राड बैंडिंग स्कीम'पर विशेष ध्यान
दिया गया. पिछड़े हुए क्षेत्रों के औद्योगिक विकास के उपायों का भी व्यापक
प्रचार किया गया.लोगों में गुणवत्ता की परख को विकसित करने के लिए एक विशेष
आभियान चलाया गया.देश की अर्थव्यवस्था में सार्वजनिक क्षेत्र की भूमिका पर कई
फीचर लेखों के माध्यम से प्रकाश डाला गया.
ऊर्जा
७.७.१ इस वर्ष ताप विद्युत केन्द्रों में विद्युत उत्पादन बढ़ाने तथा ऊर्जा के
संरक्षण के लिए ट्रान्समिशन और वितरण में होने वाली ऊर्जा की हानि को कम करने के
लिए उठाए गए कदमों को प्रचारित करने पर विशेष बल दिया गया.
७.७.२. जहां तक कोयले का संबंध है, कोयले के उत्पादन तथा वितरण को बढ़ाने के
प्रयासों पर विशेष बल दिया गया. जिन मुद्दों पर विशेष रूप से ध्यान केन्द्रित
किया गया,उनमें से एक है-आपूर्ति तथा गुणवत्ता की दृष्टि से कोयला उपभोक्ताओं की
संतुष्टि. कोयला कंपनियों के प्रबंध में मजदूरों की भागीदारी की योजना का भी
प्रचार किया गया.
७.७.३. एक अन्य क्षेत्र, जिसका प्रचार किया गया वह था, ग्रामीण क्षेत्रों की
ऊर्जा संबंधी आवश्यकताओं को पूरा करने के लिए किये जा रहे सरकार के प्रयास.ऊर्जा
के उत्पादन तथा वितरण को विकेन्द्रीकृत करने के लिए ग्रामीण ऊर्जा केन्द्रों
'ऊर्जाग्रामो" के स्थापित किये जाने की योजना इस दिशा में उठाया गया एक
महत्वपूर्ण कदम था.
रक्षा
७.८.१. पत्र सूचना कार्यालय ने सशस्त्र सेनाओं की छवि को बनाने के लिए इनसे
संबंधित सूचनाओं का लगातार प्रवाह बनाए रखा. इस क्षेत्र में जिन मुख्य बातों का
प्रचार किया गया. वे हैं;- कारवाड़ में नौ सेनिक अड्डे की आधारशिला का रखा जाना,
भारतीय वायु सेना में मिग-२७ तथा एम. आई-१७ विमानों को शामिल किया जाना तथा
अमेठी में हिन्दुस्तान एरोनॉटिक्स लिमिटेड की ग्यारहवीं उत्पादन इकाई का खोला
जाना.
७.८.२. स्वतंत्रता दिवस के अवसर पर भारतीय सशस्त्र सेनाओं के विभिन्न अंगों की
गतिविधियों पर जानकारी उपलब्ध कराई गई. पत्रकारों को थल सेना,नौ सेना,वायु सेना
के प्रतिष्ठानों में ले जाया गया.देश के प्रमुख समाचार-पत्रों के सम्पादकों तथा
स्तम्भकारों के लिए समय-समय पर रक्षा मंत्रालय से संबंधित विषयों की जानकारी
देने की विशेष व्यवस्था की गयी. थल सेना दिवस, नौ सेना दिवस तथा वायु सेना दिवस
के अवसर पर विभिन्न प्रचार माध्यमो के सहयोग से प्रचार की व्यवस्था की गई.
७.८.३. रक्षा-सेवाओं से संबंध सार्वजनिक क्षेत्र के प्रतिष्ठानों की गतिविधियों
पर प्रकाश डालने के लिए भी पत्रकारों को इन प्रतिष्ठानों की यात्रा पर ले जाया
गया.उड़ीसा में बालासेर जिले के बालीपाल, भोगराई क्षेत्र के प्रस्तावित
राष्ट्रीय रेंज में रहने वाले लोगों के लिए चलाया गया पुनर्वास अभियान इस वर्ष
का महत्वपूर्ण विषय था.
७.८.४. भूतपूर्व सैनिकों को दी जाने वाली सुविधाओं, जैसे पेशन याचिका सेल के गठन
तथा एक ही स्थान से पेशन सम्बन्धी दावों को निपटाने की व्यवस्था कायम करने की
जानकारी दी गयी. युद्ध संवाददाताओं के लिए एक प्रशिक्षण पाठ्यक्रम शुरू किया
गया. इसका उद्देश्य पत्रकारों को तीनों रक्षा सेवाओं की गतिविधियों को सही
परिप्रेक्ष्य में देखने का प्रशिक्षण देना था.
७.८.५. कोर  फ इंजीनियर्स की "तृष्णा", नौका के विश्वभ्रमण अभियान की जानकारी
लगातार दी जाती रही.
७.८.६.१९८६ के गणतंत्र दिवस से "सैनिक समाचार" का असमी संस्करण प्रकाशित होना
शुरू हुआ. इसके प्रकाशन से अब संस्करणों की संख्या १२ हो गयी है.
विदेशी मामले
७.९.१. गुट-निरपेक्ष देशों के एक महत्वपूर्ण सदस्य के रूप में भारत की भूमिका
तथा पड़ोसी देशों और बड़ी शक्तियों के साथ संबंध सुधारने के उसके प्रयासों पर इस
वर्ष विशेष ध्यान दिया गया. सोवियत कम्युनिस्ट पार्टी की केन्द्रीय समिति के
महासचिव श्री मिखाइल गोर्बाचोव की भारत यात्रा के अवसर पर सूचना माध्यमों की
सुविघाएं उपलब्ध कराई गई. इसी प्रकार पोप जॉन पॉल द्वितीय, यूगोस्लाविया के
प्रधानमंत्री, जार्डन के शाह, निकारागुआ के राष्ट्रपति, बंगलादेश के राष्ट्रपति,
जर्मन संघीय गणराज्य के चांसलर, ग्रीस के प्रधानमंत्री तथा स्वीडन के
प्रधानमंत्री की भारत यात्रा के अवसर पर भी प्रचार माध्यमों की सुविधाएं उपलब्ध
कराई गयीं.
७.९.२. पड़ोसी देशों के साथ संबंध सुधारने के क्षेत्र में पत्र सूचना कार्यालय
ने बंगलौर में हुए दूसरे.सार्क, शिखर सम्मेलन के अवसर पर सूचना माध्यमों की
सुविधाएं उपलब्ध कराई. श्री लंका की जातीय समस्या के शान्तिपूर्ण समाधान के लिए
भारत के सहयोग के प्रयासों को भी विशेष रूप से प्रचारित किया गया. गृह सचिव तथा
विदेश सचिव की पाकिस्तान यात्राओ को भी, कठिनाईं के बावजूद भारत के पाकिस्तान
से संबंधों को सुधारने के प्रयास के रूप में प्रदर्शित किया गया.
राष्ट्रपति,प्रधानमंत्री तथा विदेशमंत्री की कई देशों की यात्राओं को विदेशी
सूचना माध्यमों के द्वारा प्रचारित करने की भी व्यवस्था की गयी.
रेल
७.१३ इस वर्ष रेलवे द्वारा अपनी कार्यक्षमता में सुधार के लिए किये गये प्रयासों
तथा यात्रियों की आवश्यकताएं पूरी करने के लिए उठाए गये कदमों को प्रचारित करने
पर विशेष बल दिया गया.मद्रास की इंटीग्रल कोच फेक्ट्री तथा वाराणसी के डीजल
लोकोमोटिव वर्क्स के दौरे पर पत्रकारों के दो दलों को ले जाया गया. इस वर्ष के
प्रमुख प्रचार अभियान में जिन विषयों पर विशेष प्रकाश डाला गया, वे इस प्रकार
हैं;-हवाई अड्डो पर रेलों में आरक्षण की सुविधा उपलब्ध कराना, दूसरी रेल लाइन के
निर्माण के लिए भारत और पाकिस्तान के बीच वार्ता, बेटिकट यात्रा करने वालों के
विरूद्ध अभियान, दिल्ली के लिए हल्की रेल परिवहन व्यवस्था तथा दिल्ली और अन्य
महानगरों में कम्प्यूटर द्वारा रेलों में आरक्षण की सुविधा उपलब्ध कराना. रेलवे
बांड जारी करने तथा रेलों में विनियोग के लिए अधिक धन जुटाने के उद्देश्य से
बनाए गए रेलवे फाइनेंस कार्पोरेशन के बारे में भी जानकारी प्रचारित की गयी.
जल-भूतल परिवहन
७.११.१ इस बर्ष सड़क यातायात को सरल बनाने तथा बन्दरगाहों के प्रबंध में सुधार
लाने के लिए सरकार द्वारा उठाए गए कदमों पर विशेष ध्यान दिया गया. १९३९ के
मोटर-वाहन अधिनियम में विस्तृत संशोधन लाने के प्रश्न पर विचार करने के लिए नई
दिल्ली में हुए राज्यों के परिवहन मंत्रियों के सम्मेलन की कार्यवाही की जानकारी
भी प्रचारित की गयी. सितम्बर १९८६ में आयोजित राष्ट्रीय राजमार्ग सप्ताह का
विभिन्न सूचना माध्यमों के द्वारा प्रचार किया गया.
७.११.२. भारत सरकार द्वारा अंतर्देशीय राजमार्ग प्राधिकरण की स्थापना के कार्य
के लिए प्रचार-अभियान चलाया गया. राष्ट्रीय जहाजरानी बोर्ड की पहली बैठक की
कार्यवाही से सूचना माध्यमों को अवगत रखा गया.
नागर विमानन
७.१२ देश में वायुयानों से यात्रा करने वाले यात्रियों को बेहतर सेवाएं उपलब्ध
कराने के लिए सरकार द्वारा उठाये गये कदमों को प्रचारित किया गया.इन कदमों में
एअर टैक्सी सेवा के शुरू किये जाने, हेलीकाप्टर कार्पोरेशन  फ इंडिया के बनाए
जाने,राष्ट्रीय विमानन प्राधिकरण के गठन तथा वायुदूत और इंडियन एयरलाइन्स की
सेवाओं के विस्तार के कार्यक्रम शामिल हैं. अंतर्राष्ट्रीय नागर विमानन संगठन के
मांट्रिअल(कनाडा) में आयोजित सम्मेलन का व्यापक प्रचार किया गया. भारत इसका
अध्यक्ष चुना गया था.
संचार
७.१३. इस वर्ष का मुख्य विषय लोगों को बेहतर डाक तथा दूरसंचार सेवाएं उपलब्ध
कराने के लिए सरकार द्वारा उठाए गये कदमों की जानकारी देना था.टेलीफोन
एक्सचेंजों की क्षमता में वृद्धि तथा टेलीफोन सुविधा के लिए प्रतीक्षा कर रहे
लोगों को नए टेलीफोन एक्सचेंजों की स्थापना करके यह सुविधा उपलब्ध कराने के
प्रयासों को सूचना माध्यमों के जरिए प्रचारित किया गया. स्पीड पोस्ट नाम की नई
डाक सेवा का भी व्यापक प्रचार किया गया.
सूचना और प्रसारण
७.१४.१. इस वर्ष आकाशवाणी तथा दूरदर्शन के प्रसारण क्षेत्र में विस्तार लाने के
लिए उठाए गए कदमों की जानकारी देने पर मुख्य रूप से बल दिया गया, ताकि उनके
कार्यक्रम देश के अधिक लोगों द्वारा देखे और सुने जा सके. एक अन्य क्षेत्र जिस
पर विशेष ध्यान दिया गया, वह था-आकाशवाणी और दूरर्शन के कार्यक्रमों में सुधार
के प्रयास.
टेलीविजन
७.१४.२. दूरदर्शन से बाहर टेलीविजन कार्यक्रमों के निर्माण को बढ़ावा देने के
लिए एक योजना तैयार की गई. इस योजना की जानकारी देना इस वर्ष का प्रमुख विषय था.
एक अन्य मुख्य कार्यक्रम आकाशवाणी के प्रसारण क्षेत्र का सीमावर्ती तथा जनजातीय
क्षेत्रों में, विशेष रूप से उत्तर-पूर्व में विस्तार करना तथा फ्रीक्वेंसी
मौड्यूलेशन सुविधा वाले और स्थानीय आकाशवाणी केन्द्रों को खोलना था.
७.१४.३. दूसरे प्रेस कमीशन की सिफारिशों पर सरकार द्वारा लिए गए निर्णयों का
व्यापक प्रचार किया गया.समाचार-पत्रों को विभिन्न सुविधाएं उपलब्ध कराने के
साथ-साथ प्रेस की स्वतंत्रता में हस्तक्षेप न करने की सरकार की नीति के संबंध
में लिए गए निर्णयों का भी प्रचार किया गया.वर्ष १९८६-८७ तथा १९८७-८८ के लिए
अखबारी कागज के आबंटन की नीति की भी सूचना दी गई.
पर्यटन
७.१५ पर्यटन को बढ़ावा देने तथा भारतीय और विदेशी पर्यटकों के लिए सुविधाएं
बढ़ाने के लिए सरकार द्वारा उठाए गए कदमों पर विशेष बल दिया गया. १९ दिसम्बर
१९८६ को नई दिल्ली में विदेशों से आने वाले दस लाख पर्यटकों के आगमन के अवसर पर
एक विशेष कार्यक्रम को सूचना माध्यमों द्वारा प्रचारित किया गया. २७ सितम्बर १९८६
को मनाए गए विश्व पर्यटन दिवस के अवसर पर पर्यटन स्थलों की दृष्टि से भारत की
संभावनाओं का प्रचार किया गया.
मानव संसाधन विकास
७.१६. इस वर्ष के प्रचार का मुख्य विषय नई शिक्षा नीति का निर्माण था. नई शिक्षा
नीति के निर्माण के पहले तथा बाद में जो चर्चाएं हुई, उनका व्यापक प्रचार किया
गया.बाल विकास पर बंगलौर में आयोजित सार्क देशों के सम्मेलन तथा नई दिल्ली में
एशियाई देशों की महिलाओं तथा बच्चों के कन्याण पर आयोजित सार्क सम्मेलन की
कार्यवाही की भी सूचना प्रचारित की गई.नवम्बर १९८६ में नई दिल्ली में आयोजित
राष्ट्रीय सांस्कृतिक पर्व.अपना उत्सव, को लोगों की सांस्कृतिक आवश्यकताओं को
पूरा करने के सरकार के प्रयासों के एक अंग के रूप में प्रदर्शित किया गया.
स्वास्थ्य तथा परिवार कल्याण
७.१७.१.पत्र सूचना कार्यालय द्वारा संशोधित परिवार कल्याण नीति के लिए प्रचार का
अभियान चलाया गया.इसमें व्यक्तिगत रूप से लोगों को जानकारी दी गई तथा संवाददाता
सम्मेलन आयोजित किए गए. इसके अतिरिक्त लिखित सामग्री तथी फीचर लेखों का भी वितरण
किया गया.
