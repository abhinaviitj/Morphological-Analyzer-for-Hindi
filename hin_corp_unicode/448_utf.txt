<शोचिअल् श्चिएन्चे><षेलिगिओन्><ःएएर बइ बोर्डिय><झइन् ड्हर्म कि फ्रमुक्ह् शड्ह्वियन्><१९९१><फर्स्ह्वनट्ह्  श्ह्रन् श्होड्ह् शन्स्ट्हन्><अरनसि><२१४ टो २२१><२३५०><ःएएर बइ - झइन् ड्हर्म कि फ्रमुक्ह् शड्ह्वियन्>

क्षुल्लिका चन्द्रमती जी
वयोवृद्ध, शान्त और स्वाध्यायशीला आपका जन्म अलवर निवासी श्री सरदार सिंह
एवं श्रीमती भूरीबाई के यहाँ हुआ था. धर्मभावना के फलस्वरूप आपने
आचार्यश्री महावीरकीर्ति महाराज से क्षुल्लिका रूप श्रावकव्रत ग्रहण किये
हैं. आपकी सत्प्रेरणा से वासुपूज्य भ. के गर्भ, जन्म, तप, ज्ञान और
निर्वाण स्थान पर ७० फुट ऊँचा मानस्तम्भ २४ टोंक, भ. वासुपूज्य की २५ फुट
ऊँची प्रतिमा, स्वाध्याय भवन आदि कार्य हो रहे हैं.
क्षुल्लिका चेलनामती जी
आपका जन्म २५ जुलाई १९२८ के दिन श्री प्रकाशचन्द्र जैन की धर्मपत्नी
श्रीमती त्रिशलावती जी की कुक्षि से हुआ था. जन्मस्थान गढ़ी हसनपुर, जिला
मुजफ्फरनगर (उ. प्र.) है. आपने आचार्य देशभूषण महाराज से ब्रह्मचारिणी
दीक्षा और श्री सम्मेदशिखर जी की पावन पुण्य-~भूमि पर आचार्यश्री १०८
विमलसागर महाराज से क्षुल्लिका दीक्षा ग्रहण की. आप कषाय की पकड़ से
छूटने में प्रयत्नशील हैं.
आर्यिका श्री जिनमती जी
"यदि कल्याण की इच्छा है, तो विषयों को विष के समान त्याग देना चाहिए.
क्षमा, सरलता, दया, पवित्रता और सत्य को अमृत के समान ग्रहण करना चाहिए"
इस तथ्य का बोध प्रभावती को हुआ और आर्यिकारत्न ज्ञानमती के सान्निध्य
में ब्रती बन गई. प्रभावती के पिता श्री फूलचन्द्र जैन और माता श्री
कस्तूरी देवी थीं, किन्तु दुर्भाग्य से पितृ-मातृ वियोग बचपन में ही हो
गया, जिसके कारण लालन-पालन मातुल गृह पर हुआ. इनका जन्म फाल्गुन शुक्ला
१५ सं. १९९० के दिन म्हसबड़ (महाराष्ट्र) नामक स्थान पर हुआ था.
आर्यिकारत्न श्री ज्ञानमती जी को सत्संगति के कारण प्रभावती की वैराग्य
भावना तीव्र होती गयी. फलस्वरूप श्री १०८ आचार्य वीरसागर महाराज से वि.
स. २०१२ में माधोराजपुरा में क्षुल्लिका दीक्षा ले ली. श्रावक के व्रतों
का पालन करते हुए आर्यिका ज्ञानमती से न्याय, व्याकरण और सैद्धान्तिक
ग्रन्थों का अध्ययन किया. अपनी कुशाग्रबृद्धि के कारण परम विदुषी हो गई
और गुरुवर्य से प्राप्त `जिनमती' नाम को सार्थक किया.
ज्ञान और चारित्र की बढ़ती धारा ने महाव्रत धारण की क्षमता उत्पन्न करा
दी. परिणामस्वरूप कार्तिक शुक्ला ४ वि. सं. २०१६ के दिन सीकर (राजस्थान)
के मनोरम समारोह में आचार्यश्री शिवसागर महाराज से आर्यिका दीक्षा ग्रहण
कर ली.
संस्कृत, प्राकृत, हिन्दी भाषा का सम्यरीत्या अध्ययन होने से आपने
न्याय, व्याकरण, कोष एवं सैद्धान्तिक ग्रन्थों का परायण किया और
प्रमेयकमलमार्तण्ड जैसे महान् दार्शनिक ग्रन्थ को हिन्दी टीका करके
दार्शनिक क्षेत्र की महती पूर्ति की है.
आर्यिका श्री जिनमती जी
आपका जन्म पाडवा (सागावाडा) में विक्रम संबत् १९७३ में हुआ था.
बाल्यावस्था में आपको मंकुबाई नाम से पुकारा जाता था. मंकुबाई के पिता
नरसिंहपुरा जाति के श्री चन्तुलाला जो एवं माता श्रीमती दुरीबाई हैं.
मंकुबाई का विवाह पारसोला में हुआ था किन्तु ६ माह बाद ही वैध्वय के दु:ख
से आक्रान्त हो गयीं. वैधव्य ने जीवन दिशा को मोड़ दिया जिससे
महावीरकीर्ति महाराज से प्रथम प्रतिमा के व्रत लिए. अनन्तर वर्धमानसागर
महाराज से सातवीं प्रतिमा और २०२४ में क्षुल्लिका दीक्षा ग्रहण की.
संयमोचित ब्रतोपवास आदि नियमों का पालन करती रही और चारित्र की विशुद्धि
करती रहीं. फलस्वरूप सम्मेदशिखर के परमपावन स्थल पर आचार्यश्री विमलसागर
से आर्यिका के महाव्रतों के साथ जिनमती रूप अभियान को हस्तगत किया. आप
संघ की तपस्विनी आर्यिका हैं.
क्षु. जयमती जी
भारतीय नारी सन्मान की पात्रा है किन्तु यदा-कदा उसे अपमान भी सहना पड़ता
है. इन अपमानित जीवन को निन्द्य मानकर शान्ति देवी ने १७ सितम्बर १९६९
में क्षुल्लिका दीक्षा ग्रहण कर ली. शान्ति देवी के पिता श्री पदमचन्द
जैन एवं माता श्रीमती मैना देवी जैन, मुजफ्फर-~नगर (उ. प्र.) के निवासी
हैं. आपने लौकिक अध्ययन इण्टरमीडियट पर्यन्त किया किन्तु धार्मिक
षट्खण्डागम आदि ग्रन्थों के भी स्वाध्याय से ज्ञानर्जन में तल्लीन हैं.
क्षुल्लिका जयश्री जी
विषय वासनाओं के प्रति आसक्ति और क्रोध के आवेश को वश में कर लेने पर
आत्मबल पढ़ता है और यही सफलता का रहस्य है. विषय वासना के आधीन न होने
वाली मातृश्री जयश्री का जन्म अक्कलकोट जिला सोलापुर (महाराष्ट्र) में
हुआ था. आपने विवाह न करके २० वर्ष की आयु में ही स्वर्गीय आचार्य
पायसागर से सातवीं प्रतिमा के व्रत ले लिए थे. आचार्य देशभूषण के संघ में
सम्मिलित हो आप्तमीमांसा, आप्तपरीक्षा, न्यायदीपिका आदि ग्रन्थों का
अध्ययन कर ई. १९५९ श्रवणबेलगोल में ही उन्हीं से क्षुल्लिका दीक्षा ग्रहण
कर ली.
आर्यिका दयामती माताजी
सागर नगर के सिंघई गोरेलाल जैन के सुखसम्पन्न परिवार में आपका जन्म हुआ
था. बाल्यावस्था का नाम नन्हीबाई है. प्रारम्भिक के काल में सामान्य
अध्ययन कर वैवाहिक जीवन यापन करने वाली आपके गार्हस्थिक जीवन में वज्रपात
हुआ कि वैध्व्य जीवन में आ गयीं. समय के साथ दु:ख दूर हुआ और एक नया
अभ्युदय हुआ कि आपका कनक-~मती जी से सम्पर्क हुआ. अनन्तर उनकी प्रेरणा से
आचार्य शिवसागर महाराज से दीक्षा ग्रहण की और दयामती रूप वर्णों को
अलंकृत करते हुए महावती जीवन अपनाया. वर्तमान में आचार्य १०८ अजितसागर
महाराज के संघ में विराजमान हैं.
क्षुल्लिका दयामती जी
प्रगतिशील मनुष्य के मार्ग में आने वाला एकमात्र बाधक भय है. इस भय की
ललितपुर निवासी काशीराम जैन एवं श्रीमती केशरबाई की पुत्री और श्री
भागचन्द्र जैन की पत्नी जमनाबाई ने तिलाञ्जलि दी. सिद्धक्षेत्र सोनागिर
के मनोरम प्रागण में आचार्यश्री सुमतिसागर महाराज से क्षुल्लिका दीक्षा
ग्रहण कर दयामती संज्ञा को प्राप्त किया. दयावन्त जीवन को व्यतीत करती
हुई कर्म बेड़ी को जीर्ण कर रही है. महासाध्वी आर्यिका श्री धर्ममती
माताजी
संयम और चारित्र से अलंकृत महासाध्वी आ. धर्ममती माताजी का जन्म १८९८ में
कुचामन नगरी के समीपस्थ लूणवां नामक ग्राम में श्री चम्पालाल जैन के घर
हुआ था. आपका विवाह वर्धा निवासी श्री लखमीचन्द्र कासलीवाल से हुआ था
किन्तु १४ वर्ष की अल्पायु में ही सौभाग्य अस्त हो गया. ई. सन् १९३६ में
श्री कुन्यलगिरि क्षेत्र के पावन स्थल पर १०८ श्री जयकीर्ति महाराज से
आपने परम श्रेयस्कारिणी आर्यिका दीक्षा लेकर धर्ममती नाम प्राप्त किया.
क्षुल्लिका धर्ममती माताजी
विचार स्वयं ही कार्य में परिणत होने के लिए मार्ग खोज लेता है. यह तथ्य
क्षुं. धर्ममती के साथ पूर्णरूप से घटित होता है. आप कोथली निवासी सेठ
कालीशाह एवं श्रीमती धुंधुबाई की पुत्री इन्दु से क्षु. धर्म-~मती बनीं.
आपने अपने विचार के अनुरूप क्षुल्लिका दीक्षा मुनिवर १०८ श्री
निर्माणसागर से सोनागिरि पर प्राप्त की है. सम्प्रति मौक्षरूपी कार्य की
सिद्धि हेतु प्रयत्नशील हैं.
आर्यिका नंगमती जी
सुधर्माबाई का जन्म १९५१ ई. में इन्दौर निवासी श्री माणिकचन्द्र जी
कासलीवाल की गृहिणी श्रीमती माणिकबाई की कुक्षि से हुआ था. समस्त परिवार
धार्मिक संस्कारों से संस्कारित होने से सुधर्मा में धर्म के प्रति तीव्र
अभिरुचि जागृत हुई और १८ वर्ष की अवस्था में ही श्री १०८ ज्ञानभूषण
महाराज से आजीवन ब्रह्मचर्य वर्त ले लिया. शनै: शनैं: अध्यवसायी सुधर्मा
ने जीवकाण्ड, कर्मकाण्ड आदि ग्रन्थों का अध्ययन कर परीक्षा उत्तीर्ण की
ओर श्रावण शुक्ला १५ (रक्षाबन्धन) तदनुसार ८-८-~१९७१ के शुभ दिन
चन्द्रप्रभु के प्रांगण वाले सोनागिरि तीर्थक्षेत्र पर आचार्यश्री
विमलसागर जो महाराज से आर्यिका दीक्षा ग्रहण कर जीवन की परीक्षा उत्तीर्ण
कीं.
आर्यिका नन्दामती जी
संसार एक रंगमंच है. इसमें प्रत्येक प्राणी को दशा बदलती रहती है. संसार
रूपों मञ्व पर जयमाला देवी के जीबन में भी अचानक परि-~वर्तन आया कि आप के
पति आगरा निवासी श्री सुगन्धीलाल जैन का देहावसान हो गया.
जयमाला के पिता श्री मुन्नीलाल एवं माता श्रीमती कपूरो देवी को भी गहरा
आघात पहुँचा. श्री विमलसागर महाराज से १९६९ ईं. में जयमाला ने क्षुल्लिका
के ब्रत ग्रहण कर लिये. इसके अनन्तर कार्तिक शुक्ल २ मंगलवार वि. सं.
२०३० आ. विमलसागर महाराज से ही आर्यिका दीक्षा के साथ नन्दामती संज्ञा को
ग्रहण किया.
आर्यिका निर्मलमती माता जी
जयपुर मण्डल के अन्तर्गत बैराठ ग्राम के निवासी श्री महादेव सिंघई की
धर्मपत्नी गोपालीबाई ने मगसिर वदी १२ सं. १९८० के दिन एक बालिका को जन्म
दिया था. इस बालिका का मनफूल बाई नामकरण किया गया था. मनफूल बाई का विवाह
१३ वर्ष की अल्पायु में हो गया था किन्तु ११ महीनें बाद वैधव्य जीवन को
अपनाना पड़ा. इस शोक-~सागर में निमग्न होने के कारण संसार से विरक्ति
धारण कर आचार्य धर्मसागर महाराज से आर्यिका के महाव्रतों को अग्ड़ीकार
किया. वर्त-~मान में जिनधर्म प्रभावना करती हुई भारतधरा पर विहार कर रही
हैं.
आर्यिका नेमवती माता जी
नेमवती का जन्म फफोतू (टूँडला) आगरा (उ. प्र.) के श्री प्यारेलाल एवं
श्रीमती जयमाला जैन श्रावक युगल से मई १९३० ई में हुआ था. आपका
गृहस्थावस्था का नाम बिट्टूबाई था. धार्मिक अध्ययन करते हुए जीवन यापन कर
रही थीं कि आपको संसार से वैराग्य हो गया. अनन्तर आपने अप्रैल १९७५ ई.
में कलकत्ता नगर के मध्य आचार्यश्री १०८ सन्मतिसागर महाराज से आर्यिका
दीक्षा ग्रहण की. वर्तमान में तपस्वी जीवन को व्यतीत करती हुई निरन्तर
व्रतोपवास तथा धर्म साधना में तल्लीन रहती हैं.
आर्यिका नेमीमती माता जी
ज्ञानार्जन में दत्तचित्त भंवर कुमारी का जन्म श्रावण कृष्णा ७ वि. १९५५
की शाम को जयपुर में हुआ था. इनके पिता श्री रिखबचन्द्र जी विन्दायक्या
और मातुश्री मेहताब बाई थीं. इनके पति लाला गणेशलाल विलाला थे. पति और
पत्नी दोनों जिनसाधुओं की वैश्यावृत्ति में लगे रहते थे. पति के वियोग के
अनन्तर भँवर कुमारी ने आचार्य शिवसागर से क्षुल्लिका एवं वि. सं. २०१७
में सुजागढ़ नगर के मध्य आर्यिका के महाव्रतों को ग्रहण किया.
क्षुल्लिका निर्मलमती जी
बाल्यकाल से वैराग्य भाव को धारण करने वाली मुन्नी जैन का कटनी (म. प्र.)
में हुआ. आपके पिता श्री कपूरचन्द्र जैन एवं माता श्रीमती चैन बाई हैं.
आपने १६ वर्ष की अल्पायु में आचार्य सन्मति-~सागर महाराज से आषाढ़ कृष्णा
११ वि. सं. २००८ में क्षुल्लिका दीक्षा ग्रहण कर क्षु. निर्मलमती नाम
पाया. वैराग्यमय जीवन के साथ अब सन्मार्ग पर अवस्थित हैं.
क्षुल्लिका निर्माणमती माता जी
मध्यप्रदेश के पन्ना मण्डल के निकटस्थ खवरा नामक ग्राम है. इस ग्राम में
श्री हीरालाल और केसरबाई नामधेय श्रावक-युगल धर्माराधन करते हुए रह रहे
थे किन्तु पारिवारिक परिस्थितियोंवश जबलपुर प्रवासी हो गये. इस
श्रावक-युगल ने तीन पुत्र और दो पुत्रियों को जन्म दिया था. युगल परिवार
में रहते हुए भी धर्म भावना में तल्लीन रहता था. कालान्तर में श्री
हीरालाल जो क्षुल्लक दीक्षा और केसर बाई ने वि. सं. २०३६ को फाल्गुन
शुक्ला २ के दिन आचार्यकल्प श्री सन्मतिसागर महा-~राज से सम्मेदशिखर नामक
तीर्थस्थल के पावन परिक्षेत्र में क्षुल्लिका दीक्षा ग्रहण की.
आर्यिका प्रज्ञामती माता जी
राजस्थान प्रान्त के उदयपुर जिले के कुण्डा नामक ग्राम में श्री
राम-~चन्द्र जी एवं उनकी धर्मपत्नी श्रीमती कूनग बाई की पुत्री का नाम
ललिता था. १८ वर्ष की अवस्था में पति का देहावसान हो गया. तभी से ललिता
धर्मराधनापूर्वक जीवन व्यतीत करने लगीं. कालान्तर में घाटौल
पञ्च-~कल्याणक के अवसर पर अक्षय तृतीया के शुभ दिन में महाराजश्री से
आर्यिका दीक्षा ग्रहण कर ली. इस समय प्रज्ञामती नाम धारिणी आप महिलाओं का
संयम, व्रत नियम, स्त्रीपर्याय उच्छेद आदि सैद्धान्तिक उप-~देशों को देती
हुई स्थान-स्थान पर मुनिसंघ में बिहार कर रही हैं.
स्व. आर्यिका पाश्र्वमती माता जी
जयपुर के समीपस्थ खेड़ा ग्राम में श्री मोतीलालजी एवं श्रीमती जड़ाबाई
निवास करते थे. इनकी पुत्री का नाम गेन्दाबाई था. गेन्दाबाई २४ वर्ष की
अवस्था में विधवा हो गयीं. आचार्यश्री शान्तिसागर के संघ दर्शन के कारण
वैराग्य प्रवृत्ति जाग उठी और उनसे सातवीं प्रतिमा के व्रत लिए. अनन्तर
आचार्यश्री वीरसागर महाराज से वि. सं. १९१७ में क्षुल्लिका के व्रत ग्रहण
कर श्रीमती गेन्दाबाई क्षु. पाश्र्वमती हो गयीं. इसके बाद साधना में रत
आपने विक्रम संबत् २०४२ में आचार्यश्री वीर-~सागर महाराज से ही आर्यिका
के व्रत झालरापाटन में ग्रहण किये. दीक्षा के अनन्तर अनेक स्थानों पर
चातुर्मास कर धर्मप्रभावना की थी.
आर्यिका पाश्र्वमती माता जी
बिहार प्रान्त की केन्द्रबिन्दु आरा नगरी शोभा प्रतिष्ठानों से सम-~लंकृत
है. इस, प्रसिद्ध नगरी के निवासी श्री महेन्द्रकुमार जैन एवं श्रीमती
राजदुलारी जैन की सुपुत्री वृजमोहिनी बाई ने आचार्यश्री १०८ सुमति-~सागर
महाराज से श्रावण शुक्ला ९ संवत् २०३० के शुभ दिन आर्यिका के महाव्रतों
को ग्रहण किया. आर्यिका के रूप में पार्श्वमती अलंकरण से अलंकृत हो
मध्यभारत में जिन प्रभावना कर रही हैं.
आर्यिका पाश्र्वमती माता जी
पाश्र्वमती माताजी का जन्म मगसिर वदी १२ सं. १९५६ के दिन अजमेर
(राजस्थान) में हुआ था. बचपन में बारसीबाई नाम से पुकारी जाती थीं. बारसी
के पिता श्री सौभाग्यमल जैन एवं माता श्रीमती सुरजीबाई है, जो खण्डेलवाल
जाति के हैं. इन्होंने ब्रह्मचारिणी, क्षुल्लिका और आर्यिका दीक्षाएंॅ
स्व. गुरुवर्य श्री चन्द्रसागर जी महाराज से ग्रहण की थीं. वर्तमान में
शरीर के क्षीण होने पर भी सतत साधना-~रत हैं.
क्षुल्लिका प्रवचनमती जी
कर्नाटक प्रान्त के बेलगाँव मण्डलान्तर्गत ग्राम सदलगा में श्रीमल्लप्पा
जी की धर्मपत्नी श्रीमती देवी की कुक्षि से श्रावण शुक्ला १५
(रक्षा-बन्धन) वि. सं. २०१२ के दिन आपका जन्म हुआ था. आपके गृहस्थ जीवन
के माता-पिता वर्तमान में जैनेश्वरी दीक्षा में हैं, जिनके नाम आर्यिका
समयमती एवं मुनि श्री १०८ मल्लिसागर जी हैं. परमपूज्य आचार्य श्री
विद्यासागर महाराज आपके गृहस्थ जीवन के भाई हैं. आप धर्मनिष्ठ परिवार में
उत्पन्न हुई और कक्षा सातवीं तक अध्ययन किया. वैराग्य भावना प्रबल होने
से आपने माध शुक्ला ५ वि. सं. २०३२ के दिन मुजफ्फरनगर में आचार्य
धर्मसागर से आर्यिका के महाव्रत ग्रहण किये किन्तु अशुभ कर्मों की
बलवत्ता के कारण बहुत बीमार रहने लगीं तब १०८ मुनिश्री विद्यानन्द ने
आपको क्षुल्लिका के व्रत पालन की आज्ञा दी. तब से क्षु. के रूप में
धर्माराधन कर रही हैं.
क्षुल्लिका पद्यश्री जी
स्वाध्याय जप तप और वैयावृत्ति में ही जीवन व्यतीत करने वाली आप (क्षं.
पद्मश्री) का बाल्यावस्था का नाम सीधारबाई था. सीधारबाई के पिता का नाम
श्री पूनमचन्द्र, माता का नाम श्रीमती रूपीबाई था. विवाह श्री दीपचन्द्र
जी के साथ हुआ था और एक पुत्र को भी जन्म दिया था. संसार के विरक्ति होने
के कारण दूसरी प्रतिमा मुनिश्री शान्तिसागर से, सातवीं प्रतिमा आ. महाबीर
कीर्ति जी से एवं आचार्य विमलसागर से फाल्गुन शुल्क १४ के शुभ दिन
पारसोला (प्रतापगढ़) नामक अपने जन्म स्थान से क्षुल्लिका के व्रत के साथ
पद्मश्री संज्ञा को प्राप्त किया.
आर्यिका ब्रह्ममती जी
संयम के अभाव में मनुष्य का ज्ञान अथवा धन-सम्पत्ति उसके लिए लाभप्रद
नहीं है. इसका विचार कर श्राणी जिला उदयपुर (राजस्थान) निवासी श्री होम
जी एवं श्रीमती चम्पाबाई की सुपुत्री शक्कर बाई ने आर्यिका शान्तिमती के
सदुपदेश से संयम लेने का नियम लिया. शक्कर बाई का दोषी (दसा ऊमड्ड) जाति
के श्री कुरीसन जी के साथ विवाह हुआ. संयम के नियम के फलस्वरूप श्रावन की
पूर्णिमा (रक्षा बन्धन) १९७१ के शुभ दिन राजगृही पावन क्षेत्र पर आचार्य
श्री विमलसागर महाराज से सीधे आर्यिका दीक्षा ग्रहण की. देश संयम का
परिपालन करती हुई आप आ. ब्रह्ममती जी धर्माराधन में समय बिता रही हैं.
आर्यिका भद्रमती जी
पुत्रीबाई का जन्म कुण्डलपुर के समीपस्थ कुहनारी (दमोह), म. प्र. में हुआ
था. पिता का नाम श्री परमलाल जैन एवं माता का नाम हीरा-~बाई था. विवाह के
१ वर्ष बाद ही आपको वैधव्य की बिडम्बना में आ घेरा. आर्यिका वासुमती जी
को सत्संगति से एवं जग की असारता का ज्ञान होने से पुत्रीबाई की वैराग्य
भावना जाग उठी. विक्रम संबत्त २०२० में खुरई के भव्य समारोह के मध्य
आचार्य धर्मसागर जी से क्षुल्लिका के व्रत ले लिए.
