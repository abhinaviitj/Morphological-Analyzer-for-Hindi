<औङ्ङिचिअल् अन्ड् ंएडिअ ळन्गुअगेस्><आड्मिनिस्ट्रटिवे><आनोन्><आअयट् णिर्यट् क्रिय  फुस्टक्><१९८५><ंइन्. ओङ् चोम्मेर्चे><णेत् ढेल्हि><६ टो ८><२२००><आनोन्-आअयट् णिर्यट् क्रिय  फ्.२><ढ्हनन्जय् खुमर्>

वास्तविक उपयोगिता
२४ (१) परिभाषा:- "वास्तविक उपयोक्ता (औद्योगिक)"का अर्थ होगा, एक औद्योगिक उपक्रम
चाहे वह वृहत पैमाने' लघु पैमाने या कुटीर उद्योग क्षेत्र का हो और जो किसी उस
वस्तु के विर्निमाण में लगा हुआ हो जिसके लिए उसके द्वारा उचित सरकारी
प्राधिकारी से लाइसेंस या पंजीकरण प्रमाण-~पत्र इनमे से जो भी लागू हो प्राप्त
किया गया हो.
(२) वास्तविक उपभोक्ता (औद्योगिक) वे होते हैं जिन्हें औद्योगिक विर्निमाण
प्रक्रिया के दौरान इस्तेमाल के लिये कच्चे माल, संघटकों, सहायक उपकरणों, मशीनों
और पुर्जों की जरूरत पड़ती है.
(३) वास्तविक उपयोक्ता (औद्योगिक) के पास उसके विर्निमाण इकाई के लिए औद्योगिक
मशीनरी स्वामित्व या पट्टे के आधार पर हो सकती है. पट्टे के आधार प्राप्त की गई
मशीनरी के मामले में वास्तविक उपयोक्ता द्वारा सम्बद्ध प्रायोजक प्राधिकारी को
सूचना भेजी जानी चाहिए.
(४) वास्तविक उपयोक्ताओं की श्रेणियां:-स्थूल रूप से औद्योगिक वास्तविक
उपयोक्ताओं को तीन श्रेणियों में विभा-~जित किया जा सकता है अर्थात् (१) तकनीकी
विकास महा-~निदेशालय के रजिस्टरों में दर्ज अनुसूचित उद्योग (२) अनु-~सूचित उद्योग
जिनके नाम तकनीकी विकास महानिदेशालय के रजिस्टरों में दर्ज नहीं होते और लधु
उद्योगों से इतर गैर अनु-~सूचित उद्योग, (३) लघु उद्योग.
प्रायोजक अधिकारी
२५.(१) प्रायोजक प्राधिकारियों की एक सूची परिशिष्ट ७ में दी गई है.
(२) जिला उद्योग केन्द्रों के महाप्रबंधकों को भी लघु पैमाना और कुटीर
क्षेत्रों से सम्बद्ध एककों के लिये प्रयोजक प्राधिकारियों के रूप में मनोनीत
किया गया है.
(३) उन मामलों में जहां लागू आयात नीति के अन्तर्गत आयात आवेदन पत्र प्रायोजक
प्राधिकारी के माध्यम से भेजे जाने हैं, वहां प्रायोजक प्राधिकारी, एककों के
लिये लागू आयात नीति को ध्यान में रखते हुए उनकी आयात जरूरतों का निर्धारण
करेगा.
(४)आयात आवेदन पत्रों पर कार्रवाई करने के मामले में विकास आयुक्त (लघु पैमाना
एकक), नई दिल्ली, प्रायोजक प्राधिकारी को ऐसे का मान्य निर्देश दे सकता है
जिन्हें वह वांछनीय या आवश्यक समझे. विकास आयुक्त यह देखने के लिये प्रायोजक
प्राधिकारियों द्वारा लाइसेंस जारी करने के लिये की गई कार्योत्तर सिफारिशों की
जांच भी कर सकता है कि क्या उक्त सिफारिशें सामान्य नीति के अनुसार की गई थीं या
नहीं.
पंजीकरण योजना
२६. जिन यूनिटों को उद्योग (विकास और विनियमन)अधिनियम, १९५१ के अन्तर्गत
औद्योगिक लाइसेंस या पंजीकरण प्रमाण-पत्र प्राप्त करने की आवश्यकता नहीं हैं,
उन्हें यह परामर्श दिया जाता है कि समय-समय पर अपने आवेदनपत्रो को अधिक
सुविधापूर्वक निपटाने के लिए वे अपने आप को सम्बद्ध प्रायोजक प्राधिकारी से
पंजीकृत कराएं. जिन यूनिटों के पास उक्त अधिनियम के अन्तर्गत लाइसेंस या पंजीकरण
प्रमाण-पत्र का संगत प्रपत्र इस पुस्तक के परिशिष्ट १५ में दिया गया है.
२७. (१) लघु उद्योगों के पंजीकरण की पद्यति १९६० से प्रचलित रही है. आयातित
निदेश की आवश्यकता करने वाले सभी लघु उद्योग और जो इस पद्यति के अन्तर्गत आते है
उन्हें अपने आप को सम्बद्ध राज्य के उद्योग निदेशक के पास पंजीकृत कराना होता है.
(२) वास्तविक उपयोक्ता (गैर-औद्योगिक) को इस नीति के उद्देश्य के लिए राज्य के
उद्योग निदेशकों के साथ स्वयं को पंजीकृत कराने की आवश्यकता नहीं है,यद्यपि कुछ
मामलों में आयात-नीति के लिए उनके आयात-नीति के लिए उनके आयात आनेदनपत्रों को
राज्य के उद्योग निदेशकों की सिफारिश की आवश्यकता है.
२८. आयात लाइसेन्स के लिये या सरणीवद्ध मद के आबंटन के लिये अपने आवेदनपत्र में
आवेदक को इस पद्यति के अन्तर्गत यूनिट को आवंटित पंजीकरण संख्या (और उसकी
तिथि)उद्घृत करनी चाहिए. वैध पंजीकरण संख्या के बिना ऐसे आवेदनपत्र सरसरी तौर पर
अस्वीकार कर दिये जायेंगे. प्रत्येक लाइसेंस प्राधिकारी और सरणीबद्ध अभिकरण को
एतदद्वारा आगे ऐसी सूचना मांगने के लिये प्राधिकृत किया जाता है जिसे पंजीकरण की
वैधता या क्षेत्र के विषय में वह अपने आपको संतुष्ट करने के लिये आवश्यक समझे.
२९. (१) उद्योग निदेशकों (राज्य) लाइसेन्स प्राधिकारियों और संबद्ध सारणीबद्ध
अभिकरणों को उनके क्षेत्राधिकार में लघु उद्योगों को जारी किए गए प्रत्येक
पंजीकरण प्रमाण पत्र की एक प्रति भेजेंगे. राज्य के उद्योग निदेशकों द्वारा
लाइसेंसों को रद्द करने या उनमें कुछ संशोधन करने के विषय में सूचना लघु
उद्योगों को भेजे जाने वाले पत्र के साथ-साथ ही लाइसेंस प्राधिकारियों और
सरणीबद्ध अभिकरणों को भेजी जानी चाहिए.
(२) यदि एक विद्यमान एकक एक नए अन्तिम उत्पाद के विनिर्माँण के लिये (अतिरिक्त
मशीनरी के साथ यया उसके बिना पंजीकृत हो तो राज्य के उद्योग निदेशक ऐसे नए अंतिम
उत्पाद की प्रविष्टि वर्तमान पंजीकरण प्रमाण पत्र में करेंगे जो कि उस यूनिट के
पास पहले से ही है;ऐसे मामलों में अलग पंजीकरण प्रमाणपत्र जारी नहीं किया जाएगा
और सम्बद्ध यूनिट आयात लाइसेंस के उद्देश्य के लिए एक विद्यमान यूनिट के रूप में
समझी जाती रहेगी.
३०. यदि पंजीकरण के समय तक किसी यूनिट ने मशीनरी नहीं लगाई है या वह यूनिट
उत्पादन नहीं करती है तो पंजीकरण प्रमाणपत्र पर "उत्पादन में नहीं है"का
पृष्ठांकन किया जाएगा यह पृष्ठांकन उद्योग निदेशक (राज्य) द्वारा केवल इस बात का
सत्यापन करने के बाद हटा दिया जाएगा कि यूनिट में उत्पादन होने लगा है.
३१. महानिदेशक तकनीकी विकास की सूची के लघु क्षेत्र को हस्तांतरित की गई यूनिटों
को अपने आप को तत्सम्बन्धी राज्य उद्योग निदेशकों से शीघ्र ही पंजीकृत करा लेना
चाहिए और इसी तरह इसके उसट लघु पैमाना क्षेत्र से महानिदेशक तकनीकी विकास के
हस्तांतरित यूनिटों को लेकिन, ऐसे मामलों में महानिदेशक, तकनीकी विकास या राज्य
के उद्योग निदेशक, जो भी हो , के पास पंजीकरण के लिए पड़े हुए मामलों में
सम्बद्ध एकक उचित अवधि के लिए अपनी वर्तमान स्थिति में ही आयात की सुविधा
प्राप्त करते रहेंगे.
३२. लाइसेन्स प्राधिकारी के लिये या सरणीवद्ध अभिकरण के लिए छूट होगी कि वह
वास्तविक उपयोक्ता (औद्योगिक) को (राज्य) उद्योग निदेशक द्वारा जारी किये गए
पंजीकरण प्रमाणपत्र स्वीकार न करे. जिस मामले में ऐसा समझा जाए उसमें यूनिट से
नया पंजीकरण प्राप्त करने को कहना चाहिए.
३३(१) लेकिन, उपर्युक्त प्रावधानों की सामान्यता को ध्यान में रखे बिना १९८२-८३
के लिए लघु पैमाने की यूनिटों को उपर्युक्त लाइसेंस पहले से उनके पास पंजीकरण
प्रमाणपत्रों के आधार पर आवेदक द्वारा यह घोषणा प्रस्तुत करने पर प्रदान किए
जाएंगे कि उनका पंजीकरण प्रमाणपत्र रद्द नहीं किया गया है या वापस नहीं लिया गया
है और यह कि यूनिट वास्तव में प्रचालित है. इस घोषणा के लिए इन मामलों में आग्रह
नहीं किया जाएगा जिनमें उनका पंजीकरण प्रमाणपत्र १-४-१९९३ को ५ वर्ष से कम का
था.
(२) उपकंडिका १ में दी गई व्यवस्थाएं सारणीबद्ध करने वाले अभिकरणों द्वारा
सरणीवद्ध मदों के आबंटन के लिए भी लागू होगी.
वास्तविक उपयोक्ताओं द्वारा खपत का लेखा रखना
३४. (१) प्रत्येक वास्तविक उपयोक्ता को परिशिष्ट १८ में दिये गये प्रपत्र में
आयातित माल के उपभोग और उपभोग का सही और उचित लेखा रखना चाहिए. लाइसेन्स और खुले
सामान्य लाइसेंस के आधार पर आयात किये गये माल के सम्बन्ध में या सरणीबद्ध
अभिकरणों से आबंटनों के रूप में प्राप्त माल के सम्बन्ध में इस प्रकार का लेखा
रखने में असमर्थ रहने पर भविष्य में लाइसेंस या आवंटन जारी करने के लिये
आवेदन-पत्र उस अन्य कार्रवाई को ध्यान में रखे विना अस्वीकार कर दिये जाएंगे जो
कि आवेदक के विरूद्ध कानून के अन्तर्गत की जा सकती है. प्रयोजक प्राधिकारी को और
मुख्य नियंत्रक, आयात-निर्यात को या अन्य लाइसेंस प्राधिकारी को इस बात से
संतुष्ट करने का पूर्ण दायित्व सदैव वास्तविक उपयोक्ता पर होगा कि उसने उचित और
सही लेखा रखा है और विशेष रूप से लागू वास्तविक उपयोक्ता शर्त सहित किसी भी
संदेह के बिना वह अपनी सदात्रयता को सिद्ध करने की स्थिति में है और यह कि जिन
शर्तों के अधीन उसने आयातित माल का आयात या आवंटन या हस्तांतरण/ऋण प्राप्त किया
था उससे संबंधित कानून का पूर्ण रूप से अनुपालन किया है. वास्तविक उपयोक्ता को
आयातित माल के लेखे और प्राप्ति के रजिस्टरों,उपभोग और उपयोग को लाइसेंस
प्राधिकारी या प्रायोजक प्राधिकारी या मुख्य नियंत्रक आयात-निर्यात द्वारा
प्राधिकृत किसी अन्य सरकारी प्राधिकारी को उनके द्वारा निरीक्षण
करने या सत्यापन करने के लिये मांग करने पर प्रस्तुत करना होगा.
(२)व्यापार सदन, निर्यात सदन, वास्तविक उपयेक्ताओं की संसथाएं या सहकारी
समितियां या सार्वजनिक क्षेत्र के अभिकरण जिन्हें लागू आयात-निर्यात नीति के
अन्तर्गत वास्तविक उपयोक्ताओ को आयातित माल संभरण करने का कार्य सौंपा गया है,
से वास्तविक उपयोक्ता द्वारा अधिप्राप्त आयातित माल भी'वास्तविक उपयोक्ता ' शर्त
के अधीन होगा.ऐसे माल को अधिप्राप्ति एवं उपभोग का उचित लेखा और माल प्राप्त
करने के उस स्रोत को स्पष्ट रूप से निर्दिष्ट करते हुए रखना चाहिए जिससे माल
प्राप्त किया गया था.
(३) १९८२-८३ से वास्तविक उपयोक्ताओं को उनके लिए लागू आयात नीति के अन्तर्गत
यूनिट द्वारा संपूरक लाइसेंसों की पद्यति के अंतर्गत प्राप्त की गई मदों के आयात
और उपभोग का अलग लेखा रखना चाहिए.
३५.१९७५-७६ वर्ष और इससे आगे के वर्षों के लिए आयातित माल की प्राप्ति, उपभोग और
उपयोग के लेखे जिस वर्ष से सम्बद्ध लेखा सम्बन्धित है, उसकी समाप्ति से कम से कम
८ साल की अवधि तक लाइसेन्सधारी द्वारा सुरक्षित रखे जायेंगे. पिछले वर्षों के
लेखे भी जिस वर्ष से लेखा सम्बन्धित हैं उसकी समाप्ति से आठ वर्षों के लिये या
१-४-१९७५ से दो वर्षों के लिए, इनमें जो भी बाद में हो उस अवधि के लिये सुरक्षित
रखे जायेंगे.
३६. यदि वास्तविक उपयोक्ता किसी परिस्थिति में उपर्युक्त पैरा ३५ का पालन करने
में असमर्थ है तो वह मुख्य नियंत्रक, आयात निर्यात, नई दिल्ली से लिखित रूप
में पूर्व अनुमति मांग सकता है, परन्तु वह अपने वर्तमान रजिस्टर को अपने पूर्ण
सामर्थ्य के साथ सुरक्षित (और उनका पोस्टिंग रखेगा) रखेगा. लेकिन, ऐसे सभी
मामलों में उपर्युक्त पैरा ३४ में निर्धारित कर्तव्य और आभार वास्तविक उपयोक्ता
के कर्तव्य और आभार होंगे.
३७. आयातित मशीनरी रखने वाले औद्योगिक एकक के हस्तांतरण के लिए आवेदनो पर विचार
करते समय प्रायोजक प्राधिकारी स्वयं इस बात की संतुष्ट करेगा कि हस्तांतरणकर्ता
द्वारा रखे गये उपर्युक्त लेखे और रजिस्टर उसी के द्वारा सुरक्षित रखे जायेंगे
या परिचय-सूची के आधार पर हस्तांतरण लेने वाले व्यक्ति को दिये जाएंगे. अपने
कर्तव्यों और आभारों वाला का उचित और पूर्णरूपेण पालन करने के लिये हस्तांतरण
करने वाला और हस्तांतरण लेने वाला दोनों व्यक्ति अलग-अलग और संयुक्त रूप से
कानून पूर्ण रूपेण उत्तरदायी होंगे.
लाइसेंस की स्वीकृति/ अस्वीकृति की सूचना
३८. (१) प्रत्येक मामले में लाइसेंस प्रदान करने अथवा अस्वीकृति की सूचना
लाइसेंस प्राधिकारी द्वारा सम्बद्ध प्रायोजित प्राधिकारी को भेजी जाएगी, इसमें
आटोमेटिक लाइसेंस भी शामिल होंगे. इस उद्देश्य के लिये 'लाइसेंस अग्रेषणपत्र 'की
प्रति और उसके लाइसेंस मूल्य के साथ अनुमित मदों की सूची (यदि कोई हो) या
अस्वीकृति-पत्र पृष्ठांकित किया जाएगा.उक्त अग्रेषणपत्र अन्तिम उत्पाद को भी
निर्दिष्ट करेगा. लाइसेंस प्राधिकारी ऐसे पत्र की प्रतियां आवेदक से सम्बद्ध
केन्द्रीय उत्पाद शुल्क प्राधिकारी और आय-कर प्राधिकारी को भी भेजेगा.
(२) प्रायोजक प्राधिकारी, केन्द्रीय उत्पाद शुल्क प्राधिकरण और आय-कर प्राधिकारी
को सूचना भेजते समय खपत विवरण की वे प्रतियां भी भेजी जाएंगी जिनके आधार पर
आटोमेटिक लाइसेन्स प्रदान किया जाता है.
(३) उपर्युक्त उप-पैरा (१) के अन्तर्गत यथा-अपेक्षित 'वास्तविक उपयोक्ता' शर्तों
के साथ विनिर्माता निर्यातको को आर. ई. पी. लाइसेंन्स प्रदान करने के सम्बन्ध
में सूचना लाइसेन्स प्राधिकारी और सम्बद्ध प्रायोजक प्राधिकारी/केन्द्रीय उत्पाद
शुल्क प्राधिकारी को भी भेजनी होगी.
प्रायोजक प्राधिकारियों को सूचना देने के लिए सारणीबद्ध अभिकरण
३९. प्रत्येक सरणीबद्ध अभिकरण सम्बद्ध प्रयोजक प्राधिकारियों को सारणीबद्ध मदों
के अपने द्वारा किये गये सीधे आवंटन के विषय में मासिक विवरणपत्र भेजेगा जिसमें
आवंटी के नाम, उनके पते, लाइसेंस पंजीकरण संख्या और आवंटन/रिहाई की मात्रा और
तिथि निर्दिष्ट करेंगा.
माल के उपयोग की जांच
४०. सम्बद्ध प्रायोजक प्राधिकारी इस बात की जांच करेंगे कि उनके अधिकार क्षेत्र
में वास्तविक उपयोक्ताओं द्वारा आयातित माल का उचित उपयोग किया गया है या नहीं
ओर उन्होंने निर्धारित प्रपत्र में निर्धारित तरीके से आयात और उपभोग का सही और
उचित लेखा रखा है या नहीं . जैसा कि नीति में उल्लिखित है, वे एक वास्तविक
उपयोक्ता से दूसरे वास्तविक उपयोक्ता को आयातित माल के हस्तातरण को उधार लेने के
लिये आवेदनों पर सहमति देने में अपने निजी विवेक का भी प्रयोग करेंगे. वे
सम्बद्ध लाइसेंस प्राधिकारियों को ऐसे मामलों की तुरन्त सूचना देंगे जिनमें
वास्तविक उपयोक्ताओं ने उन शर्तों का उल्लंघन किया है जिनके अधीन माल और पूंजीगत
माल के आयात की अनुमति दी गई थी या सरणीबद्ध अभिकरण द्वारा आवंटित किया था या
अन्य प्रकार से हस्तांतरित किया गया था/उधार दिया गया था. तब लाइसेंस प्राधिकारी
चूक-कर्ता के विरूद्ध आयात कानून के अन्तर्गत यथा-अपेक्षित कार्रवाई प्रारम्भ
करेगा परन्तु यह कार्रवाई उस अन्य दण्डनीय कार्रवाई के अतिरिक्त होगी जो
प्रायोजक प्राधिकारी यदि कोई हो, अपने निजी अधिकारों के अन्तर्गत कर सकता है.
सनदी/लागत लेखापाल और सनदी इंजीनियर
४१.(१) सनदी/लागत लेखापालों और सनदी इंजीनियरों से आशा की जाती है कि
आयात/निर्यात निति में निहित विभिन्न उद्देश्यों के लिये प्रमाण-पत्र प्रस्तुत
करते समय उचित ध्यान रखें और कर्तव्य परायणता का पालन करें. यह कार्य उनके
कार्यों में से इस प्रकार का उत्तरदयी कार्य है जो कि इस प्रकार निर्धारित किया
गया है कि उदार क्रियाविधि की सफलता इसी पर निर्भर करती है. यह उन अन्य
व्यक्तियों के लिए भी इसी प्रकार से लागू होगा जो लोग आयात नीति के अधीन
प्रमाणपत्र जारी करने के लिए प्राधिकृत हैं. यदि किसी भी समय यह पाया जाता है
कि उनके द्वारा जारी किए गए प्रमाणपत्र में सही सूचना नहीं थी तो उन्हें आयात
तथा निर्यात नियंत्रण विनियमों के दण्डात्मक प्रावधानों के अधीन दणड दिया जाएगा.
(२) आयात-नीर्यात नीति में विभिन्न प्रावधान शामिल हैं, जिनके अनुसार उन आयातकों
को उपभोग/निर्यात विवरण भेजने हैं जो निर्यात सदन प्रमाणपत्र या व्यापार सदन
प्रमाणपत्र या निर्यात निष्पादन, व्यावसायिक सनदी लेखापाल या लागत लेखापाल, जो
सम्बद्ध फर्म या कम्पनी या उसकी सहयोगी कम्पनी के साझीदार, स्वामी या निदेशक या
कर्मचारी न हों, के द्वारा सत्यापित करवाने चाहिए. ऐसे मामलों में सम्बद्ध
व्यक्ति सनदी लेखापाल या लागत लेखापाल के बजाए व्यावसायिक कम्पनी सचिव से भी
अपेक्षित प्रमाणपत्र प्राप्त कर सकते हैं.
आटोमेटिक लाइसेंस
४२. ओटोमेटिक लाइसेंस के लिये आवेदन पत्र आयात नीति में निर्धारित प्रपत्र में
एवं विधि में सम्बद्ध क्षेत्रीय प्राधिकारियों को भेजे जाने हैं. आयात लाइसेंसों
में विशेष मदों की सूचि नही होगी और ये सम्बद्ध आयात नीति के प्रावधानों के
अनुसार कच्चे माल, संघटक, उपभोज्य सामग्री और फालतू पुर्जों के आयात के लिये वैध
होंगे. वास्तविक उपयोक्ताओं के लिये यह अनिवार्य होगा कि वे केवल उन्हीं मदों का
आयात करें जो लाइसेंस में अनुमित हैं और जिनकी आवश्यकता कारखाने में उस
अन्तिम उत्पाद के निर्माण के लिये है जिसके लिये उन्होंने लाइसेंस प्राप्त किया
है.
पूरक लाइसेंस
४३. (१) वे वास्तविक उपयोक्ता जिनकी आयात की जरूरतें आटोमेटिक लाइसेंसों से पूरी
नहीं हेती है, वे संबद्ध आयात नीति के प्रावधानों के अनुसार कच्चे माल, संघटकों,
उपभोज्य सामग्री और फालतू पुर्जों के पूरक आयात लाइसेंसों के लिये आवेदन पत्र
सम्बद्ध प्रायोजक प्राधिकारी के माध्यम से भेजने चाहिये.
(२) निर्धारित अन्तिम तिथि के भीतर पूरक लाइसेंसो के लिये आवेदन पत्र दिये जाने
चाहिए.ऐसे आवेदनपत्र केवल तब भेजे जा सकते हैं जबकि वास्तविक उपयोक्ता ने उसी
लाइसेंन्स अवधि के लिए आटोमेटिक लाइसेन्स के लिए आवेदन किया हो या प्राप्त किया
हो. पहले से ही आवेदन किए गए या प्राप्त किए गए आटोमेटिक लाइसेंस के साथ-साथ
पूरक लाइसेंस के लिए जरूरत के औचित्य के लिए पर्याप्त सूचना देनी चाहिए.
(३) चालू आयात नीति के अनुसार भेजी जाने वाली अन्य आवश्यक जानकारी के अलावा पूरक
लाइसेन्स के लिये प्रत्येक आवेदन पत्र के साथ आयात की जाने वाली प्रत्येक मद और
उसके मूल्य की सूची भी भेजी जानी चाहिये.पूरक लाइसेंसों के लिये दावा करते समय
वास्तविक उपयोक्ता को इसके लिये पूरे औचित्य देने चाहिये.
(४) प्रायोजक प्राधिकारी जब पूरक लाइसेंस के आवेदन पत्र की सिफारिश कर रहा हो तब
उन्हें अपनी सिफारिश में उस कारण का भी उल्लेख करना चाहिए जिसके लिये उनके
द्वारा सिफारिश की गई मदें आवश्यक हैं और वास्तविक उपयोक्ता की जरूरतें आटोमेटिक
लाइसेन्स या देशी स्रोतों के आयात के अन्य प्राधिकृत माध्यम से पूरी हो सकती
हों.
बिक्री के बाद सेवाओं के लिए फालतू पुर्जे
४४. (१)आयात नीति में दिये गये प्रावधानों के अनुसार ग्राहकों के लिये आश्वासन
पूरा करने/बिक्री के बाद सेवाओं की व्यवस्था के लिये वांछित फालतू पुर्जों के
आयात के लिये आवेदन पत्र सम्बद्ध क्षेत्रीय लाइसेंस प्राधिकारी को उसी प्रपत्र
में भेज सकते हैं जो कि आटोमैटिक लाइसेंसों के लिये लागू हैं, लेकिन, इसके साथ
आयात नीति के अन्तर्गत अतिरिक्त जानकारी और प्रमाण पत्र भी भेजने होंगे.
(२) इस प्रावधान के अन्तर्गत जारी किये गये आयात लाइसेंस निम्नलिखित शर्तों के
अधीन होंगे;-
" इस लाइसेंस के मद्दे आयातित माल का उपयोग केवल लाइसेंसधारी द्वारा निर्मित
मशीनरी/उपस्कर/वाहन की सर्विसिंग और रख रखाव (चाहे वह निशुल्क हो या मूल्य पर
हो) के लिये किया जायेगा.
(३) इस प्रावधान के अन्तर्गत वास्तविक उपयोक्ता (औद्योगिक) द्वारा प्राप्त किये
गये आयात लाइसेंस के मूल्य की सूचना महानिदेशक, तकनीकी विकास, नई दिल्ली को भेजी
जानी चाहिये ताकि महानिदेशक, तकनीकी विकास बास्तविक उपयोक्ता द्वारा ग्राहकों को
किस दर्जे की सेवा प्रदान की गई है उस पर निगरानी रख सके.
