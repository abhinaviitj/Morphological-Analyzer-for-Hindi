<णटुरल् फ्ह्य्सिचल् श्चिएन्चेस्><ठेद्ट् बोओक्स्><श्हुक्ल भ्हट्टच्हरय् 

' ः.ळ्.श्हर्म><फरिवेस्हेय् आन्वेस्हन्><१९९०><ण्चेर्ट्><णेत्
ढेल्हि><७९-८१><१०१०><श्हर्म, ः.ळ्-फरिवेस्हेय् आन्वेस्हन् - ठ्द्ट्-औ>
वायु, इसके उपयोग और इसका प्रदूषणठोस, द्रव और गैसों के विभिन्न गुणों
के बारे में तुम सीख चुके हो. जैसा कि तुम जानते हो कि गैस जिस बर्तन में
रखी जाती है, वह उसी बर्तन का रूप धारण कर लेती है. खाली गिलास, खाली बोतल
अथवा किसी भी खाली बर्तन में लगता है कि उसमें कुछ भी नहीं है क्या वास्तव
में ऐसा होता है? खाली बर्तन वास्तव में खाली नहीं होता. इसका पता लगाओ.आओ
कार्यकलाप करेंपानी से भरा हुआ बर्तन लो. इस बर्तन में काँच की खाली बोतल को
उलटा करके डुबोने की कोशिश करो. बोतल को धीरे-धीरे नीचे की ओर डुबाते चलो.
ध्यानपूर्वक देखो क्या होता है? क्या बोतल में पानी आ जाता है? बोतल में
पानी क्यों नहीं आता? अब बोतल को थोड़ा तिरछा करो. ध्यानपूर्वक देखो क्या
होता है? बोतल में जब पानी जाने लगता है, तब क्या होता है? क्या वायु के
बुलबुले दिखाई देते हैं?ये बुलबुले आते कहाँ से हैं?सभी जगहों में चाहे वह
छोटी हों, चाहे बड़ी, वायु होती है. हमारे चारों ओर वायु का आवरण है. हम
इसको देख नहीं पाते परन्तु महसूस अवश्य कर सकते हैं. किसी शान्त दिन में
कभी-कभी ऐसा लगता है कि हवा है ही नहीं. परन्तु हवा के चलने पर इसका आभास
हो जाता है.वायु जीवन के लिए जरूरी है. इसके बिना हम सब जीवित नहीं रह
सकते. रोजानाके काम-काज में हवा के अनेक उपयोग हैं. इन उपयोगों से रोजाना
के काम-काज सहज हो जाते हैं. हवा के वे कौन-कौन से गुण हैं जो रोजाना के
कार्यकलापों को आसान कर देते हैं. उनकी जानकारी करो.आओ कार्यकलाप करेंकाँच
की एक बोतल लो. इसमें लगभग तीन-चौथाई पानी भरो. इसके अन्दर एकपारदर्शी नलिका
(स्ट्रा) डालो. जैसे कि प्लास्टिक की स्ट्रा. नलिका के अन्दर पानी का तल
देखो. क्या यह बोतल में पानी के तल केबराबर है या उससे ऊँचा?अब नलिका में
से पानी खींचों. देखो बोतल में पानी के तल पर क्या असर पड़ता है.यदि नलिका
में से पर्याप्त रूप में पानी खींचों तो पानी तुम्हारे मुँह में भी आ सकता
है. अब नलिका को मुँह से निकालो पर उसके ऊपरी सिरे कोबंद किए रहो. नलिका
के अन्दर पानी का तल देखो. नलिका में से पानी गिरता क्यों नहीं है?नलिका
के सिरे पर से अपनी ऊँगली की पकड़ को धीरे-धीरे हल्का करो.देखो क्या होता
है? बूँद-बूंॅद करके पानी गिरने लगता है. ऐसा कैसे होता है?वायु लगातार सभी
सतहों पर दाब डालती है. वायु बोतल में पानी की सतह पर भी दाबडालती है और
नलिका के अंदर भी. जब नलिका के अन्दर और नलिका के बाहर बोतल में हवा का दाब
एकसा होताहै तब पानी का तल, नलिका में और बोतल में एक समानहोता है. परन्तु
जब तुम नलिका में से हवा खींचते हो तब नलिका के अंदर स्थान खाली हो जाता
है. इस खाली स्थान में पानी चढ़ जाता है क्योकिं हवा का दाब नलिका में
बोतल की अपेक्षा कम हो जाता है. नलिका के अंदर पानी का तल ऊँचा हो जाता
है.जब नलिका के ऊपरी सिरे को बंद कर लेते हैं तब नलिका में नाममात्र को हवा
होती है जिसका दाब बहुत ही कम होता है. नलिका के बाहर हवा का दाब नलिका के
अंदरकी अपेक्षा बहुत ज्यादा होता है इसलिए पानी नहीं गिरता. नलिका के ऊपरी
सिरे को जब खुला छोड़ते हैं तब उसमें हवा भर जाती है और नलिका में हवा का
दाब बढ़ताहै. यह दाब पानी को उसके पहले वाले तल तक पहुँचा देता है. जब हम
नलिका केऊपरी सिरे पर से ऊँगली को धीरे-धीरे हटाते हैं तब पानी बूँद-बूंॅद
करके टपकने लगता है.इन कार्यकलापों से स्पष्ट हो जाता है कि हवा का दाब
द्रव को ऊपर चढ़ाने में सहायता करता है. अब जब भी तुम नलिका (स्ट्रा) से कोई
भी द्रव पिओ उस समय इस कार्यकलाप को करके देखो. यह हवा का दाब ही तो है जो
तुम्हें पेयवस्तु के, नलिका (स्ट्रा) द्वारा, पीने में सहायता करता है. आँख
में दवा डालने वाले ड्रापर, फाउन्टेन पेन इंक फिलर, इंजेक्शन की सिरंज,
पिचकारी आदि सभी के कार्य इसी सिद्धांत पर आधारित है. कार्यकलाप करके
इसकी अधिक जानकारी करो.आओ कार्यकलाप करेंएक आई ड्रापर लो. ड्रापर के सिरे
को किसी रंगीन द्रव में डुबाओ. अब ड्रापर की घुण्डी को दबाओ. ध्यानपूर्वक
देखो, क्या होता है? ड्रापर में से आते हुए कुछ बुलबुले क्या तुम्हें दिखाई
पड़ते हैं? ये बुलबुले आते कहाँ से हैं? ऐसा क्यों होता है?अब ड्रापर की
घुण्डी को छोड़ दो. क्या देखते हो? तुम देखोगे कि ड्रापर में रंगीन द्रव
भर जाता है.अब द्रव को ड्रापर में से निकालो. ड्रापर में से पूरा का पूरा
द्रव क्यों नहीं निकलता? ड्रापर में से पूरा द्रव निकालने के लिए तुम क्या
करोगे?सिरिंज या पिचकारी के कार्य भी वायुदाब के सिद्धांत पर आधारित है.
सिरिंज और पिचकारी में, एक पिस्टन लगा होता है. पिचकारी और सिरिंज के खुले
सिरे को जबद्रव में डुबाते हैं और पिस्टन की ओर खींचते हैं तब द्रव नलिका
में चढ़ जाता है. अब बता सकते हो कि द्रव के चढ़ने का कारण क्या है.सिरिंज
और पिचकारी के पिस्टन की गति की तुलना, ड्रापर की घुंडी के दबाने से करो.
