<औङ्ङिचिअल् अन्ड् ंएडिअ ळन्गुअगेस्><आड्मिनिस्ट्रटिवे><आनोन्><आ.ष्. ८१-८२ ढेप्, ओङ् छ्हेम् अन्ड् ङेस्टिल् ><१९८२><ंइन्. ओङ् फेट्र्. छ्हेम् अन्ड् ञेर्टिलिॅएर्स्><णेत् ढेल्हि><२२टो२५><२७००><आनोन्-आ.ष्. ८१-८२ ढेप् ओङ् छ्हेम् अन्ड् ञ्><ढ्हनन्जय् खुमर्>

रसायन, कीटनाशी और सम्बद्ध उद्योग
६.१ भारी कार्बनिक और अकार्बनिक रसायन, औषधों,रंजक, कीटनाशी, प्लास्टिक, पेन्ट,
परफ्यूमरी कम्पाउंड आदि जैसे अनेक डाउनस्ट्रिम उद्योग के विकास के लिए कच्चे माल
की व्यवस्था करते हैं. कीटनाशी कृषि उत्पादन और मलेरिया जैसे संचारी रोगों के
उन्मूलन के लिए महत्वपूर्ण कच्चा माल है. वर्ष १९८१-८२ के दौरान प्रमुख रसायन
उद्योग की स्थिति और सरकारी क्षेत्र के एककों के कार्य निष्पादन की समीक्षा
निम्म प्रकार है:-
अकार्बनिक रसायन:
६.२ अकार्बनिक रसायन उद्योग रसायन उद्योग का एक महत्वपूर्ण क्षेत्र है. मुख्य
अकार्बनिक रसायनों में कास्टिक सोडा और सोडा ऐश जैसे लवण पर आधारित रसायन,
कैल्शियम कार्बाइड, लाल फास्फोरस और पोटेशियम क्लोरेट और कार्वन ब्लेक जैसे
इलेक्ट्रो रसायन है. रसायन उद्योग के अन्य क्षेत्र में अकार्बनिक रसायन उद्योग
ने भी स्वतंत्रता के वाद तेजी से विकास किया है.
६.३ वर्ष १९८१-८२ में कोयला, बिजली और परिवहन जैसे मुख्य इन्फ्रास्ट्रक्चरल के
सुधरे कार्य निष्पादन को कास्टिक सोडा, सोडा ऐश, कैल्शियम कार्बाईड और पोटेशियम
क्लोरेट उद्योग के उत्पादन कार्य निष्पादन में अच्छी तरह प्रतिबिम्बित किया गया है.
६.४ सोडा ऐश एक महत्वपूर्ण अकार्बनिक रसायन है जिसका प्रयोग कच्चे माल के रूप
में कांच,सोडियम सिलिकेट,कागज और पल्प, कपड़ा बाक्रोमेट, सोडियम ट्राईपोली
फास्फेट,सोडियम, नाईट्राइट/नाइट्रेट जैसे अनेक औद्योगिक उत्पादों में किया जाता
है. इसे घरों और लाण्ड्रियों में धुलाई सामग्री के रूप में प्रयुक्त किया जाता
है. वर्ष १९७८, १९७९ और १९८० के प्रारम्भ में सोडा ऐश की कम सप्लाई थी. सरकार
द्वारा किए गए विभिन्न उपायों के परिणामस्वरूप कमी की स्थिति बदल कर अच्छी हो गई
है वर्ष १९८१ में उत्पादन में काफी सुधार हुआ है. कलैण्डर वर्ष में लगभग ६.४ लाख
टन का उत्पादन अब तक के उत्पादन का अधिकतम है. बित्तीय वर्ष १९८१-८२ में ६.७ लाख
टन उत्पादन होने की आशा है जो फिर एक रिकार्ड उत्पादन होगा. स्टाक (आयातित और
स्वदेशी) समेत स्वदेशी उत्पादन ६.८ लाख टन कि सभी मांगों को पूरा करने के लिए
पर्याप्त होगा. वर्ष १९८२-८३ में सभी मांग ७.३ लाख टन होने का अनुमान है जबकि
उत्पादन ७.५ लाख टन होने की आशा है.
६.५ दूसरा उद्योग कास्टिक सोडा का है जिसने उत्पादन में काफी सुधार दर्शाया है.
कास्टिक सोडा एक बुनियादी अकार्बनिक रसायन है जिसका प्रयोग पल्प और कागज,विस्कोस
रेयान, अलमुनियम धातु, साबुन , कपड़ा, वनस्पति,फोटोग्राफी रसायन, अन्य अकार्बनिक
रसायन और रंजक पदार्थ तथा धातु विज्ञानीय संचालय और पेट्रोलियम, शोधन जैसे अनेक
औद्योगिक उत्पादों में किया जाता है. चूंकि कास्टिक सोडा का निर्माण बिजली से
जुड़ा है इसलिए क्षमता उपयोग पूर्ण तथा बिजली की उपलब्धता पर आश्रित है. सुधरी
बिजली सप्लाई के कारण अप्रैल-अक्टूबर, १९८१ की अवधि में सोडा ऐश का उत्पादन वर्ष
१९८० की तदनुसार अवधि के तुलना में १०.४ प्रतिशत अधिक हुआ. वर्ष १९८१-८२ में लगभग
६.२५ लाख टन उत्पादन होने का अनुमान है और जो अब तक के उत्पादनों में सबसे अधिक
हो सकता है. अधिकतम उत्पादन की झलक उपलब्धता से मिलती है जो काफी अच्छी रही है.
६.६ बिजली की अच्छी उपलब्धता से पोटाशियम क्लोरेट और कैल्शियम कार्बाइड जैसे अन्य
इलेक्ट्रो कैमिकल उत्पादों का भी उत्पादन अधिक हुआ है. पोटेशियम क्लोरेट बड़े
लघु और छोटे क्षेत्रों में दियासिलाई के लघु उद्योग तथा वृहत निर्माण के लिए एक
जीवन रेखा है. वर्ष १९८१-८२ में १०,००० टन उत्पादन होने का अनुमान है जबकि वर्ष
१९८० -८१ में ९,००० टन का उत्पादन हुआ था. कैल्शियम कार्बाइड का प्रयोग
एसीटाइलिन, पालीबनियाल क्लोराइड, एसीटाइली ब्लैक आदि जैसे अनेक कार्बनिक
रसायनों के निर्माण के लिए फिडस्टाक है. एसिटाइलीन का प्रयोग इस्पात के काटने और
जोड़ने में किया जाता है.वर्ष १९८०-८१ के ८२,००० टन की तुलना में कैल्शियम
कार्बाइड का उत्पादन वर्ष १९८०-८१ में बढ़कर ९०,००० टन होने की आशा है.
६.७ कार्बन ब्लैक, टायर और ट्यूब, छापाखाने की स्याही और पालिश जैसे रबड़ के मालों
के निर्माण में प्रयुक्त होता है. वर्ष १९८०-८१ में उत्पादन वर्ष १९८०-८१ स्तर
अर्थात् ६७,००० टन लगभग ही होने की आशा है.
६.८ अकार्बनिक रसायनों के लिए विकास परिषद् का पुनर्गठन वर्ष १९८१ में किया गया
था. २२-६-१९८१ को पुनर्गठित परिषद् ने सचिव (रसायन और उर्वरक)की अध्यक्षता में
अपनी पहली बैठक बुलाई. परिषद ने निम्नलिखित पर विचार किया:-
१. छठी योजना के लिए अकार्बनिक रसायनों की अनुमानित मांग और उत्पादन योजना.
२.उर्वरक उद्योग में क्षमता उपयोग.
३.लवण पर आधारित रसायन उद्योग की आवश्यकता पूरी करने के लिए औद्योगिक लवण का
उत्पादन बढ़ाना.
४.पाइराइट्स सल्फूरिक एसिड का उत्पादन.
५.राक फास्फेट का सुधार.
कार्बनिक रसायन
६.९ देश में इथाइल अल्काहल, एसीटाइलिन (कैल्शियम कार्बाइड), पेट्रोफिडस्टाक,
मेथेनाल और कोयला जैसे अनेक फिड स्टाकों से कार्बनिक रसायनों का निर्माण किया
जाता है. अधिकतर बुनियादी कार्बनिक रसायन प्लांटों को छठे और सातवें दशक के अन्त
में स्थापित किया गया था.
कोलतार पर आधारित रसायनों के विकास को बढ़ावा देने के दृष्टि से ऐसे विकास के
सभी उपयुक्त पहलुओं का अध्ययन करने और उपयुक्त सुझाव देने के लिए एक विशेषज्ञ
समिति गठन की गई है. यह समिति वर्तमान वित्तीय वर्ष में अपनी रिपोर्ट प्रस्तुत
करेगी.
६.१० कार्बनिक रसायन के क्षेत्र में अनुसंधान और विकास कार्य ने काफी सुधार
किया है. राष्ट्रीय प्रयोगशालाओं में किए गए अनुसंधान और विकास की सुविधा भावी
उद्यमियों को दी जाती है. राष्ट्रीय प्रयोगशालाओं द्वारा विकसित निम्नलिखित
प्रौद्योगिकी के शीध्र ही वाणिज्यिकरण होने की आशा है:-
१.बुटेने डियोल
२.क्लोरोसिलेन्स
३.इथाइलिन ग्लाइकोल
४. साइक्लो हैक्सीलाइमइन
६.११ कार्बनिक रसायन उद्योगों के लिए विकास परिषद् की तीसरी वैठक सचिव, रसायन और
उर्वरक की अध्यक्षता में २३ मार्च, १९८१ को हुई थी. समिति ने निन्मलिखित मुद्दों
पर विचार विमर्श किया:-
(क) कीटनाशी अघिनियम के अन्तर्गत कीटनाशी के पंजीकरण प्राप्त करने में समस्याएं.
(ख)कोलतार से रसायन प्राप्ति पर गठति विशेषज्ञ समिति के कार्य की प्रगति.
(ग) इंजीनियरिंग प्लास्टिक, रेजीन, टर्पेटाइन और कृषि पर आधारित उद्योग की
मर्यादा और इन उद्योगों के भविष्य में विकास की गुंजाइश.
(घ) फीडस्टाक का मूल्य ढांचा.
( अ) रसायन मध्यवर्तियों की आवश्यकता.
६.१२ अल्कोहल उत्पादन उद्योग को वर्ष १९४० में चीनी मिलों द्वारा निर्मित सीरे
से हुए प्रदूषण से बचने के लिए मुख्य रूप से प्रारम्भ किया गया था. पांचवे और छठे
दशक में अल्कोहल पर आधारित रसायन उद्योग के विकास से अल्कोहल के उत्पादन ने अपना
महत्व सिद्ध कर लिया. पूरे विश्व में तेल संकट ने अल्कोहल जैसे पुनर्जीवित फीड
स्टाक के प्रयोग में रूचि को पुनर्जागृत कर दिया है. इस पुनर्जीवन के काफी पहले
ही हमारे देश में अल्कोहल पर आधारित बड़े रसायन उद्योग लग गए हैं. सिर्फ भारत में
ही फीडस्टाक के रूप में अल्कोहल का प्रयोग करते हुए काफी वड़ी संख्या में
कार्बनिक रसायन उत्पादों का निर्माण किया जाता है. ज्यों-ज्यों औद्यौगिक और पेय
अल्कोहल के प्रयोगकी मांग वढी त्यों-त्यों अल्कोहल का उत्पादन अल्कोहल वर्ष
१९५०-५१ (दिसम्वर-नवम्वर) में ६८० लिटर से बढ कर अल्कोहल वर्ष १९७८-७९ में में
४३७९.८ लाख लिटर की अधिकतम सीमा तक वढ गया. अल्कोहल पर आधारित रसायन उद्योग को हो
रही मुख्य समस्या अल्कोहल की उपलव्धता में उतार चढ़ाव है.
यद्यपि पर्याप्त स्थापित क्षमता (७३१९ लाख लिटर) है, फिर भी किसी अल्कोहल वर्ष
में अल्कोहल का वास्तविक उत्पादन और उस की उपलब्धता उस वर्ष में चीनी और इसके उप
उत्पादन-सीरे के उत्पादन पर निर्भर करते हैं. चीनी के उत्पादन में उतार-चढाव को
सीरे और अल्कोहल के उत्पादन और उपलव्धता में दर्शाया गया है.
६.३ अल्कोहल वर्ष १९८०-८१ में अल्कोहल के ही अपर्याप्त उपलब्धता के कारण अल्कोहल
पर आधारित रसायन उद्योग विशेषकर पश्चिम वंगाल, आन्ध्र प्रदेश जैसे कमी वाले
राज्यों में, अपनी क्षमता का पूरी तरह उपयोग नहीं कर सके. अल्कोहल को उपलब्धता
में सुधार लाने के क्रम में पश्चिम वंगाल के वास्तविक औद्योगिक उपभोक्ताओं को
१०० लाख लिटर अल्कोहल के आयात की अनुमति दी गई.इन आयातों पर सीमा शुल्क पूर्णतया
उठा लिया गया. २८ नवम्बर, १९८१ को हुई केन्द्रीय सीरा बोर्ड के बैठक में अल्कोहल
वर्ष १९८१-८२ में और अल्कोहल की उपलव्धता और मांग का मूल्यांकन किया गया. यह
अनुमान है की अल्कोहल वर्ष १९८१-८२ के दौरान २९.३१ लाख टन सीरा उपलव्ध होगा और
यह सीरे के विभिन्न प्रयोगों के लिए आवश्यकता पूरी करने के लिए पर्याप्त होगा.
तथापि अधिकतर अधिशेष सीरा महाराष्ट्र में जमा रहेगा. इसलिए अल्कोहल उत्पादन का
स्तर महाराष्ट्र से सीरे के परिवहन के मात्रा और गति पर अल्कोहल निर्माता
राज्यों की आसवनी क्षमता के उपयोग पर काफी हद तक निर्भर करेगा. इस विभाग ने
अधिशेष वाले राज्यों से कमी वाले राज्यों को सीरे की परिवहन की देखरेख करने के
लिए एक लिकेज समिति गठित की है जिसमें उत्पादित सीरे को लाभकारी ढंग से प्रयोग
करने और सभी राज्यों में आसवनी क्षमता का अधिकतम उपयोग करने का विशेष प्रयास
किया गया है. अल्कोहल वर्ष १९८१-८२ में अल्कोहल के उपलब्धता ६०३१ लाख लिटर के
स्तर तक पंहुचने की आशा है. अल्कोहल की मांग ६३३४ लाख लिटर से कुछ अधिक होने की
आशा है. सामान्यतया सभी अधिशेष राज्यों नें भारत सरकार द्वारा किए गए
अन्तर्राज्यीय आवंट के अनुसार सीरा और अल्कोहल सल्पाई करने की इच्छा व्यक्त की है.
अल्कोहल की बेहतर उपलब्धता की झलक एसिटिक एसिड एसीटोन और एसिटिक एनहाइड्राइड
जैसे अल्कोहल पर आधारित रसायनों के अधिक उत्पादन में मिलने की आशा है. वर्ष
१९८१-८२ में एसिटिक एसिड का उत्पादन वर्ष १९८०-८१ में ३२००० टन की तुलना में
३८००० टन होने की आशा है. वर्ष १९८१-८२ के दौरान एसिटोन का उत्पादन वर्ष १९८०-८१
के १७००० की तुलना में १८००० होने की अनुमान है.एसिटिक एसिड का उत्पादन बर्ष,
१९८०-८१ के समान ही लगभग ९००० टन होने की आशा है.
६.१४ वर्ष १९८१-८२ में दूसरे महत्वपूर्ण फिडस्टाक मेथेनाल का उत्पादन अधिक होगा.
वर्ष, १९८१-८२ में उत्पादन वर्ष १९८०-८१ के ४१,००० टन की तुलना में ४५,००० टन
होने का अनुमान है. मेथेला का उत्पादन वर्ष १९८०-८१ में १३,००० टन की तुलना में
वर्ष १९८१-८२ में थोड़ा कम १२,००० टन होने की आशा है. यह मुख्यतया देश में दो
प्लांटो में से एक की ६६,००० टन प्रति वर्ष, की क्षमता तकनीकी कारणों से उत्पादन
नहीं कर रही है. ४०,००० टन प्रति वर्ष की क्षमता वाली हिन्दुस्तान आग्रेनिक
कैमिकल्स की फिनोल परियोजना पर तेजी से प्रगति हो रही है जिससे देश के १९८६ तक
फिनोल में आत्मनिर्भर हो जाने की आशा है.
६.१५ एजो रंजक बुनियादी रंजक, आप्टिकल हाइटेनिंग एजेन्ट रिएक्विटव डाइज,
आर्गेनिक पिजमेंट्स आदि और एक्रेलिक फाइवर डाइज जैसे नाजुक रंजक जैसे विभिन्न
ग्रुपों के रंजक पदार्थ का निर्माण देश में हो होता है. देश में रंजक पदार्थों
की खपत का ९५ प्रतिशत से अधिक स्वदेशी उत्पादन से पूरा किया जाता है. सिर्फ अधिक
नाजुक किस्म के रंजक मध्यवर्तियों का आयात किया जाता है. विदेशी राष्ट्रों को
रंजक और रंजक मध्यवर्तियों का काफी निर्यात भी किया जाता है. संगठित क्षेत्र में
उत्पादन वर्ष १९८०-८१ के स्तर अर्थात १९००० टन के न्यूनाधिक बराबर ही होने की
आशा है.
कीटनाशी
६.१६ कीटनाशी उद्योग को कृषि उत्पादन बढ़ाने में अहम भूमिका निभानी पड़ती है. इसकी
मलेरिया जैसे संचारी रोग के उन्मूलन के प्रचार में भी महत्वपूर्ण भूमिका है.
हमारे देश में सर्वप्रथम वर्ष १९४७-४८ में डी.डी.टी.और बी.एच. सी.के
फार्मुलेशनों को आयात करके कृषि कार्य के लिए प्रारम्भ किया गया था. उसके
तुरन्त बाद ही कीटनाशी फार्मुलेशनों का विकास प्रारम्भ हुआ. विदेशों में अनेक
तकनीकी ग्रेड कीटनाशियों का आयात किया गया और फार्मुलेशन बनाने के बाद उनका
विपणन किया गया. भारत में वर्ष १९५२ में तकनीकी ग्रेड कीटनाशी का निर्माण
बी.एच.सी. से प्ररम्भ किया गया. उसके बाद २९ वर्ष में भारत विकासशील देशों के बीच
कीटनाशी के क्षेत्र में एक मुख्य निर्माण के रूप में उभरा है. देश में ४८ किस्म
के कीटनाशियों का निर्माण किया जाता है जिसमें से ३२ स्वदेशी प्रौद्योगिकी पर
आधारित है. डस्ट, वेटबल पाउडर, इसलसिफाउंड कंसंटट्स, दाने और इनके फार्मुलेशन
जैसे विभिन्न प्रकार के २०० से भी अधिक फार्मुलेशनों का निर्माण किया जाता है.
उद्योग ने उत्पादन में विविधता को वढ़ाते हुए कृषि और स्वास्थ कार्यक्रमों की
बढ़ती आवश्यकता के साथ अपनी गति कायम रखी है. तकनीकी ग्रेड के रूप में कीटनाशियों
का उत्पादन वर्ष १९५४ के ४३२ टन से बढ़कर वर्ष १९७८-७९ में ५२,५३१ टन हो गया.
कीटनाशियों का आयात सिर्फ उन्हीं कीटनाशियों तक सीमित है जिसका देश में निर्माण
नहीं होता है या जिनका अभी पर्याप्त मात्रा में निर्माण होना है. प्राप्त
आत्मनिर्भरता के उपायों का पता इस तथ्य से चलता है की वर्ष, १९८०-८१ में ४३,५६७
टन तकनीकी ग्रेड सामग्री की कुल उपलब्धता में से आयात सिर्फ ४२७७ टन का था.
कीटनाशी फार्मुलेशनों के आयात पर प्रतिबन्ध है. अपवाद परिस्थितियों से सरकारी
क्षेत्रीय एजेन्सी के माध्यम से आयात की व्यवस्था की जाती है. १९०-८१ में इस
प्रकार आयातित फार्मुलेशनों में आइसों प्रोटुरोन फार्मुलेशन जो गेहूं की खेती के
लिए आवश्यक है, सिन्थेटिक फाइरेथ्रायड के फार्मुलेशन जो मूल्यांकन की दृष्टि से
महत्वपूर्ण और राष्ट्रीय मलेरिया उन्मूलन कार्यक्रम के लिए उपयुक्त डी.डी.टी. ७५
प्रतिशत डब्लू. डी. पी. फार्मुलेशन प्रमुख है.
६.१७ वर्ष १९८१ में पहली बार फोरेट और डेलेपान नामक दो तकनीकी ग्रेड कीटनाशियों
का निर्माण किया गया था. फोरेट सिन्थेटिक कीटनाशी है जिसका प्रयोग हइट ग्रब्त और
निमेटोड के नियंत्रण के लिये किया जाता है जो धान, कपास, आलू, मूंगफली और अन्य
फसलों को हानि पहुंचाते हैं. डेलेपान व्यापक क्षेत्र का खरफतवार नाशी है. इन
दोनों कीटनाशियों का निर्माण, स्वदेशी प्रौद्योगिकी पर आधारित है.
६.१८ यद्यपि कृषि में कीटनाशियों का प्रयोग वर्णानुक्रम में बढ़ता गया फिर भी यह
काफी उत्तार-चढ़ाव का विषय है. जब तक कृषिकों द्वारा व्यापक रूप से समेकित कीट
नियंत्रण नहीं अपनाया जाता है और जब तक कीटनाशियों के प्रोपायलेक्टिक प्रयोग के
निदानात्मक प्रयोग में काफी महत्व नहीं हो जाता तब तक कृषि में कीटनाशी को मांग
कोड़े लगने की घटना पर ही बहुत कुछ निर्भर करेगी. बदलती हुई कृषि मांग से उद्योग
की कमजोरी हाल ही में प्रकाश में आई है. वर्ष १९७९-८० में सूखा पड़ने और वर्ष
१९८०-८१ में कम कीड़ा लगने की घटना के कारण कीटनाशी का उत्पादन वर्ष, १९७८-७९ के
५२,५३१ टन से घटकर वर्ष १९७९-८० में ५०,२९४ टन हो गया और वर्ष १९८०-८१ में
४३,२८४ टन हो गया. वर्तमान रूख यह दर्शाता है की वर्ष १९८१-८२ में लगभग ५३,००० टन
का उत्पादन वर्ष, १९७८-७९ के अघिकतम उत्पादन में कुछ अधिक होगा. वर्ष, १९८१-८२
में बी.एच. सी. का उत्पादन वर्ष १९८०-८१ के २८,००० टन से बढ़कर ३१,४०० टन तथा
मेलाथियोन का १३०० टन से ३१०० टन होने का अनुमान है.
६.१९ राज्य और केन्द्र सरकारी क्षेत्रीय उपक्रम तथा सहकारिताओं द्वारा
फार्मुलेशन क्षमता लगाने पर प्रतिबन्ध में विशेष शिथिलता देना वर्ष १९८१-८२ का
मुख्य नीति संबंधी निर्माण था क्षेत्रीय असंतुलन समाप्त करने और नए और नाजुक
चीटनाशियों के प्रयोग का बढावा देने के क्रम में यह शिथिलता की गई थी. लघु
उद्योग क्षेत्र में नई क्षमता की अनुमति देने से पूर्व इस क्षेत्र में वर्तमान
यूनिटों में गुण नियंत्रण के लिए वर्तमान के व्यवस्था की समीक्षा की जाएगी और
इसे, सही दिशा दी जाएगी.
हिन्दुस्तान इन्सेक्टीसाइड्स लि.
६.२० हिन्दुस्तान इन्सेक्टिसाइड्स लि.(एच. आई.एल) डी.डी.टी. मेलाथियोन और
बी.एच.सी.जैसे मुख्य कीटनाशियों के निर्माण में लगा है. कृषि क्षेत्र में मांग
पूरी करने के अलावा यह राष्ट्रीय मलेरिया उन्मूलन कार्यक्रम को फार्मुलेशन
सप्लाई करने का बुनियादी स्त्रोत है. कम्पनी को मार्च, १९५४ में कम्पनी अधिनियम
के अंतर्गत किया गया था. ३१-३-१९८१ को कम्पनी की २५ करोड़ रूपयों की प्राधिकृत
पूंजी और १६.०९ करोड़ रूपये की प्रदत पूंजी है.
६.२१ रसायनी में ५,००० टन प्रति वर्ष की क्षमता से डी.डी.टी.तकनीकी प्लांट और
उद्योग मंडल में १६,००० टन प्रति वर्ष क्षमता से इन्डोसल्फान तकनीकी प्लांट का
पूरा होना वर्ष, १९८१-८२ की मुख्य घटना होगी. एच.आई.एल. ढुण्डाहेडा, गुड़गांव
(हरियाणा) में संयुक्त राष्ट्र विकास कार्यक्रम द्वारा सहायता प्राप्त कीटनाशी
विकास केन्द्र की स्थापना में सक्रिय रूप से सम्बद्ध है. केन्द्र का २१.४ लाख
रूपये का परिव्यय है जिसमें से यू.अन.डी.पी.का १५६ लाख रूपये का अंशदान होगा.
एच. आई.एल. के माध्यम से सरकार का ५८ लाख रूपये का अंशदान होगा.
६.२२ वर्ष १९८०-८१ के उत्पादन की तुलना में वर्ष १९८१-८२ में संभावित उत्पादन
नीचे दिया गया है:-
---------------------------------------------------------------
उत्पादन स्थापित क्षमता १९८०-८१ १९८१-८२
 (अनुमानित
 आंकड़े टनों में)
---------------------------------------------------------------
१.डी.डी.टी तकनीकी ४०८८ ४००१ ३७००
२.डी.डी.टी ५० प्रतिशत ८१७० ७०५७ ११७२७
 डब्ल्यू.डी.पी
३.बी.एच.सी.तकनीकी ३००० १५४१ १९००
४.बी.एच.सी.५० प्रतिशत ३००० २६०१ २९३७
 फार्मुलेशन
५.इन्डोसल्फान ई.सी. १९१० ३१५ १००
 फार्मुलेशन
६. मिलाथियोन तकनीकी १८०० २१८ ७५५
७.मिलाथियोन फार्मुलेशन ३२०० ३३५ १९८०
---------------------------------------------------------------
डी.डी.टी तकनीकी और इन्डोसल्फान फार्मुलेशन के उत्पादन को छोड़कर वर्ष १९८१-८२ में
सभी अन्य उत्पादों के उत्पादन अधिक होने की आशा है.
६.२३ कम्पनी के आस्तित्व में आने के बाद पहली बार वर्ष १९८०-८१ में कम्पनी को
हानि(रु.०२.०६करोड़) हुई . कंपनी के वर्ष १९८१-८२ में ही वर्ष १९८०-८१ की
हानि को पूरा करने की आशा है. वर्ष १९८०-८१ तथा १९८१-८२ में हानि के मुख्य दो
कारण हैं. पहला, कृषि क्षेत्र से अपेक्षाकृत कम मांग रही. इसलिए कम्पनी को कृषि
कीटनाशियों को रखने में काफी लागत उठानी पड़ी.
दूसरा डी.डी.टी फार्मुलेशन, मैलाथियोंन तकनीकी और मैलाथियोन फार्मुलेशन के लिए
रसायनी में लगाई गई क्षमता की विपरीत मंडी स्थिति और प्रारंम्भिक कठिनाइयों के
कारण पूरी तरह उपयोग में नहीं लाया जा सका.
