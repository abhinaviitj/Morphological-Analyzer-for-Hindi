<णटुरल् श्चिएन्चे><आग्रिचुल्टुरे><खरुन षय्><भ्हरटिय ख्रिस्हि  फुब्लिचटिओन्स्><णेत् ढेल्हि><४४ टो ४९><२५००><खरुन - भ्हर्टिय ख्रिस्हि 

मध्यस्थों की लम्बी श्रृंखला एवं उनके अनुचित कार्यों को समाप्त करने के
उद्देश्य से ही भारत सरकार द्वारा सहकारी समितियों एवं नियमित एवं नियमित
बाजारों की स्थापना की गयी है. इन सहकारी समितियों एवं नियमित बाजारों के
द्वारा कृषकों के हितों की पूर्ण रूप से रक्षा की जाती है. इसके अतिरिक्त
सरकार द्वारा स्थापित खाद्य निगम द्वारा कृषि उपज की बिक्री का कार्य
किया जाता है, इसमें सरकार द्वारा नियुक्त कर्मचारी एवं कृषकों में
प्रत्यक्ष सम्बन्ध स्थापित किया जाता है. जिससे कि इस विक्रय व्यवस्था
में मध्यस्थ स्वत: समाप्त हो जाते हैं. परिणामस्वरूप कृषकों को उनकी उपज
का उचित मूल्य प्राप्त होता है.
सरकार द्वारा सन् १९५९-६० में राजकीय व्यापार प्रारम्भ किया गया. इसमें
यह व्यवस्था की गयी थी कि इसमें थोक व्यापारी लाइसेंस प्राप्त व्यापारी
होंगे और वे ही किसानों से निर्धारित मूल्य पर अनाज आदि खरीद कर नियमित
मूल्य पर बेचेंगे. इसकी रूपरेखा कृषि मन्त्रालय द्वारा निर्धारित की गयी
है.
भारतीय खाद्य निगम भी उत्पादकों से अनाज खरीद कर थोक व फुटकर विक्रेताओं
को बेचता है. इसके साथ ही खाद्यान्नों के "बफर स्टाक" को बनाने के लिए
तथा सार्वजनिक वितरण प्रणाली के अन्तर्गत सस्ते गल्ले की दुकानों द्वारा
वितरण करने के लिए भी सरकार द्वारा खाद्यान्नों की बिक्री का कार्य किया
जाता है.
मध्यस्थों की समाप्ति के लिए ही सरकार द्वारा ग्राम्य स्तर पर सहकारी
साधन समिति का निर्माण किया गया है. ये समितियाँ कृषकों की आवश्यकतानुसार
कम ब्याज दर पर ऋण उपलब्ध कराती हैं तथा उनके उत्पादन को ऊँचे एवं उचित
मूल्य पर बेचने की व्यवस्था करती हैं. कृषकों को उचित मूल्य पर बेचने की
व्यवस्था करती हैं. कृषकों को उचित मूल्य दिलाने के साथ ही इन समितियों
द्वारा कृषक के उपज को भण्डारगृहों में रखने एवं यातायात की भी व्यवस्था
की जाती है. इन साधन समितियों का प्रत्यक्ष सम्बन्ध सहकारी उपभोक्ता
भण्डारों से होता है. जिससे उत्पादनकर्ता और उपभोक्ता के बीच के मध्यस्थ
स्वत: समाप्त हो जाते हैं.
मध्यस्थों की समाप्ति के लिए यद्यपि सरकार अनेक प्रयास किये गये हैं,
किन्तु फिर भी अभी मध्यस्थों की संख्या एवं अनुचित कार्यो में पर्याप्त
कमी नहीं हुई है. शाही कृषि आयोग ने अपनी रिपोर्ट में मध्यस्थों को कृषक
के उत्पादन का उचित मूल्य प्राप्त न होने देने के लिए उत्तरदायी बताया
है. इसलिए उन्होंने सुझाव भी दिया था कि "अच्छी विपणन व्यवस्था का
तात्पर्य निश्चित रूप से यह नहीं है कि वर्तमान व्यवस्था के किसी इकाई को
हटाना आवश्यक हो वरन् उस व्यवस्था को अधिक लाभ के लिए कार्यान्वित किया
जाए. इसलिए हम उस तरह के सुझाव नहीं देंगे जो कि मद्यस्थों को जड़ से
उखाड़ने से सम्बन्धित हो. आधुनिक विश्व के आर्थिक संगठन में वह अनेक
आवश्यक कार्य सम्पन्न करता है."
सरकार ने स्वतन्त्रा प्राप्ति के बाद बाजारों में प्रचलित अनुचित
कटौतियों को समाप्त करने तथा कृषकों को संगठित करने के उद्देश्य से ही
सहकारी विपणन समितियों एवं नियमित बाजारों के विकास पर अधिक ध्यान दिया
है, क्योंकि इन बाजार क्षेत्र में कार्यशील बाजार समिति में कृषकों को
पर्याप्त प्रतिनिधित्व दिया जाता है तथा कटौतियों की दर भी निश्चित रहती
है. इसी प्रकार नियमित बाजार क्षेत्र में कार्यशील दलाल एवं बिचौलियों को
बाजार समिति द्वारा लाइसेंस दिया जाता है. जिससे उनका कार्य नियन्त्रित
हो जाता है. शाही कृषि आयोग ने मध्यस्थों को हटाने के लिए यातायात
व्यवस्था को सुधारने का सुझाव देते हुए कहा कि "उपज की बिक्री हेतु
उत्पादकों को संगठन के अतिरिक्त अनावश्यक मध्यस्थों को हटाने का सबसे
अधिक प्रभावशाली तरीका अच्छी सड़कों की व्यवस्था है." इसके साथ ही ऐसे
नियमित बाजारों की स्थापना जिनकी सुविधा किसानों को आसानी से उपलब्ध हो.
इससे कृषक का मध्यस्थ के द्वारा बचाव किया जा सकता है और साथ ही बाजार
शुल्क आदि के रूप में किये जाने वाले कटौती के लिए राशि निर्धारण के कारण
कृषक को अनुचित कटौती के रूप में होने वाली हानि से भी बचाया जा सकता है.
२. प्रमाणित माप व तौल
यद्यपि बाट एवं माप में सुधार करने के लिए स्वतन्त्रता से पूर्व ही कुछ
प्रयत्न किये गये थे. शाही कृषि आयोग ने भी अपनी रपट में प्रमाणित बाट
एवं माप का विपणन कार्य में महत्व स्वीकार किया है. इस रिपोर्ट के
अनुसार, "हालांकि इस बात को ध्यान में रखते हुए भारत सरकार ने सन १९१३
में एक समिति नियुक्त की थी, किन्तु इस समिति की सिफारिशों पर अब तक कोई
कार्यान्वयन नहीं किया गया है. हमारे विचार में यह विषय बहुत महत्वपूर्ण
है तथा हम सुझाव देंगे कि भारत सरकार को माप व तौल के प्रमाणीकरण की दिशा
में फिर से जाँच करनी चाहिए और सामान्य नियम बनाने चाहिए, जिनका कि
प्रान्तीय सरकारें पालन करें. आगे माप व तौल के प्रमाणीकरण का कार्य जहाँ
तक सम्भव हो बर्मा के समान स्थानीय विधान समितियों द्वारा आरम्भ किया
जाए. ग्रामीण क्षेत्रों में ग्राम समितियों को प्रमाणित बाट एवं माप से
सुसज्जित किया जाए.
इस अधिनियम को सन १९४२ में लागू किया गया. इस अधिनियम के अनुसार मिन्ट
मास्टर बम्बई द्वारा प्रमाणित बाट तैयार किये जाते थे और उनको वितरित
किया जाता था. किन्तु स्वतन्त्रता प्राप्ति के बाद जब भारत सरकार द्वारा
आर्थिक विकास योजना बनाई जाने लगी तो योजना आयोग द्वारा माप व तौल के लिए
मीट्रिक प्रणाली को पूरे देश में लागू करने की सिफारिश की गयी. इस सुझाव
के आधार पर भारत सरकार ने सन १९५६ में मीट्रीक प्रणाली का विधान बनाया.
आरम्भ में १ अक्टूबर सन १९५६ में मीट्रिक प्रणाली का प्रयोग केवल कुछ
चुने हुए उद्योगों में ही किया गया था. इस माप प्रणाली की विशेषता यह है
कि इस माप प्रणाली की प्रत्येक इकाई अपनी छोटी इकाई से दस गुना बड़ी होती
है. इसमें किसी संख्या में शून्य बायी और कर देने से उस संख्या का दसवां
भाग शेष रह जाता है तथा शून्य दाहिनी ओर कर देने से वह संख्या दस बड़ी हो
जाती है. इससे प्राप्त होने वाले लाभों के कारण ही भारत सरकार ने उस
विधान को ९ अप्रैल सन १९६२ से पूरे देश में लागू कर दिया वर्तमान समय में
यह प्रणाली ही समस्त माप व तौल कार्य के लिए प्रयोग की जाती है. सन १९७६
में इस अधिनियम में पुन: संश ओधन किया गया. इस संशोधन का उद्देश्य देश
में माप व तौल में अन्तर्राष्ट्रीय स्तर पर मान्य इकाईयों का प्रयोग करना
था. अन्तर्राष्ट्रीय वाणिज्य व्यापार तथा ऐसे उत्पादन जिनकी बिक्री अथवा
वितरण, भार व पैंकिंग के अन्तर्गत होता है, से सम्बन्धित नियम भी इस
अधिनियम में शामिल किये गये हैं इस अधिनियम में ऐसे नियमों का उल्लेख
किया गया है, जो कि माप व तौल के वैज्ञानिक ढंग से जाँच के विषय में
जानकारी दे सके.
इस अधिनियम को प्रभावशाली ढंग से लागू करने एवं सूचना एकत्रित करने के
लिए भी प्रावधान बनाया गया है. वर्तमान समय में देश में प्रत्येक जिलें
में बाट एवं माप निरीक्षण विभाग स्थापित किये गये हैं. जिनके द्वारा
समय-समय पर सभी मण्डियों एवं दुकानों के बाट व माप का निरीक्षण किया जाता
है तथा इससे सम्बद्ध शिकायतें दर्ज की जाती हैं. उनका निरीक्षण करने पर
उक्त शिकायत सही पाई जाती है तो सम्बद्ध व्यक्ति को दण्ड या जुर्माना
दिया जाता है.
वर्तमान समय में नागरिक आपूर्ति मन्त्रालय में माप तौल निदेशालय
अन्तर्राष्ट्रीय एकक प्रणाली (एस. आई.) के आधार पर माप व तौल के मानक
निर्धारित करने के लिए उत्तरदायी है. इसके अतिरिक्त यह विभाग आरम्भ से ही
मीट्रिक परिवर्तन तथा नाप-तौल पर नियामक नियन्त्रण से सम्बन्धित सभी
कार्यो के लिए एक केन्द्र के रूप में कार्य कर रहा है, किन्तु इन मानकों
पर अमल का कार्य राज्य और संघशासित क्षेत्रों द्वारा इस विषय से
सम्बन्धित उनके अपने कानूनों के आधार पर किये जाते हैं. इसके काम में
एकरूपता लाने के लिए ही संविधान के (४२ वें संशोधन कानून १९७६ के
अन्तर्गत नाप व तौल को समवर्ती सूची का विषय बना दिया गया है. इसके
परिणामस्वरूप संसद भी इससे सम्बन्धित कानून बना सकती है.
अन्तर्राष्ट्रीय एकक प्रणाली (एस.आई.) के अन्तर्गत मीट्रिक प्रणाली के
सुधरे तथा विकसित हुए रूप को लागू करने तथा अपने विधान को
अन्तर्राष्ट्रीय प्रयोग में लाने के लिए जो कि अन्तर्राष्ट्रीय लीगल
मेट्रोलाजी संघ द्वारा स्वीकृत है, की सिफारिश की थी. इसलिए नाप तौल को
इसके अनुरूप बनाने के लिए मानक व नाप तौल अधिनियम १९७६ में बनाया गया था.
स कानून के अन्तर्गत आने वाले आवश्यक वस्तुओं के पैंकिग नियन्त्रण नियम
को २६ सितम्बर १९७७ से पूरे देश में लागू कर दिया गया है. इसके अनुसार
खुदरा बिक्री के लिए प्रत्येक पैकिट पर पैकिट बन्द वस्तु के कुल भार,
पैकिंग किये जाने की तिथि, उत्पादक का नाम, पूरा पता तथा मूल्य लिखना
अनिवार्य है. पैकिट में ठीक भार की वस्तुएँ बन्द की जाए इसके लिए भी
व्यवस्था की गयी है. यह व्यवस्था पैकिट में बन्द वस्तु के उचित व्यापार व
मूल्य नियन्त्रण करने के लिए बहुत प्रभावकारी सिद्ध हुई है.
इण्डियन इन्स्टीट्यूट  फ लीगल मेट्रोलाजी (राँची) भार एवं माप संस्थाओं
के कर्मचारियों के प्रशिक्षण प्रदान करने का कार्य करती है. इस संस्था
में विदेशी विद्यार्थियों को भी प्रशिक्षण प्रदान किया जाता है. जर्मन
गणराज्य की सहायता से इस संस्था का विस्तार एवं आधुनिकीकरण किया गया है.
पांचवी योजना में अहमदाबाद एवं भुनेश्वर में दो क्षेत्रीय सन्दर्भ मानक
प्रयोगशालाएँ स्थापित की गयी. इन दोनों प्रयोगशालाओं द्वारा राज्य एवं
केन्द्र शासित क्षेत्रों में प्रयोग की जाने वाली मानकों के सत्यापन के
अशांकन का कार्य आरम्भ कर दिया गया है. इन प्रयोगशालाओं को इस प्रकार
सुसज्जित किया गया है कि वे उद्योगों में प्रयोग किये जाने वाले मानकों
एवं मापों के उपकरण का सही अशांकन का कार्य कर सके तथा कुछ किस्म के मापक
उपकरणों का प्रतिदर्श अनुमोदन, परीक्षण भी कर सके. बाटों व मापों के
राष्ट्रीय मानकों के कार्यान्यवयन स्थापना, परीक्षण अनुरक्षण व
आधुनिकीकरण का उत्तरदायित्व, नेशनल फिजिकल लेबोरेटरी (नई दिल्ली) का है.
भारत सरकार की बम्बई टकसाल निर्देशन और काम के मानकों के उत्पादन के लिए
उत्तरदायी है. इस टकसाल के द्वारा दूसरे देशो ं के मानकों की आवश्यकता भी
पूरी की जाती है.
माप व तौल के सुधार के लिए वैधानिक ढांचा बन चुका है. अब आवश्यकता इसके
कार्यान्वयन की है. कृषि विपणन की क्रियाएं पूरे देश में फैली हुई है.
इसको लागू करने के लिए व्यवस्था भी महत्वपूर्ण है. बड़ी-बड़ी कृषि
मण्डियों में तो यह प्रयोग में आते हैं लेकिन ग्रामीण बाजारों को भी इसको
पूरी तरह से अपनाया जाना चाहिए. माप, तौल, बाट के उल्लंघन पर दण्ड की भी
व्यवस्था इसकी नियमित जाँच होनी चाहिए और दोषी व्यक्तियों को सजा मिलनी
चाहिए. इससे सम्बन्धित केवल एक समस्या कम तौलने की रह जाती है. कम तौलने
के लिए कृषकों में जागरूकता पैदा करना आवश्यक है तभी इसका निराकरण सम्भव
हो सकेगा.
३. श्रेणीकरण एवं स्तरीकरण
उचित विपणन व्यवस्था की यह भी एक मुख्य बाधा है. स्तरीकरण का आशय वस्तुओं
के कुछ निश्चित आदर्श स्थापित करना है. इन आदर्शों का आधार वस्तुओं के
भौतिक गुण होते हैं. इसका लक्ष्य विभिन्न वस्तुओं को विभिन्न श्रेणियों
एवं वर्गो में बाँटना होता है. किसी वस्तु को उसके गुण एवं किस्म के आधार
पर निश्चित श्रेणी में वर्गीकृत कर देने से वस्तु के विपणन कार्य में
सरलता हो जाती है तथा उत्पादक को भी उसके उपज का उचित मूल्य मिल जाता है.
अभी भी भारतीय कृषक समाज का एक बड़ा भाग इस व्यवस्था से अनिभज्ञ है.
भारतीय कृषि उपज की किस्म में सुधार करने के लिए श्रेणीकरण व स्तरीकरण को
महत्वपूर्ण बताते हुए शाही कृषि आयोग ने तथा अखिल भारतीय ग्रामीण साख
सर्वोच्य समिति ने कहा था कि यदि भारतीय कृषि उपज की किस्म में सुधार
करना है तो कृषि उपज के प्रत्येक किस्म के लिए प्रमाणित श्रेणी एवं
ट्रेडमार्क की व्यवस्था को विकसित की जानी चाहिए. इसके साथ ही विपणन
केन्द्र पर लाये गये समस्त कृषि उपज के श्रेणीयन की व्यवस्था की जानी
चाहिए. सभी व्यापारिक कार्य इन श्रेणियों के द्वारा ही किया जाना चाहिए.
इसी लक्ष्य को ध्यान मे रखकर सबसे पहले इस क्षेत्र में सन १९३७ में कृषि
उपज श्रेणीयन एवं विपणन अधिनियम बनाया गया. इस अधिनियम में कृषि उपज के
किस्म सम्बन्धी श्रेणियों को परिभाषित किया गया है तथा उसके लिए निश्चित
नाम एवं चिंह्र निर्धारित किये गये हैं. उत्पादकों एवं उपभोक्ताओं के
हितों की रक्षा के लिए सरकारी संस्थाओं के द्वारा उपज का श्रेणीफल किया
जाता है इस अधिनियम के द्वारा विपणन एवं निरीक्षण निदेशालय को यह अधिकार
दिया गया है कि उपयुक्त व्यक्तियों एवं संस्थाओं को निर्धारित प्रमापों
के आधार पर वस्तुओं को श्रेणीकृत एवं चिह्रित करने की अनुमति दे सकती है.
यद्यपि कृषि उपज के श्रेणीकरण एवं स्तरीकरण के लिए अधिनियम स्वतन्त्रा
प्राप्ति से पूर्व ही बनाया गया था, किन्तु इस अधिनियम ने प्रभावशाली ढंग
से कार्य स्वतन्त्रता के बाद ही आरम्भ किया. स्वतन्त्रता प्राप्ति के बाद
इस अधिनियम में कई संशोधन आवश्यकतानुसार किये गये जिससे यह व्यवस्थित ढंग
से कार्य कर सके. आरम्भ में इसके अधीन श्रेणीकृति किये जाने वाले कृषि
उत्पादों की संख्या सीमित थी किन्तु धीरे-धीरे श्रेणीकृत उत्पादों की
संख्या में वृद्धि हो रही है. १९३७ ई. में जब यह अधिनियम पारित किया गया
था तो उस समय केवल निर्यात की जाने वाली वस्तुओं के लिए अनिवार्य
श्रेणीकरण की कोई व्यवस्था नहीं थी. वर्तमान समय में आन्तरिक उपभोग की
वस्तुओं के लिए ऐच्छिक श्रेणीकरण की व्यवस्था की गयी है. इस अधिनियम में
१९४२ में संशोधन किया गया. इस संशोधन के द्वारा यह व्यवस्था की गयी कि
सरकार के विपणन व निरीक्षण निदेशालय द्वारा श्रेणीकृत की गयी वस्तुओं पर
"एगमार्ग" का चिन्ह बनाया जायेगा यह चिन्ह जिस श्रेणी के लिए दिया जाता
है उस श्रेणी की गारन्टी रहती है तथा व्यापारी भी वस्तु के लिए क्रेता को
आश्वस्त कर सकता है. जिस व्यापारी को अपने उत्पादन पर यह चिन्ह लगवाना
होता है उसे कृषि विपणन सलाहकार के द्वारा अनुज्ञपत्र प्राप्त करना पड़ता
है. तत्पश्चात विपणन व निरीक्षण निदेशालय उस वस्तु का परीक्षण करके उसके
लिए उचित श्रेणी का चिन्ह लगा देता है. विपणन व निरीक्षण निदेशालय के
द्वारा नियुक्त किये गये निरीक्षक "एगमार्ग" प्राप्त किये हुए
व्यापारियों के वस्तुओं के नमूने बाजार से एकत्रित करके नागपुर स्थित
केन्द्रीय नियन्त्रण प्रयोगशाला को भेजते हैं तथा वहां यह देखा जाता है
कि उस वस्तु के लिए दी गयी श्रेंणी उचित है अथवा नहीं.
इस समय इस अधिनियम में लगभग ९३ वस्तुओं के लिए राष्ट्रीय श्रेणियां
निर्धारित की गयी हैं. अभी भी देश में आन्तरिक उपभोग के लिए प्रयोग की
जाने वाली वस्तुओं का श्रेणीकरण करवाना अनिवार्य नहीं है, किन्तु निर्यात
वस्तुओं का श्रेणीकरण करवाना अनिवार्य है. निर्यात की जाने वाली वस्तुओं
का श्रेणीकरण कार्य समुद्री सीमा शुल्क अधिनियम १९६२ के अधीन किया जाता
है. वर्गीकृत की जाने वाली वस्तुएँ निम्न है:--कच्ची तम्बाकू, सन, ऊन,
सूअर का बाल, चन्दन का तेल, खसखस का तेल,  वला, मिर्च, इलायची, प्याज,
तेन्दु की पत्ती, हल्दी, तेजपत्ता और दालें आदि इकतालिस वस्तुएँ हैं. इस
वस्तु सूची में सन १९६५-६६ में कुछ और वस्तुओं को अनिवार्य श्रेणीकरण के
लिए शामिल किया गया, जैसे-चावल, आलू, अदरक आदि आन्तरिक व्यापार के लिए
गेहूँ का आटा, चावल, आलू, घी, वनस्पति तेल, कपास, अंडे, शहद, सुपारी और
फलों आदि के ऐच्छिक वर्गीकरण की भी व्यवस्था की गयी है. भारत सरकार ने
श्रेणीकरण कार्य को तीव्र गति से विकसित करने के लिए क्षेत्रीय स्तर पर
भी प्रयोगशालाओं की स्थापना की है, सन १९७५ तक देश में ५७२ श्रेणीकरण
ईकाइयां कार्य कर रही थीं. सन  १९७५-७६ में कुल १६ प्रादेशिक
प्रयोगशालाएं तथा एक केन्द्रीय प्रयोगशाला कार्य कर रही थी. प्रादेशिक
प्रयोगशालाएं निम्न स्थानों पर कार्य कर रही थीं:--गुंटूर, राजकोट,
कलकत्ता, बम्बई, जामनगर, बंगलौर, मद्रास, पटना, कोचीन, कानपुर,
साहिबाबाद, तूतीकोरन, विरुद्धनगर, आलप्पी, कोझिकोड, मंगलौर.
सन् १९६९-७० में कपास के लिए उत्पादक-स्तर पर श्रेणीकरण की एक
"मार्गदर्शी परियोजना" के रूप में सूरत में एक कपास वर्गीकरण केन्द्र
स्थापित किया गया था. इसकी सफलता से प्रोत्साहित हो कर ऐसे पाँच और
केन्द्रों की स्थापना नागपुर (मद्रास), रायचूर (कर्नाटक), तिरुपुरा
(तमिलनाडु), खंडवा (मध्यप्रदेश), अबोहर (पंजाब) में की गयी है, सन
१९८०-८१ में इन केन्द्रों द्वारा पन्द्रह करोड़ रुपये कीमत की ५६.९०
गाठों के बारे में २.५०१ कपास श्रेणीकरण प्रमाणप्रत्र दिये गये थे.
खाद्य उत्पादन अधिनियम १९४६ एवं संशोधित १९५५
उचित उपभोग सामग्री प्राप्त करने के लिए उपभोग वस्तु का उत्पदन कार्य भी
उचित एवं स्वास्थ्यप्रद परिस्थितियों में होना चाहिए. इसकी उचित व्यवस्था
करने के लिए सरकार सन १९४६ में खाद्य उत्पादन अधिनियम पारित किया गया था.
यह अधिनियम विशेष रूप से फलों तथा ताजी सब्जियों के लिए पारित किया गया
था, क्योंकि ये वस्तुएं शीघ्र ही नष्ट होने लगती हैं, इसके साथ ही इनकी
पूर्ति भी अन्य कृषि उत्पादों की तुलना में सीमित होती है. स्वतन्त्रता
प्राप्ति के बाद भारत सरकार द्वारा सन १९६६ में इस अधिनियम में संशोधन
किया गया. इस संशोधन का उद्देश्य अच्छे किस्म के खाद्य उत्पादन का विकास
करना तथा यह निश्चित करना है कि खाद्य पदार्थों का उत्पादन स्वास्थ्यप्रद
परिस्थितियों में हो रहा है. इस अधिनियम के कारण उत्पादक एवं उपभोक्ता
दोनों के हित सुरक्षित रहते हैं तथा इससे इन पर आधारित उद्योगों का भी
वैज्ञानिक ढंग से विकास करना सम्भव होता है. इस अधिनियम में सभी फलों एवं
सब्जियों के उत्पादनों को लाइसेंस प्राप्त करना अनिवार्य कर दिया गया है.
केन्द्रीय खाद्य तकनीक अनुसंधान द्वारा समय-समय पर निरीक्षण कार्य किया
जाता है तथा उत्पादित खा द्य पदार्थो के नमूने एकत्र करके उनकी जांच की
जाती है.
आवश्यक वस्तु अधिनियम
इस अधिनियम को १९५५ में पारित किया गया तथा पुन: इसमें १९७४ में संशोधन
किया गया इस अधिनियम का उद्देश्य आवश्यक वस्तुओं के उत्पादन, वितरण,
पूर्ति और उनसे सम्बन्धित व्यापार एवं वाणिज्य को नियन्त्रित करना है.
