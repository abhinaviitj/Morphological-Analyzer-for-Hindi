<औङ्ङिचिअल् अन्ड् ंएडिअ ळन्गुअगेस्><आड्मिनिस्ट्रटिवे><आनोन्><आ. ष्. ८६ - ८७ षुरल् डेवेलोप्.><१९८७><ंइन्. ओङ् आग्रिचुल्टुरे><णेत् ढेल्हि><४७ टो ५२><२२००><आनोन् - आ. ष्. ८६-८७ षुरल् डेवेलोप्.>

भावी नीति
७.१३ मरूभूमि क्षेत्रों के विकास की नीति में ऐसे क्षेत्रों में `लाई गई
विशेष समस्याओं को ध्यान में रखा जाना है. चूंकि खिसकने वाले रेत के
टीलों से निकटवर्ती खेती योग्य भूमि को खतरा पैदा हो जाता है इसलिए विकास
की गतिविधियों में रेत के टीलों को जमाने को प्राथमिकता दी जाती है.
सुरक्षा पट्टी (शेल्टर बेल्ट) पौधरोपण भी इतना ही महत्वपूर्ण है. क्योंकि
यह खेतों की फसल को सुरक्षा प्रदान करता है एवं पारिस्थितिक संतुलन बनाये
रखने तथा भूमि के कटाव को रोकने में मदद मिलती है. मरूस्थलीय क्षेत्रों
में पर्याप्त पशुधन होता है परन्तु चारे और पेयजल के अभाव में पशुओं को
अन्य क्षेत्रों में जाना पड़ता है. उपयुक्त चारा और चरागाह विकास की
योजनाओं की ओर पर्याप्त ध्यान नहीं दिया गया है . चूंकि उपयुक्त विकास
कार्यक्रम को शुरू करने में पानी एक महत्वपूर्ण पहलू है अत: पारिस्थितिक
आवश्यकताओं के अनुरूप भूमि और सतही जल के उचित उपयोग के साथ वर्षाजल के
संरक्षण एवं भूजल स्रोतों को पुन: भरे जाने की संभावना काफी महत्वपूर्ण
है. इसके लिए अत्यन्त कारगर और किफायती जल-प्रबन्ध की पद्धतियों की
आवश्यकता है. इसलिए अभी तक यह पता लगाने का कोई गम्भीर प्रयत्न नहीं किया
गया है कि इन क्षेत्रों में अधिक भूजल न निकाला जाए, जिससे मरूस्थलीकरण
और भी अधिक बढ़ जाएगा. इस पहलू पर उपयुक्त ध्यान दिया जाएगा. कम पानी और
नमी की आवश्यकता वाली कृषि सम्बन्ध पद्धतियों, फसल प्रतिमान , वृक्षों की
किस्मों, पशुधन विकास पद्धति को बढ़ावा देने की विस्तार पद्धतियों के
माध्यम से काफी प्रयास किए जायेंगे. सम्बन्धित एजेंसियों के निकट सहयोग
से, राष्ट्रीय ग्रामीण रोजगार कार्यक्रम , ग्रामीण भूमिहीन रोजगार
गारन्टी कार्यक्रम, ग्रामीण पेयजल आपूर्ति योजना, समन्वित ग्रामीण विकास
कार्यक्रम के गरीबी निवारण कार्यक्रमों एवं अन्य राज्य और केन्द्रीय
योजनाओं जैसे अन्य कार्यक्रमों के साथ समन्वय किया जाएगा. क्षेत्रीय
क्रियाकलापों को विस्तृत रूप से पता लगाये गए वाटरशेडों/क्षेत्रों, में
केन्द्रित किया जाएगा और उन योजनाओं पर अधिक बल दिया जाएगा जोकि
पारिस्थितिक संतुलन बनाये रखने में सहायक हैं.
७.१४ ठण्डे मरूस्थलों में प्रौद्योगिकी अनुसंधान के लिए कोई आधार भूत
ढांचा नहीं है जिसके कारण उन क्षेत्रों में विकास की गति रुक गई है. जहां
समस्यायों गर्म मरूस्थलों में इनसे काफी भिन्न है. अन्य स्रोतों से इन
क्षेत्रों के लिए अनुकूल उपयुक्त प्रौद्योगिकी प्राप्त करने और कुछेक पता
लगाये गए क्षेत्रों में प्रौद्योगिकी अनुसंधान को प्रोत्साहन देने के लिए
गम्भीर प्रयास किए जायेंगे.
कार्यक्रम के कार्यान्वयन में सुधार हेतु उठाये गए कदम
(सूखा ग्रस्त क्षेत्र कार्यक्रम व मरूभूमि विकास कार्यक्रम)
(क) कार्यक्रम के अनुमोदन हेतु कार्यविधि में संशोधन:
७.१५ सूखाग्रस्त क्षेत्र कार्यक्रम और मरुभूमि विकास कार्यक्रम के लिए
वार्षिक कार्य योजना क्षेत्रीय विभागों की सहायता से जिला ग्रामीण विकास
एजेंसियों (डी आर डी ए) द्वारा तैयार की जाती है. कुछ राज्यों में ऐसी
योजनाओं के लिए अन्तिम अनुमोदन राज्य स्तरीय संस्वीकृति समिति द्वारा
सीधे रुप से अनुमोदन किया जाता है. सूखाग्रस्त क्षेत्र कार्यक्रम तथा
मरूभूमि विकास कार्यक्रम योजनाओं को स्वीकृत करने की पद्धति की जुलाई,
१९८६ मे समीक्षा की गई थी तथा इन सभी कार्यक्रमों पर विचार करने के लिए
एक केन्द्रीय संस्वीकृति समिति (सी. एस. सी.) का गठन किया गया.
सूखाग्रस्त क्षेत्र कार्यक्रम तथा मरूभूमि विकास कार्यक्रम जटिल
कार्यक्रम हैं और इनमें विभिन्न क्षेत्रों को शामिल करते हुए वाटरशेड
आधार पर क्षेत्र विकास की नीति की परिकल्पना की जाती है. योजनाएं स्वीकृत
करने में केन्द्रीय संस्वीकृति समिति द्वारा अनुभव की गई विभिन्न
कठिनाईयों राज्य सरकारों के विचारों एवं विकास की गति को तीव्र करने की
आवश्यकता तथा खामियों को दूर करने की जरूरत को ध्यान में रखते हुए
दिसम्बर, १९८६ में यह निर्णय किया गया था कि सूखाग्रस्त क्षेत्र कार्यक्रम और मरूभूमि विकास कार्यक्रम के सम्बन्ध में भूमि का तथा
उत्तरदायित्व को केन्द्रीय संस्वीकृति समिति और राज्य स्तरीय संस्वीकृति
समितियों द्वारा वहन किया जाना चाहिए. प्रत्येक जिले में विकास की
आवश्यकता को दर्शाते हुए और अनुमोदित योजना के ढांचे के भीतर विभिन्न
क्षेत्रीय गतिविधियों के लिये शेयर को विस्तृत रूप से निर्धारित करते हुए
प्रत्येक राज्य सरकार द्वारा प्रत्येक जिले और पूरे राज्य के लिए हर
कार्यक्रम हेतु तैयार किए गए एप्रोच पेपर पर चर्चा करने की जिम्मेदारी
केन्द्रीय संस्वीकृति समिति की होगी. लागत-लाभ विश्लेषण और पूर्ण तकनीकी
ब्यौरे वाली क्षेत्र विशेष की योजनाओं की जांच प्रत्येक राज्य सरकार
द्वारा गठित विशेषज्ञों की एक तकनीकी उप समिति द्वारा की जाएगी. यह समिती
इस बारे में और मार्गदर्शिकाओं के भीतर योजनाएं स्वीकृत करने के लिए
निर्णय लेगी. राज्य सरकारों को संशोधित पद्धति की सूचना दे दी गई है.
(ख) मूल्यांकन तथा निगरानी
७.१६.१ यद्यपि मरूभूमि विकास कार्यक्रम का अभी तक कोई मूल्यांकन नहीं
किया गया है लेकिन सूखाग्रस्त क्षेत्र कार्यक्रम के अन्तर्गत अनेक
मूल्यांकन अध्ययन किए गए हैं. इन अध्ययनों से कुछेक कमियां सामने आई हैं
जैसे वाटरशेड तथा सघन क्षेत्र स्तर पर आयोजना का न होना, विभिन्न योजनाओं
तथा कार्यक्रमों में एकीकरण की कमी, बारानी खेती, तथा चारागाह विकास को
कम महत्व देना पानी के बहाव को रोकने तथा भू-जल सम्पूर्ति पर कम बल देना,
अंतर क्षेत्रीय समन्वय अभाव तथा क्षेत्र की विशिष्ट आवश्यकताओं के अनुरूप
न होने वाले व्यय में क्षेत्रीय असंतुलन. कुछ अध्ययनों से कार्यक्रम के
सकारात्मक तथा स्पष्ट प्रभाव का पता चला है विशेषकर सिंचाई, भूमि
संरक्षण, डेयरी विकास, चारागाह विकास तथा मत्स्य उद्योग के क्षेत्र में.
७.१६.२ मूल्यांकन अध्ययनों, क्षेत्रीय दौरों, कार्य निष्पादन की
रिपोर्टों तथा विवरणियों से प्राप्त जानकारी के आधार पर कार्यक्रमों की
आयोजना तथा कार्यान्वयन में सामने आई कठिनाइयों की ओर राज्य सरकारों का
ध्यान आकर्षित किया गया है. अब भी सूखाग्रस्त क्षेत्र कार्यक्रम के बुहत
से पहलुओं का मूल्यांकन अभी नहीं हुआ है. सूखाग्रस्त क्षेत्र कार्यक्रम
का मूल्यांकन विशेष रूप से उन क्षेत्रों में किए जाने का प्रस्ताव है,
जिन्हें अभी तक किसी भी अध्ययन के अंतर्गत शामिल नहीं किया गया है. योजना
आयोग का कार्यक्रम मूल्यांकन संगठन मरूभूमि विकास कार्यक्रम का व्यापक
मूल्यांकन करने के लिए तैयार हो गया है. सूखाग्रस्त क्षेत्र कार्यक्रम
तथा मरूभूमि विकास कार्यक्रम के समवर्ती मूल्यांकन की प्रणाली शुरू करने
की वांछनीयता पर भी विचार किया जा रहा है. राज्य सरकारों से यह आग्रह
किया गया है कि इन कार्यक्रमों लगे निचले और मध्यम स्तर के कर्मचारियों
के पर्याप्त प्रशिक्षण दिया जाए. उन्हें यह भी सलाह दी गई है कि
कार्यक्रमों के एकीकरण और अन्तर क्षेत्रीय समन्वय के लिए उपयुक्त
संस्थागत पद्धतियां तैयार की जाए. इन कार्यक्रमों की निगरानी पद्धति की
पुनरीक्षा की जा रही है ताकि इन्हें अधिक प्रभावी और कारगर बनाया जा सके.
(क) कृषि विपणन
८.१ कृषि विपणन के अंतर्गत, इस विभाग द्वारा शामिल किए गए मुख्य क्षेत्र
है, कृषि बाजारों का नियमन और विकास, कृषि तथा सम्बद्ध वस्तुओं का
श्रेणीकरण और मानकीकरण, मांस खाद्य उत्पाद आदेश, १९७३ तथा शीत भंडारण
आदेश, १९८० का कार्यन्वयन तथा विपणन अनुसंधान और कृषि विपणन की आयोजना व
कार्मिकों का प्रशिक्षण. इसका उद्देश्य उत्पादकों को उनके उत्पादों के
लिए लाभकारी मूल्य की प्राप्ति और उपभोक्ताओं को उचित मूल्य पर क्वालिटी
वाले कृषि उत्पादों की उपलब्धता सुनिश्चित करना है. विभिन्न वस्तुओं के
विपणन और उनकी कीमत के बारे में कई सर्वेक्षण और अनुसन्धान अध्ययन किए गए
हैं.
८.२ उपर्युक्त कार्यक्रम के कार्यान्वयन में, इस विभाग को विपणन तथा
निरीक्षण निदेशालय, जो एक सम्बद्ध कार्यालय है और जिसके अध्यक्ष भारत के
कृषि विपणन सलाहकार हैं, द्वारा सहायता दी जाती है. विपणन तथा निरीक्षण,
निदेशालय का मुख्य कार्यालय फरीदाबाद में है तथा मुख्य शाखा कार्यालय
नागपुर में है. दिल्ली, बम्बई, कलकत्ता, मद्रास तथा गुंटूर में पांच
क्षेत्रीय कार्यालयों के अलावा, विभिन्न स्थानों पर इसके ५० उप-कार्यालय
हैं. सारे देश में २१ एग्मार्क प्रयोगशालाएं हैं तथा नागपुर में शीर्ष
प्रयोगशाला के रूप में एग्मार्क प्रयोगशाला है.
८.३.१ बाजारों को नियमित करने का उद्देश्य उत्पादकों को शोषण से बचाना है
तथा बाजार शुल्क सहित विभिन्न बाजार गतिविधियों को नियमित करके उनके लिए
लाभकारी मूल्य सुनिइचत करना है. अब तक, जम्मू व कश्मीर, नागालैंड,
सिइकम, अण्डेमान निकोबार द्वीप समूह, अरूणाचल प्रदेश, दादरा व नगर
हवेली, लक्षद्वीप तथा मिजोरम को छोड़कर सभी राज्यों/संघ शासित क्षेत्रों
ने कृषि बाजारों को नियमित करने के लिए कानून बनाए हैं. केरल में बाजार
नियमन मद्रास वाणिइयक अधिनियम, १९३३ के अन्तर्गत मालाबार क्षेत्र तक
सीमित हैं. जिन राज्यों/संघ शासित क्षेत्रों ने बाजारों को नियमित करने
के लिए कानून लागू नहीं किए हैं, उन्हें यथाशीघ्र ऐसा करने के लिए कहा जा
रहा है. मार्च, १९८६ के अन्त तक देश में ५७७४ नियमित बाजार थे, जिनमें
२०९७ मुख्य बाजार यार्ड और ३६७७ उप-बाजार यार्ड थे.
८.३.२ चालू वर्ष के दौरान संघ शासित क्षेत्र दिल्ली में बाजार नियमन का
प्रभाव सुनिइचत करने के लिए एक अध्ययन आरम्भ किया गया है.
८.४ कृषि बाजारों का विकास राज्य का विषय है. तथापि, विभाग द्वारा राज्य
सरकारों को कृषि बाजारों के कुछ चुने हुए वर्गों के विकास के लिए
निम्नलिखित मानदण्डों के आधार पर केन्द्रीय सहायता उपलब्ध कराने हेतु
केन्द्रीय क्षेत्र की योजनाओं को कार्यान्वित किया जा रहा है:-
(१) वाणिइयक फसलों का रख-रखाव करने वाले नियमित बाजार (जूट, कपास,
मूंगफली, काजू, नारियल, तम्बाकू, आलू, प्याज, मिर्च तथा पान के पत्ते)
प्रति बाजार ४ लाख रुपये
(२) कमान क्षेत्रों में इथत नियमित बाजार-प्रति बाजार ५ लाख रुपये
(३) फलों और सइजयों के लिए टर्मिनल बाजार-प्रति १५ लाख रुपये
(४) मुख्य ग्रामीण बाजार-प्रति बाजार १.५० लाख रुपये
(५) एच. ए. डी. पी., आई. टी. डी. पी., डी. पी. ए. पी. तथा डी. डी. पी. के
अंतर्गत शामिल किए गए मान्यता प्राप्त पिछड़े क्षेत्रों में ग्रामीण थोक
बाजार-प्रति बाजार ५ लाख रुपये
केन्द्रीय सहायता के निर्धारित मानदण्ड से अधिक व्यय को बाजार
समितियों/बाजार बोर्डों/राज्य सरकारों द्वारा अपने निजी संसधनों अथवा
संस्थागत वित्त जुटाकर पूरा किया जायेगा. वर्ष १९८५-८६ के अन्त तक
विभिन्न राज्य सरकारों/संघ शासित क्षेत्रों को ५४७ चुने हुए नियमित
बाजारों, मान्यता प्राप्त पिछड़े क्षेत्रों के १३७ ग्रामीण थोक बाजारों
तथा २६३६ मुख्य ग्रामीण बाजारों के विकास के लिए केन्द्रीय सहायता उपलब्ध
कराई गई है. वर्ष १९८६-८७ के दौरान कृषि बाजारों के विकास के लिए
केन्द्रीय सहायता हेतु ६१४ लाख रुपये का प्रावधान किया गया है. इस धनराशि
का पूर्णतया उपयोग किए जाने की आशा है.
८.५ उपभोक्ताओं को बेहतर कृषि, बागवानी ओर पशुधन उत्पाद की उपलब्धता को
सुनिश्चित करने के उद्देश्य से और यह सुनिश्चित करने के लिए कि उत्पादकों
की क्वालिटी के अनुरूप लाभकारी कीमतें मिलें, कृषि उत्पाद (श्रेणीकरण तथा
चिन्हांकन) अधिनियम १९३७ के उपबंधों के अन्तर्गत कृषि उत्पादकों का
श्रेणीकरण तथा मानकीकरण किया जाता है. श्रेणीकरण के लिए प्रयोग किया जाने
वाला चिन्ह "एग्मार्क" है. इस अधिनियम के अन्तर्गत श्रेणीकरण स्वरूप में
पूर्णत: स्वैच्छिक है. उपभोक्ताओं के हितों का संरक्षण करने और यह
सुनिश्चित करने के लिए वस्तुओं का गलत श्रेणीकरण न हो, हाल ही में
अधिनियम में निम्नलिखित प्रमुख संशोधन करने के लिए संशोधन किया गया है:-
(१) गलत श्रेणीबद्ध वस्तु को उस वस्तु के लिए निर्धारित श्रेणी अभियान की
क्वालिटी का न होने के रूप में परिभाषित किया गया है.
(२) श्रेणी अभिधान चिन्ह के साथ अनधिकृत अथवा अनुचित चिन्हांकन तथा नकली
श्रेणी अभियान चिन्ह के लिए निर्धारित दण्ड को ५०० रुपये के जुर्माने से
बढ़ाकर ६ महीने तक के कारावास दण्ड और ५००० रुपये तक के जुर्माना और दो
वर्ष तक के विद्यमान कारावास दण्ड अथवा जुर्माना अथवा दोनों को बढ़ाकर ३
वर्ष तक का कारावास और ५००० रुपये तक का जुर्माना निर्धारित कर दिया गया
है.
(३) निर्धारित श्रेणी अथवा मानक की पुष्टि न करने वाली गलत ग्रेड की गई
वस्तुएं बेचने अथवा वितरित करने के लिए अधिक से अधिक ५००० रुपये तक के
जुर्माने और अधिक से अधिक ६ महीने की कैद की व्यवस्था को शामिल किया गया
है.
(४) केन्द्रीय सरकार को ऐसी वस्तुओं के सम्बन्ध में जहां उपभोक्ताओं के
संरक्षण के लिए जनहित मे श्रेणीकरण आवश्यक हो, अनिवार्य श्रेणीकरण लागू
करने की शक्तियां दी गई हैं.
(५) केन्द्र अथवा राज्य सरकार के अधिकारियों अथवा केन्द्र सरकार द्वारा
प्राधिकृत अन्य प्राधिकारियों को जांच, तलाशी तथा जब्त करने की शक्तियां
दी जा सकती हैं.
(६) उपभोक्ताओं और उपभोक्ताओं के पंजीकृत संगठनों को शिकायतें दर्ज कराने
के अधिकार दिए गए हैं.
संशोधित कृषि उत्पाद (श्रेणीकरण तथा चिन्हांकन) अधिनियम का उद्देश्य
बेहतर उपभोक्ता संरक्षण प्रदान करना तथा देश में स्वैच्छिक उपभोक्ता
आन्दोलन को बढ़ावा देना है.
८.६ निर्यात से पूर्व ४१ वस्तुओं के संबंध में कृषि उत्पाद का अनिवार्य
श्रेणीकरण किया जाता है. वर्ष १९८५-८६ के दौरान निर्यात के लिए एग्मार्क
के अंतर्गत श्रेणीकृत की गई वस्तुओं का मूल्य ७०७.६९ करोड़ रुपये था, जो
१९८६-८७ के दौरान ७६०.०० करोड़ रुपये तक बढ़ जाने का अनुमान है. वाणिज्य
मंत्रालय भी निर्यात से पूर्व केला, संतरा तथा आम को एग्मार्क अनिवार्य
क्वालिटी नियंत्रण के अधीन लाने पर सहमत हो गया है.
८.७ आन्तरिक व्यापार तथा उपभोग के लिए "एग्मार्क" के अंतर्गत कृषि
वस्तुओं का स्वैच्छिक श्रेणीकरण भी किया जाता है. निदेशालय, वनस्पति तेल,
घी, मक्खन, शहद, मसालों आदि जैसी कुछ महत्वपूर्ण वस्तुओं के अन्तर
राज्यीय व्यापार के लिए जिम्मेदार है. आटा, दालें, अण्डें, चावल आदि जैसी
अन्य वस्तुओं का रख-रखाव राज्य प्राधिकारियों द्वारा किया जाता है. वर्ष
१९८६-८७ में आन्तरिक उपयोग के लिए एग्मार्क के अंतर्गत श्रेणीकृत वस्तुओं
का कुल मूल्य १९८५-८६ के दौरान ४३७.११ करोड़ रुपये के मुकाबले १९८६-८७
में ४१०.८० करोड़ रुपये हो जाने की संभावना है.
८.८.१ उत्पादक-विक्रेता के लिए पर्याप्त लाभ सुरक्षित करने के लिए
विभिन्न राज्यों में राज्य विपणन विभागों अथवा विपणन बोर्डों द्वारा
नियमित बाजारों, सहकारी समितियों आदि के माध्यम से कई श्रेणीकरण केन्द्र
स्थापित किए गए हैं. देश में इस समय श्रेणीकरण केन्द्रों की कुल संख्या
९५६ है. उत्पादकों के स्तर पर श्रेणीकृत वस्तुओं का मूल्य जो १९८५-८६ के
दौरान १२२१.९३ करोड़ रुपये था, १९८६-८७ के दौरान १३००.०० करोड़ रुपये हो
जाने की संभावना है. कृषि बाजारों में २२ श्रेणीकरण केन्द्रों की स्थापना
करने के लिए १९ लाख रुपये की केन्द्रीय सहायता उपलब्ध कराई गई है.
८.८.२ १४२ वस्तुओं के लिए "एग्मार्क" मानक निर्धारित किए गए हैं. पहले से
निर्धारित किए गए श्रेणीकरण मानकों को समय-समय पर संशोधित किया जा रहा
है. इस प्रयोजन हेतु विपणन एवं निरीक्षण निदेशालय में एक मानक प्रभाग
स्थापित किया गया है.
८.९ मार्च, १९८६ के अन्त तक देश में "एग्मार्क" के अन्तर्गत ५६१ अनुमोदित
मुख्य श्रेणीकरण प्रयोगशालाएं थीं. इन प्रयोगशालाओं में पैकर
प्रयोगशालाएं, वाणिज्यिक प्रयोगशालाएं तथा राज्य सरकारों द्वारा स्थापित
की गई प्रयोगशालाएं शामिल हैं.
८.१० विपणन तथा निरीक्षण निदेशालय द्वारा सूरत, नागपुर, रायचूर, तिरूपुर,
खण्डवा तथा अबोहर में ६ कपास श्रेणीकरण केन्द्रों की स्थापना की गई है.
इन केन्द्रों के लिए गांठों में रखी गई कपास की गुणवत्ता का मूल्यांकन
उपकरणों से सुसज्जित प्रयोगशाला में किया जाता है और प्रमाण-पत्र जारी
किए जाते हैं. ये केन्द्र सहकारी समितियों को सहायता देने तथा कपास की
क्वालिटी के अनुरूप कीमत प्राप्त करने में सहायता देने के काम में
महत्वपूर्ण भूमिका निभाते हैं. वर्ष १९८५-८६ के दौरान १९.५९ करोड़ रुपये
के मूल्य की कपास की ३८.७०० गांठों के नमूनों का १९८४-८५ के दौरान १५.५८
करोड़ रुपये की मूल्य वाली ३३३१४ कपास की गांठों की तुलना में विश्लेषण
किया गया था तथा प्रमाणित किया गया था.
८.११ देश भर में मांस खाय उत्पादों की गुणवत्ता नियंत्रण और स्वच्छ
उत्पादन स्थितियां सुनिश्चित करने के लिए मांस खाद्य उत्पाद आदेश, १९७३
को लागू किया जा रहा है. इस आदेश के अन्तर्गत, मार्च, १९८६ तक १९६
लाइसेंस जारी किये गए थे. सरकार द्वारा इस आदेश के कार्यान्वयन की
समीक्षा करने के लिए गठित कार्यदल (टास्कफोर्स) द्वारा अपनी अन्तिम
रिपोर्ट शीघ्र ही प्रस्तुत किए जाने की संभावना है.
८.१२ विपणन तथा निरीक्षण निदेशालय द्वारा शीत भण्डारण आदेश, १९८० को लागू
किया गया है, जिसका उद्देश्य शीत भण्डारण में उचित भण्डारण स्थितियां
सुनिश्चित करने, शीत भण्डारण उद्योग की वृद्धि का नियमन करने तथा कृषकों
के शोषण को रोकना है. उत्तर प्रदेश, पश्चिम बंगाल, हरियाणा तथा पंजाब के
राज्यों को छोड़कर सारे देश में इस आदेश को लागू किया है. ३०.९.८६ को
३२,२७,५५३ क्यूबिक मीटर की कुल क्षमता वाले ११६२ शीत भण्डारों को शीत
भण्डारण आदेश, १९८० के अन्तर्गत शामिल किया गया था. शीत भण्डारण उद्योग
के विभिन्न पहलुओं के बारे में विचार विमर्श करने के लिए अहमदाबाद में
नवम्बर, १९८६ में शीत भण्डारण सुविधाओं पर एक राष्ट्रीय कार्यशाला आयोजित
की गई थी.
८.१३ विपणन अनुसंधान के कार्यक्रम के अन्तर्गत विभिन्न कृषि वस्तुओं के
समस्या वाले क्षेत्रों का पता लगाया जाता है और गहराई से अध्ययन किये
जाते हैं ताकि समस्याओं का पता लगाया जा सके और उनमें सुधार हेतु उपाय
सुझाए जा सकें. वर्ष १९८६-८७ के दौरान चन्दन की लकड़ी, अखरोट, सन्दल वुड
आयल, एफ.सी.वी. तम्बाकू और आयल सीड्स के विपणन पर रिपोर्टें प्रकाशित की
गई है. विपणन योग्य फालतू वस्तुओं तथा गेहूं, ज्वार की फसल पश्चात
हानियों के बारे में भी रिपोर्टें प्रकाशित की गई हैं. इसके अलावा, ४६
अन्य अध्ययन, सर्वेक्षण तथा जांच पड़ताल प्रगति की विभिन्न स्थितियों में
हैं.
८.१४ विपणन तथा निरीक्षण निदेशालय के पशुधन विपणन सैल द्वारा विभिन्न
राज्यों में पशुधन विपणन की विभिन्न गतिविधियों को समन्वित किया जा रहा
है और पशुधन तथा पशुधन उत्पादों से सम्बन्धित विपणन विकास कार्यक्रम
आयोजित करने के काम में राज्य सरकारों तथा संघ शासित क्षेत्रों को तकनीकी
सहायता तथा मार्गदर्शन दिया जाता है.
८.१५ विपणन तथा निरीक्षण निदेशालय के बाजार आयोजना तथा डिजाइन केन्द्र का
उद्देश्य फल और सब्जी बाजारों की आयोजना डिजाइन तैयार करने हेतु अपेक्षित
तकनीकी सेवाएं उपलब्ध करा कर और फसल कार्यों में सुधार करके फलों तथा
सब्जियों के विपणन में सुधार करना है. वर्ष १९८६-८७ के दौरान मुख्य
उपलब्धियां निम्न प्रकार हैं:--
(१) राष्ट्रीय कृषि तथा ग्रामीण विकास बैंक को ३ बाजार विकास परियोजनाओं
के सम्बंध में तकनीकी सलाह दी गई थी.
(२) नए बाजार काम्पलेक्स हेतु आयोजना तैयार करने के लिए औरंगाबाद बाजार
समिति को तकनीकी सलाह दी गई थी.
(३) दिल्ली में थोक बाजार के निर्माण के बारे में दिल्ली कृषि विपणन
बोर्ड की तकनीकी सलाह दी गई थी.
