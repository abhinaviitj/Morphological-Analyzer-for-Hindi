<छोम्मेर्चे><ःअन्डिच्रङ्ट्स् ' ईन्डुस्ट्र्य्><आनोन्><ख्रिस्हि ऊपज् ंअन्डि शमच्हर्-ई><१९८६><ख्रिस्हि ऊपज् ंअन्डि शमिटि><ईन्डोने><७ टो १०><२१००><आनोन्-ख्रिस्हि ऊपज् ंअन्डि शमच्हर्-ई><ढ्हनन्जय् ख्र्.>

 फल वृक्ष सही ढंग से लगावें
भोजन में फलों का प्रमुख स्थान है. हमारे दैनिक जीवन में कम से कम ५७ ग्राम फल
होना चाहिए लेकिन हमारे देश में प्रति व्यक्ति फलों का उपयोग बहुत ही कम है
क्योंकि फलों का उत्पादन इतना अधिक नहीं है कि आम जनता को फल सस्ते दामों पर मिल
सकें. फलों की सही ढंग से खेती की जानकारी भी लोगों में कम है जिससे प्रति पेड़
उपज भी कम होती है.
अच्छे उत्पादन के लिए फल विशेष का चयन स्थानीय मिट्टी तथा जल वायु को देखकर करना
चाहिए जहाँ तक हो सके दुमट या बलुई दुमट भूमि का ही चुनाव करना चाहिए क्योंकि इस
प्रकार की भूमि में पानी का निकास अच्छा रहता है तथा पेड़ों की जड़े भी अधिक
गहराई तक जाती है. जिस जगह पेड़ लगाए जा रहे हैं वहां पर समुचित पानी की
व्यवस्था होनी चाहिए. तेज वायु तथा अधिक गर्म व सर्द हवाओं को रोकने के लिए बाग
के पश्चिम दिशा में वायु रोधक वृक्ष लगाने चाहिए. फल वृक्ष लगाने की वैसे कई
विधियां हैं पर सबसे सरल व अधिक प्रयोग में आने वाली वर्गाकार विधि है. इस विधि
में पौधों की कतार से कतार व पौधों से पौधों की दूरी समान होती है.
(१) आम व आंवला १० मी.ध् १० मी. (२) अमरूद,सन्तरा, मौसमी, नीबू तथा अनार -६ मी.ध्
६ मी. (३) बेर- ९ मी.द् ९ मी. (४) पपीता २ से २.५ द् मी. २ से २.५ मी..
उपरोक्त दूरी के हिसाब से गड्डों के निशान से लगाने के बाद खुदाई करें. विभिन्न
फलों के लिए गड्डों का आकार अलग-अलग होता है. आम के लिए १ मी. द् १
मी. द् १ मी. तथा सन्तरा, मौसमी नीबू, अमरूद, अनार के लिए ७५ से ९० सें. मी. एवं
पपीता के लिए ४५ द्४५ द्४५ से. मी. आकार के गड्डे खोदें. गड्डों की भराई करते समय
ऊपर की निकाली हुई मिट्टी को पेंदें मे पहले डालें तथा नीचे की मिट्टी को बाद
में. मिट्टी में अच्छा सड़ा हुआ गोबर का खाद बड़े आकार के गड्डों में करीब २५ से
३० कि. ग्रा. ३० ग्राम सुपर फास्फेट तथा ५० ग्राम बी. एच .सी. पाउडर तथा छोटे
गड्डों के लिए करीब १०-१५ किलो ग्राम सड़ी हुई गोबर की खाद २०० ग्राम सुपर
फास्फेट तथा ५० ग्राम बी.एच.सी.पाउडर
पाउडर मिला कर गड्डों को पूरी तरह से भर देना चाहिए.
मनोहरलाल श्रीमाली
विस्तार निदेशालय,
सुखाड़िया विश्वविद्यालय, उदयपुर
वर्षा ऋतु में उन्नत किस्म को पौधों को लगावें. पौधे किसी विश्वास पात्र नर्सरी
अथवा किसी सरकारी फार्म से ही खरीदना चाहिए.
 उन्नत किस्में
(१) आम- लंगड़ा,मलिक दशहरी (२) नीबू-कागजी (३) अनार -जोधपुर लाल ढोलका तथा
अलन्दी (४) पपीता-कुर्ग-हनीड्यू, बरवानी रेड,बरवानी येलो (५) अमरूद- इलाहबादी
सफैदा, लखनऊ ४९ तथा चित्तोदर (६) आंवला -बनारसी (७) सन्तरा -नागपुरी (८)
मौसमी-मौसम्बी (चवन्नी छाप वाली) (९) बेर-सेव, मोला, उमरान.
पौधे लगाते समय गड्डों के बीच में से उतनी ही मिट्टी निकालनी चाहिये जितनी
 खाद्य एवं कृषि संगठन का क्षेत्रीय सम्मेलन
खाद्य एवं कृषि संगठन का एशियाई और प्रशान्त क्षेत्रीय सम्मेलन १४ से १७ जुलाई,
१९८६ के दौरान रोम में हुआ. इसमें भारतीय दल का नेतृत्व केन्द्रीय कृषि मन्त्री
श्री गुरदयाल सिंह ढिल्लों ने किया. इस सम्मेलन में समाज के कमजोर वर्गों को
अनाज मुहैया कराने के सन्दर्भ में खाद्य सुरक्षा की समस्या छोटे किसानों के लिए
ऋण कृषि क्षेत्र में महिलाओं तथा ग्रामीण विकास पर विचार विमर्श किया गया.
सम्मेलन में भारत द्वारा महत्वपूर्ण योगदान दिया गया.
-------------------------------------------------------------------------------
पौधे की पिण्ड हो ध्यान रहे पौधे के चश्मे का स्थान या प्रकन्द और शाखा के
जुड़ाव का स्थान भूमितल से करीब २२ सें. मी. ऊपर रहना चाहिये पौधे लगाने के बाद
मिट्टी की जड़ों के आसपास अच्छी तरह दबाकर भर देना चाहिय बाद में तुरंत पानी दे
देना चाहिये. पौधे लगाने के तीन-चार दिन बाद देखना चाहिये कि पौधा कहीं टेड़ा तो
नही हो गया है अगर कुछ टेड़ा हो तो उसे सीधा कर देना चाहिये. वर्षा-ऋतु समाप्त
होने के बाद पौधों की रिंग विधि द्वारा सिचाई करना चाहिये. इस विधि में फलदार
पौधों की दो कतारों के बीच में या कतारों के पास पानी का धोरा बनाया जाता है और
इस धोरे से प्रत्येक पौधे के थाले को पानी अलग-अलग मिलता है जिससे पौधों का
खाद्य व उर्वरक बहकर अन्य पौधों में न जा सके तथा पानी द्वारा एक पौधे की बीमारी
दूसरे पौधे में न लग सकें. पौधों में समय -समय पर निराई -गुड़ाई करते रहना
चाहिये तथा पौधों के आकार के अनुसार पानी थावलों का आकार भी बढ़ाते रहना चाहिये.
तिलहन उत्पादन में आत्मनिर्भरता ४ वर्ष में
----------------------------------------
नई दिल्ली . तिलहन प्रोद्योगिकी मिशन अगले चार वर्षों में खाद्य तेलों का आयात
बंद करने की एक बहुसूत्री रणनीति अपना रहा है.
मिशन का उद्देश्य है कि जिन क्षेत्रों में खेती वर्षा पर निर्भर है, वहां प्रति
हेक्टर १.२ टन और जिन क्षेत्रों में सिचाई भी होती है. वहां प्रति हेक्टेयर दो
टन तिलहनों की पैदावार है. इससे १९८९-९० तक एक करोड ८० लाख टन और २००१ तक दो
करोड़ ६० लाख टन तिलहनों का उत्पादन करने का लक्ष्य पूरा हो सकेगा.
मिशन को विश्वास है कि बिनौला, धान की भूसी तथा अन्य गैर परम्परागत तेलों का
उत्पादन १८ लाख टन तक बढ़ा-~कर १९९० तक खाद्य तेलों के मामले में आत्म-निर्भरता
हासिल कर ली जाएगी. १९८४-८५ में तेरह लाख टन खाद्य तेल का आयात किया गया था.
मिशन का विचार है कि उचित अनु-~संधान तथा प्रसार से प्रति हेक्टेयर उत्पादन
बढ़ाया जा सकता है, जो इस समय विश्व में सबसे कम है. भारत में मूंगफली का
उत्पादन प्रति हेक्टेयर मात्र १७३ किलोग्राम है, जबकि चीन में यह १६६२ कि ग्रा.
और अमेरिका में २६६८ कि. ग्रा. है. रेपसीड तथा सरसों का प्रति हेक्टेयर उत्पादन
भारत में मात्र ५८९ कि. ग्रा. है जबकि विश्व का औसत १०८० कि.ग्रा.पड़ता है.
फ्रांस में तो यह २०८१ कि. ग्रा. है. अन्य तिलहनों के उत्पादन में भी भारत बहुत
पीछे है.
देश में इस समय खाद्य तेलों का उत्पादन ३६ लाख टन होने का अनुमान है जबकि मांग
लगभग ४८ लाख टन की है. तेल की प्रति व्यक्ति प्रतिदिन खपत मात्र चौदह ग्राम है
जो पोषण विशेषज्ञों द्वरा निर्धारित मात्रा में चार ग्राम कम है.
-------------------------------------------------------------------------------
 समाचार जगत
-------------------------------------------------------------------------------
देश में तिलहनों की खेती एक करोड़ ७० लाख हेक्टेयर क्षेत्र में की जाती है.
किसानों को तिलहनों की खेती से फायदा मिलने पर वे इससे अधिक क्षेत्र में
तिलहनों की खेती कर सकते हैं यहाँ तक कि प्रोद्यो-~गिक का व्यापक हस्तांतरण होने
से ही उत्पादकता बढ़ाई जा सकती है.
म. प्र. में तिलहन विकास कार्यक्रम
भोपाल म. प्र. में इस वर्ष २०.५० लाख टन तिलहन उत्पादन का लक्ष्य निर्धारित किया
गया है. इसमें से १५.१४ लाख टन उत्पादन खरीफ फसलों से प्राप्त किया जायेगा.
इसके साथ ही राज्य के २०० चुने हुये गाँवों में २० हजार क्विन्टल सोयाबीन तथा
मूंगफली के आधार बीज पैदा करने का भी लक्ष्य निर्धारित किया गया है. ये आधार बीज
आगामी वर्षा में उन्नत की पूर्ति में सहायक होंगे.
राज्य में भारत सरकार के सहयोग २२ जिलों में चलाई जा रही राष्ट्रीय तिलहन विकास
परियोजना को तहत सोयाबीन मूंगफली तिल, राई, सरसों तथा जैसी तिलहनी फसलों की
काश्त का रक तथा उत्पादन बढ़ाने के सघन प्रयास किये जा रहे हैं. इनके अंतर्गत
किसानों को पैदावार देने वाली कदानी फसलों की उन्नत किस्में लगाने तथा खेती
किसानी के उन्नत तरीके और साधन अपनाने के लिए प्रेरित किया जा रहा है.
योजना क्षेत्र को छोटे और सीमांत किसानों को पौध-संरक्षण, बुआई तथा मूंगफली
छीलने के यंत्र आधी कीमत पर सुलभ कराये जा रहे हैं तथा अनुसूचित जाति तथा
जनजातियों के किसानों को पांच सौ रुपये की कीमत तक के उन्नत कृषि उपकरण बिना
मूल्य बाँटे जा रहे हैं.
योजना क्षेत्र में छोटे तथा सीमांत किसानों को खरीफ मौसम के लिए विविध तिलहनों
को खरीफ मौसम के लिए विविध तिलहनों के ६८,५४५ बीज मिनीकीट भी दिये जा रहे हैं.
योजनाओं के अंतर्गत बैतूल तथा देवास जिलों में सोयाबीन, राजगढ़ शाजा-~पुर तथा
धार में मूंगफली तथा सोयाबीन उज्जैन तथा इन्दौर में सोयाबीन तथा असली खरगौन तथा
मन्दसौर में मूंगफली उत्पादन पर विशेष बल दिया जा रहा है.
 गेहूं-चावल की उपज में वृद्धि की आशा
नई दिल्ली . संयुक्त राष्ट्र खाद्य एवं कृषि संगठन के अनुसार इस वर्ष एक अरब ८३
करोड़ ४० लाख टन खाद्यान्न का उत्पादन होगा. १९८५ में एक अरब ८४ करोड़ चालीस लाख
टन खाद्यान्न का उत्पादन हुआ था, जो एक रिकार्ड था. संगठन के नवीनतम पूर्वानुमान
के अनुसार गेहूँ तथा चाँवल के उत्पादन में क्रमश: ५२ करोड़ तथा ४८ करोड़ टन की
वृद्धि होने की आशा है किन्तु मोटे अनाजों का उत्पादन लगभग चार प्रतिशत से घटकर
साढ़े ८३ करोड़ टन रह जायेगा.
पूर्वानुमान में कहा गया है कि उत्पादन इससे थोड़ा कम ज्यादा भी हो सकता है,
क्योंकि कई फसलों की अभी तक बुआई नहीं की गई है. एशिया में मुख्य धान की फसल की
अभी तक बुआई नहीं हुई है.
वर्ष १९८६ में विश्व खाद्यान्न उत्पादन अधिक होने तथा नये वर्ष के लिये बड़ी
मात्रा में पिछला स्टाक बचने से १९८६-८७ में खाद्यान्न की आपूर्ति तीन प्रतिशत
बढ़कर दो अरब ६ करोड़ ६० लाख टन हो जाने की संभावना है.
 मोटे अनाज में कमी
इसके साथ ही खाद्यान्न आयात करने वाले प्रमुख देशों में घरेलू स्टाक बढ़ने से
विश्व में मात्र १७ करोड़ टन गेहूँ और मोटे अनाजों का व्यापार होने की संभावना
है, जो १९८४-८५ की तुलना में १८ प्रति-~शत कम है और १९७८-७९ के बाद सबसे कम
खाद्यान्न व्यापार होगा.
रिपोर्ट में कहा गया है कि सोवियत संघ तथा खाद्यान्न आयात करने वाले अन्य देशों
में १९८६ में अच्छी फसलें होने के कारण विश्व खाद्यान्न व्यापार में यह कमी
आयेगी.
१९८६-८७ में विभिन्न आयातकर्त्ता देशों की कुल माँग के मुकाबले निर्यातकर्त्ता
देशों के पास निर्यात के लिए कहीं अधिक खाद्यान्न उपलब्ध होगा. इससे
अन्तर्राष्ट्रीय बाजारों में कड़ी प्रतियोगिता होगी, जिसके परिणाम स्वरूप
निर्यात कीमत कम बनी रहेगी.
१९८५-८६ का बकाया स्टाक ३९ करोड़ टन होने की संभावना है जो एक रिकार्ड है.
रिपोर्ट के अनुसार भारत, ब्राजील, पाकिस्तान तथा अनेक अफ्रीकी देशों में अधिक
खाद्यान्न भंडार होने के कारण विकासशील देशों में भी खाद्यान्न का भंडार बढ़ेगा.
रिपोर्ट में कहा गया है कि हालांकि १९८६-८७ में विश्व में चीनी के उत्पादन के
सम्बन्ध में इतनी जल्दी कुछ नहीं कहा जा सकता, लेकिन प्रारम्भिक स्थिति को देखते
हुए विशेष रुप से एशिया और लेटिन अमरीकी देशों में चीनी के उत्पादन में वृद्धि
होने की आशा है.
 आलू का आटा तथा चिप्स
केन्द्रीय खाद्य प्रौद्योगिक अनुसंधान संस्थान, मैसूर के लखनऊ स्थित क्षेत्रीय
केन्द्र ने देशी उपकरणों का उपयोग कर आलू के आटे के उत्पादन हेतु कुटीर स्तर पर
एक प्रक्रम का मानकीकरण किया है. इस विधि में आलू का छिलका उतारना, आधा-आधा या
उससें भी अधिक छोटे-छोटे टुकड़े काटना, पूर्व उपचार, भिगोना, दानेदार बनाना,
संसाधन और सुखाई, पिसाई तथा संवेष्टन आदि हैं.
इस प्रक्रम से तैयार आलू के आटे में उबलता हुआ पानी मिलाने पर कुचला हुआ आलू का
गुदा प्राप्त होता है जिससे आलू के विभिन्न व्यंजन, यथा: टिकिया, नमकीन,भरवां
परांठा, पापड़, पकौड़े और कोफता आदि बनाये जा सकते हैं.
इसी संस्थान में लखनऊ स्थिति क्षेत्रीय केन्द्र ने पतले, निर्जलित आलू चिप्स
बनाने की एक सरल विधि का विकास किया है. इसमें आलू के चिप्स विस्किट की तरह
डिब्बों में बन्द किए जा सकते हैं. प्रचलित विधि से बनाये गये आलू चिप्स सूखने
पर मुड़ जाते हैं.
केन्द्रीय खाद्य प्रौद्योगिक अनुसंधान संस्थान द्वारा विकसित प्रक्रम में आलू का
छिलका उतारना, स्लाइस बनाना, काटना, विवर्ण करना, प्रारंभिक सुखाई और तहें जमाना
और अंतिम सुखाई है. चिप्स काटते समय प्राप्त सिरों अथवा चूरे को सुखाकर नाश्ते
में नमकीन के रूप में प्रयुक्त किया जा सकता है.
इन प्रविधियों के बारे में विस्तारपूर्वक जानकारी सी.एफ.टी.आर.आई.क्षेत्रीय
केन्द्र लखनऊ के प्रमुख से प्राप्त की जा सकती है.
 परजीवी कीटाणुओं से पशुओं का बचाव
पशुओं में परजीवी कीटाणुओं से अनेक रोग फैलते हैं. प्राय: किसानों को इन रोगों
के लक्षणों का पूरा ज्ञान न होने के कारण शुरू में रोगी पशु का पता नहीं लग
पाता. पशु के गंभीर रूप से रोगग्रस्त होने पर किसान का ध्यान पशु की तरफ जाता
है. इस स्थिति से बचने के लिए किसानों को इन परजीवी कीटाणुओँ से होने वाले रोगों
के लक्षणों का पूरा ज्ञान होना आवश्यक है. प्राय: परजीवी कीटाणुओं के प्रवेश
करते ही पशुओं को दस्त लग जाते हैं. आंखों से पानी बहने लगता है और निचला जबड़ा
सूज जात है. पशु का वजन कम होने के साथ ही उसकी हड्डियां दिखायी देने लगती हैं.
उसके दूध में कमी आ जाती है और पशु बहुत कमजोर हो जाता है. ऐसे लक्षण दिखाई देते
ही किसान को पशु को पिराजीन एडीपेट ५-७ ग्राम या थायौवेनोल (५ ग्राम) की एक गोली
करीब २५० ग्राम पानी में मिलाकर पिलानी चाहिए. उसके दो तीन घंटे बाद ८० ग्राम
सरसों का तेल पिलाना चाहिए. लगभग २०-२५ दिन बाद यहौ नुस्खा फिर दोह-~राना चाहिए.
बड़े पशुओं को प्रतिवर्ष कम से कम थायाबैन्डोल की ४-५ गोलियां करीब आधा किलो
पानी में घोल कर पिलानी चाहिए. रोग के लक्षण दिखाई देते ही किसान को पशु
चिकित्सालय में पशु के गोबर की जांच करानी चाहिए. पशुओँ को दिये जाने वाले पानी
और चारे की स्वच्छता का पूरा-पूरा ध्यान रखना चाहिए.
राष्ट्रीय कृषि अनु-~संधान परियोजना की समीक्षा
जवाहरलाल नेहरू कृषि विश्वविद्यालय के विभिन्न अनुसंधान केन्द्रों में गत ५
वर्षों से चल रही राष्ट्रीय कृषि अनुसंधान परि-~योजना के परिणामों की समीक्षा
करने हेतु विगत दिवस अनुसंधान संचालक के कक्ष में एक बैठक आयोजित की गई. भारतीय
कृषि अनुसंधान परिषद, नई दिल्ली, के महायक महानिदेशक डॉ. टी. सी जैन तथा बी. के.
रस्तोगी की समीक्षा बैठक में उपस्थिति उल्लेखनीय रही. बैठक में परि-~योजना से
संबंधित यह अनुसंधान संचालकों तथा वैज्ञानिकों द्वारा व्यापारिक फसलों, कटाई के
बाद रख-रखाव जल प्रबंध, कृषि यंत्र, पशु-संबर्धन तथा प्रक्षेत्र वानिकी मुद्दों
पर गहन विचार विमर्श किया गया. परि-~योजना के क्रियान्वयन में हुई कठिनाइयों पर
भी चर्चायें की गई ताकि भविष्य में जन से छुटकारा पाया जा सके. कुलपति प्रो.
सुरेन्द्र आर्य तथा अनुसंधान संचालक डॉ. जी. पी. वर्मा ने कृषि वैज्ञानिकों से
राष्ट्रीय कृषि अनुसंधान परियोजना के क्रियान्वयन पर बेहतर ढंग से ध्यान
केन्द्रित करने की अपील की ताकि परियोजना के भावी परि-~णामों से प्रदेश का
अधिकाधिक कृषक वर्ग लाभान्वित हो सके.
समन्वित ग्रामीण विकास...
(शेष पृष्ठ ३ से आगे)
विशेषकर निचले स्तर पर बैंकों के कार्यकरण में सुधार लाने के लिए. समन्वित
ग्रामीण विकास कार्यक्रम की योजनाओं जिसमें ग्रामीण युवकों को स्वरोजगार हेतु
प्रशिक्षण की योजनाएं शामिल है, के कार्यान्वयन में स्वैच्छिक संगठनों को अधिक
सक्रिय रूप से शामिल किया गया है ताकि नये प्रकार की परिवार- उन्मुख परियोजनाओं
को अधिक कारगर ढ़ंग से लागू किया जा सके. कार्य-~क्रम की निकट परिवीक्षा के लिए
साथ-साथ मूल्यांकन करने की एक सी प्रणाली शुरू की गई है जो प्रति मास ३६ जिलों
में ७२ खण्डों तथा १० चालू लाभ भोगियों तथा १० पुराने लाभभोगियों जिन्हें २ वर्ष
पहले सहायता प्राप्त हुई थी, के एक समूह को लेने के आधार पर की जाती है. सातवीं
योजना में यह भी कहा गया है कि परिवारों का निर्धारण परिवार की ४८०० रुपये
वार्षिक आय के आधार पर किया जायेगा. छठी योजना के दौरान यह सीमा ३५०० रुपये थी.
मार्च १९८६ तक २८ लाख परिवार से भी अधिक कार्यक्रम के अंतर्गत लाभ प्राप्त कर
चुके हैं. और सांतवी पंचवर्षीय योजना में ४० लाख परिवारों को कार्यक्रम में
शामिल करने का संशोधित लक्ष्य रखा गया.
