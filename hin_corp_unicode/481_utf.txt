<शोचिअल् श्चिएन्चे><ऐडुचटिओन्><श्हस्हि ख्. झइन्><शमन्य श्हिक्स्ह><१९८८><. फ्. ं><झइपुर्><१४४ टो १४९><२३००><श्हस्हि झइन् - शमन्य श्हिक्स्ह>

हिन्दी-विकास की योजनाएँ, संस्थाएँ आदि--ये मुख्यत: निम्नलिखित हैं--
साहित्य अकादमी--१२ मार्च, १९५४ को साहित्य अकादमी की स्थापना की गई.
भारत सरकार ने इसका उद्देश्य रखा है: भारतीय साहित्य की उन्नति करना,
साहित्य के उच्च प्रतिमान स्थापित करना, भारतीय भाषाओं के साहित्यिक
कार्यों में एकसूत्रता लाना एवं देश में साँस्कृतिक एकता उत्पन्न करना.
इसकी अध्यक्ष प्रधानमन्त्री हैं. इसका संचालन ७० व्यक्तियों की एक परिषद्
करती है. साहित्य अकादमी ने संविधान में निहित १४ भाषाओं के अतिरिक्त
अंग्रेजीं और सिन्धी को भी स्वीकार किया है. प्रत्येक भाषा के लिए
पृथक-पृथक् परामर्शवादी समितियाँ हैं. साहित्य अकादमी विभिन्न विषयों की
सर्वोत्तम पुस्तकों पर प्रतिवर्ष ५,००० रूपये का पुरस्कार देती है.
गाँधी बाड्मय--१९५६ में सूचना और प्रसारण मन्त्रालय ने महात्मा गाँधी के
भाषणों, पत्रों तथा लेखों का एक सम्पूर्ण संग्रह प्रकाशित करने की योजना
शुरू की. अंग्रेजी में ४२ खण्ड (१८८४ से फरवरी १९३० तक के) तथा हिन्दी
में ३९ खण्ड प्रकाशित किए जा चुके हैं.
साहित्यिक प्रसारण--१९५६ में आकाशवाणी द्वारा पहली बार सर्वभाषा कवि
सम्मेलन का आयोजन किया गया था. यह सम्मेलन अब प्रतिवर्ष गणराज्य दिवस की
पूर्व सन्ध्या को होता है.
१९५५ के प्रतिवर्ष पटेल स्मारक व्याख्यानमाला में प्रतिष्ठित व्यक्तियों
द्वारा दिए जाने वाले व्याख्यानों का उद्देश्य किसी एक विषय समस्या पर
सरल भाषा में विशदू जानकारी देना है. १९७० में डॉ. के. एन. राज ने `भारत
में उच्च शिक्षा की समस्याएँ' विषय पर दो भाषण दिए. लार्ड स्मारक
व्याख्यानमाला मराठी भाषा में १९५८ में मराठी-भाषा क्षेत्रों के रेडियों
स्टेशनों से प्रसारित की जाती है:
राष्ट्रीय पुस्तक न्यास (नेशनल बुक ट्रस्ट)--उच्चकोटि के साहित्य के
प्रकाशन को प्रोत्साहन देने तथा उसे उचित मूल्य पर सुलभ करने के उद्देश्य
से १९५७ में राष्ट्रीय पुस्तक न्यास की स्थापना की गई थी. अब तक इसके ४८४
प्रकाशन निकल चुके हैं.
राष्ट्रीय एकता को बढ़ावा देने के लिए न्यास ने `आदान-प्रदान' नामक योजना
शुरू की है जिसके अन्तर्गत हर भाषा की १० से २० तक पुस्तकों का अनुवाद हर
भारतीय भाषा में प्रकाशित किया जाता है.
यह न्यास, शिक्षा, विज्ञान, संस्कृति तथा विज्ञानेत्तर विषयों के
उत्कृष्ट ग्रन्थ भी प्रकाशित करता है और भारतीय तथा विदेशी साहित्य
ग्रन्थों के अनुवाद तथा एक प्रादेशिक भाषा से दूसरी प्रादेशिक भाषा में
भारतीय साहित्यिक ग्रन्थों के अनुवाद प्रकाशित करने की ओर भी ध्यान देता
है. शिक्षा और युवा सेवा मन्त्रालय ने इसे विश्वविद्यालय स्तर की सस्ती
पुस्तकें प्रकाशित करने का काम भी सौंपा है. पुस्तक लेखन, अनुवाद प्रकाशन
और वितरण के बारे में गोष्ठियों के साथ साथ यह न्यास पुस्तक मेले
प्रदर्शनियाँ आदि भी आयोजित करता है. विदेशों में भारतीय पुस्तकों की
बिक्री बढ़ाने के लिए यह वहाँ होने वाले पुस्तक मेलों में भी भाग लेता
है.
अन्य योजनाएँ--हिन्दी के विकास के लिए अनेक योजनाएँ चल रही है, जैसे
हिन्दी ग्रन्थों के सशोधित और आलोचनात्मक संस्करणों का प्रकाशन नागरी
प्रचारिणी सभी द्वारा १० खण्डों में हिन्दी विश्वकोष का प्रकाशन; हिन्दी
आशुलिपि की एक रूपरेखा बनाना; विभिन्न विषयों पर स्टेंडर्ड मैनुअल बनाना;
अहिन्दी-भाषी क्षेत्रों में राज्य सरकारों तथा जनसगठनों को हिन्दी के
प्रसार के लिए अनुदान देना; हिन्दी और अन्य क्षेत्रीय भाषाओं में समान
शब्दावली तैयार करना; हिन्दी में लिखी हुई उत्तम पुस्तकों का पुस्कार
देना; विदेशी भाषाओं से महत्त्वपूर्ण ग्रन्थों का हिन्दी अनुवाद;
देवनागरी लिपि का रूप निर्धारण करना; हिन्दी भाषी विद्वानों को
अहिन्दी-भाषी क्षेत्रों में भेजकर भाषणमालाएँ आयोजित करना, अहिन्दी-भाषी
राज्यों के पुस्तकालयों में हिन्दी पुस्तकें रखने के लिए सरकारी अनुदान
देना; हिन्दी के वैज्ञानिक तथा तकनीकी साहित्य की विभिन्न स्थानों पर
प्रदर्शनी आयोजित करना; वैज्ञानिक तथा तकनीकी शब्दावली के लिए आयोग की
नियुक्ति, हिन्दी-~प्रसार के लिए केन्द्रीय हिन्दी निदेशालय तथा विभिन्न
स्थानों पर क्षेत्रीय कार्यालय खोलना आदि-आदि.
(३, ४, ५, ६) द्रविड़ परिवार (तमिल, तेलुगु, कन्नड़, मलयालम और
तुलु)--दक्षिण की द्रविड़ परिवार के अन्तर्गत आने वाली ये ५ भाषाएँ भी
भारतीय साहित्य की समृद्धि में अनुपम योगदान दे रही हैं. तामिल साहित्य
को कविता में राष्ट्रीय जागृति, देश प्रेम और भारत की अखंड एकता के गीत
गाए गए रहैं. तामिल साहित्य भारत के अतीत की प्रशंसा के साथ ही आर्थिक
असमानता, ऊँच-~नीच, जाति-पाँति और वर्गभेद की निन्दा से भरपूर है.
तिरुपल्डर प्रसिद्ध कवि हैं. श्रीनिवास आयगेर, श्रीनिवास शास्त्री आदि
प्रसिद्ध लेख है. उपन्यासकार और कहानीकारों में कल्कि, के. एम. केरल,
भारती, वैंकट रमन् और राजगोपालाचार्य उल्लेखनीय हैं. सुब्रह्मण्य भारती
प्रसिद्ध कवि हैं.
तेलुगु भाषा दक्षिण में अधिक प्रचलित है. साँलिगम तेलुगु साहित्य के
आधुनिक युग का प्रवर्तक है. लक्ष्मी नृसिंहम, वैंकटराय शास्त्री तिरुपति
शास्त्री, अप्पाराव आदि अन्य साहित्यकारों ने तेलुगु साहित्य का बहुत
विकास किया है. विश्वनाथ, सत्यनारायण तेलुगु भाषा के प्रमुख कवि हैं. नए
कवियों में शिवशंकर शास्त्री, शेष शास्त्री, रामराव, श्रीरंगम तथा
रुक्मिना प्रसिद्ध हैं. वैकटाचलम् उन्नाव, रंगनिवास आदि प्रसिद्ध
उपन्यासकार तथा कहानीकार हैं.
कन्नड़ गद्य साहित्य ने उपन्यास, कहानी, गल्प नाटक आदि की दिशा में काफी
प्रगति की है. अनेक मौलिक उपन्यासों और रोचक आदर्शोन्मुखी कहानियों को इस
भाषा में रचना हुई है. कन्नड़ साहित्य में गति काव्य मनोरम है. कविताएं
स्वार्थ, त्याग और सन्मार्ग का सन्देश देने वाली हैं और उन पर
श्रृंगारिकता का प्रभाव है.
मलयालम में उपन्यास, कहानी, एकाँकी, जीवन-चरित्र समालोचना और निबन्ध का
समुचित विकास हुआ है. काव्य क्षेत्र में छायावाद, रहस्यवाद, दु:खवाद आदि
भावनात्मक शैलियों में नवीन भावों और विचारों की अभिव्यक्ति की जा रही
है. इस साहित्य का आधुनिकीकरण करने का श्रेय वेनमणि नम्बूद्रीपाद,
चंदूमेनन आदि को प्राप्त है. चंदूमेनन के उपन्यास `इन्दू लेखा', शारदा
तथा मार्तण्ड पिल्लाई महाकवि बल्लातोल ने `चित्रयोगम्' नामक कुमारन, आसन,
परमेश्वर अय्यर आदि हैं.
(७) गुजराती--गुजराती साहित्य में धार्मिक, सामाजिक, प्रकृति सम्बन्धी और
राष्ट्रीय कविताएँ उल्लेखनीय हैं. गोवर्धनलाल, नानालाल, काँत बलवन्तराय
आदि प्रसिद्ध गुजराती कवि हैं. उपन्यासकारों में के एम. मुन्शी, रामलाल
देसाई, गुणवंतराय आचार्य, पन्नालाल पटेल आदि प्रमुख हैं. गुजराती साहित्य
ने आत्म-कथा, चरित्र-चित्रण, निबन्ध और बाल साहित्य के क्षेत्र में विशेष
प्रगति की है. हास्यरस का साहित्य भी विकास पा रहा है. विधेचना और संशोधन
की दिशा में प्रगति हुई है. नैतिक आदर्शात्मक साहित्य सृजन-क्षेत्र में
गुजराती साहित्य अग्रणी हैं. (८) मराठी साहित्य--मराठी साहित्य में
हिन्दुत्व की भावना का प्रधान्य है. विद्वान् समप्रदाय, नाथ पंथ, महानुभव
पर राजदासी पंथ आदि धार्मिक सम्प्रदायों ने अपने विशेष ढंग पर इस साहित्य
को समृद्ध किया है. शूर वीरों के उदात्त चरित्र और महान् कार्यों से
सम्बन्ध रखने वाली तथा श्रृंगारिक प्रेम की रचनाएँ इस साहित्य में हुई
हैं. समाज-सुधारक और राजनीतिक निबन्धों की प्रधानता है. मराठी के लेखकों
में विष्णु शास्त्री, चिपलूणकर, हरिभाउ, आप्टे, राणाडे, राजवाडे, केलकर,
गोविंद सखाराम, सरदेसाई, किलॉस्कर, पाटनकर, ताम्बें, कमलाबाई किये, तिल,
आदि प्रसिद्ध हैं. विष्णु शास्त्री एवं चिपलूणकर आधुनिक मराठी साहित्य के
पिता कहे जाते हैं. कवियों में केशवसुत, नारायण, मुरलीधर, रामचन्द्र
पेढांकर, पटवर्धन, कानेटकर, बोरकर, देशपाँडे और शिखाडकर आदि प्रसिद्ध
हैं. `स्वराज्य हमारा जन्मसिद्ध अधिकार है' के जनक श्री तिलक का `गीता
रहस्य' प्रसिद्ध ग्रन्थ है.
(९) बंगाली--बंगाली भाषा की उत्पत्ति मागधी अथवा गौड़ीय साहित्यिक
प्राकृत से हुई. प्राचीनकाल में चैतन्येव के लोकोत्तर जीवन के प्रभाव से
बंगला साहित्य की वृद्धि हुई. माइकेल मधुसूदन दत्त की असाधारण प्रतिभा ने
बंगला को सजीव आर भावपूर्ण बना दिया. श्री दत्त ने पाश्चात्या साहित्य के
नाना उपकरणों का इसमें संग्रह किया. तत्पश्चात् सर्वतोमुखी प्रतिभा के
धनी नोबल पुरस्कर विजेता कविवर रविन्द्रनाथ टैगोर ने बंगला साहित्य के
समस्त अंगों को प्राणवान बनाया. गीताँजलि उनकी विश्व-विख्यात रचना थी.
उपन्यास और कथा साहित्य के क्षेत्र में वकिम चन्द्र चटर्जी ने भारतीय
जनसमूह को जाग्रत करने के लिए `आनन्द मठ' जैसे उपन्यास की रचना की.
शरतचन्द्र एक अद्वितीय कहानीकार और उपन्यासकार हैं. उन्होंने मनोविज्ञान
और नारी क्षेत्र में `शेष प्रश्न', गृहदान', विप्रदास', चरित्रहीन',
`विप्रदास', श्रीकाँत, विराज बहू आदि की रचना कर साहित्य का अपार सेवा की
है. प्रभातकुमार मुकर्जी, चारुचन्द्र और सुरेन्द्रमोहन मुकर्जी भी सफल
साहित्यकार हैं. बंगला साहित्य इतना समृद्ध है कि इसकी अधिकाँश रचनाओं का
अनुदान विभिन्न भारतीय भाषाओं में हुआ और यदि हिनदी से बंगला के अनुवादित
साहित्य को निकाल दिया जाए तो हिन्दी साहित्य का एक बड़ा खजाना निकल
जाएगा.
(१०) उत्कल--आधुनिक उत्कल (उड़ीसा) का गठन प्राचीन कलिंग का अधिकाँश और
उत्कल का अल्प अंश लेकर हुआ हैं. उत्कल भाषा में जैन, बौद्ध, शैव,
वैष्णव, इस्लाम, ईसाई आदि धर्मों का साहित्य है. इसमें उपन्यास, नाटक,
प्रहसन, जीवन-चरित्र, समालोचना, महाकाव्य, खण्डकाव्य आदि सभी लिखे हुए
हैं.
(११) असमीया--असम प्रान्त (आसाम) की भाषा असमीया है. इस भाषा का विकास
मागधी अपभ्रंश से हुआ है परन्तु इन पर तिब्बती और बर्मी भाषाओं का प्रभाव
पड़ा है. डॉ. सुनीतिकुमार चटर्जी ने लिखा है--"असमीया अपनी एक स्वतन्त्र
राज्य सीमा तक सामाजिक जीवन के अन्दर विकसित हुई जो कालांतर में एक
स्वतन्त्र भाषा बन गई." सातवीं शताब्दी के प्रारम्भ में भारत में आने
वाले चीनी यात्री हेसाँग ने भी लिखा है, "कामरू की जनभाषा मध्य भारत
की किसी भाषा से प्राय: मिलती जुलती है." १३ वीं शताब्दी से असमीया भाषा
ने साहित्यक रूप धारण किया. `माधव केंदलि' और `शंकरदेव' जैसे साहित्कारों
ने इसके विकास में पर्याप्त योग दिया. ब्रिटिश शासनकाल के साथ-साथ इस
भाषा ने आधुनिक काल में पर्दापण किया. स्वर्गीय लक्ष्मीनाथ वेजबरुआ को
आधुनिक असमीया साहित्य का जनक माना जाता है. असमीया साहित्य एक प्राणावना
साहित्य है जिसमें दर्शन, जातीय प्रेम, प्रकृति, वैराग्य और हास्य में
अनुप्राणित काव्यों के साथ-साथ उच्चकोटि की छायावादी कविताओं की भी रचना
हुई. यह साहित्य गद्य, उपन्यास, कहानी, नाटक और निबन्ध के क्षेत्र में
अभी तक पिछड़ा हुआ है, यद्यपि इनकी रचना का क्रम निरन्तर चल रहा है.
(१२) पंजाबी--पंजाबी भाषा में देवनागरी तथा गुरुमुखी के रूप देखने को
मिलते हैं. गुरुमुखी लिपि में `गुरु ग्रन्थ साहब' पंजाबी का प्रसिद्ध
ग्रन्थ है. इस ग्रन्थ में पंजाबी के अतिरिक्त संस्कृत, फारसी, सिन्धी,
बृजभाषा आदि की कविताएँ भी हैं. फरीद शंकर गज, गुरु नानक, गुरु अर्जुन,
हीर राँझा, सोहिनी महिवाल आदि ने पंजाबी भाषा का काफी विकास किया. नए
पंजाबी लेखकों में अमृता प्रीतम बहुत प्रसिद्ध है. इसने प्रतीकात्मक शैली
का अधिक प्रयोग किया है. स्वतन्त्रता प्राप्ति के बाद प्रगतिशील पंजाबी
साहित्य में साम्प्रदायिक भुखमरी और दारिद्र के नाश का स्वर आधिक सुनाई
पड़ता है. इस भाषा में उपन्यास तथा कहानियों को विशेष, स्थान प्राप् है.
बलवन्त गार्गी पंजाबी भाषा का प्रसिद्ध नाटककार है. जोधसिंह, मुसाफिर,
सुरेन्द्रसिंह नरूला, अमृता प्रीतम आदि उल्लेखनीय साहित्यकार हैं.
(१३) कश्मीरी--यह भाषा अपभ्रंश-मूलक है. `वाणासुर-वध' प्रथम कश्मीरी
प्रबन्ध काव्य है. पीरजादा गुलाम अहमद महजूर को आधुनिक कश्मीरी कविता का
अगुआ माना जाता है. रहस्यवादी कवि `आजाद' ने कश्मीरी कविताओं में
राष्ट्रीय, भौगोलिक, जातीय और सामाजिक संकीर्णता के विरुद्ध आवाज उठाई और
मानवता के गीत गाए. १९४७ से ही रेडियों लोकमंच आदि के आधार से कश्मीरी
गद्य को प्रोत्साहन मिला है और मासिक-पत्र तथा कहानियाँ छपने लगी हैं. आज
कश्मीरी कविताएँ जागरण का सन्देश देकर जीवन को नवीन रस प्रदान कर रही
हैं. इसमें गद्य अभी समुचित रूप में विकासशील नहीं हुआ है.
(१४) उर्दू--इसका साहित्य १८ वीं शताब्दी से प्रारम्भ होता है. भारत की
भाषाओं, प्रधानत: हिन्दी की खड़ी बोली के साथ, अरबी और फारसी तथा तुर्की
के मेल-जोल से उर्दु भाषा बनी. इसमें यूरोपियन भाषाओं के शब्द भी मिले
हुए हैं. इस तरह इसका कोई स्वतन्त्र अस्तित्व नहीं है. "अकबर के समय
अरबी, फारसी शब्दों का व्यवहार अधिक हो गया था और शहजादों ने लाल किले के
पास ही उर्दू बाजार बनाया था. इस उर्दू बाजार के चारों ओर खड़े सिपाही और
फौजी सरदारों में खड़ी बोली प्रचलित हो गई और इसका नाम `शाहजहाँनी' उर्दू
था, जो विकसित होती हुई आधुनिक उर्दू बन गई. अत: उर्दू खड़ी बोली हिन्दी
की ही एक विशेष शैली है, यद्यपि यह फारसी लिपि में लिखी जाती है." महाकवि
गालिब और उनके शिष्य हाली, चकवस्त, सागम निजामी, चिरकन, जिगर, अकबर
इलाहाबादी, इकबाल, जोश मलीहावादी आदि शायरों ने शायरियाँ की और उर्दू
साहित्य को विकसित किया. इनकी शायरियों में गजल, रुवाइयाँ आदि को स्थान
मिलने लगा. अलीगढ़, लखनऊ, उस्मानियाँ और जामिया-मिलिया विश्वविद्यालय
उर्दू साहित्य को उन्नत बनाने में लगे हैं. कमल जलालाबादी, हसरत जयपुरी,
साहिर लुधियानवी, शकील बदुयुँनी और शैलेन्द्र आदि ने आधुनिक सिनेमा काव्य
में अपना काफी योगदान दिया है. नाटक, उपन्यास तथा कहानियों के क्षेत्र
में बेताब, मोहम्मद हुसेन, पं. रतननाथ, मौलवी हकीम, अशक, मुन्शी
प्रेमचन्द्र, सुदर्शन, अजीत अहमद, ख्वाजा अहमद अव्बास आदि प्रमुख हैं.
भारतीय संगीत (ईन्डिअन् ंउसिच्)
मुगलकाल में भारतीय संगीत कला अपने चरम उत्कर्ष पर पहुँच गई, केवल
शाहजहाँ, और औरंगजेब के काल में संगीत को प्रोत्साहन नहीं मिला. अन्तिम
मुगल बादशाह मुहम्मद शाह रंगीले के समय में कला की चतुर्मुखी उन्नति हुई.
इसी समय ख्याल, ठप्पा, तिरवट, गजल आदि गायन शैलियों का चलन आरम्भ हुआ.
आधुनिक काल अंग्रेजी शासनकाल में भारतीय कलाओं की उन्नत्ति की ओर कोई
ध्यान नहीं दिया गया. फलस्वरूप संगीत-कला अशिक्षितों और निम्न श्रेणी के
कलाकारों के हाथों में चली गई. इससे उच्च श्रेणी के सभ्य समाज में इस हेय
दृष्टि से देखा जाने लगा. फिर भी इस युग में कुछ अन्वेषणाकांॅक्षी स्वभाव
के कला-प्रेमी अवतरित हुए, जिन्होंने संगीत की अविरल रसधार को प्रवाहमय
बनाया.
आधुनिककाल के अन्तर्गत ही १९०० से १९४७ तक के युग को संगीत-शास्त्रियों
ने प्रचार काल की संज्ञा दी है. प्रचार काल में संगीत-शास्त्रियों ने
संगीत के उद्धार के लिए महत्त्वपूर्ण कार्य किये. श्री विष्णु दिगम्बर ने
फ्रच्टिचल् शिडे और भातखण्डे ने शास्त्रीय-पक्ष (छ्लस्सिचल्) पर सराहनीय
कार्य किए. उन्होंने शिक्षा संस्थाओं के संगीत का सुव्यवस्थित पाठयक्रम
निर्धारित किया. पूना, बम्बई, बंगलौर, ग्वालियर, बडौदा, तंजौर, मैसूर,
त्रिवेन्द्रम, कलकत्ता, लखनउ, दिल्ली आदि स्थानों पर संगीत विद्यालयों की
स्थापना हुई. रेडियों और चित्रपटों द्वारा जन-जन में संगीत का व्यापक
प्रचार हुआ. परिणामस्वरूप सभ्य समाज भी संगीतकला की ओर आकृष्ट हुआ.
कबीर-रवीन्द्र ने अनगिनत बंगला गीतों को विभिन्न राग-रागनियों में नवीन
स्वर-समुदायों की सहायता से संगीतबद्ध किया. उन्होंने भाव-संगीत का विकास
किया तथा शब्दों और स्वरों में सामंजस्य स्थापित कर संगीत के साहित्यिक
पक्ष को समृद्ध किया.
अति आधुनिक काल (वर्तमान काल)--स्वतन्त्रता प्राप्ति के पश्चात भारत की
साँस्कृतिक चेतना जागी. संगीत के विभिन्न स्वरूपों का विकास इस युग की
महत्त्वपूर्ण देन है. आज शास्त्रीय (छ्लस्सिचल्), सरल शास्त्रीय (ळिग्ह्ट्
छ्लस्सिचल्) और सुगम (ळिग्ह्ट्) संगीत की इन तीनों प्रमुख शैलियों की प्रगति
हो रही.
सुगम संगीत और लोक-संगीत को इस युग में विशेष प्रोत्साहन मिला है.
आकाशवाणी के प्राय: प्रत्येक केन्द्र में सुगम संगीत युनिटें स्थापित की
गई हैं, जो इनमें नए-नए प्रयोग कर रही हैं. इसी प्रकार लोक-संगीत पर भी
आकाशवाणी के सभी केन्द्र सराहनीय कार्य कर रहे हैं. प्रत्येक वर्ष
केन्द्रीय और राज्य सरकारें अपने-अपने क्षेत्र में लोक-गीतोत्सव का
कार्यक्रम आयोजन कर लोक-गीतकारों को प्रोत्साहन देती हैं. लोक-संगीत
सम्बन्धी साहित्य भी इधर विभिन्न पत्र-पत्रिकाओं के माध्यम से काफी
प्रकाश में आया है. इस युग में भारतीय वाद्यों पर भी काफी काम हुआ है.
