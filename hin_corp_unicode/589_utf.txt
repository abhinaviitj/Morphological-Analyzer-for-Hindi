<ळिटेरटुरे><ऐस्सय्स्><खुमर् झइनेन्ड्र><मउट्><१९८८><फुर्वोडय फ्रकस्हन् (झड् कि,बट्)><णेत् ढेल्हि><१३०-१३५><२१४०><खुमर् ज्., ंअउट्, ऐस्>

+ एक मित्र मौत के बारे में बात करने लगे. उन्होंने कहा किह विज्ञान में तरक्की
करने जारहे हैं और अधिक दिन नही है हम जान लेंगे कि मौत को कैसे जीता जा
सकता है.तब मरना गलत होना और आदमी अमर होना जीएगा.
यह उनकी आशा नहीं थी. यह उनका विश्वास था. वह विज्ञान का गम्भीर अध्यन
रखते थे. नयी-से-नयी खोज का उन्हें पता रहता था. उन्होनें पूछा कि मैं भी तो ऐसा मानता
हूँ न ?
क्या मैं वैसा ही मानता हूँ? मैंने कहा कि मौत के जानने की
जरुरत मुझे नहीं मालूम होती. वह रहनी चाहिए. उसका रहना लाभकारी
होती है. और मेरी किसी तरह समझ में नहीं आता कि मौत कैसे मर सकती है ?
उनको मुझ पर आश्चर्य हुआ. उनको नहीं समझ आया कि क्योंकर
मैं इसके अन्धकार में हो सकता हूँ. क्या विज्ञान ने साधन नहीं प्रस्तुत कर दिए हैं
जिनसे हमारी ताकत कितनी बढ़ गयी है. आये दिन नये आविष्कार होते रहते हैं
जो हमारी दृष्टि के विस्तार को बढ़ा रहे हैं. भोजन का परिमाण कम होता जा
रहा है और ऐसी चीजें निकलती जा रही हैं. जो सूक्ष्य-मात्रा में ली जायँ तो
मुद्दत तक हमारा बल कायम रख सकती है. निश्चित रुप में विज्ञान ने हमारी आयु बढ़ा दी
है. क्या वह और नहीं बढ सकती? बढ़ते- बढ़ते क्या वह इतनी नहीं
हो सकती कि मौत नहीं के बराबर दूर हो जाय ? मुझे तो मनुष्य की सामर्थ्य
पर विश्वास है. और मौत जैसी दुर्घटना से मनुष्य सदा के लिए पराजित रहेगा,
यदि मैं किसी तरह नहीं मान सकता.
मित्र इस बारे में अत्यन्त विश्वस्त थे. लेकिन मुझे वह बात उतनी
स्पष्ट न दीखती थी. मुझे मालूम होता था कि जीवन की अनन्तता में मौत तो
अब भी बाधा नहीं है. मैं मरता हूँ तुम मरते हो. तो क्या इससे जीवन रूकता है ?
लेकिन मैं भी न मरूँ, तुम भी न मरो, अर्थात् व्यक्ति कोई न मरे, ऐसी इच्छा करने की
जरूरत मुझे नहीं मालुम होती. मालुम होती है व्यक्ति सदा जीएगा तो समाज मृतप्राय हो
जायगी. अगर व्यक्ति सार्वकालिक होने के लिए हो तो समष्टि फिर किसलिए रह जायगी ?
इसलिए अगर समष्टि को रहना हो तो व्यक्ति की व्यक्तिगत सत्ता काल से परिमीत ही हो सकती
है जो कालातीत है वह तो समष्टि है. काल उसमें है, व्यक्ति उसमें है व्यक्ति अपनी
प्रकृति में समष्टि से अभिन्न होकर तो अब भी अमर ही है. आत्मा भला
कब मरता है ? पर जहाँ व्यक्ति व्यक्तित्व से बधाँ है, उस स्थिति में भी उसको अमर
मानना अपूर्णता को ही कायम बना दैना है. अपूर्णता अमर नहीं है. अपूर्णता को
पूर्ण होने की राह में सदा बनकर मिटने को तैयार रहना चाहिए. मैं अमर होकर रहूँ,
इसमें मेरे अपने पन का मोह है. मोह अमर नहीं हो सकता. अगर मैं हूँ तो
दूसरे भी हैं. व्यक्ति सदा अनेक हैं. अनैक्य अमर हो नहीं सकता. इसलिए
विज्ञान मौत को जीत जायगा, इस आशा का सहारा मुझे नही चाहिए. मैं
स्वेच्छापूर्वक मरूँ, इससे भी मुझे सिद्धि मालूम होती है. न मरने के आग्रस रखने
में मुझे कुछ महत्त्व नहीं मालूम होती.
मित्र इन बातों को समझदारी की बातें नहीं मान सके. उन्हें यह
सब मेरे मन की और बुद्धि की कमजोरी मालूम हुई. आधुनिक विज्ञान के बारे
में मेरा अपरिचय ही इस तरह की हीन धारणा बनाने का कारण होगा, ऐसा उनका
अनुमान था.
अनुमान उनका ठीक है. मैं विशेष नहीं जानता. लेकिन सविशेष
जानकर भी मौत को मेठा जा सकता है, ऐसी प्रतीति मेरे भीतर तनिक भी घर नहीं
कर पाती. मैं मौत में अन्त नहीं देखता. और जिस चीज का मौत में अन्त है
उसको मैं किसी भाँति अनन्त नहीं मान सकता.
अगर मिट्टी का घड़ा कभी फूट सकें तो इससे मिट्टी मिट्टी की उपयोगिता कम
होगी. धड़ा फूट सकता है, फूट जाता है और उसकी मिट्टी में मिल जाती है, तभी
वह घड़ा सार्वकालिक भाव से उपयोगी समझा जा सकता है क्योंकि उसकी मिट्टी अब
भी काम आ रही है. और निश्चित रूप में घड़े के कारण मिट्टी की शक्ति और उपयोगिता
कम हो जाय.
आदमी के मरने की सम्भावना है; तभी आदमी की सार्थकता है. वह
सम्भावना मिट जाने पर सार्थकता ही नहीं मिट जाती, बल्कि उसके होने की कल्पना
ही मिट जाती है.
इससे मैं मौत को बेहद जरूरी मानता हूँ. मौत जीवन के विजय की
घोषणा है, क्योंकि वह नए जन्म को सम्भव बनाती है अगर मौत मिट गई तो
जन्म भी मिट गया. जन्म मिट गया तो रह ही क्या गया ? और जिसको जन्म चाहिए,
मौत. की उद्यतता तो उसे चाहिए ही नहीं. अन्यथा वह नये जन्म में बाधा है.
बिना मरे जन्म से भी कैसे छुटकारा हो ? जन्म ही अपूर्णता का लक्षण है.
 मौत अपूर्णता की अपूर्ण नहीं चाहती इसलिए स्वयं अपूर्ण को गोद में लेकर फिर जीवन
 की सम्पूर्णता की राह पर उसे डाल देती है मर-मरकर अगर जीने का अवकाश न हो
 तो पूर्णता की उपलब्धि की आशा एकदम निराश हो जायगी मैं तो यह विश्वास करना
 चाहता हूँ कि विज्ञान वहाँ तक बढ़ेगा जहाँ वह स्वयं अपने से मुक्त हो जायगा.
 और व्यक्ति मौत को ही नहीं जीतेगी, अपने को ही इतना जीत लेगा कि वह जीवन-मुक्त हो
 जायगा तब वह अमर नहीं; बल्कि अमरता होगा जीवन और मौत दोनों ही उसके
 साथ अभिन्न होंगे.
लेकिन हम दूर पहुँच गये. मित्र इतने दूर जा पड़ना नहीं चाहते
वह बात तो वहाँ तक रखना चाहते हैं जहाँ समझ से उसका साथ न टूटे. जहाँ तर्क
की एक-एक कड़ी पहचान में रहे और ऐसा न मालूम हो कि शब्दों द्वारा चलनी वाली
समझ मानो अपनी परिभाषा खोए दे रही है. और शब्दों के अर्थ की सीमाएँ आपस में
विलीन हुई जा रही हैं.
मित्र ठीक है. समझ में नाता तोड़ना आसान नहीं है. जैसे कि पागल
होना आसान नहीं है. पागलपन सामज में भी अधिक खुद पागल के लिए दुस्सह होता
है. इसलिए पागलपन नहीं चाहिए. सदा समझदारी चाहिए.
समझदारी के लिहाज से मौत को समझना चाहिए. मैं पैदा हुआ और
थोड़ी समझ आयी कि मैंने पता पाया कि आसपास जीव मर रहे हैं. बिशन की दादी
मर गयी, रम्मू अहीर की बहू मर गयी और मोटर के निचे आकर सकूल जाते
वक्त बस्ता हाथ में लिए छुन्नू बाबू मर गये. कह ते दिया मर गये; लेकिन मर
कर क्या हो गये, सो कुछ समझ न आया. यह जरूर देखा कि उनके कुटुम्बी
रो रहे हैं. और सुना कि उन्हीं कुटुम्बियों ने फिर उन मरने वालों को ले जाकर
जला दिया या गाड़ दिया.
कुछ और उमर हुई कि वह मर गये जिन्हें हम बाबा कहते थे और जो
हमें खूब खिलाया करते थे और लाकर खिलौने दिया करते थे : मैंने माँ से पूछा -
"अम्माँ, बाबा मर गये हैं "
माँ ने कहा-"हाँ, बैटा!"
"तो मर कर गये कहाँ हैं ?"
माँ ने कहा-"राम जी के पास चले गये हैं."
लेकिन यह तो मौत के सम्बन्ध में आज कोई समझदारी की बात नहीं मालूम
होती. यद्यपि सच्ची बात यह है कि मौत के उपरान्त की सच्चाई को इससे
अधिक सचाई से कोई भी समझदारी की बात नहीं कह सकते
जवान होने पर आया कि बाप मर गये, माँ गुजरी. इस वक्त मैं
अधिक समझदार था. और माता-पिता की क्रिया-कर्म करने के अनन्तर मौत
के विचार पर अधिक नहीं ठहरा. अपने काम-धन्धे में लग गया दो बच्चों का
पिता पहले ही हो चुका था. बच्चे बड़े होकर बलिष्ठ बनते जा रहे हैं. मैं भी बड़ा
होता जा रहा हूँ; लेकिन मेरे लिए बड़े होने का मतलब यह है कि मैं कमजोर होता जा रहा हूँ
वे जवान होंगे, मैं बूढ़ा हूँगा. वे कमाऊ होंगे मैं असमर्थ हूँगा. वे रंग में होंगे
मैं तब मौत की ओर देख रहा हूँगा. वे उधर गृहस्थी से भरे-पूरे होंगे कि उधर मैं
चलने की उद्यत दीखूँगा.
वक्त आयगा कि उन्हें मेरी जरूरत न रहेगी और मैं जहाँ से उठ जाउँगा
यह मेरी मौत होगी.
समझदारी की मौत यही है. जो अपने को अनावश्यक बना लेता है,
वह उस समय मरने की छुट्टी पा लेता है. हरेक से माँग है कि वह अपनी आवश्यकता
पूरी करे. उसके भीतर जो अभिप्राय निहित है, उसे सम्पन्न करे. वह आव-~श्यकता और
अभिप्राय जब चुक जायेंगे, तब मौत उसके सहारे के लिए आ जायगी.
यही नाता है. बच्चा जनमा है;पढ़ता है, बढता है. स्नेह के आदान-प्रदान
से संतति और परिवार बनता है और फिर शनै:-शनै: जीर्ण होकर मौत से मिल जाता
है. यही क्रम नासमझी का नहीं मालूम होता. जवानों के काम में बुड्ढे अड़चन होने
लगते हैं और उनकी अनुपस्थिति जवानों को अधिक नहीं खुलती. अगर बुड्ढे न मरें तो
जवानों को इससे बड़ा संकट दूसरा न मालुम हो. इससे कहना कठिन है कि मौत
का औचित्य समझ से बहार है.
तब मौत से बचने की इच्छा का औचित्य समझ से बाहर पड़े तो क्या
अचरज. मुझे तो यही मालूम होता है कि वैसी इच्छा के मूल में कोई सच्ची समझदारी नहीं
है.
लेकिन सुनिए, जवान कहता है, "आपकी उम्र हो गयी है बहुत. आप
निराश हो गये हैं. निराशा आप पर सवार है. जीवन का उत्साह आप में नहीं है.
आप मौत के लिए तैयार हों तो ठीक ही है. लेकिन यह कहने का आपको क्या मिजाज है कि
मौत जरूरी है ? हम मौत को हराकर छोड़ेगे. आज नहीं तो कल,कल नहीं परसों
मौत को मिटना होगा. हम जीवन के प्रतिनिधि हैं. हम जवान हैं. निराशा हम नहीं जानते
आपकी तरह भाग्य के हाथों नत-मस्तक होकर मौत को ले-लेने वाले हम नहीं हैं हम भाग्य
से भी लड़ सकते हैं. आप क्या जाने कि आप प्रतिक्रिया के शिकार हैं. हम जागरण के दूध
हैं. उध्दोधन के मन्त्र-~दाता हैं. निराशा की बात आप कहेंगे तो हम आपको बोलने नहीं देंगे
जान पड़ता है, सचमुच ही आप का अन्त निकट आया है.
मैं उस जवान को क्या कहूँ ? यह कहूँ क्या कि जवान मैं भी रहा हूँ !लेकिन
जो रहा हूँ उससे उन्हें क्या मतलब ?जो अब हूँ उन्हें ताल्लुक उसी में है तो क्या यह
कहूँ कि एक दिन होगा वे भी जवान न रहेंगे ? लेकिन उस दिन की सम्भावना उनके
मन में आज के दिन. नहीं है. तो क्या यह उनके और मेरे लिए प्रसन्नता की बात नहीं है?
उस प्रसन्नता पर अनागत वार्धक्य की छाया से कैसे पड़ने दूँ ?
मैंने कहा कि भाई, मेरी निराशा तुम्हें छूती ही क्यों है ? और अगर छूती है
तो क्या इसी से साबित नहीं है कि वह निराशा भी निर्जीव नहीं है ? उसमें आशा का
सार है. या नहीं तो उससे यही प्रमाणित है कि तुम्हारे अन्दर ही निराशा की गुंजाइश
है. क्यों भाई, मौत को पार करने के बाद क्या आशा तुम्हारे अन्दर टिकाए नही
टिकती ? अगर आशा तुम्हारे अन्दर मजबूत है तो मौत की बात से कैसा डर ?
मौत को अपने अन्दर समाकर तो आशा और भी दुर्जय बन जाती है.
लेकिन जवान नहीं माने. वह जवान जो थे. उन्होने कहा कि वह मौत को
नही मानना चाहते. मौत झूठ है.
मैंने बताया कि मौत से न डरकर ही मैं मौत को झूंठ कर सकता हूँ
मौखिक इनकार से वह झूठ नहीं होगी. और फिर हम खुद कौन पूर्ण सत्य है.
लोकिन अगर मैं और आप सत्य हैं तो मौत इस कारण हमसे बड़ा सत्य है कि हम मरते हैं
हम खुदी के झूठ को मिटा कर ही मौत के झूट को मिटा सकते हैं.
लेकिन युवक ने यह बात पूरी नहीं सुनी. कुछ दिनों बाद मुझे उनका एक लेख मिल
गया जिसमें निराशावादी, प्रतिक्रिया में और भाग्यवादी बना हुआ था
`प्रतिक्रिया' शब्द तो खैर, मन की प्रतिक्रया से बना है. अर्थात् मुख्यता से
उसमे अपनी या गिरोह को रुचि-अरुचि प्रगट होती है, उससे अधिक भावार्थ
उस शब्द में नहीं होता. लेकिन भाग्य और निराशा और मौत अवश्य मैं पूरे हृदय
से स्वीकार करता हूँ. उनके किसी वाद को बेशक नहीं जानता. जैसे कि उजली धूप से
वाद को नहीं जान सकता. धूप उजली होकर दीखती है. यही काफी है वाद के जरिये कोई
उसे तब देखे जब उजलाहट वहाँ न हो. इससे भाग्य निराशा और मौत किसी वाद के मुहताज
नहीं हैं.
उनका वादी मानो उनसे दूर हटना चाहता है मेरा बस चले तो मैं उनसे एक-एक होना
चाहूँगा.
मेरी कल्पना है कि मौत के साथ अभिन्न हो जाना उसको जितना है. किसी भी
क्षण मरने के लिए क्यों न तैयार रहूँ ? जीवन से बढ़कर मौत को मानें ही क्यों ? मौत को
पिठ-पिछे क्यों, सामने हथेली पर क्यों न लिए फिरें. जीने के मोह में हर दिन क्यों
सौ बार मरें ? मौत को सामने देखकर क्यों न हर घड़ी जीवन की पूरी ज्योति से जीएँ
देखता हूँ कि मौत से छिपने के लिए आदमी रोज आदमियत की मौत बरदाश्त करता है
जीवन से लोग चिपटते हैं और आत्मा को कुचलने देते हैं. जैसे जीवन आत्म-तेज से
भिन्न पदार्थ है. मैं मानता हूँ कि मौत को खुली आँखों और प्रसन्न निमन्त्रण से देखने
से जीवन का बल बढ़ाता है. वह आशा जो कि निराशा की ओट नहीं लेती, उसको
आलिंगन में ले लेती है. वह आशा तेजस्विनी बनती है.
 मौत जीवन का अन्त नहीं है. वह जीवन के आरम्भ का प्रारम्भ है. मौत
अन्त है तो व्यर्थ का वह अन्त है. जो अनावश्यक हो गया, गति-तेज और हीन-~अर्थ हो
गया, जिसका रस काम आ चुका है और अब जिसके रेशे सूख गये हैं, जिसका
अस्तित्व-मात्र अस्तित्व रहकर जड़ीभूत हो गया है, जिसमें क्रिया नहीं,गती नहीं,
स्फूर्ति नहीं, मौत यदि अन्त है तो ऐसे जड़ बन गये हुए जीव का है और वह अन्त भी
इसीलिए है कि उस जड़ को नया चैतन्य प्रदान करें. एक नया अर्थ और एक नया
प्रयोजन. मौत इस तरह जीवन की सहायिक है, वह जीवनेश की दासी है.
