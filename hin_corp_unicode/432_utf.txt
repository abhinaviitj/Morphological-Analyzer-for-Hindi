<छोम्मेर्चे><ञिनन्चे><शुबह् शिन्ग्ह्  आर्ट्ह्  फुब्लिचटिओन्स्><णेत् ढेल्हि><२८००><शुबह् - ख्रिस्हि आर्ट्ह 

जहाँ राजस्थान व महाराष्ट्र जैसे राज्यों ने निजी देखरेख व कृषि की
जोखिम उठाने वाली शर्तों को लागू किया, वहाँ असम ने केवल दूसरी शर्त लागू
की, लेकिन तीसरी शर्त किसी भी राज्य में लागू नहीं की जा सकी. हाँ दूसरी
शर्त के सन्दर्भ में भूमि सुधार पेनल का यह सुझाव अवश्य था, कि जब प्रमुख
कृषि कार्य सम्पादित हों, उस अवधि में भूमि का स्वामी गाँव में या उसके
आसपास अवश्य रहे.
(स) काश्तकारियों का पुनर्ग्रहण:-- काश्तकारियों के पुनर्ग्रहण के संदर्भ
में राज्यों को चार श्रेणियों में विभाजित किया जा सकता है:--
१. ऐसे राज्य जहाँ भू-स्वामी को पुनर्ग्रहण का अधिकार नहीं दिया गया.
जैसे उत्तर प्रदेश एवं पश्चिमी बंगाल की निम्न श्रेणी की रैयत.
२. ऐसे राज्य जहाँ खुद-काश्त करने के लिए सीमित क्षेत्र ग्रहण करने का
अधिकार इस शर्त के साथ दिया गया कि काश्तकारों के पास एक न्यूनतम भू-जोत
का टुकड़ा अवश्य छोड़ दिया जाये. गुजरात, केरल, मध्यप्रदेश, बिहार,
कर्नाटक महाराष्ट्र, हिमाचल प्रदेश, उड़ीसा राजस्थान एवं मणीपुर में ऐसा
ही किया गया.
३. ऐसे राज्य जिनमें पुनर्ग्रहण का अधिकार तो दिया गया, लेकिन यह शर्त
लगा दी गई कि काश्तकारों को एक निश्चित सीमा तक भूमि प्रदान की जायेगी.
प्रदान की जाने वाली भूमि की तलाश राज्य ही करेगा. पंजाब व असम राज्यों
में ऐसा ही किया गया.
४. ऐसे राज्य जिनमें पुनर्ग्रहण करने का अधिकार सीमा निर्धारण के स्तर तक
किया गया और काश्तकार के लिए एक न्यूनतम भूमक क्षेत्र की व्यवस्था की गई.
ऐसा आन्ध्र प्रदेश एवं तमिलनाडू में किया गया.
खुद-काश्त के लिये भू-स्वामियों को पुनर्ग्रहण का अधिकार मिलने से
काश्तकारों की सुरक्षा पर प्रतिकूल प्रभाव पड़ा है. लेकिन छोटे
भू-स्वामियों के साथ विशेष रियायतें होनी चाहिये. आधारभूत जोत से कम के
भू-स्वामियों को समस्त खुद काश्त करने की स्वतन्त्रता होनी चाहिये. जिस
काश्तकार के पास भूमि नहीं रहे अथवा बेसिक जोत से कम हो, उसे सरकार भूमि
देने की व्यवस्था करे. खुदकाश्त के लिये भू-ग्रहण करने का कार्य एक
निश्चित अवधि तक लागू किया जाना चाहिये था. ऐसा न होने पर मध्यम श्रेणी
के भू-स्वामी भूमि का हस्तांतरण कर भू-स्वामी बनने का प्रयास करते हैं.
स्वेच्छा से भूमि छोड़ने को तब तक नियमानुसार नहीं मानना चाहिये जब तक
उन्हें सक्षम अधिकारी प्रमाणित नहीं कर दे. व्यक्तिगत खेती के लिये
भू-स्वामी द्वारा जमीन वापिस लेने सम्बन्धी प्रावधानों को इस तरह संशोधित
किया जाना चाहिये कि उसकी अनुपस्थिति में जमींदारी को प्रोत्साहन मिले.
(द) काश्तकारों को स्वामित्व के अधिकार देना :-- भारत की द्वितीय
पंचवर्षीय योजना में कहा गया था कि जिन क्षेत्रों में काश्तकारी
पुनर्ग्रहण न किये गये हों, वहाँ काश्तकारों को भूमि का मालिक बना दिया
जाये. मालिक बनाने के लिये ऐच्छिक अधिकार नहीं दिया जाना चाहिये क्योंकि
व्यावहारिक रूप में इनका उपयोग नहीं हो पा रहा है. काश्तकारों को
स्वामित्व का अधिकार देने का कार्य तीन प्रकार से किया गया है:--
(इ) काश्तकारों को मौलिक घोषित कर दिया गया और मालिकों को इन काश्तकारों
से उपयुक्त किस्तों में मुआवजा दिलाने की व्यवस्था की गई माल गुजारी के
बकाया के रूप में न चुकाई गई किस्तों को वसूल करने का दायित्व सरकार ने
स्वयं पर लिया.
(इइ) सरकार ने मुआवजा देकर स्वामित्त्व के अधिकार प्राप्त कर लिये और
काश्तकारों को भूमि का मालिक बना दिया. तत्पश्चात् उचित किस्तों में
मुआवजा वसूल करने की व्यवस्था की.
(इइइ) सरकार नें भू-स्वामियों के अधिकार प्राप्त कर काश्तकारों से
प्रत्यक्ष अधिकार प्राप्त कर लिये. काश्तकारों को यह छूट दी गई कि वे
सरकार को उचित लगान देकर पूर्व की भाँति अपना कार्य जारी रखे और
निर्धारित मुआवजा देकर भूमि के पूर्ण मालिक बन गये.
सभी राज्यों में काश्तकारों के लिये भू-धारण की सुरक्षा करने वाले कानून
बनाये जाने क परिणामस्वरूप लगभग ८० लाख काश्तकारों, बटाईदारों को
स्वामित्त्व के अधिकार प्राप्त हुये. अब तक की प्रगति का मूल्याँकन करते
हुये काश्तकारी सुधारों के संबंध में सरकार निम्न तीन दिशाओं में कुछ और
कदम उठाने को सोच रही है:--
(इ) कृषिगत भूमि को गैर कृषकों के हाथों में जाने पर तुरन्त रोक लगाई
जाये.
(इइ) विशिष्ट श्रेणियों के अतिरिक्त भूमि की लीज पर देने की व्यवस्था
रोकी जाये.
(इइइ) कुछ राज्यों में जहाँ काफी भूमि धार्मिक संस्थानों के आधिपत्य में
है, इन संस्थाओं के लिये आय की उचित व्यवस्था करने के बाद इनकी भूमि पर
काश्तकारों को भू-स्वामित्व अधिकार देने की व्यवस्था की जाये.
सीमा निर्धारण
योजनाबद्ध विकास के संदर्भ में भूमि सुधारों की प्रगति के साथ-साथ कुछ
नये प्रश्न भी उपस्थित हुये हैं. इनमें एक दिलचस्प प्रश्न है भूमि की
सीमा निर्धारण का जिस पर द्वितीय योजना से ही बल दिया जा रहा है. सीमा
निर्धारण के साथ-साथ भूमिहीनों में भूमि का वितरण भी समान रुप से
महत्वपूर्ण है. `सीमा निर्धारण" शब्द के अन्तर्गत "पारिवारिक जोत" का
तिगुना निश्चित करने का सुझाव दिया गया. यहाँ पारिवारिक जोत का अर्थ एक
औसत परिवार द्वारा पुराने औजारों की सहायता से जितनी भूमि में साधारण ढंग
से खेती कर सकने वाली भूमि की मात्रा से है. सीमा निर्धारण कानून १९५०-६०
के दशकों में बने और १९७२ में राष्ट्रीय निर्देश बनाये गये और इनके
अन्तर्गत २९.७ लाख हैक्टर भूमि का अधिग्रहण किया गया तथा १८.२ लाख हैक्टर
भूमि को ३३.७ लाख लोगों में पुनर्वितरित की गई ११.५ लाख हैक्टर ऐसी
अतिरिक्त भूमि का वितरण नहीं किया जा सका, उसमें से ६.६ लाख हैक्टर तो
विवादग्रस्त है, ३.५ लाख हैक्टर विशेष कार्यों के लिये आरक्षित की गई तथा
१.१ लाख हैक्टर कृषि योग्य नहीं पाई गई. भू-दान के अन्तर्गत प्राप्त १६.८
हैक्टर भूमि में से ५.२ लाख हैक्टर का ही वित रण किया जा सका है. सीमा
निर्धारण के दो पहलू है:--
अ. भावी जोतों पर सीमा :--इसके अर्न्तगत यह निश्चित किया गया कि भविष्य
में एक व्यक्ति अधिकाधिक कितनी भूमि प्राप्त कर सकेगा. विभिन्न राज्यों
में भावी जोतों पर सीमा निर्धारित की गई है.
ब. वर्तमान जोतों पर :-- वर्तमान जोतों पर सीमा निर्धारण अधिक कठिन है.
विभिन्न राज्य में सीमा निर्धारण के नियम लागू किये जा चुके हैं. असम में
६.७४ लाख हैक्टर, पश्चिमी बंगाल में ५.७ लाख हैक्टर तथा राजस्थान में
७.२५ से २१.८५ लाख हैक्टर के बीच निर्धारित की गई है. सीलिंग से ऊपर की
भूमि राज्य सरकारें अपने अधिकार में ले लेती हैं तथा इस प्रकार की
अतिरिक्त भूमि पर भूमिहीन किसानों व लघु कृषकों को बसाने का कार्यक्रम
रखा जाता है.
भारत में असमान वितरण की समस्या को हल करने, छोटी जोतों पर रोजगार की
मात्रा बढ़ाने, भूमिहीनों में भूमि का वितरण करने श्रम की अनुकूलतम रूप
से प्रयोग में लाने, सामुदायिक विकास व ग्राम पंचायतों की प्रगति को
बढ़ावा देने एवं भूमि का संकेन्द्रण कम करने के दृष्टिकोण से सीमा
निर्धारण को सभी ने उचित ठहराया है. इस हेतु जिनको सीमा से अधिक भूमि
पुनर्वितरित की जाती है. उनको २,५०० रुपये प्रति हैक्टर की वित्तीय
सहायता देने का प्रावधान किया गया है. छठी योजना में इसके लिये २५.०७
करोड़ रुपये की राशि राज्यों द्वारा वितरित की गई. सातवीं योजना में इस
कार्य के लिये ३६.७१ करोड़ रुपये की व्यवस्था की गई है.
अनेक कारणों से सीमा निर्धारण का मामला व्यावहारिक जटिलता उत्पन्न हो
जाने से इसको लागू करने में काफी कठिनाइयाँ आ रही हैं. फलस्वरूप अतिरिक्त
भूमि की मात्रा लक्ष्य से कम मिली है. द्वितीय कृषि संगणना १९७६-७७ के
अनुसार अतिरिक्त भूमि की मात्रा ८८.८४ होनी चाहिये थी, जबकि राज्यों
द्वारा २९.७ लाख हैक्टर भूमि को अतिरिक्त घोषित किया गया. लक्ष्य तथा
प्राप्ति के इस अन्तर का प्रमुख कारण भूमि का बेनामी हस्तांतरण है, जिसे
न रोक पाने की स्थिति में ऐसा हुआ है.
कृषि का पुनर्गठन
कृषि पुनर्गठन के अर्न्तगत चकबन्दी भूमि के प्रबन्ध में सुधार, सहकारी
खेती तथा भूमिहीन मजदूरों को बसाना एंव भू-दान कार्यक्रम प्रमुख रूप से
सम्मिलित किये जाते हैं. भूमि के बिखरे हुये छोटे-छोटे टुकड़ों को एक जगह
समेकित करना चकबन्दी कहलाता है. अब तक विभिन्न राज्य में चकबन्दी अधिनियम
पारित कर ५.२६ करोड़ हैक्टर भूमि की चकबन्दी की जा चुकी है, जो कुल
कृषिगत भूमि का लगभग ३३% है. उत्तरप्रदेश पंजाब व हरियाणा में चकबन्दी का
कार्य लगभग पूरा किया जा चुका है. अन्य राज्यों में इसकी प्रगति धीमी रही
है. भूमि सुधार की इस पद्धति का विपरीत परिणाम यह हुआ है, कि इससे
काश्तकारों व बटाईदारों को हानि हुई है, क्योंकि भू-स्वामी बड़े खेतों पर
स्वयं खेती करने लगे हैं. अनेक राज्यों में भूमि की न्यूनतम सीमा
निर्धारित कर दी गई है जिससे कम भूमि क्षेत्र का विभाजन नहीं किया जा
सकता.
चकबन्दी से भूमि की उत्पादकता में सुधार हुआ है. भूमिगत जल व उन्नत तकनीक
का उचित लाभ प्राप्त करने के दृष्टिकोण से छोटे किसानों को एक साथ चक्र
दिये जाने के प्रयत्न किये जा रहे हैं. एक बार चकबन्दी की गई जमीन को
पुन: विभाजित होने से रोकने के कानूनी उपायों पर भी विचार किया जा रहा
है, ताकि देखभाल भी अच्छी हो और उत्पादन लागत भी कम आये.
परिचालन जोतों पर विहंगम दृष्टिपात करने पर विदित होगा कि १९६१ से १९८१
के बीच औसत जोतों का क्षेत्रफल २.६३ हैक्टर से घटकर १.८२ हैक्टर ही रह
गया, जबकि २०० हैक्टर की जोतों का अनुपात ६१.६९% से बढ़कर ७४.५% हो गया
है. विभिन्न कारणों से भूमि के वितरण के साथ-साथ लोगों के गरीब होने के
कारण सीमांतीकरण हुआ है. दूसरी और १.३ करोड़ हैक्टर भूमि का बेनामी या
फर्जी हस्तांतरण हुआ है. कुछ कारणों से अतिरिक्त घोषित भूमि के अर्न्तगत
क्षेत्रफल कृषि गणना के अनुसार अतिरिक्त निकल रहे क्षेत्रफल से बहुत कम
आता है. १९८० की कृषि गणना के आँकड़ों के अनुसार अतिरिक्त भूमि ५९५ लाख
हैक्टर आती है. इस सब स्थिति के परिप्रेक्ष्य में चकबन्दी से फसलों के
प्रारुप में परिवर्तन हुआ है. व्यापारिक फसलों में वृद्धि से किसानों की
आय बढ़ी है, निजी तौर पर सिंचाई का विस्तार हुआ है, तथा कृषि उत्पादन की
लागत भी घटी है.
भूमि प्रबंधन के अर्न्तगत बंजड़ भूमि का उपयोग, सुधारे हुये बीजों तथा
कीटनाशक दवाइयों का प्रयोग प्रमुख रूप से शामिल किये जाते हैं. प्रथम दो
पंचवर्षीय योजनाओं में इस ओर पर्याप्त बल दिया गया था कि सर्वप्रथम भूमि
का कुशल प्रबंधन व प्रयोग उन क्षेत्रों में किया जाना चाहिये जहाँ इसके
लिये अनुकूल परिस्थितियाँ हों.
वर्तमान स्थिति में भूमि के छोटे-छोटे टुकड़ों को मिलाकर संयुक्त खेती
करना हमारी अर्थव्यवस्था के लिये अत्यन्त उपयोगी साबित हो सकता है. सरकार
ने ऐच्छिक सहकारी खेती को बढ़ावा देने के लिये वित्तीय सहायता, लगान एंव
आय कर में रियायतें भी दी हैं. यह देखने में आया है, कि आजकल भारत में
संयुक्त कृषि का प्रयास कम हो गया है. शायद कृषिगत विकास नीति में इस पर
आवश्यक बल नहीं दिया गया है.
१९५१ में भू-दान आन्दोलन, भूमिहीन मजदूरों को बसाने के लिये आरम्भ किया
गया था, जिसके अन्तर्गत प्रत्येक भू-स्वामी से उसकी इच्छा से १/६ भूमि
दान में माँगी गई थी. बाद में यह आन्दोलन ग्राम दान में परिवर्तित हुआ.
१९५२ में श्री विनोबा भावे द्वारा बिहार में पदयात्रा कर ८.४ लाख हैक्टर
भूमि प्राप्त करने के फलस्वरूप इस आन्दोलन को गति मिली और अब तक इसमें ४२
लाख हैक्टर भूमि प्राप्त की जा चुकी है जिसमें से १३ लाख हैक्टर भूमि का
भूमिहीनों में आवंटन किया जा चुका है. भू-दान व ग्राम-दान आन्दोलन, जो
अहिंसक क्रान्ति का मार्ग है, ने भूमि सुधार के लिये और विशेषतया सहकारी
ग्राम प्रबंधन के लिये अनुकूल वातावरण तैयार किया है.
भूमि सुधारों का मूल्यांकन
यद्यपि योजनाकाल में भूमि सुधार संबंधी कानूनों की बाढ़ ही आ गई, लेकिन
इनके आशातीत परिणाम नहीं मिले. कानूनों पर पूरी तरह अमल नहीं हो पाया है.
कानूनों में कहीं-कहीं ऐसे छिद्र छोड़ दिये जिनका उपयोग निहित स्वार्थी
वर्ग नें अपनी स्थिति मजबूत करने में किया और कानूनों को अदालतों में
चुनौती भी दी गई. भूमि सुधारों की धीमी गति के लिये जाली कृषि सहकारी साख
समितियाँ, सीमा निर्धारण के क्रियान्वयन में देरी, उँचे लगान तथा भूमि
वितरण में परिवर्तन का अभाव जैसे तत्व उत्तरदायी ठहराये जा सकते हैं.
भूमि सुधारों को तीव्र गति से क्रियान्वित करने के लिये यह आवश्यक है कि
भूमि के नवीनतम रिकार्ड अविलम्ब तैयार कियें जाये, कुशल प्रशासनिक मशीनरी
के स्थापना की जाये तथा आवश्यक वित्तीय व्यवस्था की जाये. इसके अतिरिक्त
ऐसी भूमि अदालतें स्थापित कि जायें जो गरीबों को जल्दी न्याय दिला सके.
खेतीहर श्रमिकों, काश्तकारों, बंटाईदारों, के संगठन स्थापित करके भी भूमि
सुधारों को तीव्र गति से लागू किया जा सकता है.
सातवीं योजना में भूमि सुधार कार्यक्रमों को गरीबी उन्मूलन नीति व
कार्यक्रम का आवश्यक अंग माना गया है. इस योजना में भूमि सुधार
कार्यक्रमों में निम्न बातों पर जोर दिया गया है:--
१. राज्यों से कहा गया है कि कानून की कमियों को दूर करें और भूमि सुधार
उपायों का पुरजोर तरीके से कार्यान्वयन करें. जिन राज्यों ने कानून नहीं
बनायें हैं, वे इस योजना में कानून बनायें.
२. जोतों की सीमा घटाकर सिंचित भूमि के लिए ५ हैक्टर, अर्द्धसिचिंत भूमि
के लिए ७.५ हैक्टर तथा असिंचित भूमि के लिए १२ हैक्टर करने का सुझाव दिया
गया है.
३. सीलिंग में अधिशेष घोषित भूमि व वितरण की गई भूमि का अन्तर कम किया
जायेगा.
४. सीलिंग के ऊपर भूमि व अतिरिक्त भूमि जिन लोगों को मिली है, उन्हें
वित्तीय सहायता दी जायेगी.
५. देश के पूर्वी भाग में चावल का उत्पादन बढ़ाने के लिये चकबन्दी का काम
पूरा किया जायेगा.
६. सभी राज्यों में भूमि के रिकार्ड को आदिनांक बनाने की ओर पूरा ध्यान
दिया जायेगा.
७. सीलिंग के ऊपर की भूमि प्राप्त करने वाले लोगों को वित्तीय सहायता दी
जायेगी ताकि वे अपना उत्पादन बढ़ा सकें.
इस सबसे विदित होता है कि सरकार ने भूमि सुधारों में काफी रुचि ली है,
लेकिन राज्य सरकारों को अभी भी बहुत कुछ करना शेष है. आशा है सातवीं
योजना में दिये गये विशिष्ट बल से भूमि सुधारों में नये आयाम जुड़ेगें और
संस्थागत परिवर्तनों की प्रक्रिया सुदृढ़ होगी.
भारत में कृषि पदार्थों का विपणन
(ंअर्केट्टिन्ग् ओङ् आग्रिचुल्टुरे फ्रोडुचे इन् ईन्डिअ)
कृषि विपणन का संबंध प्राय:कृषि पदार्थों को एकत्र करना, उनका श्रेणीकरण
करना, नाप-तोल करना, गोदामों में सुरक्षित भण्डारण करना, यातायात की
सुविधा, साख का प्रबंध, बिक्री का स्थान व पद्धति तय करना, न्यूनतम
समर्थित मूल्य तय करना तथा उन पर सरकारी खरीद की व्यवस्था करना आदि से
हैं.
वर्तमान आर्थिक ढांचे में भारतीय कृषक की आर्थिक दशा को कृषि पदार्थों की
व्यवस्था तक प्रभावित करती है. कुशल विपणन प्रणाली उन्नत कृषि उत्पादन के
लिए आवश्यक सुविधाएं उत्पन्न करने के साथ-साथ उत्पादकों, वितरकों तथा
उपभोक्ताओं के मध्य पुल का कार्य करती है.
कृषि उत्पादन में वृद्धि के फलस्वरूप भी बाजार में बिक्री के लिए अधिक
उत्पादन आता है. उसमें खाद्यान्नों के अतिरिक्त फल, सब्जियों, लघुस्तर की
ऊन उपज, मुर्गी व अंडे, मछली आदि शामिल हैं, जिससे कृषिगत अर्थव्यवस्था
में बिक्री व्यवस्था का विशेष महत्त्व हो जाता है. आवश्यकता इस बात की है
कि वृद्धित कृषि उत्पादन बिक्री में वांछित सुधार लाकर कृषक को उसके माल
की उचित कीमत दिलाने को सुनिश्चित किया जाए.
ऐतिहासिक परिप्रेक्ष्य से यह विदित होता है, कि अधिक उत्पादन से आलू,
प्याज, गन्ना आदि की कीमतों में गिरावट की स्थिति आई है. फलस्वरूप कृषकों
को आर्थिक नुकसान हुआ है. पर्याप्त संरक्षण व संसाधन सुविधाओं के अभाव
में उपभोक्ताओं को बिना कोई लाभ पहुँचाए व्यापारिक शक्तियों के हाथों
किसानों का शोषण हुआ है.
ऐसी बाजार प्रणाली जो उत्पादक व उपभोक्ता दोनों के हितों की रक्षा कर
सकें, कृषि विकास की सफलता का आधार साबित हो सकती है. इसके लिए समर्थित
कीमतों की समुचित संरचना, समर्थित कीमतों पर कृषि उपज के उपलब्धि की
उपयुक्त व्यवस्था तथा विपणन की विस्तृत एवं नियन्त्रण अन्त: संरचना
आवश्यक है. कृषि उपज के एकत्रीकरण में विपणन लागत के विश्लेषण की
आवश्यकता है. ऐसी वसूली के मुख्य तत्व कमीशन, दलाली, करदा, हमाली, ढुलाई
तथा बख्शीश कटौती, बाजार फीस, एजेंटों की अपने प्रशिक्षणार्थियों के लिए
कटौती, प्याऊ वाले तथा रसोईवाले आदि का भुगतान (करदा बेचने वाले द्वारा
खरीदने वाले को वजन में नुकसान होने के कारण दी जाने वाली क्षतिपूर्ति )
विपणन के बाद की अवस्था में लागत में खरीददार के अन्तिम स्थान तक पहुँचने
के बिन्दु तक यातायात व देखभाल के खर्चे शामिल हैं. भारत में कृषि
अर्थव्यस्था पर विपणन समस्या का प्रभाव उस समय दृष्टिगोचर हुआ जब १९७० की
दशाब्दी के प्रथम आधे वर्षों से गेहूँ के उत्पादन में १००% से भी अधिक
वृद्धि हुई. दूसरी बार १९७१-७२ में फसल के बाद की अवधि में कपास की
उपलब्धता में बाढ़ सी आ गई. इन दो स्थितियों से हम एं यह महसूस हुआ कि
समय पर भंडारण की सुविधा सहित विपणन की सुविधा प्रदान न करने पर कृषि उपज
पर विपरीत प्रभाव पड़ना अवश्यम्भावी है. ऐसी स्थिति से बचने के लिए
उत्पादन, विपणन तथा संसाधन की एकीकृत प्रणाली होना आवश्यक है. महाराष्ट्र
की चीनी सहकारिताएं, गुजरात की दुग्ध सहकारिताएं जैसे उदाहरण इस संदर्भ
में मार्गदर्शक हैं, जहाँ सहकारिताओं के विकास के अतिरिक्त बाजारों को
नियमित कर विपणन के दोषो को दूर करने का प्रयास किया गया है.
आज केन्द्रीय व राज्य स्तर पर विद्यमान कृषि विपणन व्यवस्था के निम्न
मुख्य तत्त्व हैं :--
१. आन्तरिक उपयोग के लिए एगमार्क के अन्तर्गत आने वाली महत्वपूर्ण
वस्तुओं का श्रेणीकरण व प्रमाणीकरण. कृषकों को पर्याप्त प्रतिफल देने
हेतु कई श्रेणीकृत इकाइयों की स्थापना लगभग ४० वस्तुओं के लिए अनिवार्य
श्रेणीकरण लागू है. एगमार्क के अन्तर्गत श्रेणीकृत वस्तुओं के लिए
विशुद्धता एवं उत्पादन की गुणवत्ता निश्चित करने हेतु देश में कई
प्रयोगशालाओं की स्थापना की गई है.
२. राज्य सरकारों द्वारा बाजारों का नियमन. केन्द्रीय विपणन एवं निरीक्षण
निदेशालय, कमाण्ड क्षेत्र, आर्थिक रूप से पिछड़े क्षेत्रों तथा जूट, कपास
व तम्बाकू जैसी व्यापारिक फसलों के लिए बाजारों के विकास की योजनाओं के
क्रियान्वयन के साथ-साथ बाजार विधान बनाने एवं उसे लागू करने की सलाह
देने का कार्य है.
३. उपर्युक्त निदेशालय द्वारा विभिन्न राज्यों के कर्मिकों को कृषि विपणन
के विभिन्न पहलुओं पर प्रशिक्षण दिया जाता है.
