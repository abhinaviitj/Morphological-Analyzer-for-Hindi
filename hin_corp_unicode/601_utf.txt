<ळिटेरटुरे><ऐस्सय्स्><षइन ख्रिस्ह्न><शम्प्रटिक् ःइन्डि खहनि><१९८७><इब्हुटि फुब् (ःइन्डि खट्ह शहिट्य><ढेल्हि><६४-६९><२२५०><षइन ख्, शम्प्रटिक् खहनि, ऐस्>

+ आज की हिन्दी कहानी को लेने से पूर्व हमारे दिमाग में कुछ सवाल आते है. उनमें से
प्रथम मुख्य सवाल यह है कि हिन्दी कहानी अपनी अल्प आयु में ही बेदम क्यों दिखती
है? श्री राम स्वरूप चतुर्वेदी ने हिन्दी नवलेखन (१९६० ई.) में कहानी का सर्वेक्षण
प्रस्तुत करते हुए उसे असमय वृद्व कहा था. इस विचार का बड़ा विरोध भी हो चुका था परन्तु
अवश्य कुछ ऐसी बात है जो अवरोध डालती है. हिन्दी कहानी का इतिहास अस्सी वर्ष
से अधिक है भी नहीं और इसके मरने और बीमार होने की बात चलायी जाती है. हिन्दी
कहानी के इतिहास में प्रेमचन्द, प्रसाद, गुलेरी, यशपाल, जैनेन्द्र, अज्ञेय आदि
कहानीकारों की देन कौन नजरअन्दाज कर सकता है? इनके पश्चात् हिन्दी कहानी के
साथ कई आन्दोलन चले, नयी कहानी, आंचलिक कहानी, शहरी कहानी, ग्रामीण कहानी,
सचेतन कहानी, साठोत्तर कहानी लघु कहानी, अकहानी, आज की कहानी, आदि-आदि.
उचित जो यह है कि इन नामों से अलग कर कहानी को देखा और परखा जाये क्योंकि
'आन्दोलनों' का भी एक अपना इतिहास होता है. जब 'नई कहानी' का आन्दोलन अपने
दस वर्ष में ही ठण्डा पड़ा तो डॉ. महीप सिंह ने 'आधार' में 'संचेतना कहानी विशेषांक'
निकाला तो नयी कहानी के लिए एक मुख्य सूचना थी. डॉ. महीप सिंह ने जिन संचेतन
कहानीकारों की ओर ध्यान दिलाया था उनमें से भी अधिकों ने कहानी लिखना ही छोड़ दिया,
कुछ उपन्यासों की ओर मुड़ गये और कुछ ने कहानियां लिखीं पर महान रचनाएं नहीं दे
सके. यद्यपि कहानीकारों की संख्या उत्तरोत्तर बढ़ती जा रही है परन्तु ऐसा लग रहा है
कि वे अच्छी कहानियां बहुत कम दे पाते है. कहानी-~कार बार-बार एक ही चीज दोहराता है
या सभी कहानीकार कुछ एक जैसा ही देते है. लेखक अधिकतर फार्मूलाबद्व कहानियां लिखते
है. कहीं-कहीं संकेत और प्रतीक इतना गहन हो जाता है कि कहानी का कहानीपन ही छिप
जाता है और पाठक उसे पकड़ नही पाते. शिल्पगत जटिलता भी कहानी को मार देती है.
कहानीकार अपने में ही सिमट गया है, उसके पास अनुभव का सपाट और विस्तृत धरातल नहीं
है, वह अपने आस-पास को पूरी तरह पहचानता नहीं है और बचकाने प्रयोग करता जाता है.
इस तर्क को हिन्दी की प्रमुख कहानी लेखिका श्रीमती मन्नू भण्डारी भी स्वीकार करती
हैं. साक्षात्कार में भी उन्होंने स्वीकार किया है और 'सारिका' सितम्बर १९७० में भी
दिया है-'सबसे बड़ा कारण तो है हमारे अनुभव क्षेत्र की सीमितता. आप ही बताइये,
क्या लिखें, किस पर लिखे? वही शहर, वही घर, परिचितों का वही दायरा, रोजमर्रा का वही
रूटीन. कितना कुछ उसमें से लिखा जा सकता है? इस स्थिति में से दो ही रास्ते बच जाते
हैं-या तो लिखना बन्द कर दो या फिर अपने को ही दोहराते जाओ. यही कारण है कि कई
कहानियां एक बड़ी कहानी-सी लगती हैं.'
यह भी कहा जाता है कि कई साम्प्रतिक कहानीकारों की भाषा, बोध, विषय-~वस्तु अथवा
एटिच्यूड इतनी शारीरिक वस्तु है अर्थात् इनमें निजपन का अहसास प्रथम स्तर पर है.
ये कहानीकार अपनी आइडेंटिटी के प्रति जागरूक हैं और जीवनबोध को समग्र रूप में लेने
की कोशिश इनकी जारी है. समकालीन साहित्य में मूल्य-विघटन की बात भी चलाई जाती है
यद्यपि यह एक नाजुक समस्या है क्योंकि 'मूल्य' शब्द को छेड़ना ही काफी हलचल मचा
देता है परन्तु फिर भी एक बदलाव स्पष्ट दिखाई देता है-नैतिक, पारिवारिक, सामाजिक और
राष्ट्रीय स्तर पर कोई इसे बदलाव तक ही सीमित रखता है और एक प्रक्रिया के रूप में
स्वीकार करता है और कोई 'मूल्य संक्रमण' आदि-आदि नाम देता है. साफ बात यह है कि
यदि हम सरल भाषा में कहें कि जब भी समाज का ढ़ाचा बदलता है तो परिवर्तन आना
स्वाभाविक ही है, इस परिवर्तन में कुछ समाप्त होता है और कुछ नया बनता है या कभी
पुराने पर ही नयी छाप पड़ती है. समाज के लिए तो बदलना अनिवार्य शर्त है. इस बदलने
में व्यक्ति को बौखलाहट और बदहवासी होनी स्वाभाविक ही है जब तक वह नये में एडजस्ट
न हो जायेगा. एक और मुख्य बात यह है कि भारत के उदीयमान कहानीकारों को विश्व
साहित्य की गति-~विधि से परिचित होना आवश्यक है परन्तु उन्हें अन्धानुकरण से बिल्कुल
बचना चहिए क्योकि यद्यपि आज पूर्व और पश्चिम निकट आते जा रहे है परन्तु दोनों की
अपनी-अपनी समस्याएँ है, अपनी-अपनी संस्कृतियाँ हैं. अत: हमें यहां की समस्याओं को यहां
के संदर्भ में ही देखना है. जहां व्यक्ति सेक्स, कुंठा, अकेलापन और संत्रास से
त्रस्त है, वहां हमें यह भी देखना है कि क्या हम यह शब्दावली फैशन के तौर पर अपनाते
है या हमारे परिवेश में यही है. अभी भी हमारी समस्याएं अनगिनत हैं यदि उन्हें कोई
छूना चाहे तो!
यहां मैंने उन कहानियों को लिया है जिन्हें श्री परमानन्द गुप्त ने 'साम्प्रतिक
हिन्दी कहानी' के नाम से संकलित किया है. मार्कण्डेय 'मीसा डिफेन्स ऐक्ट' का
सन्दर्भ देते हुए एक बालक के जेल से मुक्ति प्रसंग को लेते हैं. लड़का खून के जोश
में बहुत कुछ करने को प्रयत्नशील होता है, कुछ जेल जाते है और कुछ धन-सम्पत्ति
जुटाने विदेश जाते है. दिलीप भी आरम्भ से ही अपने देश के प्रति सजग था, भाई के
विदेश जाने पर वह रोष व्यक्त करता है कि कुत्ते भी रोटी के लिए एक जगह से दूसरी
जगह भागते फिरते हैं. रोटी को लेकर हम जानवर से कहां अलग हुए. उसे यही दु:ख था
कि कब तक पैसे के लिए अपना देश, अपने मां-बाप, अपनी मिट्टी की गन्ध को परित्याग
कर दूसरे देश में भागते रहगें. उस समय दिलीप को यह पता नही था कि कुछ काले धब्बे
ही जिन्दगी में मिलते है. सच्चाई कहने के लिए वह अपने व्यक्तिगत प्रेम को भी
तिलांजलि देता है परन्तु कुछ कालोपरान्त उसकी मन:स्थिति बदल जाती है, उसका दूसरा
ही रूख होता है जब वह कहता है-'नही मां, इस डर से भागकर मैं यहां से कहीं भी
नहीं जाऊंगा. उखड़े पैर कहीं नही जमते... जो होना होगा यहीं होगा.' 'रात का भय'
कहानी में अजीत सिन्हा जीवन के भिन्न स्तरों पर रात की अनुभूति को रूपायित करते
है. बचपन में रात मां की भांति लगती है जिसकी गोद में सिर छिपाकर सोने की प्रतीक्षा
होती है, बहाने कर के रात की पनाह में जाने की प्रसन्नता होती है, फिर कुछ बड़े
होकर रात एक सहेली की भांति लगती है, फिर प्रेयसी बनकर वह व्यइत की प्रतीक्षा
करती है. सारे साहित्य के पात्रों को जुटाकर व्यइत उन्ही में से एक बन जाता है,
वही सारी दार्शनिक समस्याओं को सुलझाती है परन्तु जब व्यइत के जीवन में प्रेमिका
या पत्नी का आगमन होता है तो रात गौण पड़ जाती है क्योंकि व्यइत के समीप सदैव
एक छाया, गर्मी या एक गंध रहती है, जो रात में और करीब आती है परन्तु पत्नी के दूर
होने पर यही रात भयावह हो जाती है. व्यक्ति अकेला पड़ जाता है, रात और छाया दोनों
उसके सामने विलीन हो जाते है और रह जाता है केवल भय "केवल मैं ही अकेला हूं, मेरी
रोशनी के घेरे के बाहर रात एक डायन कि तरह मेरी ओर घूरती रहती है और मेरे अन्दर
एक भय फैलता रहता है जो धीरे-धीरे जोंक की तरह मेरा खून चूसे जाता है और यह दानवी
खेल रात-रात रोज मेरे साथ खेल रही है. मैं नही जानता कि रात किसी दिन मेरा गला घोंट
दे.' कहानी अनुभूति के क्षणों को वर्णनात्मक ढ़ंग से प्रस्तुत करती है, पुराना
पहचान की भांति एक रील को कहानीकार दिखा रहा है. व्यइत अकेले पड़ जाने से कैसी
भयावह स्थिति से गुजर जाता है, यही इस कहानी की थीम है. श्री अरविन्द की 'कुत्ते'
कहानी मुझे बहुत अच्छी लगी. यह प्रतीक द्वारा व्यइत पर व्यंग्य है. इसमें जीवन
की दो दृष्टियां दी गयी हैं. 'कुत्ते' यहां प्रतीक है. एलसेशियन कुत्ते उस जिन्दगी
के लिए आये हैं जो दूसरों के नियंत्रण में रहते है, अच्छी जिन्दगी जीते हैं,
साफ-सुथरे फ्लैट में रहते है, कबाब, विरयानी और शोरबा लेते हैं. दूसरी ओर से चौराहे
के आवारा कुत्ते ऐसी जिन्दगी को व्यक्त करते है यहां नफरत नही है, यहां अधिकार
सन्नाटे में सो गया है, स्वार्थ फटकता नहीं और नकाब कब का फट चुका है. यहां जिन्दगी
का बांधा नही जाता अपितु खुले मैदान में छोड़ दिया जाता है. और हर सवेरा पैटर्न से
कटकर आता है, ढल कर नहीं. आज व्यइत कुत्ते हैं जो मानते नहीं और अपने पैटर्न से
अलग हटकर जीना चाहते हैं, वे आवारा कहलाते हैं. जिन्दगी अपने क्रम से बह जाती है.
इसे बांधा नहीं जाता. कहानीकार ने आज के धनिक वर्ग के प्रति व्यंग्य किया है कि
खाता छीनना और देना दोनों इन्हीं का काम है, इसलिए बेवफाई ठीक है, न छीनते, न देने
की नौबत आती और अब देना भी तो इनकी मर्जी पर निर्भर है. बदले में ये बेटा चाहते हैं
जो लाखों की तिजोरी को मुट्ठी में भींच लें. आवारों की सख्या कुछ प्रतिशत बढ़ा दे.
आज नगरों का जीवन इतना स्वतंत्र और जटिल हो गया है कि रिश्तों को कायम रखना
और पहचानना बडा कठिन कार्य बन गया है. ललित शुक्ल इसी को मां की तलाश का
रूप देते हैं. इवौन अंकल के पास रहती है. उसे मां के बारे में कोई नहीं बताता, न
अंकल ही और न घर में काम करने वाली आंटी ही. वह जीवन में रिक्तता का अनुभव
करती है, अन्तर्द्वन्द्व में उनके विचार शादी विरोधी हो जाते हैं. वह शादी को जीवन
के लिए'मस्ट' नहीं मानती क्योंकि शादी आखिर मां बनने का एक रास्ता ही तो है, मां
के बच्चे बूढ़े होकर भी मां के लिए बच्चे ही रहते हैं. जन्म देकर उसे भी गायब होना
पड़ेगा, अपनी मां की तरह ही. सेठ चावला से डेढ़ लाख रूपया लेकर उसका अंकल
और आंटी बम्बई गये और चावला के पास इबौन को छोड़ गये थे, उसे विश्वास नहीं
हुआ था. सेठ उसे चूमना ही चाहता था कि उसने अपनी मां के बारे में पूछा. मां की
तलाश उसकी ग्रन्थि बन गयी है, चाहे अंकल हो, चाहे आंटी हो या सेठ चावला के
होटल का खुला वातावरण और प्रेम. उसे केवल मां की तलाश थी. आज जीवन में
विवाह कोई आवश्यक वस्तु नहीं रह गयी है जहां देखो इस संस्था को नकारने के उदाहरण
उपलब्ध होते हैं और इसे अनावश्यक करार दिया जाता है 'यह जिन्दगी बोर चीज है; ए
ग्रेट ट्रेजडी  फ लाइफ! हम हमेशा आशांकित ही रहेंगे कि घर में साला कुछ घट तो नहीं
गया.' शादी के बगैर व्यक्ति स्वतंत्र है, कुछ भी कर सकता है, कोई भी क्रान्ति ला
सकता है. ऐसे ही क्रान्तिकारियों के लिए नारी एक सम्पत्ति है. यदि वह कोई आनाकानी
करे तो उसे काट फैंक सकने की गुंजाइश है. नारी के प्रति दृष्टिकोण कितना बदल चुका
है. आज का जीवन उदासीन और खोखला है और मुनष्य बैलो की तरह यूं ही घूमते रहते
हैं, बेकारी का सही समाधान नहीं, पूंजीपति वर्ग और दृढ़ होता जा रहा है. इस भीड़
में सही व्यक्ति की शिनाख्त करना असम्भव है. क्योकि आधुनिक जीवन की पद्वति ने
व्यक्ति के अन्दर की कल्पनाशील उर्वर भूमि को अरण्यरूपा बना दिया हैं और चारों ओर
भय की स्थिति है. बाहर जीवन वेश्यावत है. जीवन को पकड़ने की हास्यापद उत्तेजना से
युक्त  फिस, कारखानों से छूटे हुए लोग, सामान रेड़ियों पर बेचते हुए दुकानदार,
निरर्थक पाठ्य पुस्तकों का बोझ सम्भालते हुए बच्चे और युवक, आकर्षणहीन महिलाएं
सब पतनोन्मुखी सभ्यता के प्रतीक लग रहे हैं. आज लोग एक नामहीन, रूपहीन शटर
के गंधहीन वातावरण में जर्जर नि:श्वासों की भांति जीवन जी रहे हैं, यह जीवन एबसर्ड
गद्य-~मय हो रहा है. आज केवल लोग आलसी बने पानी की पीक से या तम्बाकू थूककर
आस-पास अपने बैठने का प्रमाण छोड़ देते है. इस भयावह वातावरण में नारी कि स्थिति
दयनीय है, उसका जीवन त्रासदीपूर्ण है, वह अनमनी-सी जिन्दगी घिसट रही है. उसे
रितीश जैसा प्रेमी छोड़ देता है और ऋचा को हर युवक के नेत्रों में वही आग और बुरा
इरादा लगता है. वह अकेले रहना चाहती है परन्तु उसकी मां पुरानी परम्पराओं को मानती
है. वह बेटी को अत्याधिक समझाती है जिसके फलस्वरूप ऋचा एक व्यक्ति से विवाह कर
लेती है जो मिट्टीं के माधो की भांति था, जिसकी रचना वह स्वयं करती है. परन्तु एक
दिन रितीश की भांति वह भी ऋचा को भरकर चला जाता है. पुरूष पुरूष ही है चाहे वह
रितीश की भांति खुला हो या माधव की भांति मिट्टी का माधो. जिस माधो को ऋचा समझती
है कि सेक्स दबने वाली भूख नही है-ये तो नेचुरल है. बाद में उसे भी वह धोखा देकर
भाग जाता है. आज के जीवन का सही चित्रण दिनेश पालीवाल की कहानी 'नेतृत्व' में है.
कैसे सभी अपने मातहतों को डांटते हैं और अन्त में बारी पत्नी की आती है. पत्नी भी
बच्चों को डांट देती है, अब बच्चे किस पर खींझे? आपस में? या अपने साथियों से? या
दीवारों से अपना सिर फोड़ें ? क्या करें ? यह विडम्बना इस कहानी में मुखरित होती
है.
हर युग में जीवन जीने की टेकनीक अलग-अलग होती है. नारी अपने को प्रेमिका के रूप
में समर्पित करती है परन्तु प्रेमी के चले जाने पर उसे अकेलापन अखरता है, उसे
असुरक्षा का भाव महसूस होता है. दफ्तर में अनुभवहीनता उसमें हीन भावना भर देती है,
दफ्तर के वातावरण से वह टूट चुकी है. प्रेमी के जाने पर वह उदास और अकेली हो जाती
है. आज की सहेली उसे समझाती है कि यही तो तुम लोगो में गलती है, पहचान होनी चहिए
कि कौन कितना चाह रहा है. अगर तुम उसे भी डिस्करेज न करती तो आज क्या ऐसी रोनी
हालत होती? यह चला भी जाता तो क्या! साथ ही इस वाले को भी लटकाया होता तो इस
तरह पागल सी बनी न फिर रही होती, पर एक नहीं, दो पर नजर रखनी चहिए. यह आज
के जीवन की टेकनीक है. यदि नारी यह रास्ता अपना लेती तो इस प्रकार असहाय और निराश
नहीं होती. नारी इस नुस्खे के पश्चात् कई चेहरों को याद करने और चुनने लगती है
परन्तु समय काफी निकल चुका होता है.
आज की कहानी आदिवासियों की भी कहानी है, उनके जादू, टोने, हत्या, नर-~बलि
का भी वर्णन आज कहानीकार करता है. कृष्णा अग्निहोत्री 'कांटों के झुरमुट' कहानी
मे यही दिखाती हैं कि किस प्रकार एक नारी की बलि दी जाती है और उसके रक्त-
चिह्न असीमित हरियाली में छिप जाते है. कुछ वर्ष पूर्व वेद राही की 'दरार' कहानी
प्रकाशित हुई थी जिसमें भारत-पाक युद्व के समय भागते हुए भारतीय परिवार में
प्रसव-वेदना से पीड़ित नारी की व्यथा और अन्तर्द्वन्द्व है, पति में अंतर्द्वन्द्व चरम पर
है. एक ओर पाकिस्तानी गोलियों और बमों के धमाके और दूसरी ओर पत्नी की पीड़ा
में असहाय पुकार, वह किसको छोड़े और किससे मुंह मोड़े. अन्त में वह पत्नी को
छोड़कर चला जाता है परन्तु अगले दिन फिर वापस पत्नी को देखने के लिए आ जाता है
परन्तु पत्नी के ह्दय में-प्यार में दरार पड़ चुकी थी जिसे तोड़ना असम्भव था. ऐसे
ही विषय को मृदुला गर्ग ने 'बड़लता' कहानी में लिया है परन्तु उसे दूसरा मोड़ दिया
है. यहां बंगला देश के भीषण युद्ध-काण्ड में नारी की प्रसव पीड़ा है. एक ओर युद्ध
की भीषणता है और दूसरी ओर बड़ वृक्ष के नीचे कराहती हुई नारी है. यहां मृदुला गर्ग
ने वेद राही की तरह पति-पत्नी में दरार नहहीं डाली है अपितु पति और जोहरा का अन्त
एक साथ होता है. वह अपने दांतों से पुत्र की नाल काट देता है और विश्वविजयी
मुस्कराहट का अनुभव करता है. जमाल इसे 'बड़तला' नाम देना चाहता है और जोहरा जय
'बगला' कहना चाहती है.
पुष्पा जायसवाल की कहानी में नारी का अन्तर्द्वन्द्व है, एक ओर आगे बढ़ने की राह
है, दूसरी ओर गतिरोध. जब व्यइत नयेपन को स्वीकार नही करता तो वह बेशक दौड़
में पीछे रहता है परन्तु अपने दृढ़ विश्वासों के बल पर संघर्ष से जूझता नहीं.
आर्थिक दृष्टि से वह पिछड़ा है पर नैतिक दृष्टि से काफी आगे. यही अपनाने के लिए
सरला शक्तिहीन है. उसने अनन्त से मेल-जोल बढ़ाया और काफी आगे निकली. सम्पत्ति
उसके पांव चूमने लगीं परन्तु उसके मन में एक चुभन है. वह मंगला से अन्दर ही अन्दर
डरती है, उसे अपना आप मंगला से काफी नीचे लगता है. वह अनुभव करती है कि लिफ्ट
जा तो ऊपर रहा है पर उसे नीचे की ओर जाता हुआ लग रहा है-केवल नीचे की ओर!
आज का व्यक्ति भीतर से टूट रहा है. आर्थिक समस्याएँ उसके शोक दबा देती हैं और
विवशता से वह हर कार्य अपना लेता है परन्तु विशालकाय खम्भे की भांति वह बीच से
टूटकर मलबे के बीच पड़ जाता है और भीतर तक दर्द होता है. उनकी सारी भावनाएं अन्दऱ
से चूर-चूर हो जाती है. वह टूटन भी कई प्रकार की है. मिस्टर कुमार में यद्यपि लेखन
प्रतिभा है, घण्टों में ही नेताओ के लिए भाषण लिखते है परन्तु आर्थिक कठिनाइयों से
चूर घर की हालत से वह टूट जाता है. जब सभी सदस्य अपनी मांगे लेकर आते हैं तो
उनके बीच वह विवश प्राणी पत्नी के फटे हुए पल्लू की भांति है. इस टूटन का कारण
भ्रष्टाचार भी है जिसे घनश्याम रंजन ने 'हाथी के दांत' कहानी में चित्रित किया है.
पति पत्नी का आपसी दुर्व्यवहार भी इस टूटन का कारण है. यदि पति दुराचारी हो
और घर आकर पत्नी को गालियां बकता है या पीटना आरम्भ करता है तो पत्नी के लिए
यह राक्षसी पंजा खून से लथपथ लगता है. ऐसा पति, ऐसा आदमी है जो किसी कन्सन्ट्रेशन
कैंप से भागकर आ रहा है-भयानक यन्त्रणा और त्रास को भोगते हुए !
आज की कहानी में आक्रोश की अभिव्यइत भी मुखरित हुई है. पारिवारिक संकट में पहाड़-सी
जिन्दगी में पुत्र ही सहारा बन जाता है और मां सारे उपदेशों से उसका निर्माण करना
चाहती है परन्तु नारी की भावना बदलते देर नही लगतीं. पति की आदतों में परिवर्तन आया
देखकर पुत्र की उपेक्षा होती है परन्तु यह पुत्र नारी मनोवैज्ञानिक से अनभिज्ञ होकर
अपने को पालतू पाता और समझता है. उसके तनाव की स्थिति इतनी बढ़ जाती है कि
वह 'पिता' शब्द को ही समाप्त करना चाहता है क्योंकि पिता द्वारा मां के शरीर को
भोगना वह उसका अधिकार नहीं मानता. वह अपने अन्तर की अभिव्यक्ति करता है और
अपनी माता के प्रति अशोभनीय वचन कहता है-'साली, रंडी, लगता ही नही कि एक बीस
बरस का लड़का भी है. सोलह बरस की लौंडिया की भांति फुदक रही है...बेशर्म, खच्चड़
औरत. साली इसी के लिए इतनी उदास थी. हरामजादी का जवानी में मन नही भरा. लगता
है साली की अभी-अभी शादी हुई है. छिनाल कहीं की.('सहारा'-सुरेश पांडेय) पुन: पति के
दुर्व्यवहार से वह टूट जाती है. पति शराब पीकर पत्नी को बेतहाशा पीटता है पर वह अब
किसी की नहीं रही थी, उसे किसी सहारे की तलाश नहीं थी. वह बेतहाशा पीटी जा रही थी
और किसी को रक्षा के लिए नहीं पुकारती क्योंकि अन्दर से वह टूट चुकी है. यहां भी
नारी की टूटन है.
