<शोचिअल् श्चिएन्चे><ळिब्रर्य् श्चिएन्चे><श्. ष्. षन्गनट्हन्><फुस्टकलय  के फन्च्ह् शुट्स्><१९८०><षज्स्ट्हन् ःइन्डि घ्रन्ट्ह् आचडेम्य्><झइपुर्><२८६ टो २९१><२४००><षन्गनट्हन् - फुस्टकलयन् 

कुछ आधुनिक सामाजिकशास्त्रों की विज्ञान पद प्राप्त करने की माँग का
मूल्यांकन करने के लिए कुछ अन्य विद्याशाखाओं का, जिनका विकासक्रम
उपरोक्त वैज्ञानिक पद्वति के अधीन नहीं है, उल्लेख करना लाभकर होगा. इस
सन्दर्भ में, धर्मविज्ञान (ठ्हेओलोग्य्) एक स्पष्ट उदाहरण है. इस शास्त्र
में शिरो बिन्दु पर उन अपरिवर्तनीय प्रामाणिक सिद्धान्तों का कब्जा है जो
प्राय: इलहाम या श्रुति के रूप में स्वीकार किए जाते हैं. इतिहास इस बात
का साक्षी है कि भौतिक जगत् के इन्द्रियानुभविक तथ्यों को भी, जो इनके
प्रतिकूल होते थे, वैध नहीं माना जाता था. वस्तुत: इतिहास में ऐसे अनेक
उदाहरण मिलते हैं जो यह प्रकट करते हैं कि उस समय ऐसे इन्द्रियानुभविक
तथ्यों के दावों के अपधार्मिता या विधर्म (ःएरेस्य्) के रुप में समझा जाता
था--अर्थात् उन्हें धर्म-विरुद्ध माना जाता था, और ऐसे विधर्मियों
(ःएरेटिच्स्) के साथ क्रूरता का व्यवहार किया जाता था. ऐसी स्थिति में चक्र
का वामार्ध भाग निष्क्रिय बन जाता है; और इस प्रकार वैज्ञानिक सर्पिल गति
बिलकुल बन्द हो जाती है. शिरों बिन्दू पर स्थित प्रामाणिक व प्राधिकृत
नियमों एवं अधो बिन्दु पर स्थित विरोधात्मक तथ्यों में सामंजस्य स्थापित
करने के लिए अर्थ निरूपण शास्त्र को घोर परिश्रम करना पड़ता है-अर्थात्
उनका खींच-खांच कर अर्थ लगाया जाता है. इस प्रकार के अर्थ निरूपण में एक
उग्र उपाय काम में लाया जाता है, जिसे `अर्थवाद' कहते हैं. इसके अनुसार,
मूल पाठ में निर्थक शब्दों, वाक्यांशों, वाक्यों व अनुछेदों की भी
उपस्थिति में, जिनका शिरो बिन्दु पर कब्जा होता है, इनको `ध्यान ने देने
योग्य व छोड़ देने योग्य' अंश मान लिया जाता है. भारतीय दर्शन के मीमांसक
इस प्रकार के सामंजस्य के उग्र रूपों के उत्कृष्ट उदाहरण प्रस्तुत करते
हैं. क्रिश्चयन धर्मविज्ञान (छ्ह्रिस्टिअन् ठ्हेओलोग्य्) भी इन्द्रियानुभविक
तथ्यों एवं बाइबिल के बीच इस प्रकार के कृत्रिम मेल-~मिलाप व सामंजस्य
स्थापित करने के उग्र, किन्तु गम्भीर, प्रयत्नों का उल्लेख करता है.
ई.टी. ह्विट्टेकर (ऐ. ठ्. थ्हिट्टकेर्) द्वारा लिखित पुस्तक `विज्ञान एवं
आत्मा' (श्चिएन्चे अन्ड् स्पिरिट्) में इसका सुबोध व स्पष्ट निरूपण मिलता है.
ललित कलायें (साहित्य को शामिल करके) ज्ञान जगत् का एक और क्षेत्र संगठित
करती हैं जो उपरोक्त वैज्ञानिक पद्वति के अधीन नहीं है.
इन विषयों का विकास पाद १,२ व ४ को प्रस्तुत नहीं करता है. हम केवल पाद ३
को ही पहचान सकते हैं. ये सभी विषय अन्त:प्रेरणा की उपज हैं और इनकी रचना
में बुद्धि का बहुत कम योगदान होता है. इस क्षेत्र में वैज्ञानिक पद्वति
का एक भी चक्कर पूरा नहीं किया जा सकता. किन्तु कला-समीक्षा शास्त्र में
(साहित्य-समालोचना व भाषा विज्ञान को सम्मिलित करके) सभी चारों
वृत्तपादों का कार्य होता है; और ये वैज्ञानिक पद्वति के अधीन हैं.
८१७ पुस्तकालय विज्ञान का आविर्भाव
किन्तु, धर्मविज्ञान एवं ललितकलाओं के विपरीत, पुस्तकालय विज्ञान का
विकास वैज्ञानक पद्धति के अनुरूप है. इस पुस्तक के सभी पिछले अध्यायों
में इस बात को सिद्ध किया गया है. इन अध्यायों में सन् १९३१ ई. के पहले
प्रचलित विशिष्ट पुस्तकालय पद्धतियों व प्रक्रियाओं का, जो पाद १ से मेल
खाती हैं, वर्णन किया गया है. इनमें अनुभवजन्य तथ्यों को, जो अधो बिन्दु
(णडिर्) के अनुरूप हैं, स्पष्ट किया गया है. इस अध्यायों में तथ्यों के
आधार पर व्युत्पादित (ढेरिवेड्) कुछ इन्द्रियानुभविक नियमों (ऐम्पिरिचल्
लत्स्) का भी कतिपय स्थलों पर उल्लेख किया गया है. वृत्त पाद ३ पर ज्ञात
पाँच आधारभूत सिद्धान्त, जो शिरो बिन्दु (़एनिट्ह्) से मेल खातें हैं,
मानकीय नियमों (णोर्मटिवे फ्रिन्चिप्लेस्) का रूप धारण करते हैं. इन मानकीय
नियमों की अनिवार्य उपलक्षणावों के रूप में तत्कालीन पुस्तकालय पद्धतियों
का उल्लेख करके पाद ४ का भी स्पष्ट प्रावधान कर दिया गया है--अर्थात् इन
पुस्तकालय पद्धतियों की रचना मानकीय नियमों के आधार पर की गई है. बाद के
अनुछेदों में कुछ ऐसे संकेत दिये जाएँगे जो यह व्यक्त करेंगे कि किस
प्रकार नवीन निष्कर्ष निकाले जा रहे हैं; और किस प्रकार इन्हीं माननीय
नियमों के अनुसार नवीन पुस्तकालय पद्धतियों की व्याख्या की जाती है अथवा
उनके सुझाव दिए जाते हैं; और किस प्रकार समाज द्वारा सेवा पर लादी गई
परिसीमा शर्तों में होने वाले परिवर्तनों को ध्यान में रखते हुए उनके
पदों व शब्दों की नवीन व्याख्यायें की जा रही हैं--अर्थात् उनके नवीन
अर्थ लगाये जा रहे है. पाँच सिद्धान्तों के सूत्रीकरण ने वैज्ञानिक
पद्धति के कुण्डलित वक्र को क्रियाशील बना दिया है. अत: पुस्तकालय
विज्ञान को, इस आधार पर, एक विज्ञान मानना तर्कसंगत व उचित है.
८१८ जानी-मानी सामान्योक्ति
यह कहा जाता है कि `प्रथम सूत्र'--पुस्तके उपयोग के लिए हैं--एक
सामान्योक्ति अथवा जानी-मानी बात है. अत: उपरोक्त विषयों का वर्णन करने
से पहले इस कथन के बारे में दो शब्द कह देना उपयुक्त होगा. पहले पहल तो
यह कहा जा सकता है कि अधिकाँश विज्ञानों का प्रथम सिद्धान्त इसी तरह का
है. उदाहरणार्थ, न्यूटन द्वारा प्रतिपादित गति का प्रथम नियम इस प्रकार
है, "प्रत्येक वस्तु यदि स्थिर अवस्था में है तो वह स्थिर ही रहेगी जब तक
कि उसकी उस अवस्था की परिवर्तित करने के लिए उस पर कोई बाह्रा बल न लगाया
जाय." क्या यह सामान्योक्ति नहीं है? सम्भवत: तर्कशास्त्र के प्रथम
सिद्धान्त का उदाहरण देकर किसी भी प्रथम सूत्र की नगण्यता को भली-भाँति
स्पष्ट किया जा सकता है. के. आर. पाप्पर (ख्. ष्. फोप्पेर्) ने अपने लेख
"तर्कशास्त्र के नवीन आधार" (णेत् ञोउन्डटिओन्स् ओङ् ळोगिच्, १९४७) में इस
प्रथम नियम की टिप्पणी इस प्रकार की है:--"अनुमति का अत्यन्त जाना-माना व
नगण्य, किन्तु फिर भी अत्यधिक परिशुद्ध नियम निश्चित रूप से यह है
कि,:--"कथन `क' से कथन `क' व्युत्पन्न किया जा सकता है, अर्थात् कथन `क'
के कथन `क' का परिणाम निकाला जा सकता है." यह नियम इतना जाना-माना है कि
अनेक श्रेण्य (छ्लस्सिचल्) तार्किकों के इसे स्वीकार करने में हिचकिचाहट
दिखाई है. उसके मतानुसार `इसको स्वीकार कर लेने से कुछ भी लाभ नहीं होगा,
और यदि इसे अनुमति (ईन्ङेरेन्चे) मान लिया जायेगा तो अनुमति की प्रक्रिया
की प्रतिष्ठा खतरे में पड़ जायेगी. किन्तु यह नियम स्पष्ट रूप से
अप्रामाणिक व अमान्य नहीं है. अत: यह निरर्थक भी हो तो भी हमें इसे
स्वीकार करना पड़ेगा. इसके अलावा इन प्राथमिक विचारों के विपरीत यह भी
कहा जा सकता है कि यह बेकार नही हैं.....यह तो उन आधारभूत नियमो की
नगण्यता का भी पूर्ण रूप से अभिलक्षण है जहाँ से तर्कशास्त्र की इमारत उठ
कर खड़ी होती है. इसके अतिरिक्त हमें यह भी याद रखना चाहिए कि आधारभूत
मान्यताओं की नगण्यता हानि नहीं बल्कि लाभ पहुंचाती है, बशर्ते कि जो कुछ
हम अन्त में प्राप्त करते हैं वह हमारे प्रयोजन के उपयुक्त है....इन
नियमों की नगण्यता के बाबजूद, अनुमेयता व व्युत्पादनीयता (ढेरिवबुलिट्य्)
का विचार, जो इस प्रकार निर्धारित किया जाता है, एक अत्यन्त प्रभावशाली व
शक्तिशाली साधन बन जाता है." `प्रथम सूत्र' के अनुमान वा निहितार्थ,
जिनका उल्लेख इस पुस्तक के प्रथम अध्याय में किया जा चुका है, काफी गहन,
महत्त्वपूर्ण व आमूल परिवर्तन करने वाले साबित हुए है. अब हम, अन्य
सूत्रों की उपलक्षणाओं के रूप में पहले से ही प्रचलित अथवा भविष्य में
प्रवर्तिकत की जाने वाली पुस्तकालय पद्धतियों व प्रक्रियाओं का वर्णन
करेंगे.
८२ द्वितीय सूत्र एवं नवीन प्रकार की पुस्तकें व पद्धतियाँ
सन् १९३१ के बाद अनेक नवीन पुस्तकालय पद्धतियाँ प्रचलित हो गई हैं. ये
सभी पद्धतियाँ `द्वितीय सूत्र' के प्रतिज्ञापन में शामिल `प्रत्येक' शब्द
के निहितार्थो के अनुसार हैं. इन्हीं निहितार्थो को ध्यान में रख कर कुछ
नवीन पद्धतियाँ भी अमल में लाई जा सकती है. सामान्य शब्दों में यह कहा जा
सकता है कि `द्वितीय सूत्र' प्रत्येक व्यक्ति को एक संभाव्य पाठक के रूप
में समझता है. अत: `द्वितीय सूत्र' प्रत्येक व्यक्ति को एक संभाव्य पाठक
के रूप में समझता है. अत: `द्वितीय सूत्र' की व्याख्या करते समय जनसाधारण
का पूरा-पूरा ध्यान रखना चाहिए.
८२१ बच्चों के लिए पुस्तकें
"प्रत्येक" में बच्चे भी शामिल हैं. उन्हें भी पुस्तकें पढ़ने का अधिकार
है. किन्तु व्यस्कों के लिए लिखी पुस्तकें उसके लिए उपयुक्त नहीं होती
हैं. बच्चों में ज्ञान जगत् के सभी क्षेत्रों को एक विशेष ढंग से
प्रस्तुत किया जाना चाहिए. उनकी विवरण शैली सुस्पष्ट होनी चाहिए. उनका
भौतिक गठन विशेष प्रकार का होना चाहिए, और सचिव व सोदाहरण पुस्तकें
बच्चों के लिए अधिक लाभकर होती हैं. अत: कुछ देशों में बालकों के लिए
पुस्तकें लिखने वाले लेखकों व उनके लिए पुस्तकें प्रकाशित करने वाले
प्रकाशकों का एक विशेष वर्ग प्रकट हो गया है. किन्तु भारतवर्ष में लेखकों
व प्रकाशकों के ऐसे वर्ग की कमी है. "विद्यालय व महाविद्यालय पुस्तकालय"
नामक पुस्तक में इसके लिए एक योजना प्रस्तुत की गई है.
८२२ अपसामान्य (आब्नोर्मल्) व्यक्तियों के लिए पुस्तकें
"प्रत्येक" में नेत्रहीन व शय्याग्रस्त विकलांग व्यक्ति भी शामिल हैं. अब
नेत्रहीन पाठकों के उपयोग के लिए, पुस्तकों को ध्वनि पटलों (शोउन्ड्
षेचोर्ड्) के रूप में बदला जा रहा है. इस समय संयुक्त राज्य अमरीका के कुछ
सार्वजनिक पुस्तकालय स्वयं सेवी पाठकों की सहायता से इनका उत्पादन करने
में लगे हुए हैं.
लाइब्रेरी  फ कांग्रेस (ळिब्रर्य् ओङ् छोन्ग्रेस्स्) इसके उत्पादन, भण्डारण व
प्रचालन की व्यवस्था, में मुख्य भूमिका अदा कर रही है. एक बार मैं
पिट्सबर्ग का कार्नेगी पुस्तकालय देखने गया. वहाँ पर मैंने वितान
पुस्तकें (छेइलिन्ग् बोओक्स्) पहली बार देखीं. माइक्रोफिल्म (ंइच्रोङिल्म्) पर
अंकित पुस्तक के वितान पुस्तक कहते हैं. इसके प्रेक्षिपित्र उपकरण
(फ्रोजेच्टोर् एर्‍उइप्मेन्ट्) की सहायता से पढ़ा जाता है. शय्याग्रस्त विकलांग
अपने किसी भी अंग की सहायता से--जैसे अँगूठा या उँगली--जो ठीक तरह से काम
करता है, इस उपकरण का बटन दबा देता है और छत पर लगे हुए पर्दे पर इस
फिल्म का चित्र स्पष्ट दिखाई देता है.
८२३ दस्तकारों के लिए पुस्तकें
`प्रत्येक' में वे दस्तकार भी शामिल हैं, जिनका बौद्धिक एवं आर्थिक स्तर
बहुत ही नीचा होता है. उन्हें भी पुस्तकालयों की ओर आकर्षित करना आवश्यक
है, ताकि वे पुस्तकालयों से लाभ उठा सकें. इस कार्य में सफलता प्राप्त
करने के लिए विभिन्न दस्तकारियों पर आधारित पुस्तकों के सेट प्रकाशित
होने चाहियें. हर एक सेट मुख्यत: किसी एक विशिष्ट दस्तकारी पर आधारित
होना चाहिए. प्रत्येक सेट की पुस्तकों में सम्पूर्ण ज्ञान जगत् का विवरण
इस प्रकार से दिया जाना चाहिए कि सेट में ज्ञान के हर वर्ग या क्षेत्र की
जानकारी देने वाली एक-एक ऐसी पुस्तक विद्यमान हो जो सम्बन्धित दस्तकारी
के दृष्टिकोण से लिखी गई हो. दस्तकारी-प्रधान पुस्तकों के ऐसे सेटों की
आवश्यकता का अनुभव "ऐडुचटिओन् ङोर् लेइसुरे" (१९४६) नामक पुस्तक में पहले
पहल किया गया था और इसका विस्तृत विवरण भारत सरकार को दिये गए ज्ञापन व
"शोचिअल् ऐडुचटिओन् ळिटेरटुरे" (१९५२) नामक पुस्तक में दिया गया था.
८२४ नव-साक्षरों (णेओ-ळिटेरटेस्) के लिए पुस्तकें
`प्रत्येक' में नव-साक्षर भी शामिल हैं. भारतीय समाज में कम से कम एक
पीढ़ी आगे तक नव-साक्षरों की भरमार रहेगी. उसके लिए उपयोगी
क्रमिक-पुस्तकों के सेट की आवश्यकता है. निम्नतम श्रेणी की पुस्तकों में
चित्रों व अक्षर-मुद्रण का अनुपात १० : १ होगा, जबकि उच्चतम श्रेणी की
पुस्तकों में यह अनुपात १ : १० में बदल जायेगा.
इस वर्ग की पुस्तकों का विस्तृत विवरण `नव-साक्षरोपयोगी साहित्य'
(ळिटेरटुरे ङोर् णेओ-लिटेरटेस्) (१९५३) नामक पुस्तक में दिया गया है.
८२५ अन्त्य दस प्रतिशत (ळस्ट् ढेचिलेस्) के लिए पुस्तकें
`प्रत्येक' में निम्नतम योग्यता वाले वे व्यक्ति भी शामिल हैं, जो
बौद्धिक स्तर के आधार पर अन्त्य दस प्रतिशत में गिने जाते हैं. किन्तु,
दस्तकारी-प्रधान व नव-साक्षरो-पयोगी निम्नतम श्रेणी की पुस्तकें भी उनके
लिए उपयुक्त नहीं होंगी. अत: उनके लिए `बोलने वाली पुस्तकों (श्पेअकिन्ग्
बोओक्स्) की आवश्यकता है. `बोलने वाली पुस्तक' वह पुस्तक होती है, जिसमें
उदाहरणों की बहुतायत होती है, जिसकी भाषा व शैली सरल होती है तथा जिसके
अन्त में एक थैली लगा दी जाती है और इस थैली में पुस्तक की विषयवस्तु से
संबंधित ध्वनि पटल (शोउन्ड्-रेचोर्ड्स्) रख दिए जाते हैं. इस प्रकार यह
ध्वनि-पुस्तक (शोउन्ड्-भोओक्) पाठक को तीन प्रकार से आकर्षित
करेगी--अर्थात्, कानों के जरिये, नेत्रों के जरिये व ध्वनिक संकेतों के
जरिये. यह पुस्तक `द्वितीय सूत्र' के लक्ष्य के अनुरूप है. मैंने सन्
१९४८ में चौसर हाउस, लन्दन (छ्हउचेर् ःओउसे, ळोन्डोन्) में आयोजित पुस्तकालय
संघ की बैठक में एक भाषण दिया था; और उस समय मैंने इस प्रकार की पुस्तकों
की आवश्यकता को पहले पहल स्पष्ट किया था.
८२६ फैक्टरी कामगारों के लिए पुस्तकें
`प्रत्येक' में फैक्टरी में काम करने वाले फोरमैन व श्रमिक भी शामिल हैं.
आज-~कल प्राकृतिक व प्रकृतवत् (णेअन्-नटुरल्) उपभोक्ता वस्तुओं पर
जनसंख्या का भार बहुत अधिक बढ़ गया है, और इस कारण से इन दोनों के बीच
असन्तुलन पैदा हो गया. अत: बहुत बड़े पैमाने पर उत्पादकता का प्रचार होना
चाहिए. हम जानते हैं कि आखिरकार, कारखानों में काम करने वाले फोरमैन व
श्रमिक ही उत्पादन दर को बढ़ा सकते हैं और हर प्रकार के अपव्यय निवारण कर
सकते हैं. अत: उन्हें, समय-समय पर, नवीनतम तकनीकी जानकारी मिलनी चाहिए.
किन्तु उसका बौद्धिक स्तर बहुत नीचा होता है. वे सिर्फ मुद्रित पुस्तक से
ज्ञान प्राप्त नहीं कर सकते. अत: श्रव्य-दृश्य सामग्री की सहायता से उनको
नवीनतम तकनीकी जानकारी देकर पहले उनकी रुचि को जाग्रत करना पड़ेगा. इसके
बाद उत्साहपूर्ण सन्दर्भ सेवा के जरिए उन्हें इस योग्य बना दिया जाएगा कि
वे सही-~सही तफसीलें उन पुस्तकों से प्राप्त कर सकें, जो विशेषकर उनके
बौद्धिक स्तर के अनुकूल बना कर लिखी गई हैं और भाषा, शैली व उदारहणों की
दृष्टि से उनको लाभ पहुंचा सकती है. किन्तु `द्वितीय सूत्र' के लक्ष्य को
पूरा करने के लिए इस प्रकार की सामग्री व पुस्तकें अधिकांश भाषाओं में
प्रकाशित करनी पड़ेगी.
८२७ छुट-पुट विशेषज्ञों के लिए पुस्तकें
`प्रत्येक' में किसी भी विषय के छुट-पुट विशेषज्ञ भी शामिल हैं, जो अपने
समकक्ष व्यक्तियों से बहुत दूर, देश के किसी भाग में, स्वयं अकेले ही
रहते हैं. इस सम्बन्ध में द्वितीय सूत्र' इस बात पर बल देता है कि उसका
स्थानीय पुस्तकालय उसके लिए उसकी आवश्यकतानुसार पुस्तकों का प्रबन्ध करे.
किन्तु यह विशेषज्ञ किसी ऐसी पुस्तक की माँग कर सकता है जिसको भविष्य में
अनेक वर्षों तक कोई दूसरा पाठक न मिल पाये. इस बात को ध्यान में रख कर,
`मितव्ययिता का सिद्धान्त' (ळत् ओङ् पर्सिमोन्य्) ऐसी पुस्तक की खरीद के लिए
धन की स्वीकृति नहीं देगा. इस धर्म संकट का सामना एक संघटन-युक्ति के
जरिये करना पड़ता है. इस युक्ति को हम `अन्त:पुस्तकालय आदान-प्रदान' कहते
है. इसका अर्थ यह है कि देश के सभी पुस्तक-संसाधनों (भोओक्-षेसोउर्चेस्) को
एक ही पूल के रूप में मान लिया जाना चाहिए. इस युक्ति की सफलता के लिए एक
संयुक्त-सूची (ऊनिओन्-छटोलोगुए) की व्यवस्था करना आवश्यक हो जाता है.
किन्तु संयुक्त-सूची की व्यवस्था करना सरल काम नहीं है. इसमें अनेक
समस्यायें शामिल हैं. इन समस्याओं को हल भी करना है. इफला (ईङ्ल) आज कल
इन समस्याओं पर विचार कर रही है. ऐनल्स आफ लाइब्रेरी साइन्स (आन्नल्स् ओङ्
ळिब्रर्य् श्चिएन्चे) में भी इस समस्या पर कुछ लेख प्रकाशित करने का विचार
है.
८३ तृतीय सूत्र एवं प्रलेखीकरण
हम जानते हैं कि आधुनिक समाज में बढ़ते हुए आर्थिक दबाव द्वारा प्रवर्तित
नवीन मर्यादाओं व परिसीमाओं के सन्दर्भ में सभी निहितार्थों से लाभ उठाने
के प्रयत्न में तृतीय सूत्र-- अर्थात् प्रत्येक पुस्तक को उसका पाठक
मिले--ने अर्थ निरूपण शास्त्र पर सम्भवत: दबाव डाला है; क्योंकि उसने
अर्थ निरूपणाशास्त्र की सहायता से ही अपने निहितार्थों की फिर से
व्याख्या की है. आर्थिक क्षेत्र में पुस्तकालय सेवा के अभियान के
फलस्वरूप पुस्तकालय वृत्ति का बहुत अधिक विकास हुआ है. दुनियाँ राजनीतिक
क्षेत्र की अपेक्षा आर्थिक क्षेत्र में बहुत तेजी से एक होती जा रही है.
अत: पुस्तकालय सेवा के आर्थिक कार्य बहुत जरूरी हैं. एक ऐसे कार्य का
उल्लेख अनुच्छेद ८२६ में पहले ही किया जा चुका है. वास्तविक स्थिति यह है
कि जनसंख्या का भार बढ़ जाने के कारण भोजन, वस्त्र, आवास, परिवहन एवं
संचार साधनों की समुचित व्यवस्था करने के लिए प्राकृतिक एवं प्रकृतवत्
पदार्थो की बहुत कमी आ गई है. इस कमी को कृत्रिम पदार्थों से पूरा करना
पड़ रहा है. ये कृत्रिम पदार्थ कच्चे माल का सार व तत्त्व निकाल कर बनाये
जाते हैं. क्योंकि यह कच्चा माल सीधे उपभोग के बिलकुल अनुपयुक्त व जहरीला
भी होता है: अत: इसका सीधा उपयोग नहीं किया जा सकता. ये कृत्रिम पदार्थ
संश्लेषण वसंसाधन की रसायन-विधियों से तैयार किए जाते हैं. कृत्रिम चावल
जो अनपेक्षित वनस्पति-उत्पाद से बनाया जाता है, नायलोन जैसे वस्त्र-तन्तु
जो कोयले व पैट्रोलियम से तैयार किए जाते हैं, संसिक्त शहतीर (इमारती
लकड़ी) (ईम्प्रेग्-~नटेड् ठिम्बेर्) जो नाजुक लकड़ी से बनाया जाता है, एवं
प्रचलित कंकरीट (षेइन्ङोर्चेड् छोन्च्रेटे) आदि, उन कृत्रिम वस्तुओं के स्पष्ट
उदाहरण हैं जो स समय काम में लाई जा रही हैं. ऐसी उपयोगी कृत्रिम वस्तुओं
के उत्पादन में सफल होने के लिए अनुसंधान करना जरूरी है. इसके अतिरिक्त,
बड़े पैमाने पर इनका उत्पादन करने एवं भूतल पर स्थित खपत से सभी
क्षेत्रों में इनका तत्काल वितरण करने के लिए बहुत उच्च कोटि के प्रबन्ध
व परिवहन-साधनों की आवश्यकता होती है. इसके लिए भी अनुसन्धान करना जरूरी
है. उक्त सभी क्षेत्रों में अनुसन्धान करना इतना जरूरी है कि अनुसंधान
कार्य को थोड़े समय के लिए भी किसी ऐसे प्रतिभासम्पन्न व्यक्ति के
आकस्मिक आविर्भाव की परीक्षा में स्थगित नहीं किया जा सकता, जो सहज भाव
से अनुसन्धा न में लगा रहता है और जो किसी बाह्रा आवश्यकता से प्रेरित न
होकर, अनिवार्यत: अपनी आंतरिक लालसा व प्रेरणा को तृप्त करने के लिए ही
खोज करता रहता है--अर्थात् अनुसन्धान कार्य को ऐसे व्यक्ति पर नहीं छोड़ा
जा सकता और न ही हम मानव-जाति की आर्थिक सेवा के लिए नवीन आविष्कारों व
खोजों का उपयोग करने में कोई विलम्ब कर सकते; हालाँकि अतीत में ऐसा
विलम्ब करना बिलकुल सामान्य बात थी. उदाहरणार्थ, अतीत में विद्युत् शक्ति
की खोज से बहुत समय बाद लाभ उठाया गया, जबकि परमाणु-भौतिकी के क्षेत्र की
खोजों से आज कल बड़ी शीघ्रता से लाभ उठाया जा रहा है. अत: अनुसंधान कार्य
की व्यवस्था बड़ी सावधानी से करनी चाहिए. वह पाश्र्वबद्ध (सामानान्तर)
(ईन् फरल्लेल्) नहीं बल्कि श्रेणीबद्ध (ईन्-शेरिएस्) होना चाहिए.
८३१ श्रेणीबद्ध अनुसन्धान
श्रेणीबद्ध अनुसन्धान की अनेक उपलक्षणायें हैं जो पुस्तकालय सेवा को
आर्थिक क्षेत्र में उसके अभियान में शीघ्रता से आगे बढ़ने के लिए बाध्य
करती हैं. एक तो, संगठित अनुसन्धान के लिए ऐसी जन-शक्ति की आवश्यकता
पड़ती है जो प्रतिभासम्पन्न व्यक्ति बौद्धिक स्तर से बहुत नीचे बौद्धिक
स्तर वाले वर्ग से प्राप्त की जाती है. दूसरे, एक प्रतिभासम्पन्न व्यक्ति
आत्मनिर्भर व्यक्ति होता है, उसे संगठित पुस्तकालय सेवा पर अनिवार्य रूप
से आश्रित नहीं होना पड़ता.
