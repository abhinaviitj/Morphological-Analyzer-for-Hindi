<ञिने आर्ट्स्><ढ्रतिन्ग्><श्हर्म, ढ्र्. ंअहेन्ड्र खुमर्><षजस्ट्हनि षग् ंअल छ्हिट्र फरम्पर><१९९०><फुब्लिचटिओन् श्च्हेमे><झइ पुर्><७८-८३><२०९०><श्हर्म, ं.ख्-षजस्ट्हनि षग् ंअल-ढ्ष्-औ>

यह चित्र उपरोक्त ईसरदा के चित्र के अधिक समीप है. मधुमाधवी के मालपुरा
में चित्रित चित्र का विषय भिन्न है. इसमें नायिका बिजली की चमक से डरकर
महल की ओर भाग रही है. १८वीं शताब्दी के जयपुर कलम के अन्य चित्र में
नायिका चौकी पर खड़ी होकर मोर को दाना खिला रही है. यह भी मधुमाधवी का ही
चित्र है. अत: मधुमाधवी के स्थान पर ईसरदा के उक्त चित्र को बरारी रागिनी
का चित्र ही माना जाना उचित है. १८वीं शताब्दी के जयपुर के चित्र में भी
यही विषय है जिसका नाम बरारी रागिनी है. दूसरे चित्र का स्वरूप स्पष्ट
है. हाथी होने के कारण इसे कान्हड़ा माना जा सकता है. पर सन्देह उत्पन्न
होता है कि इसमें टूटा हुआ दाँत दिखाई खहीं देता. हाथी सफेद होना चाहिए
परन्तु मारवाड़ के चित्र में हाथी काला भी आया है. एक बिन्दु और विचारणीय
है कि उपरोक्त चित्र में नायक कन्धे पर तलवार लिये है. जयपुर संग्रहालय
के चित्र में सामने दो योद्धा ऊँचा हाथ किये जीत की मुद्रा में हैं, पर
ईसरदा के इस चित्र में नायक के स्थान पर नायिका है, जिसके हाथ में वीणा
है. यद्यपि एक चाकर भाले सहित हाथी के सामने बैठा है. इसमें काले वर्ण की
नायिका एक हाथ थोड़ा ऊँचा किये हुए चित्रित है, जिसकी मुद्रा में
पुरुषोचित भाव है. यह भी कलाकार या संगीतकार का निजी संस्करण है पर रूप
कान्हड़ा का ही समझ में आता है.
मालपुरा :--यहाँ का एक तथाकथित रागमाला सैट है. अन्य प्रभावों के साथ
इसमें जयपुर का भी प्रभाव स्पष्ट देखा जा सकता है. १७०५ ई. का यह तिथि
अंकित सैट बिखरा हुआ है. इसके साथ के ५ चित्र राजकीय संग्रहालय, उदयपुर
में आर. एस. देराश्री के संकलन से आये हैं. सब चित्रों पर देराश्री की
मोहर लगी हुई है. इन चित्रों के चारों ओर लगभग डेढ़ इन्च चौड़ा सिन्दूरी
हाशिया फूलों की बेल से अलंकृत है. हाशिये के बाहर सादा कागज का हाशिया
भी लगभग इतना ही चौड़ा है. मूल चित्र की नाप ६-३/४" ध् १०-१/२" है. शैली,
काली जमीन पर स्वर्ण एवं रजत अक्षरों में आलेख तथा बीच में "गोविन्द" का
नाम सब कुछ क्लॉज द्वारा प्रकाशित चित्र से मिलता है. इन चित्रों के विषय
में प्रच्य विद्या-संस्थान उदयपुर के निदेशक बृजमोहन जावालिया का अनुमान
है कि ये चित्र जयपुर के समीपवर्ती मालपुरा के नहीं हो सकते. श्री
देराश्री राघगढ़ एवं समीपवर्ती देवास के मुख्यमन्त्री थे. आजकल बस जब
कोटा से इन्दौर जाती है तो देवास, उज्जैन और इन्दौर के बीच में आता है.
यह क्षेत्र मालवा में आता है. एक चित्र देषाख रागिनी में पुरुष की पगड़ी
बून्दी जैसी है जो हाड़ौती अंचल का पु ष्ट प्रमाण है. मालपुरा एक ही हो,
यह संभव नहीं है. यह संभव हो सकता है कि उस क्षेत्र में बना यह चित्र
जयपुर के मालपुरा में आ गया हो. इस मालपुरा से और चित्र नहीं मिले.
रणाथम्भौर :--यहाँ के अठारहवीं शताब्दी के एक चित्र पंचम रागिनी के चित्र
का स्वरुप मुगल चित्रों में कुछ भिन्न है. १६१० ई. के मुगल चित्र में
नायिका, नायक की गोद में बैठी और गायकों को स्वयं नायक पुरस्कार दे रहा
है. इस पंचम राग कहा है. १६४० ई. में संभवत: मारवाड़ में चित्रित पंचम को
राग-~पुत्र कहा गया है. इसमें चौकी पर चार-~भुजाधारी कृष्ण बैठे है जिसके
एक हाथ में बाँसुरी है. यह मस्करन मतानुसार चित्रित है, जिसे अनुसार इसके
स्वर कुक्कू पक्षी से मिलते हैं पर इस चित्र में ऐसा पक्षी नहीं है.
१६५० ई. के आसपास आमेर में बने पंचम के चित्र में केवल नायक-नायिका,
आमने-सामने बैठे हैं तथा दोनों के पीछे चँवरियां खड़ी हैं. कांगड़ा
रागमाला (लगभग १७५० ई.) में पंचम को भैरव का रागपुत्र कहा गया है. इसमें
नायक तीन हिरणों को बाँहों में समेटे हुए हैं. पहाड़ी क्षेत्र के ही
१८वीं शताब्दी के अन्य दो रेखाचित्रों में, एक में नायक हिरणों को बुलाकर
उनके सिर पर हाथ रखे हुए है तथा दूसरे में पहाड़ी पर योगी बैठा है, उसके
एक ओर दो शेर व दूसरी ओर दो हिरण खड़े हैं. नीचे दो खरगोश बैठे हैं.
बशोली विलासपुर के लगभग १७५० ई. के चित्र में पंचम रागपुत्र के स्वरूप
में राजकुमार पहाड़ी पर योगी की मुद्रा में बैठा है. उसके एक ओर हिरणों
का जोड़ा तथा दूसरी ओर शेर का जोड़ा है. जयपुर के उन्नीसवीं शताब्दी के
चित्रों में पंचम रागिनी अकेली नायिका दो संगीतकारों से संगीत सुनती हुई
चित्रित की गई है. मारवाड़ अंचल :
अठारहवीं शताब्दी के पांच-छै दशकों में मारवाड़ के इतिहास में अत्यधिक
उथल-पुथल रही. फिर भी इस क्षेत्र में निर्मित चित्र बहुतायत से मिलते
हैं. १७वीं शताब्दी के चित्र देषख रागिनी इस काल के रागमाला
चित्र-परम्परा का उदाहरण है. इसी श्रृंखला के चित्र गूजरी रागिनी में भी
अक्षर उसी प्रकार लिखे हुए हैं तथा तकनीक व शैली सभी वैसी है. कुँ.
संग्रामसिंह (नवलगढ़) इसे मालवा मानते हैं. १६३० ई. चित्रित चित्र में भी
लोक-प्रभाव की प्रधानता है तथा १६४० ई. का पंचम रागपुत्र का चित्र शैली
तकनीक व रंगों की दृष्टि से ज्यादा अच्छा चित्र है, पर लोक-प्रभाव से
मुक्त नहीं हो सका. मारवाड़ का अन्य सैट जिसके ललित राग, देषख रागपुत्र
के चित्र सत्रहवीं शताब्दी के अन्तिम समय या अठारहवीं शताब्दी के
प्रारम्भिक समय के चित्र होने चाहिये. अठारहवीं शताब्दी के मध्य में बने
चित्र गूजरी रागिनी का चित्र इस श्रृंखला की अगली कड़ी है.
एक अन्य चित्र वृन्दावन में उत्सव का आकर्षक चित्र है. १७५० ई, के आसपास
बने इस चित्र में आकारों की स्पष्टता के साथ नारी आकृतियों के सिरे के
पीछे का भाग अधिक उठा हुआ इन्हें पहचानने में सहायक है. ये चित्र
विजयसिंह के समय बने जो वैष्णव-सम्प्रदाय का परम अनुयायी, वृन्दावन
आता-जाता रहता था. अन्य विषयों में दरबार, दृश्य एवं व्यक्ति-चित्र भी
देखे गये हैं. मेड़ता, कुचामन व नागौर में भी चित्रों का निर्माण हुआ है.
मारवाड़ के गूजरी रागिनी के चित्र पर जेतश्री नाम अंकित है. १७५० ई. के
लगभग बने इस चित्र में कमल पर नायिका वीणा लिये बैठी, एक हाथ ऊँचा किये
हुए है, जैसे आम के पेड़ से कुछ तोड़ रही है या नायक को बुला रही है या
अलाप की मुद्रा में है. इसी श्रृंखला का एक चित्र इलाहबाद संग्रहालय में
सुरक्षित है, जो विषय की दृष्टि से मधुमाधवी रागिनी का होना चाहिये. इस
पर पुष्प-चयन शीर्षक लिखा गया है. इसी प्रकार मारवाड़ का ही एक अन्य
चित्र, जो विषय की दृष्टि से गुनकली रागिनी होना चाहिये, तुलसी-पूजा के
गलत शीर्षक से केन्द्रीय संग्रहालय, जयपुर में देखा जा सकता है. इसमें दो
गमलों के सामने नायिका बैठी है. दक्षिण के गूजरी रागिनी चित्र में कृष्ण
गैयाओं के पास खड़े वंशी बजा रहे है. एक गोपी या राधा उनसे बात कर रही
है. तीन गोपियाँ जल के घड़े सिर पर रखे जाती हुई उन्हें देख रही है यह भी
अठारहवीं शताब्दी का चित्र है. जयपुर के अठारवीं शताब्दी के गूजरी रागिनी
चित्र में नायिका चौकी पर वीणा लिये बैठी है, उसके सामने मोर नाच रहा है.
कुलू के १७७५ ई. के आसपास बने चित्र में अकेली नायिका नदी किनारे जमीन
पर, पेड़ के नीचे बैठी वीणा बजा रही है. कांगड़ा के अठारहवीं शताब्दी के
चित्र में गूजरी, दीपक की पाँचवीं रागिनी चित्रित है, जो नदी किनारे छोटे
टीले पर बैठी वीणा बजा रही है. उसके सामने हिरणों का जोड़ा कान लगाये
नायिका का संगीत सुन रहा है.
सिरोही : यहां के प्रसिद्ध रागमाला चित्र १६७५ ई. के आसपास बने. इसी समय
की देवी-~माहात्म्य पाण्डुलिपि पाल एफ. वाल्टर के संग्रह में है. इसी के
संग्रह में सिरोही रागमाला के दो चित्र भैरव राग एवं बसन्त राग कुँवर
संग्रामसिंह (नवलगढ़) के संग्रह के चित्रों से कुछ प्राचीन होने चाहिए,
क्योंकि इनके आकारों में लोक-प्रभाव है तथा अलंकरण एवं सज्जा आदि में भी
प्राचीनता का पुट है. यहाँ प्रकाशित सिरोही के चित्र तैयारी में
वाल्टर-संग्रह के चित्रों से अच्छे हैं. यह तो निश्चित है कि दोनों सैट
अलग-अलग है, क्योंकि वाल्टर के चित्र भैरव राग में हाशिये पर सफेद रेखा
के बाहर लाल रंग की गहराई को भी सफेद रंग की रेखा से बाँधा है, जो चारों
कोनों की ओर चली जाती है.
हिण्डोल रागिनी में प्रचलित रूप ही है, जिसमें नायक-नायिका झूले पर बैठे
होते है, पर इस चित्र में झूला दिवार के कड़ों से लटकाया हुआ है, जो घर
के बाहर है. सामान्यत: हिण्डोल राग में झूला बाहर जंगल में होता है.
कांगड़ा रागमाला में हिण्डोल राग है, जिसमें झूले पर अकेले कृष्ण बैठे
हैं, गोपियां खड़ी हैं तथा पीछे जमीन सपाट है.
पाली : १६३२ ई. में चित्रित पाली रागमाला सैट से मिलती-जुलती १६३३ ई.
पाण्डुलिपि को डगलस बैरट ने स्व. मोतीचन्द खजांची के संग्रह में देखी थी.
लोकशैली में होने के कारण यह सहज ही माना जा सकता है कि इसमें पहले एवं
बाद में भी वहाँ चित्र परम्परा रही होगी. लोकधारा तो सदा प्रवाहमान रहने
वाली परम्परा है. अनुमान ही किया जा सकता है कि वहाँ और विषयों के चित्र
भी बने होंगे. कुँवर संग्रामसिंह के संग्रह में विट्ठलदास के एक पुत्र
सोनग का व्यक्ति-चित्र तथा लखधीर १६३७-~१६७२ ई. के प्रपौत्रों में
नवतसिंह के दरबाड़ का चित्र है. मारवाड़ क्षेत्र में पाली का यह सैट
तिथि-अंकित प्राचीनतम सैट है.
बीकानेर : प्रतापादित्य पाल ने अनुमान किया है मेघमल्हार राग जो
तिथि-अंकित १६०५-६ ई. है, बीकानेर का होना चाहिये. इसके साथ के चार
चित्र, जिनमें एक पर तिथि अंकित है, वर्लिन के म्यूजियम  फ इण्डियन आर्ट
में संग्रहित है. अर्नेस्ट व रोज ने इस चित्र को पापूलर मुगल कहा है,
लेकिन पाल की यह मान्यता है कि शैली की दृष्टि से यह चित्र प्रारंभिक
बीकानेर के चित्रों से मिलता है. यह तो निर्विवाद है कि बीकानेर में कोई
भी निजी शैली नहीं पनपी वहाँ पहले से प्रशिक्षित मुगल कलाकार आते थे. पाल
ने इसका एक कारण यह भी बताया है कि पुरुष आकृति के पीछे आयाताकार में लाल
रंग बीकानेर के प्रारम्भिक चित्रों में भी आया है. हरमन् गोटज ने भागवत
के इन चित्रों को श्रेष्ठ प्राचीन राजपूत चित्र स्वीकारा है.
सत्रहवीं शताब्दी में अन्तिम काल तक आते आते एवं अठारहवीं शताब्दी में
हमें विभिन्न विषयों के चित्र एवं रागमाला सैट प्रचुर मात्रा में मिलते
है. भागवत, रामायण, दैनिक जीवन से सम्बन्धित चित्र, दरबार, व्यक्ति-चित्र
आदि बीकानेर के कलाकारों के प्रिय विषय रहे हैं. १७५० ई. के लगभग काकुभ
रागिनी में नायिका पेड़ पर बैठी दोनों हाथों से फूल छड़ी लिये हुए है.
नदी किनारे बतख, सारस व बगुलों के जोड़े हैं. पीछे दृश्यचित्र में
बकरियाँ चर रही हैं, जो स्थानीय प्रभाव मात्र है. जयपुर के १८ वीं
शताब्दी के रागमाला सैट की काकुभ रागिनी में नायिका दोनों हाथों में माला
लिये खड़ी है. सामने एवं पीछे मोर है. काँगडा रागमाला में काकुभ राग या
रागपुत्र कुछ भी नहीं है.
बीकानेर के फूलमहल में रागमाला एवं अन्य विषयों के भित्ति-चित्र हैं.
इनमें कुछ की अनुकृतियाँ राजकीय संग्रहालय बीकानेर में है. ये अनुकृतियाँ
किस कलाकार द्वारा बनाई हुई है, यह पता नहीं चलता, पर अच्छी बनी हुई नहीं
है. मूल चित्र फूल महल के मुख्य कक्ष में छत की आधार लकड़ियों पर बने हुए
हैं. इन पर बाद में वार्निश जैसा कोई लेप लगाया गया है. सभी चित्रों की
रंगत गहरी है. बड़े पैनलों के रूप में बने इन चित्रों के एक पैनल में २
से ६ तक चित्र बने हुए. चित्रों का आकार १२ से १५ इंच ऊँचा एवं ३० से ५०
इञ्च लम्बा है. ये १८ वीं शताब्दी की रचनाएँ हैं.
अजमेर--अजमेर का रागमाला चित्र १७०० ई. के आसपास बना मिलता है. इसके बाद
के कोई चित्र देखने में नहीं आये. रागमाला के अतिरिक्त यहाँ शिकार,
दरबार, आमोद-प्रमोद, सवारी, नायिकाओं, राजाओं के व्यक्ति चित्र, सवारी
आदि विषयों के चित्र मिलते हैं. यहां प्रकाशित आसावरी रागिनी का प्रतीक
सामान्य है. इसमें कभी यह अन्तर अवश्य होता है कि विष प्रभाव के कारण
नायिका नीले वर्ण की चित्रित की जाती है जिसका वक्ष पर खुला होता है एवं
अधोभाग पत्ती से ढँका होता है. अठारहवीं शताब्दी की मुगल कलम में यह इसी
प्रकार परन्तु गौर वर्ण की चित्रित हुई है. दक्षिण में चित्रित आसा-~वरी
रागिनी का गुलाबी वर्ण है, वक्ष पर पीला वस्त्र है तथा सिन्दूरी चूड़ीदार
पाजामा पहने बैठी नायिका एक हाथ में साँप व दूसरे हाथ में छड़ी लिये हुये
है. जयपुर के आसावरी रागिनी के चित्र में नायिका लहँगा, ओढ़नी पहले जमीन
पर आसन बिछाये बैठी है. इसके सामने सपेरा बैठा बीन बजा रहा है. पूरे
चित्र में सब ओर सांप है. कांगडा रागमाला में आसावारी में साँप नहीं है.
इसमें नायिका की चौकी के पास वृद्धा बैठी है. पीछे मोरछल लिये सेविका
खड़ी है. बशोली विलासपुर की आसावरी रागिनी में नायिका बिस्तर पर लेटी हुई
है तथा सेविका खड़ी है. यह अठारहवीं शताब्दी के मध्य का चित्र है.
किशनगढ़--यद्यपि किशनगढ़ में व्यक्तिचित्र दरबार, सवारी, आखेट,
कृष्णलीला, दैनिक जीवन सम्बन्धी, आम आदमी के चित्र, फूलों, दृश्यचित्र
आदि विभिन्न विषयों के चित्र खूब बने हैं परन्तु रागमाला विषयों के चित्र
अभी तक देखने नहीं आये. अठारहवीं शताब्दी यहाँ की कला का स्वर्ण युग था.
सारी कला नागरीदास के कारण कृष्ण भक्ति पर ही केन्द्रित रही.
सावर : वर्तमान में अजमेर के अन्तर्गत सावर ठिकाना खारी व बनास नदी की
सीमा से घिरा हुआ है. सिसोदियों की खाँप शक्तावत वंश के गोकुलदास को यह
रियायत शाहजहाँ द्वारा १६२७ ई. में दी गई थी. शक्तावत, शक्तिसिंह के वंशज
है, जो उदयपुर के महाराणा उदय-~सिंह का छोटा पुत्र था. महाराणा प्रताप
इसके ज्येष्ठ भ्राता थे. शक्तिसिंह के सत्रह पुत्र थे. इनमें पाट पुत्र
भाणसिंह को भींड़र (मेवाड़) ठिकाना जागीर में मिला. गोकुलदास भाणसिंह का
छोटा पुत्र था. अठारहवीं शताब्दी में राज-~सिंह १७०५ ई. इन्द्रसिंह १७३०
ई, शक्ति-~सिंह १७४९ ई., उदयसिंह १७८० ई. के बाद अजीतसिंह १७९९ ई. में
गद्दी पर बैठे इनमें से कला का प्रश्रयदाता कौन था यह अभी तक स्पष्ट
ज्ञात नहीं है. यहाँ शिकार चित्र एवं व्यक्तिचित्र तो बने हैं पर रागमाला
चित्र अभी तक कम देखने में आये हैं. मस्त हाथियों को वश में करते हुए
चित्र माइलो सी. बीच ने प्रकाशित किये है. एक रागमाला चित्र पंचम राग
संभवत: सावर है. इस चित्र में दो पुरुष संगीतकार बैठे हैं. नायक नायिका
इन्हें ईनाम दे रहे हैं. पीछे दासी खड़ी है. सलेटी, गहरा सिन्दूरी एवं
रामरज रंग, लोक-~प्रभाव को इंगित करते है.
मेवाड़ अंचल :--
मेवाड़ क्षेत्र में रागमाला चित्र परम्परा प्राचीन है. चावंड़ में १६०५
ई. में निसारदी द्वारा चित्रित रागमाला इस क्षेत्र का प्राचीनतम तिथि
अंकित प्रमाण है. यह लगभग ६'ध् ६' का है. चित्तौड़ के समीप २० मील पश्चिम
दिशा में स्थित गिलूँड़ का तिथि अंकित १६०९ ई. का चित्र लोक प्रभाव लिये
महत्वपूर्ण सैट है इसके तीन चित्र यू.पी. शाह ने प्रकाशित किये हैं. इसके
उपरान्त दूसरा रागमाला सैट१६२८ ई. में साहिबदीन द्वारा चित्रित किया गया.
यह शैली की दृष्टि से चावंड़ से भिन्न एवं तैयारी में ज्यादा अच्छी कलम
से बना है. इसी का समकालीन दूसरा चित्र संभवत: कल्याण रागिनी, शैली की
दृष्टि से मिलता जुलता सा चित्र है. मारू रागिनी का चित्र १६५० ई. में
चित्रित है. शैलीगत भिन्नता की दृष्टि से १६७५ ई. के आसपास बना बिला-~वत
रागिनी का चित्र, मुगल प्रभाव लिये हुए है. इससे स्पष्ट हो जाता है कि
अठारहवीं शताब्दी तक आते-आते मेवाड़ क्षेत्र की राग-~माला चित्र परम्परा
समृद्ध और परिष्कृत हो चुकी थी.
रागमाला के अतिरिक्त यहाँ नायिका भेद, सूर-~सागर, भागवत पुराण, रसभवंरी,
कुमारसंभव गीतगोविन्द, रामायण: हरिवंश, गजेन्द्रमोक्ष, मुल्ला दो प्याला,
रसिकप्रिया: के अतिरिक्त पिछवाई एवं व्यक्तिचित्र तथा शिकार-चित्र भी
चित्रित हुए है. दरबार, सवारी पशुओं के चित्र तथा त्यौहारों आदि के चित्र
भी मेवाड़ क्षेत्र व उदयपुर में खूब बने है. बड़े आकार के कागज पर बने
चित्र वर्तमान में उदयपुर महलों में प्रदर्शित हैं जिनमें विभिन्न विषय
चित्रित है. ये चित्र बहुत बाद के हैं, जो बीसवीं शताब्दी तक में बने
हैं.
मेवाड़ क्षेत्र में कागज पर पाण्डुलियाँ १२६० ई. तक की उपलब्ध हो चुकी
है. अकबर के समय रागमाला चित्र बनने प्रारम्भ हो गये थे. यह नहीं हो सकता
कि चावंड से सैट से पूर्व राग-~माला चित्र न बने हों. राणा प्रताप का समय
कठिइनायों का था. जब उन दुर्दिनों में ही कला पनप रही थी तो उनसे पूर्व
क्यों नहीं पनपी होगी? यह विचारणीय है.
इस क्षेत्र में छोटा सा ठिकाना देवगढ़ है जो चित्रकला का महत्वपूर्ण
केन्द्र स्वीकारा जा चुका है. यहाँ व्यक्तिचित्र, शिकार, सवारी, नायिका
भेद, प्रेंमकथा एवं दरबार के चित्र तो मिलते हैं, पर रागमाला चित्र अभी
तक नहीं मिले. यहाँ का प्राचीनतम चित्र कुँवर अनूपसिंह का सूअर का शिकार
करते हुए है जो १७६९ ई. में चित्रित हुआ था.
