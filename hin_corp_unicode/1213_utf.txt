<शोचिअल् श्चिएन्चे><शोचिओलोग्य्><खपिल  शन्स्क्रिटिक् फरम्पर><१९८३><खिटब् घ्हर्><ढेल्हि><६२ टो ६७><२८८०><अट्स्ययन्-भ्हर्टिय शन्स्क्रिटिक्> 

भारतीय सांस्कृतिक परंपराएं कपिला वात्स्यायन कलाओं के क्षेत्र में
सृजनात्मक कार्य प्रश्न-१---बहन जी, आपका विद्याध्ययन प्रतिभा-सूचक
रहा है और उसके बाद भारत सरकार के संस्कृति-विभाग के अध्यक्ष के नाते भी
आपका कार्य उच्चकोटि का रहा है; इस पद पर कार्य करते हुए आप पर भारत के
अन्तर्राष्ट्रीय सांस्कृतिकसम्बन्धों और भारत के भीतर सांस्कृतिक नीति के
निर्माण का दायित्व रहा है--इसक्षेत्र में ऐसी भिन्न-भिन्न चीजें आती हैं
जैसे संग्रहालय, पुरातत्व, पुरालेख,ग्रंथालय और कलाएं--केन्द्रीय स्तर पर
भी और राज्य स्तर पर भी . आपका सरकारी कार्य तो भारत और विदेशों में सुविदित
रहा है पर भारत की प्रदर्शनकारी और सुघट्य (प्लास्टिक) कलाओं के वर्गीकरण और
व्याख्या करने के क्षेत्र में आपकेसृजनात्मक योगदान के बारे में कम से कम
औसत स्तर के शिक्षित सामान्य व्यक्ति को कुछ अधिक जानकारी नहीं है . क्या
आप हमारे पाठकों के लिए भारतीय कलाओं और सौन्दर्यशास्त्र के क्षेत्र में
किये गये अपने सृजनात्मक और अन्वेषणात्मक कार्य का संक्षिप्त विवरण देने
की कृपा करेंगी ? उत्तर--अपने काम के बारे में मैं स्वयं क्या कह सकती हूं
. मैंने बहुत अधिक काम नहीं किया है . मैं अपने लिए इतना ही दावा कर सकती
हूं कि मैं उन भारतीयों में हूं--जिनकी संख्या अब घटती जा रही है--जो अपने
देश की संस्कृति में बहुत अधिक दिलचस्पी रखते हैं . मेरा इतना परिचय है;
और जितनाअधिक समय गुजरता है और मैं दूसरे देशों में होकर अपने देश लौटती
हूं उतना ही अधिक मैं यह अनुभव करती हूं कि मैं अपने देश के बारे में
कितना थोड़ा जानती हूं . मेरा तो सभ्यता की उन परतों को जानने का प्रयास
रहा है जिनका परिचय हमें हमारे स्कूलों और कालेजों में नहीं कराया गया था
. और यह अकेले मेरा ही हाला नहीं है बल्कि एक सारी पीढ़ी का हाल है . यही
हाल भारत की वर्तमान पीढ़ी का हैअसल में इसका एक बड़ा कारण यह है कि जब
मेरी पीढ़ी के लोग पढ़ने गये तबहमें कुछ ऐसा करना पड़ता था जिससे हम अपंग
बन जाते थे, और साथ ही हमेंहर समय अपना पृथक अस्तित्व सिद्ध करना पड़ता था
. मुझे ऐसा लगता है कि आज उस किस्म की चुनौती दिखायी नहीं पड़ती--वह दबाव
या चुनौती अब है ही नहीं--और इसलिए अपने सांस्कृतिक अतीत से परिचित भारतीयों
की संख्या पहले से कम है . मैंने तो सिर्फ इतना किया है कि इसकी व्याख्या की
है, इसे प्रस्तुत किया है, इसके विभिन्न रूपों में परस्पर संबंध दिखाया है,
अवयवों और अवयवी को देखा है और यह बताया है कि आज के वातावरण में यह किस
प्रकार सार्थक है . मैंदेखती हूं कि कला का, साहित्य का, वैदिक अध्ययन का,
बौद्ध अध्ययन का सारे का सारा संसार बिना देखा और बिना जाना पड़ा है . यही
काम मैं करती रही हूं . पर मैं अकेली ही यह नहीं कर रही . यह काम तो मुझे
दिया गया था और उस दृष्टि से मैं कह सकती हूं कि मैं बड़ी भाग्यवान रही हूं
. मैं उन लोगों के प्रति अपनी जितनी कृतज्ञता प्रकट करूं, थोड़ी है, चाहे
वे माता-पिता थे, या गुरू थे जिन्होंने मुझे पश्चिमी और भारतीय साहित्य
की शिक्षा दी या वासुदेव शरण हजारीप्रसाद द्विवेदी, राय कृष्णदास और डा.
राघवन जैसे लोग थे--मैं ऐसे कम से कम आधा दर्जन लोगों के नाम गिना सकती हूं
जिनसे मेरा परिचय रहा; न केवलपरिचय रहा, बल्कि मैंने उनके बहुत निकट रहकर
कार्य किया--या अपने संस्कृत औरमौखिक परंपरा के महान गुरूओं के प्रति (या आज
तीसरे पहर में जो कुछ करती रही जब मैंने एक महान वैदिक विद्वान अग्निहोत्री
रामानुजम ताताचार का रिकार्ड तैयार किया, या नृत्य के अन्य शिक्षकों--मणिपुर
के गुरू अमोबीसिंह या कत्थक के अच्छन महाराज या भरत नाट्यम के गुरू जिनमें
भारतम नारायण स्वामी भी थे, इन सबकेप्रति) . आप जानते हैं कि विद्या के इन
उद्गम स्थलों से परिचय रखने का सौभाग्य मुझे मिला है, और इन महान कलाकारों
से परिचय होने और इनके बाद अगर मैंने वह काम न किया होता जो मैंने किया है,
तो मैं निर्जीव व्यक्ति होती . और मैं जोकुछ भी खोज पायी हूं उसे लिख डालने
का मैंने यत्न किया है . लोक-परंपराएं और कबायली संस्कृति प्रश्न २--बहन जी,
भारत के लोकनृत्यों और कबायली (जनजातियों के)नृत्यों का वर्गीकरण करने, उनका
अर्थ प्रस्तुत करने, और व्यक्ति तथा समाज के स्तर पर नृत्य और जीवन में एक
स्पष्ट सम्बन्ध स्थापित करने का प्रयत्न करने वाली आप प्रथम कला-इतिहासकार
हैं . नगरीकरण बढ़ने और इसके कारण परिस्थितिसंतुलन में गड़बड़ी पैदा होने से
इन कबायली समूहों के शुद्ध एकान्तवास की भारीहानि हुई है और इससे धीरे-धीरे
उनके परंपरागत नृत्य रूपों का अंत हो जाएगा .आपकी राय में केन्द्र और राज्य
के स्तर पर इन कलारूपों की रक्षा के लिए, जिनसे भारत की संस्कृति को बड़ी
विविधता और पुष्टता प्राप्त हुई है, कौन सक्षम अधिकारी है ? साथ ही, ये कला
परंपराएं भावी पीढ़ी के लिए सुरक्षित रखने के वास्ते और सौन्दर्यशास्त्र
संबंधी कौन-सी राष्ट्रीय और राज्य अकादमियां हैं ? उत्तर--इस प्रश्न का
उत्तर मैं दो स्तरों पर देना चाहूंगी : प्रथम तो, जबआप यह मानकर चलते हैं
कि समृद्ध कबायली संस्कृति, कला या नृत्य रूप इत्यादिइन कबा-यली लोगों की एक
देन है तो इस बात को इस रूप में पेश करना एक तरहसे परस्पर विरोधी हो जाता
है, हालांकि मैंने इसके विषय में लिखा है . मैंने जो एक पाठ सीखा है--और
जो कोई चीज नहीं है (मेरे लिए यह नयी थी)--वह यह है कि कला या कलात्मक
कृति या जिसे हम दस्तकारी कहते हैं या संगीत या नृत्य जीवन से विच्छिन्न
कार्य नहीं है . वे जीवन का एक अविभाज्य अंग हैं . हमारेस्तर के लोग ही यह
सोचते रहते हैं कि यह खाली समय का काम है--यह काम का है, यह समय मौज का है,
और नृत्य या गायन या चित्रकला आदि--भी उसी तरहचलते हैं . और जहां मैंने
वह वर्गीकरण करने की कोशिश की है जिसकी आपने इस प्रश्न में चर्चा की है,
वह बुनियादी वर्गीकरण है--यानी कबायली कला औरलोक-कला कहलाने वाली कृतियों
का अन्तर--वह यह है कि एक में तो काम औरकर्म में कोई विच्छेद नहीं होता,
पर दूसरी में विच्छेद-व्यवहारत: होता है, और यह व्यष्टिगत विश्वास है,
जो किसी भी सामूहिक क्रियाकलाप या जीवन के कर्म सेसम्बन्धित नहीं होता
. मैं इसे अप्राकृतिक और खंडित समझती हूं . मैं यह मानती हूं कि एक ऐसी
ची जहै जिसे मानव-व्यष्टि की समग्रता कहा जा सकता है . यह समग्रता या
आधारभूत एकता या अखंडता कला और जीवन दोनों में अभिव्यक्तहोती है . मैं यह
कहना बेतुका समझती हूं कि "घंटे तक सुन्दर हूं और अगले घंटे में कुरूप और
खंडित हूं ." कबायली जीवन हमें बहुत कुछ सिखा सकता है क्योंकि इसका आधार एक
साकल्यात्मक विश्व-दृष्टि पर है . इसके स्तर पर, यह प्रश्न पैदा होता है
कि हम उन्हें ऐसे कौन से तरीके से आधुनिक विकास के फल प्राप्त कराएं जिससे
उनकी मूल्य-व्यवस्था के मूल आधार न झिरने लगें ?" मैं यह मानती हूं कि हमें
विकास का एक नया मौडल विकसित करना चाहिए . यह मॉडल उस रूढ़मॉडल से बिल्कुल
भिन्न हो, जिसमें एक विशालकाय एकसमान ढर्रा बना हुआ है और जो औद्योगिकीकरण
और एक घिसी-पिटी शिक्षा-प्रणाली पर आधारित है; यह प्रच-लित मॉडल अन्ततोगत्वा
लाभदायक नहीं होगा . हमें प्रतिस्पर्धा के बजाय स्वावलम्बन और परस्पर-पूरकता
के आधार पर खड़ी की गयी विकेन्द्रित उप-व्यवस्थाओं का विकास करना चाहिए
और एक ऐसी कार्य-योजना बनानी चाहिए जो समाजों को अति लघु स्तरोंपर, एक
जीवित जीवपिंड के समान समझती है न कि उन्हें एक-एक डिब्बा मानती है . सच
पूछिए तो मैं कोई नई बात नहीं कह रही हूं सिर्फ उस बात को जरा बलदेकर कह
रही हूं जिसे भारतीय विश्व-दृष्टि ने इतने प्रबल शब्दों में कहा था ."मैं
अद्वितीय हूं, तुम वह नहीं हो सकते जो मैं हूं, मैं वह नहीं हो सकता जोतुम
हो . पर तुम मेरे बिना नहीं जी सकते, मैं तुम्हारे बिना नहीं जी सकता ."
वहपरस्पर निर्भरता अर्थात उप-निषद की भोक्ता और द्रष्टा की संकल्पनाएं
परस्पराश्रित हैं ." योरप में औद्योगीकरण धूम धड़ाके के साथ आया . जो कोई
भी देहाती समाज रहेहोंगे वे जैसे रातों-रात लुप्त हो गये . समाजों को अपनी
जरूरतों के अनुसार बातों का चुनाव करने का मौका ही नही मिला . आप सारे
विचारशील अमरीकी और योरप वाले उस तेजी पर अफसोस करते हैं जिससे औद्योगिकरण
वहां हावी हो गया और उसके उनके पैर धरती से उखाड़कर उन्हें उठाकर एक तेज
मनमानी चाल वाली नदी में फेंक दिया . हम भारत के लोग उनके अनुभव से लाभ
उठा सकते हैं, अगर हम चाहें और कोशिश करें और मौडल तथा दूरनीतियां अपनाने
में अच्छे बूरे का विवेक करके चुनाव कर सकते हैं . इसका यह अर्थ नहीं है
कि कबायली-भारत को संग्रहालय की वस्तुओं की तरह जैसे का तैसा रहने देना
चाहिए, मैं इतना ही कह रही हूं कि विकास के लिए हमारे मौडल जीवन के एक
अखंड और साकल्यात्मक सिद्धांत पर आध-धारित होने चाहिएं जिसका लक्ष्य कौशलों
का मस्तिष्क और हाथ के कौशलों का-विकास करना होना चाहिए . इसमें स्वभावत:
संगीत, नृत्य और नाटक, बेंत की दस्तकारी, बांस की दस्तकारी, वस्त्र-बुनाई
और इनके साथ ही लुहारगिरी तथा इलेक्ट्रोनिक्स भी शामिल होने चाहिएं . इस
प्रकार भारतीय समाज के एक भाग को उस विवेकशून्य, उद्योगीकरण के और नगरीकरण के
आकस्मिक आघात से बचाया जा सके . आपके प्रश्न का दूसरा भाग यह है कि केन्द्रीय
स्तर पर बनायी गयी अकादमियोंके लोग क्या कर रहे हैं . अगर आप पहले हिस्से के
मेरे युक्ति-क्रम को समझ गयेहैं तो दूसरे प्रश्न का उत्तर स्वयं मिल जाएगा
. स्पष्ट है कि कबायली नृत्य कासंरक्षण सारे कबायली जीवन को पूरी तरह नष्ट
करके नहीं किया जा सकताचूंकि आधुनिक विकास में सारी चीज है कि उनके जीवन
के इन सारे पहलुओं, गये-गुजरे जमाने का, लुप्त वस्तुओं जैसा बना दिया जाए,
इसलिए कला अकादमियों, कला-संस्थाओं या केन्द्रीय संस्थाओं का काम जरा-सा
ऊपरी काम मात्र रह जाता है--कि वे व्यवस्थित रीति से इसका लेखा तैयार करें
. मुझे लगता है कि यह काम किया जा रहा है . नव-शास्त्रीय नृत्य-परंपरा का
पुनर्जन्म प्रश्न ३---भारतीय शास्त्रीय नृत्यों के क्षेत्र में आपने स्वयं एक
नृत्यांगना के रूप में भी और शास्त्रीय नृत्य रूपों के व्याख्याता और संवर्धक
के रूप में भी महत्वपूर्ण योगदान किया है . भारत में भारतीय शास्त्रीय
नृत्यों केभविष्य के बारे में आप क्या कहना चाहेंगी ? साथ ही यह भी बताइए
कि अतीतकाल में राष्ट्रीय एकीकरण के संवर्धन में इनकी क्या भूमिका रही है
और भविष्य में क्या संभावनाएं दिखायी पड़ती हैं ? उत्तर--शास्त्रीय शब्द पर
मुझे आपत्ति है क्योंकि भारत के नगरों में आप जोनर्तक-नर्तकियां देखते हैं,
वे `शास्त्रीय' भारतीय नर्तक-नर्तकी नहीं होते . जैसा कि मैंने लेखों में
बार-बार कहा है, वे पुरानी पुन:-सृजित की गयी नव-शास्त्रीय शैलियां हैं .
वे बिल्कुल समसामयिक हैं . उनमें से बहुतों के पुनर्निर्माण का समय ३५ साल
से अधिक पुराना नहीं है--यानी मेरे जीवनकाल मेंही यह शुरू हुआ है . जब आप
यह कहते हैं कि भरत-नाट्यम बहुत प्राचीन है, तब आप एक पुरातत्वीय अतीतकाल
की बात कर रहे हैं, न कि भरत-नाट्यम किसी की समसामयिक प्रस्तुति की . आज
मंच पर जो समसामयिक भरत-नाट्यम आप देखतेहैं उसका इति-हास १९३५ या १९३४ से
पहले का नहीं है . लगभग इसी समय देवदासियों के एक परिवार में उत्पन्न बाल
सरस्वती ने मन्दिर के अहाते से बाहर नृत्य प्रस्तुत करने का निर्णय किया .
अगर मुझे ठीक याद है तो उसने यह नृत्य वाराणसी में प्रस्तुत किया था . यह एक
साहसिक कदम था, क्योंकि १९१२ और १९३५के बीच देवदासियों को अच्छी दृष्टि से
नहीं देखा जाता था और शिक्षित भारतीय लोगभारतीय समाज में सुधार लाना चाहते
थे . अंग्रेजों ने मद्रास और उड़ीसा में कानून बनाकर मन्दिरों में नृत्य
करने पर रोक लगा दी थी . इस पृष्ठभूमि में बाल-सरस्वती की नृत्य प्रस्तुति
बहुत महत्वपूर्ण बन जातीहै और उसका साहस प्रकट करती है . उसकी प्रस्तुति
की दूर-दूर तक प्रशंसा हुई लगभग उसी समय एक सर्वथा भिन्न पृष्ठभूमि वाली
एक ब्राह्मण स्त्री ने नृत्य सीख लिया और उसे मंच पर प्रस्तुत किया . यह
प्रसिद्ध श्रीमती रूक्मिणी देवी थी . परदोनों में एक अन्तर दिखायी देता
था . समाज-विज्ञान की दृष्टि से कहें तो दोनों ने नृत्य की एक शैली को,
जिसे पहले सादिर कहते थे और अब भरत-नाट्यम कहते हैं, पुनरूज्जीवित करने में
मार्मिक महत्तव की भूमिका निभायी . एक में तो कलाकार बाल-सरस्वती ने,
जिसके पीछे अनेक पीढ़ियों के संस्कार थे, एक दूसरे ही दर्शक वर्ग के लिए
वह कला प्रस्तुत की जो केवल मंदिरों में प्रस्तुत की जो केवल मंदिरों में
प्रस्तुत की जाया करती थी; दूसरे उदाहरण में, यह एक परंपरा केखंडों को
पुरानी दिखायी पड़ने वाली, पर वास्तव में एक नयी संरचना में, और निश्चित
रूप से एक नये कलाबोध में बैठाने का बौद्धिक प्रयास था . उदाहरण के लिए,
मान लो कि आपके पुरखे ज्योतिषी थे पर आप अब ज्योतिष नहीं लगाते .पर अगर आप
फिर से, ज्योतिष लगाने का निर्णय कर लें तो यह वही बात नहीं होगी . और अगर
मेरे पुरखे कभी ज्योतिष नहीं रहे और मैं हस्तरेखा विज्ञान सीखना चाहती हूं
और ज्योतिषी के रूप में अपना काम जमाना चाहती हूं तो यह सर्वथा दूसरीबात
है . तो इस तरह वे नृत्य शैलियां प्राय: "पुन: रचित" थी और इनके लिए यही
शब्द प्रयुक्त किया जा सकता है . आप देखते हैं कि कथकली के साथ भी यही हुआ
. वल्लतोल का कल्याण हो . मेरा मतलब यह है कि कथकली हर तरह से एक १७वीं
सदी का कलारूप थी . और कोई भी इसकी ओर ध्यान नहीं दे रहा था . बड़े-बड़े
उस्ताद कलाकारमौजूद थे, इत्यादि . बाद में वल्लतोल ने एक संस्था बनाने की
कोशिश की और इन लोगों द्वारा राष्ट्रवादी तथा पौराणिक विषयों पर और अधिक
नाटक लिखे गये, इत्यादि . यही बात रवीन्द्रनाथ ठाकुर के साथ हुई . यह सब इस
सदी के चौथे दशक का इतिहास है, उससे पहले का नहीं . इसलिए जब हम भारत की
शास्त्रीय(क्लासिकल) कलाओं के भविष्य की बात करते हैं, तब हमारे विचारों में
बड़ी स्पष्टता होनी चाहिए . भविष्य किस चीज का ? किस शास्त्रीय कला का ? मैं
कहतीहूं कि भारतीय चित्रकार प्रतिदिन नये चित्र बना रहे हैं, भारतीय नर्तक
प्रतिदिनएक नयी प्राचीन कला का सृजन कर रहे हैं क्योंकि संरचना की दृष्टि
से ही यह विषय पुराना है . यह अतीत नहीं है--यह तो उसका पुन:सृजन है,
अतीत कीपुन: रचना है--और यह भेद बड़ा महत्वपूर्ण है; वह बात अलग है जब
हम कोई ऐसी प्रस्तुति देखें जैसी वह मणिपुरी परंपरा थी जो हमने हाल के एक
समारोह में देखी थी जिसमें आप भी उपस्थित थे . और वे लोग एक सोलहवीं शती
की परंपरा प्रस्तुत करते हैं . पर जब मैं मंच पर मणिपुरी नृत्य करती हूं,
तब वह सच्चा,प्रामाणिक मणिपुरी नहीं होता क्योंकि यह जीवन-शैली का अंग
नहीं है . मैं जैसे मस्तिष्क से अन्य चीजें प्रस्तुत करती हूं वैसे ही
इसकी भी पुन:रचना कर रही हूं . यह कला हो सकती है पर यह परंपरा नहीं है
. इसलिए जब आप मुझसे यहप्रश्न पूछते हैं कि हम शास्त्रीय नृत्य संर-क्षण
करेंगे या नहीं, तब आप यह पूछ रहे हैं कि दिल्ली के मंचों पर और अधिक
शास्त्रीय नृत्य प्रस्तुत होंगे या नहीं, कि अथवा यह कि मणिपुरी जीवन की
समग्रता का अंग बना रहेगा या नहीं ? ये दोनों सर्वथा भिन्न प्रश्न है और
मैं दृढ़ता से यह मानती हूं कि इन मूलस्त्रोतों को ऐसे परिवेश में जीवित
रखना और पोषित करना बड़ा महत्वपूर्ण है जिसमें ये कलाएं फलती-फूलती हैं,
मणिपुर समारोह जैसे कार्यक्रम आयोजित करने का यही लक्ष्य है . मैं नर्तकों
को चिदम्बरम ले जाकर यही करने की कोशिश कर रही हूं कि वे चक्कर पूरा करके
फिर सन् १९१२ पर पहुंच जाएं . यदि जीवन केसाथ उनका ताद्रूप्य स्थापित नहीं
होता तो ये कलाएं सर्वथा कालदोष-ग्रस्त, रूढ़ कलाएं मात्र रह जाएंगी और
समसामयिक जीवन में इनकी पृथक पहचान समाप्त हो जाएगी जैसा कि कुछ का अब भी
हो रहा है . वे ऊपरी दिखावे में ही पुरानी लगेंगी पर परंपरा का प्रवाह नहीं
होंगी . विदेशों में भारतीय संस्कृति का प्रभाव प्रश्न ४--सौन्दर्यशास्त्र
के क्षेत्र में आपकी कृति भारत की प्रदर्शनकारीकलाओं और कला-परंपराओं को एक
व्यापक फलक पर समेटती है जो भारत की भौगोलिक सीमाओं के बाहर तक फैला हुआ
है और सच पूछिए तो सारे एशिया तकपहुंचा हुआ है . विदेशों में, विशेष रूप
से एशियाई देशों में भारतीय संस्कृति का चित्र प्रस्तुत करने में भारतीय
कला-परम्पराओं की भूमिका पर आप क्या टिप्पणीकरना चाहेंगी ? उत्तर--मैं
यहां यह कहना चाहती हूं कि इस क्षेत्र में काफी काम नहीं हुआ है, और मैं
जानबूझकर आपके प्रश्न के दूसरे हिस्से तक अपने आपको सीमित कर रही हूं,
अर्थात् भारतीय और हर कोई अक्सर यह कह देता है . लेकिन यह एक तथ्य है किहम
एक-दूसरे को ब्रिटेन के माध्यम से या किसी अन्य देश के माध्यम से जानते
हैं,कि हम एक-दूसरे को जानते तो हैं, पर हम एक-दूसरे को प्रत्यक्ष रूप में
नहींजानते, मैं कहना चाहूंगी कि अन्य किसी क्षेत्र की अपेक्षा कला के क्षेत्र
में यह बात बिल्कुल सच है कि हम एक-दूसरे को इंग्लैंड के माध्यम से भी नहीं
जानते . शिक्षा और दर्शन या विज्ञान के क्षेत्र में हम एक-दूसरे को इंग्लैंड
के माध्यम से या जर्मनी या रूस आदि के माध्यम से जानते हैं .
