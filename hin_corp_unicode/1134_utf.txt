<औङ्ङिचल् आन्ड् ंएडिअ ळन्गउगेस्><ंअस्स् ंएडिअ><आनोन्य्मोउस्><ईन्ड्र फ्रियडर्स्ह्नि ख झनम् ख्रन्टि खि घोड् ंए><१९८४><झ्यो -  शहिट्य छ्हेट्न><फट्न><६-९><२०९७><आनोन् - ईन्ड्र फ्रियडर्स्ह्नि ख झनम् ख्रन्टि कि> 

महाभारत में यक्ष - युधिष्ठिर संवाद का प्रसंग आता है. यक्ष ने युधिष्ठिर
से जो प्रश्न किये थे उनमें एक यह भी था कि `आश्चर्य क्या है?' उत्तर में
युधिष्ठिर ने कहा था, `आश्चर्य यह है कि मृत्यु को अवश्यम्भावी मानते
हुए भी मनुष्य उससे डरता है.' सामान्य दृष्टि में युधिष्ठिर के इस कथन
को एक शाश्वत सत्य की संज्ञा दे दी जाती रही है, लेकिन इतिहास में कई
ऐसे योद्धा-युगपुरुषों का उल्लेख भी आया है, जिन्होंने हँसते - हँसते
निर्द्वन्द्व भाव से मृत्यु का वरण किया. बल्कि इंदिरा गांधी तो उनसे
भी दो कदम आगे निकल गयीं. उन्होंने केवल निर्द्वन्द्व भाव से मृत्यु
का सामना किया बल्कि सम्भावित हत्यारों को अपने बेहद करीब रखा - `आंगन
कुटी छाय'.अगर हम गौर से इंदिराजी के समूचे जीवन का अवलोकन करें, तो यह
निर्द्वन्द्व भाव उनके व्यक्तित्व में बचपन से रचा-बसा दिखाई देगा. जिस
समय इंदिरा गांधी एक नन्हीं - सी बच्ची थीं और इलाहाबाद के अपने पैतृक घर
`आनन्द भवन' में रहती थीं, उस समय प्रिंस आफ वेल्स के लखनऊ आगमन के बायकाट
संबंधी पर्चे बाँटते हुए उनके दादा मोतीलाल नेहरू और पिता जवाहारलाल नेहरू
को गिरफ्तार करके छह महीने की जेल और जुर्माने की सजा सुनाई थी. उस समय
तो खैर नहीं इन्दिरा ने अदालत के इस फैसले को निर्द्वन्द्व भाव से सुना
ही, लेकिन उसके बाद जो घटना घटी वह अपने-आप में बेमिसाल है और इस बात
का प्रमाण भी कि निर्भीकता और निडरता उनकी जन्मना प्रवृत्तियां थीं. हुआ
यह कि नेहरू पिता-पुत्र ने जेल की सजा तो स्वीकार कर ली, लेकिन जुर्माना
भरने से इन्कार कर दिया. फलतः पुलिस `आनन्द भवन'पहुंची और नेहरू परिवार की
वस्तुएं व फर्नीचर वगैरह ले जाने लगी. यह देखकर नन्हीं इंदिरा के क्रोध
की सीमा न रही. गुस्से से पैर पटकते हुए, आंसुओँ के बीच वह उबल-सी पड़ी,
"इन्हें तुम नहीं ले जा सकते. यह हमारी चीजें हैं." और पुलिस इंसपेक्टर की ओर
उसने अपनी नहीं मुट्ठियां तान दीं.प्रतिरोध की यह मुखरता इंदिरा गाँधी में
जीवन भर रही. जिस बात को उनकी अन्तरात्मा ने नहीं स्वीकारा, उसका उन्होंने
अपनी पूरी समर्थ्य के साथ प्रतिरोध किया. इसी सिलसिले में एक और घटना याद आ
रही है; सन् ४१-४२ के दौरान की -फिरोज गांधी के साथ उनकी गिरफ्तारी से ठीक
पहले की. उन दिनों राष्ट्रीय आंदोलन इतनी तेजी पर था कि पंडित नेहरू और
उनकी बहन पंडित विजयलक्ष्मी समेत देश के सभी प्रथम श्रेणी के नेता गिरफ्तार
किये जा चुके थे. फिरोज गांधी भूमिगत हो गये थे और इँदिराजी `आनन्द भवन' की
जिम्मेदारियां संभालने के साथ-साथ राष्ट्रीय आंदोलन की खुली कार्रवाइयों में
हिस्सा लेती थीं. एक रोज जब वह एक जनसभा को संबोधित कर रही थीं, कि पुलिस
आ धमकी . एक अंग्रेज अफसर गुस्से से उफनता हुआ ठीक इंदिराजी के सामने आ
खड़ा हुआ और चीखा, "बकवास बंद करो, वर्ना गोली मार दूंगा." उन्होंने बोलना
जारी रखा; बल्कि पहले से अधिक ऊँची और निर्भीक आवाज में. यह देख वह अंग्रेज
अफसर पागलों की तरह इंदिरा जी पर झपटा. ठीक तभी, बिना पल भर की देर लगाए
फिर झपटा. ठीक तभी, बिना पल भर की देर लगाए एक एंग्लो-इंडियन सैनिक भीड़ को
चीरता-फाड़ता आगे बढ़ा और इंदिरा गाँधी और उस अंग्रेज अफसर के बीच आकर खड़ा
हो गया. लोगों ने देखा कि वह, एंग्लो इंडियन सैनिक के रूप में, स्वयं फिरोज
गांधी थे. उसी समय पति-पत्नी फिरोज-इंदिरा-दोनों को गिरफ्तार कर लिया गया
और इलाहाबाद की नैनी सेन्ट्रल जेल में रखा गया, जहां से ठीक नौ महीने बाद,
मई १९४२ में, इंदिरा जी छूटीं. फिरोज गांधी को अगस्त में छोड़ा गया.ऊपर की
इस घटना से भी इंदिरा जी के निर्भीक, प्रखर और दृढ़ निश्चयी स्वभाव की झलक
मिलती है.इंदिरा गांधी के समूचे जीवन - आख्यान और विश्व घटना चक्र पर एक
साथ नजर डालते हुए कहा जा सकता है कि उनका जन्म क्रांति की गोद में हुआ.
७ नवंबर १९१७ को रूस के महान अक्टूबर क्रांति हुई और उसके १२ दिन पहले १९
नवंबर को इंदिरा जी का जन्म हुआ. शायद इसीलिए भारत कोकिला श्रीमती सरोजनी
नायडू ने कहा था, "जवाहारलाल - कमला को कोख से `भारत की नयी आत्मा' अवतरित
हुई."दादा मोतीलाल नेहरू ने पोती का नाम, अपनी माँ इन्द्राणि के नाम पर,
इंदिरा रखा, लेकिन जवाहारलाल जी और उनकी पत्नी कमला नेहरू अपनी बच्ची का नाम
प्रियदर्शिनी रखना चाहते थे. प्रियदर्शिनी अर्थात् जो नेत्रों को सुखद लगे.
आखिर दोनों नामों को एक में मिलाकर इंदिरा प्रियदर्शिनी कर दिया गया. किन्तु
घरेलू-बोलचाल में माता-पिता पुकारते थे और इंदु उसी प्यार से अपने पिता को
`बापू' कहती थी.उसी नन्हीं उम्र में इंदिरा का परिचय राजनीति से करा दिया
गया. जीवन की पहली राजनीतिक सभा में इंदिरा ने महज चार वर्ष की उम्र में
हिस्सा लिया-दादा मोतीलाल के साथ. उसी उम्र में उसने अदालत का कटघरा भी देख
लिया. मोतीलाल जी ने बिना, अपना बचाव किये, जब जेल की सजा सुनी, तो चार
वर्ष की नन्हीं बच्ची उस विशाल `आनन्द भवन' में अकेली रह गयी. उन दिनों
की अपनी दिनचर्या के बारे में इंदिरा जी ने एक स्थान पर कहा है, "उन दिनों
मेंरी प्रिय दिनचर्या यह थी कि मैं एक ऊंची मेज पर खड़ी हो जाती और घर के
सभी छोटे - बड़ो नौकरों को अपने आसपास एकत्र करे ऊंची - कड़कती आवाज में
राजनीतिक भाषण देती."उन दिनों समूचे देश में आजादी का जो आंदोलन चल रहा था
`आनन्द भवन' उसका मुख्यालय बना हुआ था. आंदोलन में हिस्सा लेने वाले अनेक
कार्यकर्ता और नेता महीनों वहाँ रहते थे, अतः अपनी उस नन्हीं उम्र में
ही इन्दिरा, महात्मा गांधी, डा.  राजेंद्र प्रसाद.  गोविन्द बल्लभ पंत,
मौलाना आजाद और सरोजनी नायडू जैसे भारत के अग्रणी राष्ट्रीय नेताओँ
के सान्निध्य में आ गयी थी. जब विदेशी कपड़ा और वस्तुओँ की होली जलाने
का दौर आया, `आनन्द भवन' की बहु-मूल्य वस्तुएं भी नेहरू परिवार के लोगों
ने स्वेच्छा से आग के हवाले कर दीं, हालाँकि, इसका औचित्य समझ पाना नन्हीं
इंदिरा की बुद्धि से परे की बात थी. वह भी ऐसी अधिकांश वस्तुओँ से दूर-दूर
रहने लगी. एक बार एक परिवार के रिश्तेदार विदेश से लौटे, तो इंदिरा के लिए
पेरिस से कीमती पोशाक लाए. नन्हीं इंदिरा उस रिश्तेदार को, अपने प्रति अपार
सनेह के लिए, धन्यवाद देने में पीछे नहीं रही, लेकिन उस पोशाक को लने से
इन्कार कर दिया. यह देखकर उस सज्जन ने उस गुड़ियां की ओर इशारा किया, जिससे
इंदिरा उस समय खेल रही थी. उसने कहा, यह भी तो विदेश की बनी हुई है. इंदिरा
को वह गुड़िया बेहद प्यारी थी. अतः तत्काल तो उसके बारे में कोई फैसला नहीं
कर सकी, लेकिन इस समस्या को लेकर हफ्तों उसके चेहरे पर बेचैनी छायी रही और
आखिरकार एक दिन घर के एक एकांत कोने में ले जाकर उसे जला दिया.इंदिराजी के
बचपन की यह घटना महज एक सामान्य घटना नहीं है, बल्कि आगे चलकर उनमें जिस
दृढ़ निश्चयी व्यक्तित्व का विकास हुआ, उसकी पूर्व पीठिका है. सिद्धांतों
के लिए, सिद्धांतों को व्यावहारिकता में बदलने के लिए, अपनी प्रिय से प्रिय
वस्तु का बलिदान कर देना उन्होंने बहुत छोटेपन से सीख लिया था.इंदिरा का
विद्यारमभ, नेहरू परिवार की तमाम समृद्धि और सम्पन्नता के बावजूद, विधिवत्
नहीं हो सका. चूँकि पूरे परिवार का घरेलू जीवन बेहद अस्त - व्यस्त अनिश्चित
और कठिनाईयों से भरा रहा करता था. अतः इस दिशा में सुनियोजित ढंग से कुछ
नहीं किया जा सका, हालाँकि, माता-पिता को अपनी इकलौती बच्ची की भावी जिन्दगी
की चिन्ता हर पल सताती रहती थी. अभी इंदिरा पांच वर्ष की भी नहीं हुई थीं
कि पंडित जवाहरलाल ने लखनऊ जेल से अपने पिता को लिखा था : मेरी इच्छा है
कि अगर हो सके तो (इंदिरा की) की पढ़ाई का कुछ प्रबन्ध अवश्य किया जाए.
निश्चय ही, मैं उसे आसानी से ठीक कर लेता, लेकिन मैं तो चार नम्बर की बैरक
में बंद हूँ. इसलिए कुछ न कुछ प्रबन्ध अवश्य किया जाना चाहिए." और इस तरह
प्राइवेट टयूटरों के जरिए इंदिरा की पढ़ाई शुरू हुई. लेकिन यह सिलसिला भी
अधिक दिन नहीं चल पाया. सन् १९२४ के अंत में इंदिरा की माँ कमला नेहरू ने
समय से पहले, एक पुत्र को जन्म दिया. इस घटना ने परिवार को खुशी के बजाय
दुःख में डुबो दिया, क्योंकि बच्चा केवल दो दिन जीवित रहा. उधर कमलाजी भी
गंभीर रूप से बीमार हो गयीं और डाक्टरों ने उनकी बीमारी को क्षय का रोग
बतलाया. सन् १९२५ के अंत तक कमलाजी की हालत इतनी नाजुक हो गयी कि डाक्टरों
की सलाह पर इलाज के लिए उन्हें स्विट्जरलैंड ने जाने का निर्णय किया गया.और
इस तरह १९२६ के मार्च महीने में पंडित जवाहरलाल नेहरू अपनी बीमार पत्नी और
९ वर्षीय पुत्री इंदु को लेकर जलमार्ग से यूरोप के लिए रवाना हो गये.यात्रा
पर था, तभी उन्हें सोवियत रूस से अक्टूबर क्रांति की दसवीं वर्षगांठ में
सम्मिलित होने का निमंत्रण मिला. पोलैंड के रास्ते से सभी रूस गये और वहां
चार दिन रहे.दिसम्बर १९२७ में इंदिरा अपनी माँ, बापू और बुआ कृष्णा के साथ
पानी के जहाज से सस्वदेश के लिए रवाना हुई. दादा मोतीलाल तीन महीने और यूरोप
में रहे.उनके स्वदेश लौटने पर, इलाहाबाद में, `आनन्द भवन' की पुरानी इमारत
के साथ एक नयी इमारत का निर्माण कराया गया. उस समय तो उसे भी `आनन्द भवन'
पंडित नेहरू अपनी पत्नी और पुत्री के साथ कुछ महीने जेनेवा में एक फ्लैट
लेकर रहे. वहीं एल्प्स की पहाड़ियों के बीच बेक्स के इकोल नूवेल स्कूल में
इँदिरा को भर्ती करा दिया गया. लेकिन वहाँ नन्हीं इंदिरा के लिए ज्यादा
दिलचस्प और शिक्षाप्रद रोमां रोला, जार्ज बर्नाडे शा, अल्वर्ट आईस्टीन,
अर्नेंरट ट्रालर जैसे विश्व विख्यात विचारकों, साहित्यकारों और वैज्ञानिकों
का सम्पर्क साबित हुआ. यूरोप में रहने वाले अनेकानेक निर्वासित भारतीयों
के सम्पर्क में भी वहाँ इंदिरा आई.सन् १९२७ की गर्मियों में, कमलाजी के
स्वास्थ्य में कुछ सुधार दिखाई दिया. पं.  नेहरू इस बीच थोड़े-थोड़े समय
के लिए बर्लिन, लंदन, पेरिस और रोम का चक्कर भी लगा आए थे. ब्रसेल्स में
आयोजित `कांग्रेस आफ आप्रेस्ड नेशनैलिटीज' (शोषित राष्ट्रों का सम्मेलन)
में भी उन्होंने भाग लिया था. इसी दौरान इंदिरा के दादा पं.  मोतीलालजी भी
यूरोप पहुँच गये. उन्होंने पूरे परिवार को बर्लिन और पेरिस घुमाने की
योजना बनाई. जब पूरा नेहरू परिवार बर्लिन और पेरिस की ही कहा जाता था,
लेकिन अब वह `स्वराज्य भवन' के नाम से प्रसिद्ध है. उसकी दूसरी मंजिल पर,
इंदिरा के बापू और माँ के लिए कई कमरों वाली खुली जगह थी और एक अलग कमरा
इंदिरा के लिए भी था.अपनी पहली विदेश - यात्रा से लौटने के बाद इंदिरा जी
मुख्य रूप से दो स्कूलों में पढ़ीं - एक तो पूना के `पीपल्स ओन स्कूल' में,
जिसे जहाँगीर जीवाजी वकील व कूबरवाई वकील नामक पारसी दम्पत्ति चलाते थे;
दूसरे, गुरुदेव रवीन्द्रनाथ ठाकुर के शांति निकेतन में. इन दोनों स्कूलों
की छाप इंदिराजी के समूचे जीवन पर अमिट रूप से देखी जा सकती है. पूना के
स्कूल से अगर उन्हें आजादी, आत्मविश्वास, आत्मानुशासन और गृह प्रबंध की
शिक्षा मिली, तो शांति निकेतन ने उनमें कला, संगीत, नृत्य और साहित्य की समझ
पैदा की. इसके अलावा, इंदिरा में गहरी समझदारी पैदा करने में पंडित नेहरू
के उन पत्रों की भी अन्यतम भूमिका है, जो उन्होंने अपनी प्यारी बेटी इंदु को
संबोधित करके जेल में लिखे थे और जो बाद में `पिता के पत्रपुत्री के नाम' और
`विश्व इतिहास की झलक' नाम से पुरस्कार के रूप में प्रकाशित हुए. उन पत्रों
द्वारा एक जिम्मेदार पिता ने अपनी होनहाल इकलौती बेटी को दुनिया भर की तमाम
सभ्यताओँ के विकास की कहानी बता की दुनिया भर की तमाम सभ्यताओँ के विकास
की कहानी बता डाली थी, ताकि बेटी "भारत की सेना हेतु एक बहादुर सैनिक के
रूप में विकसित हो सके."जहाँ तक उन संस्कारों की बात है, जो इंदिरा जी में
बचपन से पल रहे थे, उसकी हल्की सी झलक `जोन आफ आर्क' जैसे साहसी और निडर
चरित्रों में उनकी बाल्यकालीन दिलचस्पी से मिल जाती है. एक बार की बात है,
परिवार की एक प्रौढ़ महिला ने देखा कि इंदु बरामदे में अपनी दोनों बाहें
फैलाये सीना ताने खड़ी है. अपने एक हाथ से वह एक खंभे को कसकर पकड़े थी और
दूसरा हाथ दृढ़ता के साथ ऊँचे उठाये हुए थी, मानो किसी समूह को उद्बोधित कर
रही हो. इसका कारण पूछने पर जवाब मिला, "खेल-खेल में नन्हीं इंदिरा ने एक
दिन यह भी कहा था कि "मैं" आजादी की लड़ाई में अपने देशवासियों का ठीक उसी
तरह नेतृत्व करूँगी, जैसे `जोन आफ आर्क' ने किया था."सन् १९२८ पूरे नेहरू
परिवार के लिए राजनीतिक व्यस्तता का वर्ष रहा. फरवरी १९२८ में, लखनऊ में,
साइमन कमीशन के विरोध में हुए प्रदर्शन का नेतृत्व करते समय, लाठीचार्ज के
दौरान, जवाहारलाल जी घायल हो गये. उधर कमलाजी भी, अपने असंतोषजनक स्वास्थ्य
और लम्बी बीमारी की बिना परवाह किए, राजनीतिक गतिविधियों में सक्रिय हो
गयीं. परिवार के अन्य सदस्यों के साथ उन्होंने नमक कानून तोड़ो और कांग्रेस
में महिलाओँ को नेतृत्व देने के इरादे से आगे आईं. जब माँ और बापू को इस
तरह आजादी की लड़ाई में वयस्त देखा, तो इंदिरा के भीतर छिपे जोश ने भी उछाल
मारा. उसने शहर भर के बच्चों को इकट्ठा करके एक संगठन बनाया और उसका नाम रखा
`बानर सेना'.`बानर सेना' का काम था आजादी के सैनिकों को पुलिस की गिरफ्तारी
व तलाशी से बचाना या कम से कम आगाह कर देना. चूँकि बच्चों की ओर पुलिस
ज्यादा ध्यान नहीं देती अतः वे पुलिस थानों के आसपास या अंदर के मैदानों में
खेला करते और जैसे ही किसी कांग्रेसी कार्यकर्ता की गिरफ्तारी या घर-तलाशी
की योजना थाने में बनाई जाती, वे चुपके से उस वयक्ति को फौरन सूचना दे आते.
