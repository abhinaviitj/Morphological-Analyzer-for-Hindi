<शोचिअल् श्चिएन्चे><आन्ट्ह्रोपोलोग्य्><शेम् ठोप्नो><खुर्सिनम-ंउन्डओन् क ंरिजटि ईटिहस्><१९८२><भ्हर्टिय ंअनोविग्यन् शर्वेक्स्हन्><छल्चुट्ट><७० टो ७५><२३००><ठोप्ने-खुर्सिनम-ंउन्डओन् क ंरिजटि>

बैरीशाल
इस राजा के संबंध में किसी प्रकार की दन्त कथा सुनने में नहीं आती है. कई
लेख इसके संबंध में मिलते हैं. एच. ब्लोकमेन ने "एशियाटिक सोसाइटी आफ
बंगाल" नामक पत्रिका में लिखा है: "दक्षिण बिहार के राजा तथा बंगाल के
सीमान्त प्रान्त के राजागण ने दिल्ली बादशाह के शासन में बहुत बाधा डाली.
अकबर के राज्यकाल में जगपति और उसके भाई बैरीशाल जमशेदपुर के राजा ने
मुगल सेना का बहुत वर्षों तक विरोध किया यद्यपि इस लड़ाई में उनका
सर्वनाश हुआ." उसने कोलोनेल डाल्टन के एक लेख को भी इस तरह उद्धृत किया
है, "४४वीं पीढ़ीं में राजा बैरीशाल था. उसने दिल्ली जाकर बादशाह मुहम्मद
शाह (१) को बहुत से नये राज्यों के जीतने में मदद पहुँचायी. उसने एक बार
एक हाथी के लोहे की सिकड़ी तोड़ डाली. इस वीरतापूर्ण कार्य तथा अन्य
साहसिक कार्यों के द्वारा उसने बादशाह को प्रसन्न कर दिया. बैरीशाल ने
बादशाह को राजा फनी-~मुकुट राय के विषय में भी अवगत कराया. बादशाह ने
बैरी को उसके अच्छे कार्यों एवं मर्यादा के लिये पोशाक तथा अन्य कई
बहुमूल्यवान पदार्थ पुरस्कार में दिये. बादशाह ने उसे शेरघाटी का परगना
भी दे दिया. बैरी बाद में डोइंसा में रहने लग आ जहां उसने रहने के लिए एक
सुन्दर मकान बनवाया. वह १४ वर्ष तक राज्य करने के पश्चात् मर गया."
स्थानीय परम्परा में बैरीशाल को नागवंशी पीढ़ी का इक्तालिसवाँ राजा कहा
जाता है. कोलोनेल डालटन ने इसे दिल्ली सम्राट के आधीन आने वाला प्रथम
चुटियानागपुर का राजा कहा है.
एक हस्तलिखित लेख में दुरजनशाल को राय का लड़का भूपति कहा गया है. उसमें
इस तरह लिखा हुआ है--" भूपतिराय का भंडारी (खजांची) जिसका नाम बिरझू था,
राजा के लिये पबीरा में महल और गढ़ बनवाया और राजा वहीं रहने लगा.
भूपतिराय के लड़के दुरजनशाल का जन्म वहीं हुआ था. पिता के मरने के पश्चात
वही राजगद्दी पर बैठा." पारिवारिक वंशावली में दुरजनशाल को बैरीशाल का
लड़का कहा गया है. ऐसा अनुमान है कि बैरीशाल का नाम ही पहले भूपति राय था
परन्तु बादशाह को खुश करने के कारण उसे "बैरी" नाम और "शाह" या "शाल"
उपनाम मिला है. चेरों लोग किसी जमाने में मगध या बिहार में शक्तिशाली
राज्य स्थापित किये थे. उनके राजाओं के नामों के बाद "राय" उपनाम पाया
जाता है. मुकुट और फनिमुकुट के पिता मदरा मुन्डा के नाम के बाद भी "राय"
उपनाम पाते हैं जिसे नागवंशी राजाओं ने अपने नाम के बाद हमेशा जोड़ा. इस
उपनाम या पदवी को नागवंशी राजाओं ने समय-समय पर बदल भी दिया है. फनिमुकुट
राय से कई पीढ़ी पश्चात् के राजाओं में "राय" उपनाम नहीं पाया जाता है.
"राय" उपनाम नहीं पाया जाता. `राय' उपाधि के बाद `कइण' और `शाह' की उपाधि
पाई जाती है.
बैरीशाल का भाई राजपति अथवा गजनाही, शेरशाह की नौकरी करता था. ओ.मली ने
"बंगाल डिस्ट्रिक्ट गजेटियर-शाहाबाद" में लिखा है कि गजनसाही ने शेरशाह
की असीम सहायता की, जिससे खुश होकर उसको बहुत जागीरें' दी और राजा की
पदवी से विभूषित किया." गजनशाही ने शेरशाह की नौकरी उसके रोहताशगढ़ पर
अधिकार करने के पश्चात ही की. शेरशाह ने चेरों राजाओं से जो हिन्दु हो
गये थे, रोहतासगढ़ को उसने १५३९ ई. में लिया. जिस समय रोहतासगढ़ पर
शेरशाह का अधिकार नहीं था उसी समय बाबर ने बिहार पर १५२९ में चढ़ाई की थी
शेरशाह हार गया था. उसके मरने के बाद शेरशाह ने पुन: बिहार पर कब्जा कर
लिया और रोहतासगढ़ को भी अपने अधिकार में ले लिया.
कहा जाता है कि बैरीशाल ने ही कोएल नदी में हीरा-हीरी पाया था. उस समय
हजारीबाग इलाके में सोलंकी राजा राज्य करते थे. बैरीशाल ने उन लोगों को
हराकर रामगढ़ का इलाका अपने राज्य में मिला लिया.
"अहमद यादगर" में लिखा हुआ है कि १५१० ई.में बिहार के शेरशाह ने झारखंड
के राजा को जीतने के लिये और उसके "श्यामचण्द्र" हाथी को लेने के लिये एक
फौज भेजी. `श्यामचन्द्र' हाथी की यह विशेषता थी कि वह अन्य हाथियों की
तरह कभी भी अपने सिर पर धूल नहीं डालता था. शेरशाह की यह चढ़ाई सफल हुई
उसको सफेद हाथी मिल गया." शेरशाह ने किस राजा पर चढ़ाई की थी इसका नाम
"अहमद यादगर" में भी नहीं है. ऐसा अनुमान है कि वह बैरीशाल के राज्य का
पूर्वाधिकारी ही था. बैरीशाल मुगल शासन भारतवर्ष में शुरु होने के पहले
ही झारखंड अथवा चुटियानागपुर पर राज्य करता था जो अकबर बादशाह के जमाने
तक रहा.
मधु सिंह
मधु सिंह का नाम नागवंशी राजाओं की वंशावली में नहीं पाया जाता है. "अकबर
नामा" में उसे `कोकरह" अथवा चुटियानागपुर का राजा कहा गया है. बैरीशाल के
पश्चात मधु सिंह को नागपुर का राजा अथवा जमींदार कहा गया है. नागवंशी
राजाओं की वंशावली में बैरीशाल को फनिमुकुट राय की ४४ वीं पीढ़ी का राजा
बताया जाता है. दुरजनशाल को पेंतालिसवाँ राजा बताया गया है, परन्तु मधु
सिंह का कहीं नाम नहीं मिलता है. इस राजा के संबंध में दन्त कथाएँ भी
सुनने को नहीं मिलती हैं. उपलब्ध लेखों के अनुसार मधु सिंह को नागपुर का
राजा कहा गया है. ऐसा अनुमान है कि यह राजा नागवंशी पीढी का नहीं है.
मुगल शासन काल में झारखंड को `कोकरह' कहा जाता था. यह नाम `अकबर नामा'
में दो बार और "तुजुक-दू-जहाँगीरी' में एक बार आया है. `अकबर नामा' में
लिखा है कि १५८५ ई. में `कोकरह' अथवा चुटियानागपुर को जमींदार मधुसिंह
को, शाहबाज खाँ के द्वारा अकबर के राज्य के तीसवें वर्ष में उसका आश्रित
बताया गया. वह जहाँगीर के राज्यकाल के दसवें वर्ष या १६१६ ई. तक जीवित
रहा.
`एशियाटिक सोसाइटी आफ बंगाल' नामक पत्रिका में `अकबर नामा' के उद्धृत अंश
इस प्रकार है, "अकबर के राज्यकाल के तीसवें वर्ष १५८५ ई. में अकबर के एक
जेनेरल शाहबाज खाँ ने `कोकरह' में फौज भेजी. `कोकरह' उड़ीसा और दक्षिण के
बीच धन-धान्य से लहलहाता हुआ एक जिला है. इस पर मधु सिंह का राज्य था.
सेना किसी प्रकार जिले में घुस गई और खूब लूट मचाई. राजा को आश्रित या
मालगुजारी बनाया गया और बादशाह सरकार के अधीन शरण लेने को बाध्य किया
गया. अकबर के ३७ वें वर्ष के राज्यकाल के अन्तिम वर्ष अथवा १५९१ ई. में
`कोकरह' मधु और लख्मी राय ने युसुफ चाक कश्मीरी की सेना में मिलकर उसको
सहायता पहुँचाई थी. इस सेना में दक्षिण बिहार और पश्चिम बंगाल के राजाओं
की फौज, अकबर के ३७ वें वर्ष के राज्यकाल में झारखंड से होते हुए
मिदनापुर जाते समय उसके साथ मिल गई थी. बादशाह के सेनापति मानसिंह को
उसने उड़ीसा को जीतने में बड़ी मदद की.'
उपर्युक्त लेख के आधार पर यह सन्देह किया जा सकता है कि मधु सिंह,
बैरीशाल का उत्तराधिकारी था. इसकी पुष्टि इससे भी होती है कि दुरजनशाल को
जहाँगीर ने सन् १६१६ ई. में कैद कर लिया था. यह घटना मधु सिंह के मरने के
बाद घटी. एक अन्य अनुमान यह किया जाता है कि वह रामगढ़ के सिंह राजाओं के
वंश का था चूँकि एक समय छोटानागपुर के राजा से भी ज्यादा नाम वहाँ के
राजाओं का था और वे महाराजा के अधीन विदेशी मामलों की देख रेख करते थे.
दुरजनशाल
छोटानागपुर के मुन्डा, उरांव और खरिया आदिवासियों में सबसे प्रसिद्ध
नागवंशी राजा दुरजनशाल ही है. इन लोगों में वह `ही राजा' के नाम से ही
ज्यादा प्रसिद्ध है. इस राजा के संबंध में अनेक गीत एवं दन्त कथाएँ
प्रचलित हैं जिनको वे बड़े आदर के साथ गाते और सुनते हैं. हस्त
प्रतिलिपियों में दुरजनशाल को बैरीशाल का उत्तराधिकारी बताया गया है.
ए.सी. राय ने नागवंशी राजाओं की वंशावली के आधार पर इसे फनिमुकुट राय की
४६ वीं पीढ़ी का राजा कहा है. एच. ब्लोकमेन ने डाल्टन के अनुसार ही ४५
वीं पीढ़ी का राजा बताया. इसका नाम `तुजुक-इ-जहाँगीरी'में मिलता है जिससे
यह पता चलता है कि वह मुगल बादशाह जहाँगीर के समय में था जो डोऐसा पस्गना
में पड़ता है. जहाँ पर उसके पिता की राजधानी थी. दुरजनशाल ने बिरझू को
अपना भंडारी बनाया. बिरझू लड़का देवसाथ था जो हीरा राजा के तीनसौ
सिपाहियों का प्रधान था.
पिछले अध्याय में वर्णन किया गया है कि बैरीशाल को हीरा और हीरी कोयल नदी
में मिले थे. वही हीरा और हीरी दुरजनशाल के अधिकार में थे. दुरजनशाल भी
हीरा को खोज निकालने में प्रवीण था. वह असली और नकली हीरे की पहिचान
अच्छी तरह जानता था. इसी कारण उसे हीरा राजा कहा जाता था.
हीरे से संबंधित दुरजन शाल की कई दन्तकथाएँ कही जाता है. कहा जाता है कि
उसके घर में एक मोसमात (विधवा) अपने लड़के चम्बारा के साथ रहती थी. वे
दोनों हीरा राजा के ड़होढ़ी ही में जीवन बसर करते थे. लड़का मछली फंसाने
के लिये कोएल नदी के `बियर-खोर' नामक गहराई के पास में ही `कुम्बद' मछली
फंसाने का औजार लगाता था. वह रोज शाम को कुम्बद लगाता और दूसरे दिन सुबह
लेने जाता था. कुछ दिन बाद एक भी मछली नहीं फंसती थी जब वह `कुम्बद'
उठाता तो उसमें पत्थर भरा हुआ पाता. वह उन `कुम्बद' पत्थरों को
`बियर-खोर' की गहराई में ही उंड़ेल कर घर वापस-चला आता था. कई दिन तक
पत्थर ही पत्थर फंसते रहे. वे पत्थर बहुत सुन्दर दिखते थे. एक दिन वह एक
सुन्दर गोल-पत्थर को जो उसके कुम्बद में फंस गया था, बच्चों को गोली
खेलने के लिए घर ले आया . बाकी को उसी गहराई में फैक दिया. रात होने से
उस पत्थर से रोशनी निकलने लगी जिससे सारा घर प्रकाशमान हो गया. वह बहुत
खुश हुआ और दूसरे दिन अधिक पत्थर लाने की सोचा किन्तु दूसरे दिन से
पत्थरों का फंसना बन्द हो गया. एक दिन शाम को एक बनिये की लड़की नमक,
तम्बाकू आदि की "भौरी" (फेरी) करते-करते शाम को चम्ब रा के घर के आँगन
में से गुजर रही थी. बच्चे उस समय आँगन में गोली खेल रहे थे. बनिये की
लड़की ने उन गोलियों में से रोशनी निकलते देखी. उसने चम्बरा से पूछा कि
वह क्या है तो उसने बताया कि वह एक पत्थर की गोली है. बनिये की लड़की ने
उससे फिर पूछा, "क्या उसे एक गोली दे सकता है." यदि वह गोली दे देगा तो
उसको सप्ताह-सप्ताह नमक, मसाला, तम्बाकू आदि पाँच वर्ष तक देगी. चम्बरा
ने सोचा कि एक साधारण पत्थर के बदल में जब उतना सामान उसको देने के लिये
कह रही है तो इससे ज्यादा फायदा और कहाँ मिलेगा. अत्: उसने खुशी से उसे
पत्थर दे दिया और यह भी बताया कि इस तरह के पत्थर नदी की गहराई में बहुत
मिलते हैं. बनिये ने उस हीरे को हीरा राजा को दे दिया. राजा ने बनिये से
पूछा, "तुमने इसे कहाँ पाया?" उसने बताया कि चम्बरा के पास से मैं लाया
था. चम्बरा बुलाया गया और पूछने पर पता चला कि उसने वह पत्थर `बियर-खोर'
की गहराई से कुम्बद में फंसा हुआ पाया था.
इस दन्त कथा को इस तरह भी कहा जाता है--पत्थर के फंस जाने पर चम्बरा दो
अच्छी गोलियों को चुनकर घर में बच्चों के खेलने के लिये ले आया. दूसरे
दिन चम्बरा बच्चों के साथ बाजार गया और बनिये की दूकान पर बैठ गया.
बच्चों के हाथ में गोली थी. बनिये ने उसे देखा और चम्बरा से पूछा कि इसका
क्या दाम लौगे? उसने बनिये से कहा कि जितना आप देंगे. इस पर बनिये ने
नमक, मसाला, तम्बाकू आदि पाँच वर्षों तक देने का वचन दिया और गोली को ले
लिया. एक दिन ऐसा हुआ कि दुरजनशाल के सिपाही शाम को करंजपुर से लौट रहे
थे. वे बनिये के आँगन में से ही पार हो रहे थे कि उनको हीरे का प्रकाश
दिखाई दिया. उन्होंने राजा को बताया कि आज हम लोगों ने बनिये के घर में
हीरे के प्रकाश देखा है. हम नहीं कह सकते हैं कि उसको उसने कहाँ से पाया.
हीरा राजा ने उसको पकड़कर ले आने को कहा. सुबह होने पर वे बनिये को पकड़
लाये. राजा ने बनिये से पूछा, `तुमने इस हीरे को कहाँ से पाया है?" उसने
उत्तर दिया, "महराज! आपके गाँव में चम्बरा नामक व्यक्ति है, उसी से मैने
लिया था." चम्बरा को बुलाकर पूछा गया. उसने कहा, "मैं `बियर-खोर के आँगन
( नीचे के बहाव की ओर ) में प्रतिदिन `कुम्बद' रोपता था, उसमें हमेशा
पत्थर फंसते थे. उन्हीं पत्थरों में से मैं एक पत्थर बच्चों के खेलने के
खेलने के लिये लाया था." दुरजनशाल को अब हीरे के भंडार का पता लग गया.
उसने अपने भाइयों को बुलाया और उनसे कहा, "चलो हम लोग `बियर-खोर को बांध
कर छीटेंगे." इसका गीत सेन्दरा राग में इस तरह गाया जाता है.
कें भाईया बंधालें हीरा नदी हीरा के लोभे
बाबु भाईया बंधालै हीरा नदी हीरा के लोभे.
`बियर-खोर' की गहराई को चारों तरफ से बांधकर दिन-रात सात दिन तक उसमें से
पानी निकाला गया लेकिन पानी कुछ भी कम नहीं हुआ. इस पर दुरजनशाल ने
मल्लाह लोगों को बुलाया और डुबकी लगाकर हीरा निकालने के लिये कहा.
मल्लाहों ने खूब प्रयत्न किया परन्तु एक भी हीरा नहीं पा सके. थकावट एवं
ठंड से मल्लाह लोग तबाह हो गये. एक भी हीरा नहीं निकालने पर राजा ने उनको
पीटा. मल्लाह लोग रोने लगे. इसका गीत सेन्दरा राग में इस तरह गाया जाता
है:
कहे रे झोरा बेटा, परनी मितारे कंदय,
हीरा राजा हीरा मंगय, पानी भितारे कंदय.
मल्लाह लोग जब एक हीरा भी नहीं निकाल सके तब राजा स्वयं सूर्यास्त के समय
(बसंगदा: सिंगी) गहराई में घुस गया. हीरा राजा के जल में समा जाने के
संबंध में निम्र गीत सेन्दरा राग में गाया जाता है:
हीरा राजा हीरा के लोभे समधि जोराय
हीरा राजा बेटा, हीरा के लोभे समधि जोराय.
रात के ग्यारह-बारह बजे राजा गहराई में से दोनों हाथों में हीरा लिये हुए
बाहर निकला. लोगों ने बहुत देर तक राजा के पानी से बाहर निकलने की
प्रतीक्षा की. जब कई घण्टों तक भी वह नहीं निकला. तब लोगों ने उसके मर
जाने का अनुमान किया और वे निराश होकर घर लौट आये. सब लोगों के चले जाने
पर भी वहाँ राजा का एक घोड़-~साईस जो जाति का घासी था और एक बूढ़ा मल्लाह
ठहरे हुए थे. पानी के अन्दर से निकलने के पश्चात राजा ने इधर-उध अ देखा
परन्तु किसी को भी नहीं पाया. अत: उसने आवाज दी, "यहाँ कौन है?" घासी ने
उत्तर दिया, "हुजूर! मैं चरवाहदार हूँ." राजा ने उससे कहा, "मुझको पानी
दो." घासी बोला, "हूजूर मैं घासी हूँ, कैसे पानी दूँगा?" इस पर राजा ने
उससे फिर पूछा, `यहाँ पर और कौन है." घासी बोला, "एक बूढा मल्लाह है."
राजा ने मल्लाह से भी पानी मांगा परन्तु घासी के समान ही उसने भी राजा को
पानी देने से इंकार कर दिया. इस पर राजा ने अपना जनेऊ तोड़ दिया और
मल्लाह से पानी मांगा. मल्लाह ने राजा को पानी दिया. कहा जाता है कि राजा
ने खुश होकर मल्लाह को बिरूका मौजा दिया और उससे कहा कि आज से तुम्हारी
जाति "बेहेरा" कही जावेगी और सब जात इयाँ तुम्हारे हाथ का पानी पीयेंगीं.
राजा ने किसी को भी जो दुअरसिनी का था, दान में बारह मौजा दिया और उससे
कहा कि आज से तुम्हारी जाति के लोग "शहनी" या "शहनाई नायक" कहे जायेंगें.
इस घटना को एक "जोनो का काजी" (कहावत द्वारा इस प्रकार याद किया जाता
है.:
नागवंशी राजा,
कोंकपाट मुन्डा
दुअरसिनी घासी.
हीरा राजा से गहराई से निकलने के बाद डोयेंसा चला गया. उसके खजाने में
सोने की कमी नहीं थी जिससे उसने खुखरागढ़ में सोने का ढ़ेलुबा बनवाया. इस
संबंध में सेन्दरा राग में इस तरह गाया जाता है:
भोलेरे रे हरियारो सुग्गा, मोलेरे दिलुबा झुकाए,
भोलेरे सोने का ढेलुबा, भोलेरे रे दिलुवा झुकाए.
दुरजनशाल और उसके राज्य की घटनाओं का कुछ वर्णन हमें "तुजुक-ई-जहाँगिरी"
में मिलता है.
