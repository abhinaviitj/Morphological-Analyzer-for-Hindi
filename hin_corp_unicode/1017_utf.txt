<णटुरल् श्चिएन्चे><आग्रिचुल्टुरे.><आनोन्><ख्रिस्हि शन्डेस्ह् भ्हग्-१><१९८७><खेन्ड्रिय ख्रिस्हि आनुसन्ड्हन् शन्स्ट्हन्><फोर्ट्ब्लइर्><८० टो ८५><२५००><आनोन्-ख्रिस्हि शन्डेस्ह् ब्हग्-१>

कृषि यन्त्र एवं रख-रखाव
कृषि यन्त्र
अण्डमान निकोबार दीप समूह में किसानों के पास सीमित उपजाऊ जमीन है. प्रत्येक के
पास औसतन चार से आठ हेक्टेयर तक भूमि है पर बढ़ती जनसंख्या एवं बढ़ती हुई खाद
समस्या को देखते हुए कृषि कार्यों के लिए यांॅत्रिक और विद्युत शइत की भी
सहायता लेनी पड़ेगी. दीपों में भी अधिक उपज लेने के लिए व वर्ष में अधिक से अधिक
फसलें लेने के लिए ट्रेक्टर, बिजली की मोटर आदि का प्रयोग कृषि कार्यों के लिए
करना होगा.
अन्डमान एवं निकोबार द्वीपों में धान मुख्य फसल है और जितने भी कृषि यन्त्र
प्रयोग में लाये जाते हैं अधिकतर धान की खेती के काम में आने वाले हैं. हालांकि
मुख्यत: खेती का कार्य मनुष्य व ऊसके बैलों द्वारा किया जाता है. परन्तु वक्त पर
काम समाप्त करने के लिए व साथ ही ऊर्जा को व्यर्थ में खर्च होने से बचाने के लिए
जरूरी है कि कृषि यंत्रों का अधिकाधिक प्रयोग किया जाय. कृषि यंत्रों का चुनाव
ठीक प्रकार से किया जाय, साथ ही खरीदे गये कृषि यंत्रों का प्रयोग व रख-रखाव भी
उचित प्रकार से करना आवश्यक है.
चुनाव : कृषि यंत्रों का चुनाव जमीन एवं मनुष्यों की उपलब्धता पर निर्भर है. हमें
उन्हीं उपकरणों का प्रयोग चाहिये जिनसे ऊर्जा का खर्च कम हो और काम ज्यादा हो
सके. जुताई के लिए देशी हल के प्रयोग की अपेक्षा मोल्ड बोर्ड प्लाऊ तथा डिस्क
हेरो अधिक लाभदायक रहते हैं. धान की रोपाई हेतु खेत तैयार करने के लिए पडलर नामक
यंत्र का प्रयोग लाभदायक होता है. चौड़ी एवं गहरी जुताई करने के लिए पावर टिलर
रोटावेटर का प्रयोग करना उपयुक्त है. खेत में पहली बार जुताई की जा रही है तो
मोल्ड बोर्ड हल का प्रयोग करना चाहिये.
यदि कृषि योग्य भूमि बहुत अधिक हो तो ट्रैक्टर का होना बहुत आवश्यक है. ट्रैक्टर
के साथ मोल्ड बोर्ड प्लाऊ, स्प्रिंग टाइन कल्टीवेटर, डिस्क हेरो कल्टीवेटर व्हील
और पम्प सेट तथा ट्रेलर हो तो बहुत अच्छा रहता है. इन ट्रैक्टर से संबंधित
यंत्रों द्वारा किसानों के सभी कार्य आसानी से हो सकते हैं. इसके अलावा एक ३
हाँर्स पावर का मल्टी क्राँप थ्रेशर यंत्र भी अगर हो तो बहुत अच्छा है. यह एक
महत्वपूर्ण कृषि यंत्र है जिससे फसलों की मड़ाई करने में बहुत सहायता मिलती है.
कृषि उपकरणों के दाम अधिक होते हैं अत: विवेकता पूर्वक काम लेना चाहिये. बेकार
उपकरण खरीद कर रखने से पैसे नष्ट होते हैं और बिना वजह हानि होती है. अत: कृषि
यंत्रों का चुनाव करते समय यह आवश्यक है कि किसी कृषि अभियंता से सम्पर्क करें और
जमीन के क्षेत्रफल, पानी के श्रोत एवं उगाने वाली फसल आदि को ध्यान में रखते हुये
कृषि यंत्रों का चुनाव एवं खरीद करें.
देखभाल : अण्डमान और निकोबार द्वीप समूह के मुख्य भूमि से दूर होने के कारण
यंत्रों पुर्जे मिलने में कठिनाई होती है. अत: कृषि यंत्रों का अच्छी विधि से
रख-रखाव करने से इनकी कार्य क्षमता बढ़ जाती है व इन्हें अधिक दिनों तक
सुरक्षित रखा जा सकता है. मुख्य कृषि यंत्रों में पावर टिलर व ट्रेक्टर तथा
इनके द्वारा संचालित यंत्र तथा पौधा रक्षा यंत्र हैं. अत: इन यंत्रों के प्रयोग
में कुछ आवश्यक सावधानियाँ सुझाई जा रही हैं.
पावर टिलर से कोई ऐसा काम नहीं लिया जाय जोकि इसकी क्षमता से बाहर हो. कृषि
कार्य करने से पहले मशीनों को भली-भांति जांच कर लेना आवश्यक है. पावर टिलर को
सड़क पर चलाते समय व सूखी जमीन पर जुताई करते समय केवल रबर टायर का ही प्रयोग
करें. इन टायरों में हवा भी समान रूप से होनी आवश्यक है. जमीन की जुताई करते
समय सीधी लाइन में चलाना चाहिये. पावर टिलर में दिये गियरों का सही प्रयोग करना
चाहिये. मुख्य क्लच को अलग करके ही गियर बदलना चाहिये. पावर टिलर के साथ कई
अटेचमेंट मिलते हैं. पहले रिवर्सिबुल प्लाऊ को ही लें, इससे काम होने के बाद
अच्छी तरह सफाई कर दें. बाद में ग्रीस लगाकर रख दें व इसे वर्षा एवं कड़ी धूप से
बचायें. फ्री टाइप रिजर को भी काम समाप्त होने पर सफाई करके जंग लगने से बचा कर
रखना चाहिए. यदि खेत में पहिये फिसलते हों तो पहिये के सुराखों में व्हील वेट को
नट बोल्ट द्वारा लगा लें.
ट्रैक्टर एवं कल्टीवेटर के नट बोल्ट कसने से पहले ग्रीस लगा दें. डिस्क प्लाऊ के
डिस्क हब और व्हील में प्रतिदिन ग्रीस डालें. फरो व्हील स्पिडंल को वर्ष में एक
बार पूरा खोलकर मिट्टी के तेल से धो कर ग्रीस भी भर दें. पुर्जों से काम समाप्त
होने के बाद सभी चमकीले पुर्जों पर एण्टीरस्ट घोल लगायें.
३५ अश्व शइत के ट्रैक्टर के साथ दो पहियों वाला तीन टन का टेलर साधारणत:
प्रयोग में लाया जाता है. अत: इसके रख-रखाव के लिये भी कुछ आवश्यक सावधानियाँ
बरती जाती हैं. टायर में सही हवा का दबाव रखना चाहिये. साधारणत: ट्रेक्टर में १६
पौंड व टेलर में ६५ पौंड हवा रखनी चाहिए, अगर जमीन कच्ची हो तो ट्रैक्टर में १०
पौंड हवा रखें. वर्ष में एक बार व्हील हब व्हील हब बियरिंग में ग्रीस लगायें.
पौध रक्षा यंत्रो का रख-रखाव काफी महत्वपूर्ण होता है. पौध रक्षा उपकरण जैसे
स्प्रेयर, डस्टर आदि को खरीदने से पहले यह निश्चत कर लें कि वह विश्वसनीय
कम्पनी द्वारा निर्मित हो. यह भी निश्चित कर लें कि वितरक के यहाँ इनकी गारंटी
है या नहीं. यदि वितरक बिक्री के पश्चात् की गारंटी नही देता है तो इन यंत्रों
को उसकी दुकान से नहीं खरीदा जाय. सिर्फ उन्हीं कम्पनी के उपकरण खरीदे जायं जो कि
इस प्रकार की सुविधा दे रहे हों. इन यंत्रों को रखते समय एक सैट स्पेयर पुर्जों का
अवश्य रखें. इन द्वीप समूहों में यह और भी आवश्यक हो जाता है.
हस्त चलित स्प्रेयर को प्रयोग करने के बाद वाशर, बेयरिंग प्लंजर और अन्य भागों
को सूखने दें फिर प्लास्टिक, चमड़े व रबर से बने भागों में तेल लगायें जिससे कि
वह सूख कर सिकुड़ न पाये. धातु से बने भागों में ग्रिसिंग कभी न करें. स्प्रेयर
से काम लेने के बाद उसे अधिक से अधिक मात्रा में स्वच्छ पानी से चला कर साफ कर
लें. सम्भव हो तो स्प्रेयर को खोलकर अच्छी तरह धो लें क्योंकि यदि कुछ भी दवा
स्प्रेयर में लगी रह जायेगी तो यह उसे खराब कर सकती है. स्प्रेयर में प्रेशर
रेगुलेटर लगा हो तो उसका समय-समय पर निरीक्षण करना चाहिये क्योंकि यदि वे ठीक
हालत में नहीं होंगे तो यंत्र से एक समान दाब पैदा नहीं होगा. यंत्र को
सावधानीपूर्वक किसी स्वच्छ व सूखी जगह में रखें. फिर पाइप को ढ़ीला लपेटकर किसी
खूंटे में टांग दें. बाशर, नोजल आदि समय-समय पर खराब हो जाने वाले भागों को हर
समय अलग से जरूर रखें. यंत्र से छिड़के जाने वाली दवाई का घोल कपड़े या किसी
अन्य छलनी से छनी होनी चाहिये वरना वाल्व व नोजल का मुँह बन्द हो सकता है.
खरपतवार विनाश हेतु उचित उपकरण
खरपतवार फसलों की गंभीर समस्या है क्योंकि ये हानिकारक कीड़ों को शरण देते हैं व
साथ ही फसल के साथ पानी, रोशनी, और पौषक तत्वों के लिए प्रतियोगिता करते हैं. इस
प्रकार खरपतवार फसल की उपज और गुणों पर बुरा प्रभाव डालते हैं. अत: फसल से अधिक
उपज करने के लिए खरपतवारों पर नियंत्रण करना आवश्यक है. इस समस्या को ध्यान में
रखते हुए अनेक प्रकार के मनुष्य चालित व पशु चालित खरपतवार नाशक यंत्रों को बनाया
गया है. अण्डमान एवं निकोबार द्वीप समूहों की कृषि की जरूरतों को ध्यान में
रखते हुए निम्नलिखित खरपतवार नाशक यंत्रों का प्रयोग उचित पाया गया है.
खरपतवारों के विनाश के लिए पहला उपकरण वी-ब्लेड ही है. इसमें अंग्रेजी के `वी'
आकार का इस्पात का ब्लेड रहता है जिसके साथ एक पाइप जुड़ा हुआ रहता है. इस सरल
उपकरण का वजन केवल दो किलो होता है. इस उपकरण की कीमत करीब ६० रुपया है. इस
उपकरण से एक आदमी ८ घण्टे में लगभग ०.०३२ हेक्टेयर जमीन पर खरपतवार विनाश कर
सकता है. यह उपकरण ऊँची और हल्की भूमि के लिए उपयुक्त है.
खरपतवार विनाश के लिए दूसरा उपयुक्त उपकरण थ्री-टाइन-हो या ग्रबर है. इसके शोवल
पाइण्ट हाई कार्बन स्टील से बनाये जाते हैं. ये ब्लेड जड़ समेत खरपतवारों को
खींच निकालते हैं. इन शोवल को एक सेंटीमीटर मोटे लोहे की सरिया से वेल्ड कर देते
हैं. तीन शोवल में २ पौधे और एक आगे लगाकर एक लम्बे हेण्डल के साथ जोड़ दिया
जाता है जिसे एक आदमी आसानी से खींच सकता है. इस उपकरण का वजन लगभग २.५ किलो
होता है. इस उपकरण से भी ८ घंटे में एक आदमी लगभग ०.०३२ हेक्टेयर जमीन साफ कर
सकता है. इस उपकरण की कीमत करीब १२० रुपया है. यह उपकरण सरल व ऊँची भूमि के
लिए उचित है. खरपतवार विनाश के लिए तीसरा उपयुक्त उपकरण सिंगल-रो वीडर है. यह
उपकरण गीली मिट्टी ओर रोपाई की गई धान की फसल हेतु उपयुक्त है. इसमें एक
कांटेदार स्टील सिलिण्डर रहता है जो कि एक स्टील चौखट में घूमता रहता है. इसके
सामने एक पट्टा रहता है जो कि उपकरण को पानी में डूबने से रोकता है. यह यंत्र
धक्का एवं खिंचाव से चलता है. इसका वजन लगभग २ किलो होता है. इस उपकरण से एक
घंटे में एक आदमी ०.०९ हेक्टेयर जमीन साफ कर सकता है. इस उपकरण की कीमत करीब
२००/-रुपया है.
एक अन्य उपकरण सिंगल रो-रोटरी भारतीय वीडर है. यह भी सिंगल रो बीडर की तरह होता
है लेकिन इसमें घूमने वाले चक्के के निर्माण में अन्तर रहता है. इससे एक आदमी
८ घंटे में ०.१६ हेक्टेयर जमीन साफ कर सकता है. इसकी कीमत लगभग १००/- रुपया है.
यह उपकरण आसानी से उपलब्ध हो जाता है.
खरपतवार विनाश के लिए व्हील-हो उपकरण भारत में सर्वाधिक प्रचलित है. इस उपकरण से
हल्की मिट्टी व ऊँची जमीन में आसानी से खरपतवारों पर नियंत्रण पा सकते हैं.
इसमें एक चक्का रहता है जो कि स्टील के ब्रेंकिट घूमाता है. इस चक्के के पीछे
जमीन चीरने का उपकरण लगा रहता है. जरूरत के हिसाब से इसे ऊँचा या नीचा लगाकर
काम में ला सकते हैं. इसका वजन करीब १० किलो होता है और इसे आसानी से एक आदमी
धक्का लगाकर चला सकता है. इस उपकरण से ८ घंटे में करीब ०.४ हेक्टेयर जमीन साफ
हो सकती हैं. यह उपकरण करीब ३००/- रुपये में बाजार में उपलब्ध है.
यह छोटे-छोटे उपकरण बहुत लाभदायक हैं. इनका डिजाइन भी आवश्यकता के अनुसार बदला
जा सकता है. इन उपकरणों की देखभाल मे भी बहुत कम खर्च आता है. अत: इन उपकरणों
का प्रयोग करके लाभ उठाना चाहिये.
सिंचाई पम्प
साधाकरण: लोगों के पास ३ या ५ हाँर्स पावर के पम्पिंग सेट पाये जाते हैं. ये या
तो बिजली से या डीजल से चलने वाले होते हैं. अण्डमान-निकोबार द्वीप समूहों में
मुख्यत: डीजल से चलने वाले होते हैं. अण्डमान-निकाबार द्वीप समूहों में मुखयत:
डीजल इंजन युक्त पम्पिंग सेट ही ज्यादा प्रचलित हैं. पम्पिंग सेट में बहुत-सी
खराबियाँ आ जाती हैं जिन्हें समय पर ठीक करना और उचित देखभाल कर मरम्मत पर खर्च
कम किया जा सकता है.
मरम्मत: प्राय: सेट में दो खराबियाँ आ जाती है. पहली खराबी यह है कि पम्प का
इंजन तो स्टार्ट हो जाता है, पर वह पानी नहीं खींचता. दूसरी खराबी यह आती है
कि पम्प का इंजन स्टार्ट नहीं होता.
पम्प द्वारा पानी नहीं खींचने के कई कारण हैं. प्राय: इस खराबी में पम्प का
प्राइमिंग पूरा हुआ नहीं पाया जाता है. प्राइमिंग ठीक प्रकार से हो, इसके लिए
फुट वाल्व ठीक होना चाहिए. इसमें लगे चमड़े के वाशर को बदल दें और वाशर रोकने
वाले चारों नटों को ठीक से कस दें. इसके बाद यह देखिये कि सेक्शन पाइप में कहीं
छेद न हो. यदि छेद होगा तो उससे हवा घुस कर पानी खींचने में रुकावट डालेगी. यदि
सेक्शन पाइप गल्वनीकृत लोहे का हो तो उसे वेल्ड करके ठीक करा सकते हैं. यदि वह
पीओवीओसीओ या रबड़ का हो तो उसे बदल दीजिये. इसके अतिरिक्त पम्प में हवा घुसने
का अन्य मुख्य कारण सेक्शन पलेंन के वाशर की खराबी द्वारा होता है. यदि वाशर
पुराना या कटा हो तो यह दिक्कत आ जाती है. साथ ही कभी-कभी ग्लैंड पैकिंग की
खराबी से भी हवा घुस जाती है. अत: इन पुर्जों की खराबी पर नये फ्लेंज वाशर या
ग्लैंड पैकिंग डालकर पम्प ठीक करें. साधारणत: सेन्ट्रीफ्यूगल पम्प में खराब होने
वाले पुर्जे कम होते हैं, इस कारण उनमें कई सालों तक कोई भी खराबी नहीं आती है.
यदि पर्याप्त मात्रा में पानी नहीं आ रहा हो, तो हो सकता है कि फुट वाल्व की
छलनी में कचरा भर गया हो. अत: इसे साफ करके ठीक कर लें. कभी-कभी पम्प की गति
ठीक न होने के कारण भी पानी कम आता है अत: पम्प की गति की सही रक्खें.
इंजन स्टार्ट नहीं होने के अनेक कारण हो सकते हैं. सबसे पहले यह देखें कि टंकी
में डीजल है या नहीं. अगर नहीं हो तो तेल भर दीजिये. इंजन में हैंडल लगाकर
डी-कंप्रेशन लीवर को दबाकर घुमाना शुरू कीजिए. एक दो चक्कर घुमाने के बाद इंजन
को कान लगाकर सुनें तो क्लिच-क्लिच की आवाज सुनाई पड़ेगी. यह आवाज सिलिण्डर के
अन्दर डीजल स्प्रे होने का है. साधारण इंजनों में यह आवाज फ्लाइ व्हील के दो
चक्कर काटने में एक बार आती है. यदि ऐसी आवाज न आये तो समझना चाहिए कि तेल
बराबर नहीं पहुँच रहा है. अत: उस खराबी में पहले डीजल फिल्टर के ऊपर वाले एयर
स्क्रू को खोलकर हवा निकाल दें. इसके बाद फ्यूल इंजक्शन पम्प से भी हवा निकाल
दें. यदि इसके बाद भी इंजन स्टार्ट नहीं होता है तो इंजन खराबी के अन्य और कारण
हो सकते हैं जो कि एक अच्छा कारीगर ही ठीक कर सकता है. लेकिन अच्छी तरह देखभाल
किये इंजनों में प्राय: खराबियाँ कम ही होती हैं.
कभी-कभी पम्प के ज्यादा दिनों तक बन्द होने के कारण भी इंजन स्टार्ट होने में
तकलीफ होती है. इसका कारण कंप्रशन ठीक तरह से नहीं हो पाना हो सकता है. अत: ऐसे
समय पर पम्प के ऊपर से राँकर आर्म के ढक्कन को खोलकर उसमें थोड़ा इंजन आँयल
डालें. ऐसा करने से पिस्टन रिंग पर तेल आ जायेगा और कंप्रशन ठीक रहेगा. तेल
डालने के बाद पुन: इंजन को हैंडल मारें तो वह बिना किसी रुकावट के स्टार्ट हो
जायेगा. अगर इंजन ठीक गति से नहीं चल रहा हो तो यह देखें कि स्पीड कंट्रोल लीवर
ठीक तरह से खिंचा हुआ है कि नहीं अत: उसे ठीक कर दें.
देखभाल : पम्प सैट के निर्माता इन मशीनों के साथ देखभाल पुस्तिका भी देते हैं.
निर्माता के आदेश का पालन करना लम्बी एवं विश्वसनीय सेवा के लिए अति आवश्यक
है. लेकिन अक्सर यह पाते हैं कि इन विषयों पर किसान ज्यादा ध्यान नहीं देते
हैं. इस के परिणाम स्वरूप अगली बार पंप का प्रयोग करते समय उसके कई पुर्जों में
जंग लगा मिलता है. कभी-कभी इंजन चालू नहीं होता है और ठीक करने के लिये बहुत
खर्च करना पड़ता है, यही नहीं सिंचाई करने में देर भी हो जाती है. अत: इन
कठिनाइयों से छुटकारा पाने के लिए इंजन को समतल जगह पर रखें. इंजन के सभी नट,
बोल्ट, पाइप कवर वगैरा अच्छी तरह से कसें. डीजल तेल और मोबाइल तेल से कभी फिल्टर
साफ कर लें. इसे समय पर बदल दें.
