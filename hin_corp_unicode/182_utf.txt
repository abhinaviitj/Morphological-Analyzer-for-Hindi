<औङ्ङिचिअल् अन्ड् ंएडिअ ळन्गुअगेस्><ळेगिस्लटिवे><आनोन्><ः.फ्. ळेगिस्. आस्स्. डेब्. झुल्य् ८५><१९८५><ः.फ्. गोव्ट्><श्हिम्ल><५६ टो ६१><२६००><आनोन् - ः.फ्. ळेगिस् आस्स्. डेब्. झुल्. ८५>

इसलिए आपसे निवेदन है कि पालिसी को बदलो, शराब से रैवेन्य मत कमाओ. उसकी
जगह और रिसोर्सिज ढूंढो, कृषि से ढूंढो, बागवानी से ढूंढो, बिजली से
ढूंढो, लेकिन रैवेन्य के लिए शराब की बढौतरी मत कीजिए. शराब के ज्यादा
ठेके मत खोलो. वरना हिमाचल प्रदेश तबाह हो जाएगा, नेस्त-नाबूद हो जाएगा
और इसकी जिम्मेदारी मिस्टर वीर भद्र सिंह जी आप पर आएगी. इन्हीं शब्दों
के साथ मैं इसका विरोध करता हूं.
मुख्य मन्त्री: मैडम स्पीकर, मैं एक चीज की माननीय सदस्य से जानकारी
प्राप्त करना चाहता हूं. वह यह है कि वैसे उन्होंने बड़ा भारी भावनाओं से
प्रेरित भाषण दिया और शायद मैं मशकूर हूं कि इस बात को उन्होंने स्वीकार
किया कि मैं इस चीज से बहुत दूर हूं. मगर मैं जानना चाहता हूं कि जैसी
मेरी जिम्मे-~दारी है, ये भी बड़े दल के नेता हैं, इनकी भी जिम्मेवारी
है. क्या ये सदन को बता सकेंगे, आश्वस्त कर सकेंगे कि इनकी पार्टी का कोई
भी सदस्य शराब नहीं पीयेगा या पीता नहीं है. (व्यवधान)
श्री कँवर दुर्गा चन्द: मैडम स्पीकर, इस डिमांड पर सरकार ने जो मंजूरी
लेने का प्रस्ताव रखा है, वह दो करोड़ छयालीस लाख चौंतीस हजार है. इसमें
कोई शक नहीं है कि सरकार ने प्रदेश की जो एडमिनिस्ट्रेशन है उसको चलाना
है. बेहतरी के काम करने हैं और उसके लिए इसके पास पैसा भी आना चाहिए. और
एक्साईज और टैक्सैशन से जो पैसा आता है उसमें महज एक शराब भी मद है,
जिससे कि पैसा आता है और दूसरी कई मद्दें हैं, जिनसे एक्साईज एण्ड
टैक्सैशन डिपार्टमैंट जो है वह पैसा हासिल करता है. जैसे कि एन्टरटेनमैंट
टैक्स, लग्जरी टैक्स और दूसरे टैक्सिस हैं, इनसे भी पैसा आता है. तो भारत
सरकार की पालिसी मैं समझता हूं कि आजादी के बाद यह होनी चाहिए थी कि जैसे
कि जगदेव जी ने कहा महात्मा गांधी के जीवन के कुछ अब्जैक्टिव्ज थे,
लक्ष्य थे और उन्होंने उन लक्ष्यों की प्राप्ति के लिए अनेक प्रकार की
तहरीकें चलाई, जनता को मोबीलाईज किया और वह था एक "शराब-नौशी. शराब न
पीना. इसके लिए बड़ी भारी मोबीलाईजैशन, कोई पिक्टिंग की दुकानों पर और कई
कुछ किया. आजादी के बाद यह ख्याल था कि इस सोशल ईवल से, मैं इसलिए सोशन
ईवल कह रहा हूं कि भारत का क्ल्चर जो है वह अपना है, उसमें कोई शक नहीं
कि दूसरे मुल्क जो हैं, जो वैस्टर्न कट्रीज है वहां कोई ऐसा कल्चरल इसके
साथ एटैचमैंट नहीं है. लेकिन भारत के लोग जो धार्मिक एक देश था उसमें
शराब को ठीक नहीं माना गया शुरू से. और एक गरीब मुल्क है, गरीब मुल्क को
अगर बुरी लानत पड़ जाए तो मैं समझता हूं कि वह बनने के बजाए उजड़ जाता
है. तो इसके लिए सरकार को कदम उठाने चाहिएं. लेकिन अब भारत सरकार की क्या
कहें और अपनी स्टेट की मुतल्लिक भी कुछ नहीं कहा जा सकता कि ऊपर से जो
पालिसी दी जाती है वह नीचे भी फालो होती है. लेकिन महात्मा गाँधी जी ने
जहां यह कहा था कि नशा-~बन्दी की जाएगी. तो इन्होंने उसकी इंट्रप्रेटेशन
ही उलट कर दी यानि नशाबन्दी की बजाए कुछ और ही इन्होंने शुरू कर दिया.
होना नहीं चाहिए था. तो मैं समझता हूं कि जो शराब का फैलाव हमारे देश में
इतना हो चुका है कि जहां शराब का ठेका नहीं होना चाहिये वहां भी शराब के
ठेके हैं. शराब पीने में बढ़ोतरी हो रही है. जैसे जगदेव जी ने कहा कि वह
स्कूलों और कालेजों के लड़कों तक दाखिल हो गई है तो यह देश के लिए अच्छा
नहीं है. इस पर रव्यू करना चाहिये सरकार को और माननीय मुख्य मन्त्री जी
जोकि मैं समझता हूं जैसे कि इन्होंने कहा कि वह खुद भी शराब नहीं पीते और
उनमें ऐसे व्यसन हैं नहीं, वह इन बातों को अच्छी तरह समझ सकते हैं. इस
बात पर ध्यान देंगे तथा ऐसी चीजों को दूर करने के लिए कदम उठायें जिससे
हम बच सकें. आज तो यह हालात हो गए हैं कि शराब का ठेका स्कूल के नजदीक,
मंदिरों, मस्जिद, गुरूद्वारों के नजदीक हर जगह खल गये हैं. मेरा माननीय
मुख्य मन्त्री जी से निवेदन है कि इसका सर्वेक्षण करायें कि कितने ठेके
१०० गज के अंदर हैं. जहां बस स्टैंड हैं वहां ठेके हैं, यह अंधाधुंध ठेके
देश के हलात को खराब कर देंगे. मद-मस्ती में कुछ वक्त के लिए तो कुछ
फायदा उठा सकते हैं लेकिन हमारा मुल्क बरबाद हो जायेगा. मैं निवेदन
करूंगा कि इस बात पर वह सोचें कि हिमाचल प्रदेश में पहले कितना एलकोहल
टींचर की शक्ल में मंगवाते थे और कितने गुणा अब मंगवाया जा रहा है. मैं
समझता हूं कि अगर हमें कलचरल हैरीटेज को रखना है, अच्छे विचारों को रखना
है तो शराब उसमें बहुत बड़ी बाधा है और इस रूकावट को दूर करने के लिए
सरकार ही कदम उठा सकती है, उसके साथ हम सहयोग दे सकते हैं.
दूसरे मैं कहना चाहूंगा, एंटरटेनमैंट टैक्स जो प्रदेश में लगाए जाते हैं.
सिनेमा पर लगाए जाते हैं, होटलों पर लगाए जाते हैं, इसके मुत्तलिक मैं
कहना चाहता हूं कि वहां जो रूलज स्ट्रीक्टली इम्पलीमैंट किये जाने चाहिए
थे वह नहीं किए जाते. आज हमारे सिनेमा घरों की हालत बहुत खराब है. वहां
सेनिटेशन, बैठने-उठने का जो कुछ इंतजाम होना चाहिए, वह वहां नहीं है.
इसमें शक नहीं है कि जो हमारे एक्साईज और टैक्सेशन के आफिसर हैं, वे भले
हैं, ईमानदार हैं, शरीफ हैं परन्तु फिर भी लोग जहां टैक्सिज देते हैं
वहां उनको एमीनिटिज़ होनी चाहिए. मैं समझता हूं अगर इसको स्ट्रीक्टली
लागू करें तो इससे आमदानी भी बढ़ेगी, और लोगों को फायदा भी पहुंचेगा.
होटलों में इंतजाम कैसा है, होटलों पर टैक्सिज लगे हुए हैं तो उसमें यह
देखा जाये कि उसमें कंज्यूमर को कोई कठिनाई तो नहीं हो रही है. होटलों
में सफाई भी कोई नहीं है. वह मनमाने तरीके से पैसे चार्ज करते हैं. इन
बातों को ध्यान में रखते हुए सरकार को कुछ करना चाहिए ताकि होटलों में
सफाई को मेनटेन किया जा सके. जो खुराक दें वह ठीक होनी चाहिए और जो सोने
के लिए बिस्तर दें वह साफ और ठीक होने चा हिए. तो इसलिए यह स्ट्रक्टली
लागू करना चाहिए. यह जितना प्रोविजन एक्साईज और टैक्सेशन में है, से इस
बात को ध्यान में रखना चाहिए. मैं इतना ही कहते हुये आपका धन्यवाद करता
हूं.
श्री रूप सिंह: माननीय अध्यक्ष जी, मैं मांग नम्बर ६ के विषय में कुछ
कहना चाहूंगा. मेरा एक निवेदन है कि आज से २-३ साल पहले जो एक्साईज
पालिसी थी, उसका खुल्लमखुला उल्लंघन हो रहा है. एक्साईज एक्ट में कहा गया
है कि शराब की दुकान नैशनल हाईवे पर, मन्दिरों के नजदीक, किसी पाठशाला के
नजदीक नहीं होगी. लेकिन मैं अपने सुन्दर नगर की बात करूंगा. शराब की
दुकान बस स्टैंड के पास और नैशनल हाईवे चंतरोखड़ी में है. वह बाजार के
बीच में है. पोस्ट- फिस वहां है, स्कूल वहां हैं. दूसरे पुराने बाजार
में, बिल्कुल स्कूल के आंगन में है. उसको एक्साईज विभाग को देखना चाहिए.
और जो टैक्स मोटर स्पीरिट टैक्स लगा है, उसके लिये निवेदन है कि इस टैक्स
को सरकार वापिस ले ले क्योंकि जो लोग छोटे-छोटे विहिकल स्कूटर, मोटर
साईकिल चला कर नौकरी-पेशे के लिए जाते हैं उनको इससे बड़ी दिक्कत हो रही
है. दूसरा निवेदन है कि डायरेक्ट टैक्स लगा है, एन्टरी टैक्स म्यूनिसिपल
कमेटी में वह विदड्रा कर ले क्योंकि अब उसको एक्साईज विभाग इकट्ठा करेगा.
नहीं तो जब अगर वह अपनी किस्म का टैक्स लगाते हैं तो उसमें लोगों को
इम्प्लायमैंट मिलेगी. अब इसको एक्साईज वा ले इकट्ठा करेंगे. इससे मैं
समझता हूं कि ज्यादा भ्रष्टाचार फैलेगा. तो मेरा विश्वास है कि मुख्य
मन्त्री जी मेरे सुझाव पर गौर फरमायेंगे. धन्यवाद.
श्री विद्या सागर: अध्यक्ष महोदया, मैं मांग नम्बर ६ के सम्बन्ध में
विनती करना चाहता हूं. इस वक्त हिमाचल प्रदेश में जैसे कि शराब पीया जा
रहा है, यह दुर्भाग्यपूर्ण है. सबसे बड़ी बात तो यह है कि गांवों में
छोटी-छोटी दुकानें जो हैं, उनमें भी शराब बिक रहा है. मेरी एक राय है
माननीय अध्यक्ष महोदया, कि सिनेमा शो या किसी और तरीके से एडवरटायीजमैंट
करके लोंगों को बताया जाये ताकि ये बुराई दूर हो सके. यहां तक कि स्कूलों
के बच्चों ने शराब पीना शुरू कर दिया. जब बच्चे शराब पीयेगें तो उनका आने
वाला भविष्य खराब होगा. वह पढ़ नहीं पायेंगे. वह घर के सारे वातावरण को
खराब कर देते हैं, वह अपने मां बाप को मारना शुरू कर देते हैं, पैसे
मांगते हैं ताकि वह शराब पी सकें. तो मैं अध्यक्ष महोदया, आपके माध्यम से
विनती करूंगा कि सिनेमा शो या किसी और तरीके से बच्चों को शिक्षा दी जाए
ताकि इस बुराई को रोका जा सके. धन्यवाद.
श्री नेहर सिंह: अध्यक्ष महोदया, मांग नम्बर ६ के बारे में जो विचार
व्यक्त हुये हैं प्रोहिविशन के बारे में. हमें बहुत प्रसन्नता हुई इस बात
से कि सदन का ध्यान विपक्ष के नेता श्री जगदेव चन्द जी ने इस समस्या की
ओर खींचा है. इसमें शक नहीं कि शराब पीना बहुत बुरी चीज है और इसको रोकना
चाहिये क्योंकि यह प्रगति में रूकावट पैदा करती है. यह बात तो बहुत अर्से
से कही जा रही है लेकिन प्रश्न इस चीज का है कि इसको रोका कैसे जाये.
इसके दो तरीके हो सकते हैं. एक तो सरकार के द्वारा, जैसा कि सुझाया गया
है कि जिस सम्बन्ध में सरकार की आलोचना की जाती है. दूसरा है सामाजिक
चेतना द्वारा. पहले सुझाव के बारे में अपने विचार व्यक्त करना चाहता हूं.
मेरा अपना अनुभव है कि जहां-जहां मैं गया, देखा, मैंने पाया कि कानून
द्वारा प्रोहि-~बिशन पॉलिसी अभी तक सफल नहीं हो सकी है. अपने देश के
अलावा मैंने पाकिस्तान में देखा जहां कि शराब पीना सरकार के आदेशों व
धर्म निर्देशों द्वारा मना है. वहां भी बहुत लोग छोटे दर्जे के, निम्न
वर्ग के और ऊचे वर्ग के लोग शराब पीते हैं. हालांकि इस्लामिक लॉ में शराब
पीना बिल्कुल मना है. और इसी तरह से मल एशीया की मिशाल देता हूं,
इस्लामिक कन्ट्री की भी मिसाल देता हूं. वहां शराब पीने पर कानूनी और
धार्मिक पाबन्दियां हैं. लेकिन फिर भी वहां शराब पी जाती है. इसीलिए
चिरकाल से हमारे देश में शराब पीना रोकने के लिए जन-चेतना, सामाजिक चेतना
की कोशिश की गई. इसमें कोई शक नहीं कि शराब की तरह और भी बहुत सारी चीजें
हैं जो नहीं लेनी चाहिये. बहुत सारे जहर ऐसे हैं जैसे पोटाशीयम साइनाइट,
शखीया है, मोहरा है जिन्हें प्रयोग नहीं करते. लेकिन उसके बारे में समाज
में चेतना है, सामाजिक चेतना है, जागरूकता है कि अगर इसको हासिल करने से,
खाने से शारीरिक नुकसान होगा, बहुत ही नुकसान होगा. लेकिन हमको अफसोस यह
होता है कि हम प्रोहिबिशन पॉलिसी की तरफ ही अपना ध्यान आकृष्ट करते हैं.
जहां तक सामाजिक चेतना का सवाल है, एक तरफ सारे समाज में, चाहे वह इस तरफ
के हैं चाहे विपक्ष के नेता हैं, समाज को कोई दिशा पुरजोर तरीके से नहीं
दिखाई देती. जैसे ठाकुर साहिब ने बताया कि हमने ऐसे भी देखें जहाँ पर
कथावाचक भी शराब पीता है और कथा देने वाले और उस समारोह को करने वाले भी
शराब पीते हैं. निस्संदेह, ठाकुर साहब भी उस जगह गए होंगे, उस समारोह में
शामिल होंगे. बेहतर यह होगा अगर हम सामाजिक चेतना पैदा करना चाहते हैं,
जिन शादियों में, जिन बारातों में, जिन कथाओं में और जिन समाराहों में और
जिन पार्टियों में शराब पी जाती है, तो वहां हम दलेरी के साथ उस बारात
का, उस पार्टी का, उस समारोह को बायकाट कर दें, उसको छोड़ दें, लेकिन ऐसा
कोई नहीं करता. केवल वहां पर वे सारे मनोरंजन देख करके और वहाँ पर शामिल
हो कर यह निष्कर्ष निकालते हैं कि इसमें सरकार का ही दोष है कि सरकार ने
शराब की दुकानें खोली हैं. शराब की दुकान मन्दिर से, स्कूल से, चाहे एक
किलोमीटर के फासले पर हो या १० किलोमीटर पर हो, डिसटैंस कोई मैटर नहीं
करता. जिसने शराब पीनी है, वह रात को भी दस किलोमीटर का फासला तय कर के
शराब लेकर किसी स्थान पर बैठ कर शराब पी लेता है. जहां तक शराब का सवाल
है, आमदनी का सवाल है, आमदनी मैटर नहीं करती, आमदनी इससे ज्यादा
सम्बन्धित नहीं है. इंग्लैंड में जब चीनी का संकट आया और चीनी नहीं पैदा
हुई और चीनी की कीमतें बढ़ने लगीं तो वहां पर कन्जयूमरज रैजीसटैंस
मूवमैंट पैदा कर दी उस समय में. और उस मूवमैंट के द्वारा यह तय कर दिया
कि हम चीनी का इस्तेमाल नहीं करेंगे और चीनी इतनी सस्ती हो गई कि चीनी का
इस्तेमाल लोगों ने करना छोड़ दिया और कुदरती तौर पर दुकानें बन्द हो गई,
चीनी के व्यापार में घाटे पड़ने लग गए. हम अगर कन्जयूमर रैजीसटैंस या
सामाजिक चेतना पैदा करते हैं शराब के बारे में तो सरकार चाहे एक नहीं सौ
दुकानें खोल दे, गांव-गांव में खोल दे, गली-गली में खोल दे, मगर वे
दुकानें जो हैं, उनमें बिक्री नहीं होगी, सरकार को घाटा होगा और दुकानें
बन्द हो जाएंगी. तो बहुत सारी चीजें जो हमने समाज में एक चेतना और प्रगति
जो लाती है, एक कौनशियसनैस पैदा करनी है, उसके लिए हम सब की बहुत
जिम्मेवारी है और उस जिम्मेवारी के लिए हमें प्रयत्न करना है. केवल इतना
ही नहीं कहना है कि कथावाचक शराब पीता है और वहां पर हम बैठे-बैठे उसकी
कथा सुनते रहते हैं. हम क्यों सुनें उसकी कथा? हमें वहां से चले जाना
चाहिए. मैंने अपने हल्के में एक मूवमैंट चलाई, महिला मण्डल के द्वारा और
महिला मण्डल हमारे जितने भी हैं यहां हमने उनको पहले यह बताया कि लोगों
में आदत पैदा करने के लिए कि दस बजे के बाद कोई शराब नहीं पीएगा. अगर
पीएगा तो उसकी सारी बोतलें बाहर फैंक दी जाएंगी. जब हम उसमें सफल हुए
पहली स्टेज पर, फिर हमने कतई शराब की मनाही की तो फिर इतना संगठन हुआ कि
वहां पर महिलाओं ने हड़ताल कर दी और उनके द्वारा घरों में खाना-पीना बन्द
करवा दिया. और काम करना वहां बन्द कर दिया और बहुत सारे गांव की ऐसी
परिस्थिति हो गई जहां कि शराब पीना वहां किसी के लिए मुमकिन नहीं है सहमत
नहीं है, सम्भव नहीं है तो आज हमारे लिए चेतना पैदा करने की जरूरत है.
अगर हम चेतना पैदा करेंगे तो सारी दुकानें अपने आप बन्द हो जाएगी, खत्म
हो जाएगी. आप महाराष्ट्र की मिसाल लीजिए, महाराष्ट्र में बहुत सालों से
एक प्रोहीबिशन पॉलिसी अख्तियार कर रहे हैं, लेकिन वहां स्मगलिंग होती है,
कितनी समगलिंग होती है और उसके द्वारा इलीमिंट शराब पैदा करके उसका जो
प्रचार प्रसार होता है, उसका आदान-प्रद आन होता है, उसका व्यापार होता
है, उससे शराब पीने की बुरी आदत पैदा ही नहीं होती बल्कि जो ऐन्टी सोशल
ऐसीमैंस है, वे भी पनपने शुरू हो जाते हैं और समगलिंग का व्यापार बढ़
जाता है और इलीसिट व्यापार से और भी नुकसान होता है, उसकी कोई डिग्री का
पता नहीं, उसके अन्दर यही पता नहीं है कि उसके अन्दर क्या मिलाया है, कोई
अन्धा हो जाता है, कोई मर जाता है इसलिए कम से कम जब हम सामाजिक चेतना
नहीं पैदा कर लेते समाज में ताकि पीने वालों को कम से कम कोई गारन्टी तो
हो कि पब्लिक हैल्थ डिपार्टमैंट ने कम से कम कोई गारन्टी दे रखी हो कि वह
अंधा नहीं होगा, बीमार नहीं होगा, मरेगा नहीं और अगर कोई शराब पीना चाहता
है तो चाहे शराब कितनी अच्छी हो उसको भी छोड़ दे. इन शब्दों के साथ मैं
इस डिमाण्ड का विरोध करता हूं.
श्री अजय बहादुर सिंह: रिसपैक्टिड मैडम,
अध्यक्ष: माननीय सदस्यों से प्रार्थना है कि आप संक्षिप्त में बोलिए. शो
ट्हट् एवेर्य्-~बोड्य् गेट्स् टिमे. दो-दो मिनट बोलिए.
श्री अजय बहादुर सिंह: रिसपैक्टिड मैडम, अभी यह कट प्रस्ताव हमारे जो
आदरणीय विपक्ष की ओर से आया और इस विषय में बड़े विस्तार से माननीय नेहर
सिंह जी ने अपने विचार प्रस्तुत किए. मैं माननीय नेहर सिंह जी से बहुत
सहमति रखता हूं. आज गवर्नमैंट की जो ऐक्साईज पोलिसी है, उसको क्रिटीसाईज
किया जाता है और आज से पहले यहां एक उदाहरण यह भी रखा गया कि फला वक्त
में फलां समय में बहुत से ऐसे लिकर वैन्डज को बंद किया गया. मैं पूछना
चाहूंगा कि क्या उनको बंद करने से हमारे अन्दर जो सामाजिक कमी है, क्या
उसको हम दूर कर पाए? क्या लिकर वैन्डज जो किसी गांव में या किसी शहर में
बंद किए गए, उसके साथ ही और लिकर के सैन्टर थे, क्या हम उनको बंद कर पाए?
तो जवाब यह मिलेगा, जैसे नेहर सिंह जी ने फरमाया. वह बिल्कुल दुरूस्त बात
है कि जिसको जिस चीज की आवश्यकता हो, वह किसी भी तरह से, किसी भी प्रकार
से बना करके वह प्रस्तुत कर सकता है.
