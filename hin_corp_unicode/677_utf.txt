<ळिटेरटुरे><णोवेल्><अइड् ख्रिस्हन् भल्डेव्><ढर्ड् ल डत><१९८०><शम्ब्हव्न फ्रकस्हन्><ःअपुर्><७६-८०><२०१०><अइड् क्., ढर्ड् ल डत, णो>

+ तुम्हें कैसे मालूम है कि मेरे आने से पहले तुम यहाँ थे ? मैं नहीं जानता. मान
लो कि तुम्हें मालूम नहीं कि मेरे आने के पहले तुम यहाँ थे. तो यह भी मानना
पड़ेगा कि तुम आ चुके हो कि अब मैं हूँ. तुम भूल गये कि हम यह मान चुके हैं कि
मैं आ चुका हूँ कि मैं हूँ कि तुम हो क्योकि तुम मुझे नजर आ रहे हो ? भूला नहीं
फिर पूछ रहा था ताकि भूलूँ नहीं. तो बताओ मैं तुम्हें नजर आ रहाँ हूँ? तुम भूल
गये कि हम मान चुके है कि तुम मुझे नजर आ रहे हो कि मैं नजर आ रहा हूँ ? भूला
नहीं फिर पूछ रहा हूँ ताकि भूलूँ नहीं अगर हम एक दूसरे को नजर आ रहे हैं तो
हमारी आँखें हैं ? अगर हमारी आँखें हैं तो हम भी होंगे ? हम मान चुके कि हम
हैं. सिर्फ मानने से हम तो नही जाते? तो तुम फिर सिफर से शुरू करना चाहते हो ?
मैं कुछ नहीं चाहता. तो फिर तुम्हें दर्द क्यों हो रहा है ? मैं नहीं जानता.
मैं नहीं मानता कि तुम कुछ नहीं चाहते ? मैं भी नहीं मानता कि तुम कुछ नहीं चाहते .
मैं भी नहीं मानता. तो फिर कहते को क्यों हो कि तुम कुछ नहीं चाहते ? क्योंकि मैं
चाहता हूँ कि कुछ न चाहूँ. तुम चाहते हो कि इसीलिए इतने बेचैन रहते हो. तुम कौन
हो अगर तुम्हें मालूम नहीं मैं कौन हूँ तो मेरे बताने से कैसे मालूम हो जायेगा कि
मैं कौन हूँ? अगर तुम्हें यह मालूम नहीं कि मुझे दर्द हो रहा कि मुझे कहाँ कहाँ
दर्द हो रहा है तो मेरे बताने से कैसे मालूम हो जायेगा कि मुझे दर्द हो रहा है
मुझे मालूम है. तो फिर पूछ क्यों रहे हो ? क्योंकि पूछने के लिए भेजा गया हूँ.
क्यों ? ताकि तुम्हे इत्मीनान हो सके कि कोई मैं तुम्हें पूछ रहा हूँ कि कोई है .
तुम्हें भेजा किसने है ? मैं नहीं जानता मैं नहीं मानता. तुम्हें किसने भेजा था ?
मैं नहीं जानता. मानता हूँ . तुममें और मुझमें यही फ़र्क़ है? मैं नहीं जानता . तो
जाकर क्या बतलाओगे ? तो जाकर क्या बताऊँ ? जाकर बताना जरूरी है ? न होता तो
मुझे भेजा क्यों गया होता. तो जाकर किसे बताओगे ? उसे जिसने भेजा था. तुम्हें
कैसे मालूम होगा कि उसे ही बता रहे हो जिसने तुम्हें भेजा था ? मैं नहीं जानता.
तुम्हें भेजने वाला एक है या अनेक ? मैं नहीं जानता. तो यह कैसे जानते हो कि
तुम भेजे गये हो ? मैं यह जानता नहीं मानता हूँ. क्यों ? मैं नहीं जानता. तो
तुममें और मुझ मे यही फर्क है ? मैं नहीं जानता. जिसने तुम्हें भेजा है
जिन्होंने तुम्हें भेजा है उसे उन्हें मालूम नहीं मुझे दर्द हो रहा कहाँ कहाँ
दर्द हो रहा है ? मैं नहीं जानता. अगर उसे अगर उन्हें मालूम होता तो तुम्हें
भेजा क्यों गया होता ? शायद इसीलिए कि तुम यह शक उठा सको या शायद इसलिए कि
तुम्हें इत्मीनान हो सके कि कोई तुम्हें पूछ रहा है कि कोई तुम्हारा हमदर्द है.
मुझे कोई इत्मीनान नहीं हुआ. तुम यह जानते हो ? मैं यह जानता नही मानता हूँ
तो हो सकता है तुम्हें इत्मीनान हो रहा हो. जब तुम्हें इत्मीनान हो रहा होता है तो
तुम्हें कैसे पता चलता है ? मुझे इत्मीनान नहीं होता क्योंकि इत्मीनान की तमन्ना
नहीं मैं नहीं मानता . मुझे इत्मीनान नहीं क्योंकि मुझे दर्द नहीं क्यों-~कि मुझे कोई
तमन्ना नहीं. अगर दुम्हें दर्द नहीं तो तुम मेरे हमद्रद नहीं . तुम चाहते हो कि मैं
तुम्हारा हमदर्द होता कि कोई तुम्हारा हमदर्द हो ? मैं नहीं जानता कि मैं क्या
चाहता हूँ. मैं मानता हूँ. मैं नहीं जानता कि मैं यह सब तुम्हें क्यों सुना रहा
हूँ ? मैं जानता हूँ. क्यों ? ताकि मैं उन ताकतों तक तुम्हारा हाल लेजा सकूँ. तुम
उन ताकतों को मानते हो ? मैं मानूँ न मानूँ अगर वे हैं तो तुम चाहते हो कि उन तक
तुम्हारा हाल पहुँचे. तो तुम्हें उन तथाकथित ताक़तों ने भेजा है ?तुम चाहते हो कि
मुझे उन तथाकथित ताकतों ने भेजा हो ? मैं नहीं जानता कि मैं क्या चाहता हूँ. तुम
क्या जानते हो ? मैं नहीं जानता कि मैं क्या जानता हूँ. दर्द हो रहा है कहाँ कहाँ
दर्द हो रहा है ? तुम मुझे तंग कर रहे हो. तुम मुझसे तंग हो रहे हो. तो क्या तुम
मुझे तंग करने के लिए ही भेजे गए हो ? तो तुमने मान लिया कि मैं भेजा गया हूँ ? मैंने
अभी आख़िरी तौर पर कुछ नहीं माना. बग़ैर माने क्या तुम बता नहीं सकते कि
तुम्हें दर्द कहाँ कहाँ हो रहा है ? बग़ैर बताये क्या तुम जान नहीं सकते कि
मुझे कहाँ कहाँ दर्द हो रहा है ? मैं क्यों जानूँ ? क्योंकि तुम मेरे हमदर्द
हो. तो तुमने मान लिया है कि मैं तुम्हारा हमदर्द हूँ ? मैंने आख़िरी तौर पर
अभी कुछ नहीं माना. कब मानोगे ? मैं नहीं जानता. कब तो मैं जाऊँ ? जाओगे ? मैं
नहीं जानता. मत भूलो कि मैंने अभी यही नहीं माना कि तुम आए थे. तो तुम बात या
बहस किससे कर रहे हो ? तो तुम इसे बात या बहस कहते हो ? तुम इसे क्या कहोगे ?
मैं नहीं जानता. अब तुम हद को हड़प रहे हो. मैं नहीं मानता. तो क्या और आगे
नहीं बढ़ोगे ? और आगे बढ़ सकता हूँ ? और आगे बढ़ाना चाहते हो ? मैं नहीं जानता
मैं क्या चाहता हूँ. तो तिल-~मिलाते क्यों हो ? तो तिलमिलाऊ नहीं ? मैं बहस
नहीं करना चाहता. तुम तिलमिलाते नहीं ? पहले यह मानो कि मैं हूँ. पहले मुझसे यह
मनवाओ कि मैं हूँ. तो तुम यह मानते हो कि मैं तुम से मनवा सकता हूँ कि तुम
हो ? मैंने आख़िरी तौर पर अभी कुछ नहीं माना. तुम्हारा दिल दल-~दल में ही रमता
है ? मेरा दिल है दलदल है ? अब तुम अपनी खिल्ली उड़ा रहे हो. मैं हूँ मेरी
खिल्ली है ? दर्द हो रहा है कहाँ कहाँ दर्द हो रहा है ? अब तुम मेरी कमज़ोर रग़
को रगड़ रहे हो ? तो तुमने मान लिया कि तुम्हारी कमज़ोर रग है. मैंने आखिरी तौर
पर अभी कुछ नहीं माना. तो तुम खामोश क्यों नहीं हो जाते ? नहीं जानता. जानना
चाहोगे ? नहीं जानता. तो मैं जाऊँ ? तो तुम आये थे ? मैं तुम्हें दिखाई नहीं दे
रहा ? मुझे कुछ दिखाई नहीं दे रहा है. मैं उसी कुछ नहीं का हिस्सा हूँ. उस कुछ
नहीं को हिस्सों मे तक़्सीम नहीं किया जा सकता. तुम कैसे जानते हो ? मैं जानता
नहीं मानता हूँ. क्यों ? नहीं जानता. अगर यह मानते हो तो और कुछ क्यों नहीं
मानते ? नहीं जानता. दर्द हो रहा है कहाँ कहाँ दर्द हो रहा है ? तुम मेरे
हमदर्द होते तो बार बार दर्द की याद न दिलाते. तो तुम बीच बीच में भूल जाते हो
कि तुम्हें दर्द हो रहा है ? नहीं लेकिन चाहता हूँ कि तुम भूल जाओ. तो तुमने
मान लिया कि मैं हूँ ? मैंने आख़िरी तौर पर अभी कुछ नहीं माना. दर्द की दवा
चाहिए ? दर्द की दवा है ? पहले बताओ चाहिये ? पहले बताओ है ? मैं नहीं जानता
मैं जानता था. तो मैं जा कर क्या कहूँ ? किससे ? देखा ? क्या ? कि तुम्हें शक
है कि मैं हूँ कि मैं आया था कि मैं जा सकता हूँ कि मैं जाकर किसी से कुछ कह
सकता हूँ ? मुझे शक से इनकार नहीं सिर्फ़ यक़ीन से इनकार है. तुम चाहते हो कि
तुम्हें यक़ीन से इनकार न हो ? मैं नहीं जानता मैं क्या चाहता हूँ. तो तुम बात
को आगे नहीं बढ़ने दोगे ? अगर तुम्हें मेरे बारे में मेरे दर्द के बारे में
मेरे शक के बारे में मेरे शून्य के बारे में मेरे दर्द की दवा के बारे में उन
तथाकथिक ताक़तों के बारे में सब मालूम है तो तुम मुझे क्यों तंग कर रहे हो ?
ताकि तुम्हें मालूम हो सके. अगर मुझे मालूम हो जायेगा तों क्या होगा ? तुम
मुक्त हो जाओगे ! मज़ाक की हद को मत मिटाओ. मज़ाक की हद को किसी हद हद को
मिटाया नहीं जा सकता. अब तुम मेरी आवाज़ का मज़ाक उड़ा रहे हो. तो तुम मानते हो
कि तुम्हारी आवाज़ है. आरज़ी तौर पर मानता हूँ आख़िरी तौर पर नहीं. आख़िरी तौर
पर कब मानोगे कैसे मानोगे. नहीं जानता. आरज़ी तौर पर ही सही अगर तुम्हारी आवाज़
है तो तुम क्यो नहीं हो ? कौन कहता है कि मैं नहीं हूँ ? तो तुम हो ? कौन कहता
है कि मैं हूँ ? लड़ते क्यों हो बात का बात से जवाब दो. लड़ कौन रहा है ? तो
अगर तुम्हारी आवाज़ है तो तुम भी होंगे. यह मत भूलो कि आवाज़ अभी आरज़ी है.
आरज़ी ही सही अगर आवाज़ है तो तुम भी हो. आरज़ी ? आरज़ी ही सही हो तो आरज़ी
होने से इनकार नहीं तो फिर ठीक है. क्या ? कुछ नहीं. वह पहले भी ठीक ही था. तो
मैं जाऊँ ? एक बार फिर पूछो कहाँ कहाँ दर्द हो रहा है. कहाँ कहाँ दर्द हो रहा
है ? अगर बता भी दूँगा तो क्या होगा ? कुछ नहीं. तो क्या बताऊँ ? तो तुम ने यह
मान लिया किया कि बता सकते हो ? मैंने आखिरी तौर पर अभी कुछ नहीं माना. आख़िरी
तौर पर कब मानोगे ? क्या ? कुछ भी ? तुम मान गये कि मैं आख़िरी तौर पर मान सकता
हूँ ? मैंने आख़िरी तौर पर अभी कुछ नहीं माना. तुम फिर मेरी ही आवाज़ का मज़ाक
उड़ाने लगे ! हो सकता है. तो क्या तुम इसीलिये भेजे गये थे ? तो क्या मैं भेजा
गया था ? क्या नहीं क्या-क्या ! क्या-क्या ! क्या क्या-क्या ? तुम बताओ तुम थक
गये ? तुम नहीं थके ? तुम बताओ ? मैं बता सकता हूँ ? तुम नहीं बता सकते ? कैसे
बता सकता हूँ ? मेरी सूरत से. तुम्हारी सूरत है ? मेरी सूरत नहीं है ? तुम
बताओ. तुम नहीं बता सकते ? मान लें कि तुम्हारी सूरत है ? तुम मान लो क्योंकि
तुम बता रहे हो. मैं नहीं बता सकता. क्यों ? क्योंकि सूरत ही ऐसी है. कैसी है ?
जिसे मैं नहीं बता सकता. तो तुमने उसे माना क्यों ? शायद सोचा हो कि बता
सकूँगा. तो तुमने ऐसा सोचा क्यों ? शायद सोचा हो ऐसा सोचने से बता सकूँगा. यानी
हम और आगे नहीं बढ़ सकते ? तुम बताओ ? तो अब जाना चाहते हो ? तुम बताओ ? तो हर
सवाल का यही जवाब दोगे ? नहीं. तो किस सवाल का कोई और जवाब दोगे ? किसी का नहीं
किस-किस का. किस-किस का ? तुम तंग आ जाओगे. मैं तंग आ सकता हूँ ? तुम तँग नहीं
आ सकते ? तुम बताओ. पहले मानो कि मैं बता सकता हूँ. पहले बताओ कि मैं मान सकता
हूँ ? अगर मैं बता दूँ तो तुम मान जाओगे ? अगर मैं मान जाऊँ तो तुम बता दोगे ?
अब हम आगे नहीं बढ़ सकते. आगे क्या है ? कुछ नहीं. कुछ भी नहीं. तुम मेरी आवाज़
का मज़ाक उड़ा रहे हो. अगर तुम्हारी आवाज़ है तो अगर तुम हो तो अगर मैं हूँ तो
अगर तुम हो तो अगर मैं हूँ तो अगर मज़ाक है तो. अब हम वाक़ई आगे नहीं बढ़ सकते.
हर मोड़ हमें वहीं ले आता है. तो तुमने मान लिया कि हम हैं ? तुम बताओ. मैं कुछ
भी नहीं बता सकता. तो अभी तक क्या कर रहे थे. तो अभी तक मैं कुछ कर रहा था ?
तुम बताओ. मैं कुछ भी नहीं बता सकता. तो पूछो क्या ? मेरा हाल. अब कौन किस की
आवाज़ का मज़ाक उड़ा रहा है ? तुम बताओ. मैं तुम्हारे बारे में कुछ नहीं बता
सकता. अपने बारे में बताओ. मैं अपने बारे में कुछ नहीं जानता. बताने के लिए
जानना ज़रूरी है ? दोनों के लिए होना ज़रूरी है ? अब कौन क्या कह रहा है ? अब
कौन कौन है ? तुम न जाने कौन हो ? तुम न जाने कौन हो ? तुम न जाने किस जहाँ के
हो ? तुम न जाने किस जहाँ के हो ? अब हम एक दूसरे की आवाज़ का मज़ाक हुए जा रहे
हैं. अब हम हुए जा रहे हैं. अब हम होए हुए जा रहे हैं. अब हम मिलकर कराह रहे
हैं. तो क्या साबित हुआ ? कुछ नहीं. तो अब क्या करें ? कुछ नहीं. तो तुम जाओगे
नहीं ? कहां ? तो तुम कहीं नहीं जाओगे ? तो तुम मान गये कि मैं आया था ? मैंने
आख़िरी तौर पर अभी कुछ नहीं माना. अब तुम अपनी आवाज़ का मज़ाक उड़ा रहे हो. जब
मैं अपनी ही आवाज़ का मज़ाक हुआ जा रहा हूँ. तो तुम मान गये कि तुम्हारी आवाज़
है ? अगर यह आवाज़ है तो मैं जाऊँ ? कहाँ ? कहीं नहीं. जाओ. कहाँ ? कहीं नहीं.
यानी यहीं ? हाँ. तो तुम मान गये कि यहीं कहीं नहीं है ? अग़र यहीं कहीं नहीं
है तो. तो मैं कहीं नहीं जा रहा. जाओ. मान लो कि मैं चला गया. मैं आख़िरी तौर
पर कुछ नहीं मान सकता. इस मज़ाक के बाद मौन. अगर यह मौन है तो. अगर यह मौन
मज़ाक नहीं तो.
वह कौन था अगर था तो वह कौन है अगर है तो वह कौन नहीं था अगर नहीं था तो वह कौन
नहीं है अगर नहीं है तो वह कौन था अगर नहीं था तो वह कौन है अगर नहीं है तो वह
कौन भी हो अगर था तो अगर है तो अगर नहीं था तो अगर नहीं है तो. मुझे मालूम था
कि उसके ओझल होते ही मैं इन सवालों और इनके सारे सम्बन्धियों का सर दबाने बैठ
जाऊंगा कह रहा था अगर था तो अगर कह रहा था तो कि उसे मेरा हाल पूछने के लिए
भेजा गया था. मेरा हाल ! पूछ रहा था कि जा कर क्या बताये. मेरा हाल ! मुझ से
मनवाना चाहता था कि मैं हूँ कि वह है कि मेरा हाल है कि उसे भेजा गया था कि वह
जाकर बता सकेगा. मेरा हाल ! मैंने कुछ मान के नहीं दिया. मैं कभी कुछ मान के
नहीं दूँगा. मैं अगर हूँ तो शायद इसीलिए हूँ कि मैं कुछ मान के नहीं दे सकता.
कह रहा था कि एक तरफ़ खड़ा होकर मेरी कराहें सुनेगा मेरा कोहान देखेगा मेरी सोच
सुनेगा मेरा हाल जानेगा और जब इस सब से ऊब जायेगा तो दोबारा मुझे कुरेदना शुरू
कर देगा मुझसे मेरा हाल पूछना शुरू कर देगा. पूछ रहा था दर्द हो रहा है कहाँ
कहाँ दर्द हो है ? मैं पूछ सकता था कहाँ नहीं हो रहा. अगर मैंने पूछा होता तो
वह जवाब देता तुम बताओ. हर सवाल के जवाब में यही जवाब दे रहा था. तुम बताओ !
मैंने कहा तुम मेरी ही आवाज़ उड़ा रहे हो.
