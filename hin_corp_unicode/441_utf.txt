<छोम्मेर्चे.><भन्किन्ग्.><आम्बिक फ्रसड् घुप्ट><भ्हरट् मे शह्करिट आन्डोलेन्><१९७७><ऊ.फ् हिन्डि घ्रन्ट्ह् आचडेम्य्><ळुच्क्नोत्><२१२ टो २१९><२९००><आम्बिक-भ्हरट् मे शह्करिट आन्डोलन्>

 २. राजकीय खेती (श्टटे ञर्मिन्ग्)--इसमें सरकार भूमि की स्वामी होती है और
भूमि पर आधुनिक कृषि यंत्रों से बड़े स्तर पर कृषि कार्य कराये जाते हैं.
ऐसे फार्मों पर श्रमिकों को मजदूरी प्रचलित दर से दी जाती है. राज-~कीय
बीज फार्म इस प्रकार की खेती के उदाहरण हैं. ऐसी खेती का दोष यह है कि
इसमें सरकारी अधिकारियों के हाथ में प्रबंध रहता है और इस कारण इसमें वे
सभी दोष आ जाते हैं जो एक नौकरशाही अर्थ-व्यवस्था में होते हैं.
३. सामूहिक खेती (छोल्लेच्टिवे ञर्मिन्ग्)--ऐसी व्यवस्था के अंतर्गत किसान
अपनी भूमि राजकीय आदेश अथवा राज्य नीति के अनुसार एक में मिला कर सामूहिक
रूप से खेती करते हैं. वे अपने पशुओं, कृषि औजारों आदि का भी खेती में
सामूहिक रूप से प्रयोग करते हैं. उत्पादन में आधिक्य सदस्यों में बाँट
दिया जाता है. किंतु सदस्य अपने परिवारों के साथ पृथक मकानों में रहते
हैं. इस प्रकार के सामूहिक फार्म का प्रबंध करने हेतु प्रबंध-~समिति का
निर्माण किया जाता है. सभी क्रियाशील सदस्यों को श्रमिक-वर्ग अथवा
ब्रिगेड में रखा जाता है और समूह के आधार पर कार्य का आबंटन किया जाता
है. प्रत्येक सामूहिक फार्म को उत्पादन का एक निश्चित कोटा एक
निर्धा-~रित दर पर सरकार को बेचना होता है.
एक सामूहिक फार्म और एक राजकीय फार्म में मुख्य अंतर यह है कि जहाँ
राजकीय फार्म पर श्रमिकों को केवल मजदूरी पाने का ही अधिकार होता है वहाँ
सामूहिक फार्म के मजदूर किसान सदस्य होते हैं जो उत्पादन के साधनों के
सामूहिक रूप से स्वामी होते हैं और फार्म के प्रबंध में भाग लेते हैं.
सामूहिक खेती में राजकीय हस्तक्षेप होने से व्यक्तिगत स्वतंत्रता समाप्त
हो जाती है. यही ऐसी खेती का सबसे बड़ा दोष है.
४. सहकारी खेती (छोओपेरटिवे ञर्मिन्ग्)--सहकारी खेती के अंतर्गत किसान
अपनी स्वेच्छा से बड़े पैमाने की खेती के लाभ उठाने हेतु अपनी भूमि के
छोटे-छोटे खंडों को एक में मिलाकर खेती करते हैं. ऐसी खेती में किसान
अपनी समस्त भूमि या कुछ भूमि पर कृषि करने हेतु तथा समस्त कृषि कार्यों
हेतु हो सकते हैं. ऐसे फार्म का प्रबंध एकक कमेटी के हाथ में होता है.
सहकारी खेती का पूर्ण अर्थ समझने के लिए सहकारी खेती के विभिन्न प्रकारों
को जानना आवश्यक है.
सहकारी खेती के प्रकार
सहकारी खेती समितियाँ चार प्रकार की हो सकती हैं--
१. सहकारी उत्तम खेती समितियाँ (छोओपेरटिवे भेट्टेर् ञर्मिन्ग्
शोचिएटिएस्)--ऐसी समिति के अंतर्गत किसान अपनी भूमि का स्वामी होता है और
उस पर व्यक्तिगत रूप से खेती करता है अर्थात वह खेती में होने वाले
लाभ-हानि का स्वयं ही उत्तरदायी होता है. किंतु वे कृषि को उन्नत बनाने
हेतु सम्मिलित प्रयासों द्वारा इस प्रकार की समिति का संगठन करते हैं.
समिति उन्हें साख, उन्नत बीज, खाद औजार आदि को प्राप्त करने तथा कृषि उपज
के विपणन में सहायता करती है. मूल्यवान कृषि यंत्रों, जैसे ट्रैक्टर एवं
मड़ाई यंत्र, आदि भी सदस्यों के प्रयोग हेतु प्रदान किये जाते हैं. ऐसी
समितियों के सदस्य अपनी सभाओं में स्वयं फसल योजना निर्धारित करते हैं
जिनका उन्हें पालन करना पड़ता है. इस कार्य की पूर्ति हेतु खाद तथा बीज
का क्रय, भूमि की जुताई-बुआई व कटाई, सिंचाई आदि कार्य संयुक्त रूप से
किये जा सकते हैं. इसी प्रकार वे अपने खेतों की रखवाली तथा कृषि उपज के
विक्रय के कार्य की भी संयुक्त व्यवस्था कर सकते हैं. यहाँ पर यह
उल्लेखनीय है कि जिस विशिष्ट उद्देश्य हेतु कोई व्यक्ति समिति का सदस्य
बनता है, उसको छोड़कर शेष कार्यों में वह पूर्ण रूप से स्वतंत्र रहता है.
ऐसी समिति अपनी पूंजी अंशों का विक्रय, प्रवेश शुल्क, ऋण तथा अनुदान से
प्राप्त करती है. प्रत्येक सदस्य को समिति द्वारा प्रदत्त सेवाओं हेतु
कुछ शुल्क भी देना पड़ता है. वर्ष के अंत में समिति को जो भी लाभ होता है
उसमें से सदस्यों को कुछ भाग संरक्षण लाभांश के रूप में दिया जाता है.
चूंकि ऐसी समितियों का उद्देश्य कृषि को उन्नत सुधार करना होता है, अत:
सुधार या भूमि समिति, कृषि प्रदर्शन समिति या सिंचाई समिति, आदि उत्तम
कृषि समिति का ही एक रूप होती हैं.
२. सहकारी संयुक्त खेती समितियाँ (छोओपेरटिवे झोइन्ट् ञर्मिन्ग् शोचिएटिएस्)
भारत में सहकारी खेती का सबसे अधिक संगठित रूप संयुक्त खेती है. इसके
अंतर्गत भूमि के बिखरे टुकड़ों वाले छोटे कृषक जो अपनी जोतों पर आर्थिक
रूप से कृषि नहीं कर सकते, ऐसी समिति का गठन करने हैं. वे समिति में अपनी
भूमि को मिला देते हैं और उस पर संयुक्त रूप से खेती की जाती है. किंतु
विभिन्न सदस्यों का भूमि पर अपना स्वामित्व बना रहता है. अन्य शब्दों
में, ऐसी समिति में कार्यविधि तो संयुक्त होती है किंतु भूमि पर
स्वामित्व व्यक्तिगत होता है. समिति की सदस्यता ऐच्छिक होती है और किसी
भी समय छोड़ी जा सकती है किंतु समिति एवं प्रत्येक सदस्य के मध्य इस
प्रकार का सम-~झौता हो जाता है कि कोई सदस्य समिति की सदस्यता छोड़ देता
है तथा अपनी भूमि वापस लेना चाहता है और समिति द्वारा उसकी भूमि पर कुछ
सुधार कार्य किया गया है, तो सदस्य को ऐसे सुधार की लागत अदा करनी होगी.
इस प्रकार एकत्रित भूमि पर खेती का कार्य समिति द्वारा एक इकाई के रूप
में किया जाता है. समिति सामूहिक आधार पर ऋण, मशीनें और विपणन आदि का
आयोजन करती है. समिति के प्रबंध हेतु एक कमेटी का निर्वाचन किया जाता है
तथा एक फार्म प्रबंधक की नियुक्ति भी की जाती है जिसके निर्देशन में
समस्त सदस्य कार्य करते हैं.
भूमि के स्वामी यदि चाहे तो फार्म पर कार्य कर सकते हैं और ऐसी दशा में
उन्हें प्रचलित दर से मजदूरी दी जाती है. आवश्यकता पड़ने पर अतिरिक्त
श्रमिक भी कार्य पर लगाये जा सकते हैं.
इस समिति के प्रमुख कार्य (अ) फसल के लिए योजना बनाना, (ब) कृषि आदायों
का संयुक्त रूप से क्रय करना (स) भूमि सुधार हेतु भूमि, फसल तथा अन्य
चल-अचल संपत्ति की जमानत पर ऋण लेना, (द) कृषि के आधुनिक यंत्रों का क्रय
करना, (क) कृषि उत्पादन तथा विकास संबंधी समस्त कार्य करना, (ख) कृषि उपज
को संयुक्त रूप से करना, आदि है.
समिति को जो भी आय प्राप्त होती है उसमें से कृषि संबंधी व्यय तथा लगान
आदि निकालकर जो भी लाभ बचता है, वह समिति का लाभ होता है. लाभ का एक भाग
संचित कोष में डालने के उपरांत जो भी लाभ बचता है, उसे सदस्यों में उनके
द्वारा दी गई भूमि तथा अन्य संपति के अनुपात में वितरित कर दिया जाता है.
इस प्रकार एकत्रित भूमि पर उनके स्वामित्व को मान्यता प्रदान की जाती है.
श्रमिकों को भी भृति के अनुपात में अधिलाभ दिया जाता है. सदस्य चाहें तो
अपनी भूमि का लगान प्राप्त कर सकते हैं और ऐसी दशा में लाभ का वितरण
पूँजी के अनुपात में किया जायेगा.
उत्तम खेती समिति और संयुक्त खेती समिति में अंतर--उत्तम खेती समिति में
कार्यविधि और स्वामित्व दोनों ही व्यक्तिगत होते हैं जबकि संयुक्त खेती
में ये दोनों ही संयुक्त होते हैं. अन्य शब्दों में, जहाँ खेती से
हानि-लाभ का भार कृषक व्यक्तिगत रूप में उठाता है वहाँ संयुक्त खेती
समिति में यह सभी सदस्यों द्वारा मिलजुल कर बाँट लिया जाता है.
वास्तव में उत्तम खेती समिति सहकारी खेती तक पहुँचने का एक सौपान है.
भारतीय किसानों को अपनी भूमि से इतना लगाव होता है कि वे सीधे अपनी भूमि
को खेती समिति में लगाने के लिए तैयार नहीं होते . अत: उन्हें उत्तम कृषि
समिति के माध्यम से साथ-साथ सोचने, एक दूसरे के अनुभव से लाभ उठाने,
सम्मिलित आधार पर एक दूसरे की कृषि आवश्यकताएँ उपलब्ध करने का प्रशिक्षण
दिया जाता है. और जैसे ही यह देखा जाता है कि उन्हें साथ-~साथ काम करने
का पर्याप्त प्रशिक्षण प्राप्त हो चुका है तथा वे सहकारी खेती का लाभ और
महत्व समझने लगे हैं, उन्हें संयुक्त खेती हेतु भूमि एकत्र करने के लिए
सहमत किया जाता है.
साधन सहकारी समितियों के संगठन के साथ-साथ उत्तम कृषि समितियों की संख्या
भी बहुत कम हो गयी है क्योंकि इन समितियों के अधिकांश कार्य साधन
समितियों द्वारा संपन्न किये जाते हैं.
३. सहकारी आसामी खेती समिति (छोओपेर्टिवे ठेनन्ट् ञर्मिन्ग् शोचिएटिएस्) ऐसी
समिति का संगठन प्राय: भूमिहीन किसानों द्वारा किया जाता है. समिति भूमि
को या तो क्रय करती है अथवा सरकार से अथवा किसी अन्य संस्था से नि:शुल्क
अथवा पट्टा लगान पर प्राप्त करती है. यह भूमि पुन: छोटे-छोटे टुकड़ों में
विभाजित कर ली जाती है और प्रत्येक सदस्य को एक टुकड़ा दे दिया जाता है
जो उस पर व्यक्तिगत रूप से खेती करता है. ऐसी समिति में सदस्य और समिति
के मध्य किसान और जमींदार का संबंध होता है क्योंकि सदस्य भूमि के बदले
समिति को लगान देता है. इसी प्रकार भूमि से उत्पन्न उपज पर किसान का
पूर्ण अधिकार होता है. अन्य शब्दों में, ऐसी समिति में भूमि का स्वामित्व
तो सामूहिक होता है किंतु कार्यविधि सामूहिक नहीं होती.
समिति संपूर्ण भूमि के लिए योजना तैयार करती है और सदस्यों को इसी के
अनुसार खेती करनी होती है किंतु सदस्य को यह छूट होती है कि वे अपनी
सुविधा के अनुसार इस योजना को लागू करे.
समिति अपने सदस्यों की सुविधा और लाभ हेतु साख, बीज, खाद, बहु-~मूल्य
कृषि यंत्रों आदि को उपलब्ध कर सकती है किंतु यह सदस्य की इच्छा पर
निर्भर करता है कि वह इनसे कहाँ तक लाभ उठाता है.
समिति द्वारा अदा किये गये समस्त व्ययों के बाद यदि कुछ लाभ बचता है तो
वह सदस्यों द्वारा अदा किये गये लगान के अनुपात में बाँट दिया जाता है.
४. सहकारी सामूहिक खेती समिति (छोओपेरटिवे छोल्लेच्टिवे ञर्मिन्ग्
शोचिएटिएस्) ऐसी समिति द्वारा भूमि का बड़ा खंड या तो क्रय करके अथवा
नि:शुल्क पट्टे पर या पट्टा लगान पर प्राप्त कर सकती है और यह भूमि समिति
की संपत्ति बन जाती है. यह भूमि सदस्यों की भी हो सकती है किंतु समिति
में लगा देने के उपरांत यह समिति की संपत्ति बन जाती है और सदस्यों का इस
पर से व्यक्तिगत स्वामित्व समाप्त हो जाता है. ऐसी भूमि पर सदस्य सामूहिक
रूप से खेती करते हैं. सदस्य भूमि पर श्रमिक की तरह कार्य करते हैं तथा
बदले में निश्चित दर से मजदूरी प्राप्त करते हैं.
इस प्रकार ऐसी समितियों में भूमि का स्वामित्व और कार्यविधि दोनों ही
संयुक्त होती हैं. हमारे यहाँ नयी भूमि या सुधरी हुई भूमि पर खेती करने
हेतु तथा भूमिहीन श्रमिकों को बसाने हेतु ऐसी समितियों का ही संगठन किया
गया.
समिति को जो कुछ भी लाभ होता है, उसमें समस्त व्ययों और संचित कोष आदि को
निकाल कर जो भी बचता है वह सदस्यों में भृत्ति के अनुपात में वितरित कर
दिया जाता है. प्राय: रूस की सामूहिक खेती समिति में समानता का भ्रम
उत्पन्न हो जाता है किंतु वास्तव में ऐसी नहीं है. रूस के सामूहिक फार्म
पूर्ण रूप से राज्य द्वारा नियंत्रित होते हैं. सरकार उत्पादन
कार्य-~क्रम तैयार करती है तथा उत्पादित उपज को किस मूल्य पर किस प्रकार
बेचा जाय, इसका भी निर्धारण सरकार द्वारा किया जाता है. अन्य शब्दों में,
रूस की सामूहिक खेती में ऐच्छिकता और जनतांत्रिक प्रबंध का बिलकुल पालन
नहीं किया जाता. इसके विपरीत, सहकारी सामूहिक खेती पूर्णतया ऐच्छिक हैं
और इनका प्रबंध जनतांत्रिक प्रणाली से सदस्यों द्वारा किया जाता है. ऐसी
समि-~तियों में राज्य द्वारा हस्तक्षेप नहीं किया जाता. सदस्य को यह
स्वतंत्रता होती है कि समिति से त्यागपत्र दे दे और उचित सूचना देकर
समिति में दी हुई अपनी पूँजी वापस ले ले.
सहकारी खेती का आधार यह मान्यता है कि प्रत्येक किसान अपनी निजी भूमि
रखना चाहता है और नीजी संपति का सम्मान होना चाहिए. इसके विपरीत सामूहिक
खेती इस विश्वास पर आधारित है कि निजी संपत्ति मानवीय दु:खों का मूल है.
अत: भूमि पर से निजी स्वामित्व को सर्वथा समाप्त कर देना चाहिए.
संयुक्त खेती समिति और सामूहिक खेती समिति में अंतर--इनमें मुख्य अंतर इस
प्रकार है--
१. एक संयुक्त खेती समिति में भूमि का स्वामित्व या तो स्वयं किसान का
होता है अथवा वे भूमि को दूसरे व्यक्तियों से लगान पर ले लेते हैं. इसके
विप-~रीत, एक सामूहिक खेती समिति में भूमि पर व्यक्तिगत सदस्यों का
स्वामित्व समाप्त हो जाता है और यह पूर्ण रूप से समिति के पास रहता है.
हाँ,जिन सदस्यों ने अपनी भूमि समिति को दी हो वे उस पर प्रचलित दर से
लगान प्राप्त कर सकते हैं. अन्य शब्दों में, जहाँ संयुक्त खेती में खेती
करने के अधिकार का संचयन (फोओल्) है वहाँ सामूहिक खेती करने का अधिकार और
भूमि पर स्वामित्व का अधिकार दोनों का संचयन कर दिया जाता है.
२.संयुक्त खेती में लाभांश का भुगतान सदस्य द्वारा दी गयी भूमि अथवा उसके
मूल्य के अनुपात में किया जाता है जब कि सामूहिक खेती में इसका प्रश्न ही
नहीं उठता. जहाँ तक कृषि कार्यों का प्रश्न है, वह दोनों में समान विधि
से ही संपन्न किये जाते हैं.
आसामी खेती समिति और सामूहिक खेती समिति में अंतर--यद्यपि भूमि का
स्वामित्व इन दोनों समितियों के पास रहता है किंतु इनकी कार्यविधि पूर्ण
भिन्न है. १. आसामी खेती समिति में सदस्य को अपने भू-खंड का लगान समिति
को देना पड़ता है जबकि सामूहिक खेती समिति में यदि सदस्य ने अपनी भूमि
समिति को दी है तो उसे इस पर लगान प्राप्त होता है. २. आसामी खेती में
खेती व्यक्तिगत रूप से की जाती है और इससे हानि-लाभ का संबंध कृषक से
होता है जबकि सामूहिक खेतीं में कृषि कार्य समिति का दायित्व होता है और
इसी प्रकार हानि-लाभ का व्यक्तिगत सदस्यों से कोई संबंध नहीं होता. ३.
आसामी खेती में लाभ का विभाजन सदस्यों द्वारा दिये गये लगान के अनु-~पात
में किया जाता है जबकि सामूहिक खेती में सदस्यों द्वारा मजदूरी के अनुपात
में लाभ-विभाजन किया जाता है.
इनमें से सहकारी खेती किसे कह सकते हैं? प्राय: यह प्रश्न पूछा जाता है
कि उपर्युक्त चारों प्रकार की समितियों में से वास्तव में सहकारी खेती
किसे कह सकते हैं? सहकारी खेती होने के लिए दो तत्वों का होना आवश्यक
होता है--(अ) संयुक्त कार्य विधि (झोइन्ट् ओपेरटोर्स्हिप्) और (ब) भूमि का
संयुक्त स्वामित्व (झोइन्ट् औत्नेर्स्हिप् ओङ् ळन्ड्). इनमें भी संयुक्त
कार्यविधि अधिक महत्वपूर्ण है. इस कसौटि पर यदि इन चारों प्रकार की खेती
समितियों को कसा जाय तो देखा जायगा कि उत्तम खेती समिति में न तो संयुक्त
कार्यविधि है और न संयुक्त भूमि का स्वामित्व. अत: इन्हें सहकारी खेती
कहा ही नहीं जा सकता. आसामी खेती समितियों में स्वामित्व तो संयुक्त होता
है किंतु कार्यविधि व्यक्तिगत होती है. अत: खेती की दृष्टि से इन्हें भी
सहकारी खेती की श्रेणी में नहीं रखा जा सकता. संयुक्त खेती में भूमि का
स्वामित्व तो किसानों का निजी ही रहता है किंतु सम्मिलित प्रकार से खेती
करने से बड़े पैमाने के लाभ प्राप्त हो जाते हैं. ऐसी समितियों को
व्यवहार में सहकारी खेती कह सकते हैं. इन सबमें सामूहिक खेती ही सहकारी
खेती की कसौटी पर सही उतरती है क्योंकि इसमे ं दोनों तत्त्वों अर्थात्
सामूहिक खेती और सामूहिक स्वामित्व के तत्त्व विद्यमान होते हैं. सहकारी
खेती पर कार्य-~कारी दल ने भी यह सुझाव दिया था कि उत्तम खेती और आसामी
खेती समितियों को सहकारी खेती के अंतर्गत सम्मिलित नहीं करना चाहिए. यही
कारण है कि अब हमारे देश में सहकारी खेती समितियों का वर्गीकरण संयुक्त
खेती और सामूहिक खेती में किया गया है.
भारत जैसे देशों के लिए जहाँ किसान का अपनी भूमि से भावानात्मक लगाव होता
है, संयुक्त खेती ही अधिक उपयुक्त है क्योंकि इसमें उसका भूमि पर
स्वामित्व बना रहता है. चूंकि सामूहिक खेती में किसानों का अपनी भूमि पर
स्वामित्व नहीं रहता और वह एक भूमिहीन श्रमिक बनकर रह जाता है, अत: इनके
निर्माण में किसानों से ऐच्छिक सहयोग प्राप्त नहीं हो सकता और उन्हें
समिति में सम्मिलित करने के लिए शक्ति का प्रयोग करना होगा जो कि
सहकारिता के सिद्धांतों के विपरीत है. हां, यदि सरकारी सुधारी हुई भूमि
पर भूमिहीन श्रमिकों को बसाना हो तो सामूहिक खेती समिति के माध्यम से ही
ऐसा करना चाहिए.
सहकारी संयुक्त खेती की लोकप्रियता के कई प्रमुख कारण हैं--
१. किसान इस व्यवस्था में स्वेच्छा से सम्मिलित होते हैं, बाध्यता से
नहीं,
२.उनकी भूमि उनके अधीन ही बनी रहती है. क्योंकि वे भूमि पर अपना अधिकार
समर्पित नहीं करते,
३. वे अपनी भूमि और पशुओं आदि का प्रयोग सम्मिलित रूप में करते हैं.
४. सहकारी फार्म को एक इकाई मानकर उसका प्रबंध किया जाता है और प्रबंध
में सभी सदस्यों को भाग लेने का समान अवसर प्राप्त होता है,
५. सदस्यों को खेती का काम करने के लिए परिश्रमिक दिया जाता है,
६. कुल लाभ में से एक भाग संचित कोष में डालने के बाद प्रत्येक व्यक्ति
को अपनी भूमि और श्रम के अनुपात में लाभांश प्राप्त होता है.
अंत में हम यह कह सकते हैं कि सहकारी संयुक्त खेती उस स्थिति में अधिक
उपयुक्त है जब मनुष्य भूमि अनुपात (ंअन्-ळन्ड् षर्टिओ) कम हो तथा इसके
विपरीत स्थिति में सामूहिक खेती अधिक उपयुक्त होती है. अर्थात जब भूमि
प्रचूर मात्रा में उपलब्ध हो और जन-संख्या कम हो तो सामूहिक खेती अधिक
उपयुक्त होती है. भारतीय परिस्थितियों में संयुक्त खेती ही अधिक उपयुक्त
है.
सहकारी खेती के पक्ष में तर्क अथवा लाभ
सहकारी खेती के पक्ष में दिये गये तर्क ही उसके लाभ हैं, जो इस प्रकार
हैं--
१.बड़े पैमाने पर खेती--सहकारी खेती से खेतों के उप-विभाजन तथा विखंडन की
समस्या का हल किया जा सकता है और बड़े पैमाने की खेती का अवसर किसानों को
प्राप्त होता है. परिणामस्वरूप न केवल कृषि उत्पादन में ही वरन् प्रति
इकाई लागत भी कम होगी. इससे देश की जनता को कृषि वस्तुएं सस्ती उपलब्ध हो
सकेंगी.
२. दुहरी तिहरी फसलें उगाना संभव--अभी केवल ३० प्रतिशत कृषि भूमि पर ही
सिंचाई की सुविधाएं उपलब्ध हैं तथा कुओं, तालाबों और बाँधों द्वारा इसमें
अधिक वृद्धि की जा सकती है. ऐसा तभी संभव हो सकता है जब किसान सहकारी
खेती जैसी संस्था के माध्यम से परस्पर मिल जायं. अधिक सिंचाई सुविधाओं के
द्वारा दुहरी/तीहरी फसलें भी उगाई जा सकेंगी और इससे कृषकों की आय में भी
वृद्धि होगी और उन्हें वर्ष भर तक के लिए रोजगार मिल सकेगा.
३. देश की अर्थ-व्यवस्था पर प्रभाव--कृषि हमारे देश की अर्थ-व्यवस्था का
प्रमुख अंग है. अनेकों उद्योग धंधे कच्चे माल के लिए कृषि पर निर्भर करते
हैं. अत: इस व्यवस्था द्वारा फसलों की योजनाएं प्रभावशाली ढंग से लागू की
जा सकेंगी जिससे उद्योगों के लिए कच्चा माल और औद्योगिक श्रमिकों के लिए
अनाज प्राप्त करने में सरलता होगी.
४.भूमि और श्रम का पूर्ण उपयोग--हमारे देश में भूमि का वितरण अत्यधिक
विषम है. फलस्वरूप, कुछ लोगों के पास भूमि इतनी अधिक है कि वे उस पर कृषि
कार्य समुचित रूप से नहीं कर पाते जब कि अधिकांश ग्रामीण जन-संख्या
श्रमिक के रूप में जीवन-यापन करती है. यदि सहकारी समितियों के माध्यम से
खेती की जाय तो भूमि और श्रम का पूर्ण उपयोग हो सकेगा और देश की आर्थिक
उन्नति संभव हो सकेगी.
५. वैज्ञानिक कृषि संभव--सहकारी खेती से आधुनिक कृषि यंत्रों का उपयोग
संभव हो सकेगा. अभी तो छोटे किसान ही नहीं, मध्यम किसान भी ऐसे यंत्रों
को क्रय करने और उनका उपयोग कर सकने की सामर्थ्य नहीं रखते. फलस्वरूप,
प्रति इकाई लागत में कमी होगी.
६. कृषि संबंधी अन्य सुविधाओं की उपलब्धता--सहकारी समिति के लिए उत्तम
बीज, खाद आदि सरलता और सुगमता से प्राप्त करना संभव हो जाता है. यही
नहीं, आवश्यकता पड़ने पर तकनीकी व्यक्तियों की सेवाएं भी प्राप्त की जा
सकती हैं. एक अकेले किसान के लिए ऐसा कर पाना संभव नहीं होता. इसी
प्रकार, कृषि वस्तुओं के संग्रहण, परिवहन और विपणन को भी भलीभाँति मित
व्ययितापूर्ण ढंग से किया जा सकेगा.
