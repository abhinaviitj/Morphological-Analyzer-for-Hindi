<शोचिअल् श्चिएन्चे><ःएअल्ट्ह् अन्ड् ङमिल्य् तेल्ङरे><आनोन्><ंअहिल श्तस्ट्ह्य खर्य कर्टओन् क><१९७८><श्तस्ट्ह्ये टट्ह फरितर् खल्यन् ंअन्ट्रलये><णेत् ढेल्हि><१०.३८ टो १०.४५><२३००><आनोन् - ंअहिल श्तस्ट्ह्य खर्यकर्ट><ढ्हनन्जय् क्र्>

 (२) इस आपरेशन में उस शुक्रवाहिका नस को काट कर बांध दिया जाता है जो
शुक्राणुओं को शिश्न तक ले जाती है. इससे संभोग क्रिया के दौरान शुक्राणु बाहर
नहीं निकल सकते.
(३) पुरुष नसबन्दी वैसी नहीं होती जैसी पशुओं की होती है जिसमें उन की
बीज-~ग्रन्थि-काटनी होती है. इसमें अण्डकोशों को निकालना तो दूर रहा उन्हें छुआ
तक नहीं जाता है. जिस पुरुष का नसबन्दी आपरेशन हो जाता है, वह न तो मोटा होता है
और न ही उसकी काम इच्छा में कोई तबदीली आती है. उसको संभोग करने की शइत या
किसी प्रकार के काम में कोई बाधा नहीं पड़ती है.
(४) जो पुरुष और बच्चे पैदा करना नहीं चाहते, यह उनका मनचाहा तरीका है क्योंकि
गर्भ को रोकने का यह एक स्थाई तरीका है.
(५) यह आपरेशन विशेष रूप से प्रशिक्षित किये गये डाक्टरों द्वारा प्राथमिक
स्वास्थ्य केन्द्र में या किसी केन्द्रीय स्थान में या इसी काम को करने के लिये
लगाये गये शिविरों में मुफ्त किया जाता है.
(६) आपरेशन करवाने वाले लोगों की बाद में भी देखभाल की जाती है. स्वास्थ्य
कार्यकर्त्ता आपरेशन के बाद उस पुरुष से मिलने उसके घर जायेगा और यदि जरूरत होगी
तो उसे प्राथमिक स्वास्थ्य केन्द्र में डाक्टर द्वारा चिकित्सा परिचर्या और
मुफ्त दवायें दिलाएगा.
(७) आपरेशन करवाने वालों और उसके प्रेरकों दोनों के लिये प्रोत्साहन देने की
व्यवस्था है. ये प्रोत्साहन प्रत्येक राज्य में भिन्न-भिन्न होते है. अपने राज्य
से पता लगायें कि आपरेशन करवाने वालों और उसके प्रेरकों को क्या-क्या प्रोत्साहन
दिये जाते हैं जिससे आप समाज को इसकी सूचना दे सकें.
पुरुष नसबंदी के लिए पुरुषों को छांटना
इसके माप दण्ड इस प्रकार हैं :-
(१) पत्नी जीवित होनी चाहिए.
(२) पुरुष की उम्र २५ साल से कम और ५० साल से ज्यादा नहीं होनी चाहिये.
(३) पत्नी की उम्र २० और ४४ साल के बीच होनी चाहिये.
(४) दम्पत्ति के दो या इससे अधिक जीवित बच्चे होने चाहिये.
(५) जिस दम्पत्ति के केवल दो ही बच्चे हों, उनमें सबसे छोटे की उम्र दो साल या
अधिक होनी चाहिये. यह अवश्य ध्यान रखना चाहिये कि बच्चे किसी गम्भीर रोग से
पीड़ित न रह रहे हों और उन्हें रोग प्रतिरक्षण की सभी सुविधायें मिल रही हों.
(६) दम्पत्ति का कम से कम एक लड़का हो तो अच्छा है.
(७) दम्पत्ति द्वारा गर्भ निरोधक इस्तेमाल न करने की स्थिति में पत्नी को पिछला
प्रसव या गर्भपात हुए पांच वर्ष से कम समय नहीं होना चाहिये.
(८) दम्पत्ति को और बच्चों की इच्छा नहीं होनी चाहिये और नसबन्दी का क्या मन्शा
है, इसकी उसे पूरी जानकारी होनी चाहिये.
(९) पति-पत्नी दोनों में से किसी का भी पहले नसबन्दी आपरेशन हुआ नहीं होना
चाहिये.
कुछ पुरुषों को नसबन्दी आपरेशन कराने के बाद कभी कभार बड़ी मनोवैज्ञानिक
समस्यायें पैदा हो जाती हैं. इन्हें रोकने के लिये आपको नसबन्दी आपरेशन करवाने
के लिये पुरुषों को तैयार करने में बड़ी सावधानी बरतनी होगी. यदि कोई पुरुष
नसबन्दी के लिये उपयुक्त नजर न आये तो उसकी पत्नी को अपना नसबन्दी आपरेशन
करवाने के लिये उत्साहित करना चाहिये.
निम्नलिखित स्थितियों में पुरुषों को नसबन्दी आपरेशन करवाने के लिये तैयार नहीं
करना चाहिये क्योंकि वे ऐसे आदमी होते है जिन्हें आपरेशन से मनोवैज्ञानिक
समस्यायें उत्पन्न होने की संभावना होती है :-
(१) यदि वैवाहिक सम्बन्ध डांवाडोल स्थिति में हैं और टूटने वाले हों.
(२) यदि पुरुष को अपने पुरुषत्व में सन्देह हो या वह नपुंसकता का शिकार होने
वाला हो.
(३) यदि वह अपने स्वास्थ्य के बारे में जरूरत से ज्यादा चिंतित रहता हो और सोचता
हो कि उसे कोई गम्भीर रोग लगने वाला है.
(४) यदि उसकी पत्नी उसे नसबन्दी आपरेशन करवाने के लिये मजबूर कर रही हो.
(५) यदि दम्पत्ति को यह भ्रान्ति हो कि नसबन्दी आपरेशन एक अस्थाई तरीका है और वह
आसानी से पलटा जा सकता है अर्थात् नस को पुनः आसानी से जोड़ा जा सकता है.
यदि आपको किसी पुरुष के बारे में सन्देह हो कि वह नसबन्दी आपरेशन के लिये
उपयुक्त है या नहीं तो इस समस्या पर स्वास्थ्य कार्यकर्त्ता से भी चर्चा कर लें.
यदि यह तरीका दम्पत्ति को पसन्द हो तो उन्हें प्राथमिक स्वास्थ्य केन्द्र में
भेज दें और स्वास्थ्य कार्यकर्त्ता को सूचना दे दें.
नसबंदी आपरेशन करवाने वाले पुरुषों के लिए हिदायतें
जिन पुरुषों ने नसबन्दी आपरेशन करवाया हो, उन्हें कम से कम तकलीफ हो, आपरेशन
वाला घाव सामान्य रूप से भर जाए और आपरेशन कामयाब हो, इन सब के लिये उन्हें
निम्नलिखित हिदायतों का पालन करना चाहिये :-
(१) आपरेशन के बाद कम से कम २४ घंटे तक स्नान न करें.
(२) पट्टी को अपनी जगह पर ही जमाय रखें. जगह को साफ और शुष्क रखें तथा १५ दिन तक
'टी.' के आकार की पट्टी या लंगोट बांधे.
(३) एक सप्ताह तक कोई भारी शारीरिक कार्य न करें और न ही साइकिल चलाये.
(४) आपरेशन के बाद पांचवे दिन टांके कटवाने के लिये प्राथमिक स्वास्थ्य केन्द्र
या उप-केन्द्र में जायें.
(५) १२ बार स्खलन होने के बाद अपने वीर्य की जांच करवाने के लिये प्राथमिक
स्वास्थ्य केन्द्र में जायें तथा उसका परिणाम जानने के बाद निरोध का इस्तेमाल
बन्द किया जा सकता है.
(६) टांके कटवाने के बाद सम्भोग क्रिया शुरू की जा सकती है, किन्तु आपरेशन के
बाद कम से कम १२ स्खलनों तक निरोध का इस्तेमाल अवश्य करना चाहिये क्योंकि संभव
है कि कुछ शुक्राणु कटी हुई नली में बचे रह गए हों और वे उस समय निकल आएं.
(७)यदि बुखार, सूजन या दर्द हो जाय तो डाक्टर के पास जायें.
१०.९ गर्भाधान को रोकने के लिए पात्र दम्पत्तियों की मदद करने संबंधी जानकारी :
लोगों को परिवार नियोजन के तरीके स्वीकार करने के लिए प्रेरणा देने हेतु आपको
होशियारी और सूझ-बूझ से काम लेने की आवश्यकता है.
घर पर जा कर देखने के दौरान आप निम्नलिखित काम करें:-
१ घर के लोगों का क्षेम-कुशल पूछें. उनसे सम्बन्ध स्थापित करने के लिये उनकी
तन्दुरुस्ती को प्राथमिकता देना बड़ा जरूरी है.
२ स्वास्थ्य कार्यकर्त्ता होने के नाते लोगों में अपना विश्वास जमाने के
अभिप्राय से उनकी स्वास्थ्य सम्बन्धी समस्याओं का पता लगायें और उनका आवश्यक
उपचार करें या सहायता दें.
३ पता लगायें कि क्या किसी परिवार नियोजन तरीके का इस्तेमाल किया जा रहा हैं.
४ पता लगायें कि वे लोग पहले क्या कुछ जानते हैं ताकि नई, अतिरिक्त या सही
सूचना उन्हें दी जा सके.
५ पात्र दम्पत्तियों, विशेष रूप से पुरुषों का विश्वास प्राप्त करने के लिये
परिवार नियोजन के स्वास्थ्य सम्बन्धी लाभों पर अधिक बल दें.
६ अपनी बात को सरल से सरल भाषा में समझायें. उन शब्दों और उदाहरणों का प्रयोग
करें जो स्थानीय क्षेत्र में समझे जाते हों.
७ बातें करने के साथ-साथ चित्रों, रेखा-चित्रों या असली उपकरणों जैसे निरोध या
लूप के जरिये उन को समझायें.
८ गलत सूचना या अफवाहों को सही करते समय होशियारी से काम ले. ज्यादा खिलाफ बोलने
का नतीजा उल्टा हो सकता है.
९ किसी भी गर्भ निरोधक तरीके की प्रभावकारिता को बढ़ा चढ़ा कर न बतलायें. गलत
सूचना से निराशा हाथ लगेगी और विरोध पैदा होगा.
१० परिवार नियोजन के बारे में लोग जो कुछ कहें, उसे सावधानीपूर्वक सुनें. उनके
साथ चर्चा करें और कार्यक्रम के खिलाफ कोई विरोध हो तो उसे दूर करें.
११ जब परिवार नियोजन के बारे में समझायें तो लोगों के धार्मिक विश्वासों की
कद्र (सम्मान) करें.
१२ परिवार नियोजन के तरीके को अपनाने के लिये राज़ी करने से पहले आपको कई बार घर
पर जाना पड़ सकता है.
१३ किसी पात्र दम्पत्ति द्वारा परिवार नियोजन अपनाने के लिए बार-बार मना करने पर
भी उसे निम्नलिखित तरीकों से मनाया जा सकता है :-
(१) परिवार नियोजन अपनाने वाले किसी सन्तुष्ट व्यक्ति या सम्मानित बड़े-बूढ़े से
निवेदन करें कि वह पति या पत्नी से बात करें.
(२) अपने स्वास्थ्य कार्यकर्त्ता (पुरुष) से अनुरोध करें कि वह पति से सम्पर्क
स्थापित करें.
(३) इस समस्या के बारे में स्वास्थ्य सहायक (स्त्री) के साथ चर्चा करें.
यदि परिवार नियोजन कार्यक्रम के बारे में कोई खराब प्रचार या अफवाहें फैल जाएं
जिन से इस कार्यक्रम पर बुरा असर पड़ सकता हो तो उन की सूचना प्राथमिक स्वास्थ्य
केन्द्र के चिकित्सा अधिकारी और स्वास्थ्य सहायक (स्त्री) को अवश्य दें.
१०.१० डिपो होल्डरों का चयन, उनकी भर्ती और निगरानी
डिपो होल्डर एक पुरुष या स्त्री होती है जो निरोध या स्टाक रखता/रखती है और लाये
जाने पर उनको आगे बांटता/बांटती है. डिपो होल्डर सप्लाइयों का रिकार्ड रखता/रखती
है और दम्पत्तियों को इसका इस्तेमाल करने के लिये अपने प्रभाव से काम लेता है
समुदाय के सदस्यों से डिपो हो़अडरों को चुनना आपका दायित्व है जिससे जो
दम्पत्ति निरोध का इस्तेमाल करना चाहता है, कहीं दूर-दराज स्थान या केन्द्र पर
जा कर निरोध लेने के बजाये गांव के अन्दर ही अपने जाने पहचाने व्यइतयों से
उन्हें ले सकता है.
बेहतर होगा यदि महिला डिपो होल्डरों को अपने समुदाय के सदस्यों में से तरजीह दी
जायें. उन में ये गुण होने चाहिये--
(१) वे विवाहित हों,
(२) कम से कम ३० साल के हों,
(३) वे परिवार नियोजन अपनाए हुए हों और उन का परिवार छोटा हो.
(४) वे काम करने को राजी हों और निरोध के सही प्रयोग के बारे में लोगों को समझा
सकते हों, अन्य तरीकों पर भी प्रकाश डाल सकते हों तथा गर्भरोधन के बारे में
सवालों के उत्तर दे सकते हों.
(५) समुदाय में चलते-पुर्जे हों तथा लोगों में उन की प्रतिष्ठा हो,
(६) आवश्यक कार्यों को सम्पन्न करने के लिये उनके पास काफी समय हो,
(७) उनके पति/पत्नी को इस काम को करने में कोई आपत्ति नहीं होनी चाहिए,
(८) जिस इलाके में रहते हों, उसमें परिवार नियोजन सम्बन्धी जानकारी देने में
सहायता करने को तैयार हों,
(९) साधारण रिकार्डों और रिपोर्टों को बना सकते हों.
डिपो होल्डर्स के विषय-परिचायक प्रशिक्षण में ये बातें होनी चाहिये:-
१. परिवार नियोजन से परिवार का कल्याण जिस प्रकार हो सकता है, इसकी व्याख्या.
२. डिपो होल्डर को नीचे लिखे काम करने होंगे:-
(१) निरोधों की सप्लाई लेना और उन का स्टोर करना,
(२) निरोध की मांग करने वालों को निरोध बांटना,
(३) निरोध कैसे इस्तेमाल किया जाता है, इसे समझाना,
(४) नियमित रूप से इन का इस्तेमाल करने के लिये प्रोत्साहित करना,
(५) सरल रिकार्ड तैयार करना और नियमित रूप से रिपोर्टें भेजना,
(६) नसबन्दी आपरेशन करवाने और लूप पहनने के लिये तथा आपरेशन के बाद कोई समस्या
हो तो उसके लिये लोगों को प्राथमिक स्वास्थ्य केन्द्र में भेजना.
(७) निरोध के वितरण, स्वीकृति और प्रयोग के बारे में कोई समस्याएं हों तो उनकी
सूचना स्वास्थ्य कार्यकर्त्ता (पुरुष या स्त्री) को देना जिससे वह आवश्यक
कार्रवाई कर सके.
३. बातचीत द्वारा अपनी बात समझाने की पुष्टि में दृश्य साधनों को मंगाना और उनका
इस्तेमाल करना.
४. अपने-अपने गांवों में डिपो होल्डरों और निरोध का इस्तेमाल करने वालों को
बांटे जाने वाले निरोध के मूल्य पर व्याख्यान देना.
डिपो होल्डरों की निगरानी (मदद और मार्गदर्शन) में ये बातें आनी चाहिये:-
(१) डिपो-होल्डरों द्वारा किये जा रहे कार्य की सराहना करना और उनकी दिलचस्पी बनाये
रखने के लिये नियमित रूप से और योजनाबद्ध तरीके से उनसे सम्पर्क बनाये रखना.
(२) परिवार नियोजन की गतिविधियों के बारे में डिपो होल्डर को जो कठिनाई हो रही
हो, उस पर विचार-विमर्श करना और सहायता पहुंचाना.
(३) इलाके में परिवार नियोजन कार्यक्रमों की उपलब्धियों के बारे में जानकारी
देना.
(४) डिपो होल्डरों को जितना माल महीने में चाहिये उससे कुछ अधिक मात्रा की
सप्लाई पहुंचाने के लिये समय-सारणी तय करना.
(५) डिपो-होल्डरों, विशेषकर अनपढ़ लोगों की प्रविष्टियां करने और रिपोर्ट बनाने
में सहायता करना.
(६) स्थानीय डिपो होल्डरों और उनके कामकाज की खबर पड़ोसी लोगों को देना.
(७) प्राथमिक स्वास्थ्य केन्द्र के चिकित्सा अधिकारी और दूसरे व्यइतयों
द्वारा डिपो होल्डर के काम को सरकारी तौर से मान्यता दिलाने की व्यवस्था करना.
परिवार नियोजन को स्वीकार करवाने के लिए तथा इस में दिलचस्पी बढ़ाने के अभिप्राय
से स्वास्थ्य कार्यकर्त्ताओं एंव ग्राम नेताओं तथा डिपो होल्डरों के बीच औपचारिक
और अनौपचारिक दोनों प्रकार के नियमित सम्पर्क स्थापित करना जरूरी है.
१०.११ रिकार्ड और रिपोर्टें
आम तौर पर परिवार नियोजन के बारे में कई प्रकार की सूचनायें होंगी जिन्हें
सारणी-~बद्ध करने, अद्यतन बनाने और उपकेन्द्र में इस्तेमाल करने के लिए आप
जिम्मेदार होंगे. इनमें नीचे लिखी चीजें शामिल हैं :-
१. रजिस्टर
२. स्वास्थ्य कार्ड
३. कार्यक्रम को आगे ले जाने वाले कार्य.
४. रिपोर्टें.
१. रजिस्टर :ये रजिस्टर आम तौर पर दो तरह के होते हैं. एक तो पात्र दम्पत्तियों
के लिये होता है और दूसरा जैली, झादार गोलियों या निरोध जैसे गर्भनिरोधक उपकरणों
को बांटने के बारे में रिकार्ड रखने के लिये होता है.
२. स्वास्थ्य कार्ड : परिवार नियोजन को स्वीकार करने वाले लोगों को दी जाने वाली
सेवायें उनके अपने-अपने स्वास्थ्य कार्डों में रिकार्ड की जाती हैं जिनमें नीचे
लिखी सेंवायें शामिल हैं :-
(१) इस्तेमाल की नियमितता
(२) किसी तरीके का इस्तेमाल बन्द करने के कारण
(३) इस्तेमाल से होने वाली खराबियां.
३. कार्यक्रम को बढ़ावा देने वाले कार्य : गांवों में विभिन्न वर्गों के साथ
जैसे डिपो-~होल्डरों, अध्यापकों और सामुदायिक नेताओं के साथ कार्यक्रम को बढ़ावा
देने के लिये जो गतिविधियां चलाई जाती हैं, जैसे वे किस प्रकार की हैं, उनकी
संख्या कितनी है और वे कितनी बार की गई है, उन का रिकार्ड रखा जाता है.
४. रिपोर्टें : आम तौर पर विभिन्न गतिविधियों के बारे में एक सारणीबद्ध
(खानेदार) रिपोर्ट हर महीने, तीन महीनों के बाद और साल के बाद प्राथमिक
स्वास्थ्य केन्द्र को भेजनी होती है (विस्तृत अध्ययन के लिये चौथा अध्याय
"रिकार्ड रखना" देखें) .
१०.१२ चिकित्सा से गर्भ समाप्त (अथवा गर्भपात) करवाना
ग्रामीण क्षेत्रो में अभी भी बहुत सी स्त्रियां अप्रशिक्षित व्यइतयों द्वारा
गैर कानूनी गर्भ-~पात कराने से अपनी जान गवां देती हैं क्योंकि यह काम प्रायः
गन्दी परिस्थितियों में किया जाता है. अनचाहे गर्भ को इस प्रकार समाप्त कराना अब
आवश्यक नहीं रह गया है क्योंकि गर्भ के चिकित्सकीय समापन अधिनियम (१९७१) के बन
जाने से अब डाक्टरों द्वारा, कुछेक दशाओं में, गर्भ समाप्त कराना कानूनी हक बना
दिया गया है. इस अधिनियम के बारे में विस्तृत जानकारी गांवों के लोगों को देने
की बड़ी जरूरत है ताकि स्त्रियां किसी अनचाहे गर्भ को समाप्त कराने के लिये किसी
खतरनाक और गैर-कानूनी साधन को बिल्कुल न अपनायें.
१०.१२.१ गर्भ का चिकित्सकीय अधिनियम (१९७१) :
इस कानून के पास होने से पहले लाखों स्त्रियों, जो अधिकतर विवाहिता होती थी,
प्रेरित गर्भपात कराया करती थी. इनमें से बहुतों को तंग आ कर नीम हकीमों के पास
जाना पड़ता था. परेशानी की हालत में होने के कारण बहुधा उन्हें उन बेशर्म नीम
हकीमों को बहुत ज्यादा फीस अदा करनी पड़ती थी, जिस का प्रबन्ध वे बड़ी मुश्किल
से कर पाती थी. इन नीम हकीमों की लापरवाहियों और गन्दे औजारों को इस्तेमाल करने
के कारण उन में कई खतरनाक पेचीदगियां (बीमारियां) पैदा हो जाया करती थी और
गैर-कानूनी ढंग से गर्भपात करवाने वाली स्त्रियां तो अपनी जान से भी हाथ धो
बैठती थी. गर्भ के चिकित्सकीय समापन अधिनियम से ऐसे हालात पैदा होने की आशा है
जिनसे नीम हकीमों को गर्भवती स्त्रियों को अपना शिकार बनाना और उनके स्वास्थ्य
को बरबाद करना मुश्किल हो जाएगा.
१०.१२.२ गर्भ के चिकित्सीय समापन अधिनियम के तहत वे हालात जिनके रहते गर्भ
समाप्त किया जा सकता है.
इस अधिनियम के तहत नीचे लिखी पांच हालतों में गर्भ समाप्त किया जा सकता है :-
(१) डाक्टरी आधार : जहां गर्भ बने रहने से मां की जान को खतरा हो या उसके
शारीरिक या मानसिक स्वास्थ्य को क्षति पहुंच सकती हो.
(२) सुजनन संबंधी आधार :- शारीरिक या मानसिक खराबियों के कारण अगर पैदा होने
वाले बच्चे में खतरनाक गड़बड़ी होने की आशंका हो.
(३) मानवीय आधार : जहां बलात्कार के कारण गर्भ ठहर गया हो.
(४) सामाजिक और आर्थिक आधार : जहां वास्तविक या आगामी हालात (सामाजिक या आर्थिक)
काफी हद तक ऐसे लगते हों कि उनके रहते मां के स्वास्थ्य को खतरा हो सकता हो.
(५) गर्भ निरोधक तरीकों की विफलता : जहां किसी गर्भ निरोधक उपकरण या तरीके के
विफल हो जाने के कारण पैदा होने वाले क्षोभ से मां के मानसिक स्वास्थ्य को बहुत
ज्यादा हानि या खतरा होने की संभावना हो.
१०.१२.३ अधिनियम के अन्य उपबन्ध :
गर्भपात कहां कराया जा सकता है : गर्भपात उन सभी सरकारी अस्पतालों में या उन
संस्थाओं में (जो सरकारी न भी हों) किया जा सकता है जहां सुरक्षित और साफ-~सुथरे
वातावरण में इस काम के लिए जरूरी साज-सामान और सुविधाएं उपलब्ध हों और जो सरकार
द्वारा अनुमोदित हों.
गर्भपात कौन कर सकता है : सभी डाक्टर इस काम को करने के अधिकारी नहीं है. जिन
डाक्टरों के पास नियमों के अधीन आवश्यक योग्यताएं या अनुभव होते हैं, वे ही इस
काम को सम्पन्न कर सकते हैं. इस अधिनियम के तहत दूसरे डाक्टरों को गर्भ गिराने
की अनुमति नहीं है.
१०.१२.४ चिकित्सा से गर्भ समाप्त करने के बारे में स्वास्थ्य कार्यकर्त्री की
जिम्मेदारियां :
१. स्त्रियों और पुरुषों को चिकित्सा से गर्भ समाप्त करने वाले कानून की विभिन्न
धाराओं की जानकारी देना.
२. जो गर्भवती स्त्रियां अपना गर्भ समाप्त करवाना चाहती हों, उनका शीघ्र पता
लगाना.
३. जो स्त्रियां अपने अनचाहे गर्भ को चिकित्सा से समाप्त कराना चाहती हों,
उन्हें उस संस्था में या व्यइत के पास भेजना जो गर्भ समाप्त करने के लिए
अनुमोदित किया गया हो.
४. जिन स्त्रियों ने गर्भ समाप्त करवा लिया हो उनकी बाद में देखभाल करना.
१०.१२.५ चिकित्सा से गर्भ समाप्त करने के बारे में आपको क्या-क्या जानना चाहिए :
१. चिकित्सा से गर्भ समाप्ति या गर्भपात से आशय उन विभिन्न डाक्टरी कार्यविधियों
से है जो गर्भयुक्त गर्भाशय से गर्भ के सभी तत्वों को निकाल कर उसे खाली करने
के लिए काम में लाए जाते हैं.
२. गर्भ को समाप्त करने वाला आपरेशन बड़ा सरल होता है और यदि यह गर्भाधान के
पहले १० सप्ताहों के अन्दर-अन्दर हो जाता है तो इस में अधिक जोखिम नहीं रहता
हैं.
