<शोचिअल् श्चिएन्चे><घेओग्रप्ह्य्><ख्रिस्ह्न णट्ह्><फ्रिट्ह्वि फरिक्रम><१९९०><आपल फ्रकस्हन्><ळच्क्नोत्><७८ टो ८५><२१००><ख्रिस्ह्न णट्ह्-फ्रिट्ह्वि फरिक्रम>

धम्मविजय विहार १८४७ केनशा एवेन्यू पर है. भन्ते पियानन्द और भन्ते
आनन्द पहले मिलते हैं, प्रेमपूर्वक. दोनों श्रीलंका के भिक्षु हैं. भन्ते
पियानन्द कलकत्ता विश्वविद्यालय के पालि के स्नातक हैं. भन्ते डॉ.एच.
रत्नसार यहाँ के प्रधान हैं. सयाने भिक्षु हैं. लंदन विश्वविद्यालय के
पी-~एच.डी. हैं. अमरीकी विश्वविद्यालयों में बौद्ध-धर्म-दर्शन के अध्ययन
को अत्यन्त अपर्याप्त मानते हैं. परिचित हैं. कहीं भी परम्परागत विद्वान
नहीं हैं. सिर्फ़ हवाई द्वीप में एक श्रीलंका के हैं. उनका नाम-पता देते
हैं.
भन्ते डॉ. रत्नसार बुद्धिस्ट संघ काउंसिल  व सदर्न कैलिफ़ोर्निया के
प्रेसिडेंट हैं. सभी बौद्ध संघों की एक संयुक्त बैठक बिहार में कर चुके
हैं. मानते हैं कि संयुक्त राज्य अमरीका में धर्म के लिए यह अपूर्ण क्षण
उपस्थित है. बौद्ध-धर्म भावना में अमरीकियों में जिज्ञासा जगी है. वह
अपने विहार में ईसाई, मुसलिम, हिन्दु, बौद्ध--सबके लिए समान स्थान देने
को प्रस्तुत हैं. भगवान् बुद्ध का संदेश संकीर्ण नहीं, प्राणिमात्र के
लिए है.
भारतीय ढंग का भोजन करने को न्योता देते हैं. मैं भी विकाल भोजन नहीं
करता. भिक्षु के माफ़िक. भिक्षु नहीं, फिर भी.
ध् ध् ध्
श्रीलंका के धम्मविजय विहार से यूनिवर्सिटी  व साउथ कैलिफ़ोर्निया के
इंडोचाइनीज़ अध्यापक शिक्षण के कार्यक्रम की प्रारम्भिक बैठक में जाना
है. वहाँ विश्वविद्यालय के डॉ. विलसन हैं, ज़िला प्रशासन की ओर से एक
सज्जन हैं, अनेक वियतनामी हैं. प्रश्न है कि वियतनामी मूल के अनेक जन
अमरीका में आ गये हैं और पिछले ६-७ साल से रह रहे हैं. इन्हें अपनी भाषा
की शिक्षा के साथ-साथ अंग्रेज़ी की शिक्षा देना ज़रूरी है ताकि वह अमरीकी
समाज में शरीक हो सकें और सफल हो सकें. इसके लिए दुभाषिया शिक्षा और
शिक्षक की जरूरत है. इस जरूरत के बारे में राज्य सरकार, साउथ
कैलिफ़ोर्निया विश्वविद्यालय और जिला प्रशासन सावचेत है. पहली बार यह
कार्यक्रम लागू होने जा रहा है--१ सितम्बर से प्रारंभ होने वाला है.
चूँकि यह पहला प्रयास है इसलिए १४ सितम्बर तक भी शुरू हो सकता है. खुलापन
है. जिस धीरज से डॉ. विलसन कार्यक्रम बताते हैं, प्रश्नों को न्योतते
हैं, उनका उत्तर देते हैं वह देखने-सुनने लायक है. एक प्रश्न उपस्थित है.
उसका समाधान जरूरी है. उसके लिए उपाय है. सो उपाय-कुशलता है.
भारत में तिब्बती मूल के ६० हज़ार से अधिक शरणार्थी आये. उनकी शिक्षा की
भी व्यवस्था भारत ने की. किंतु बच्चों को बहुत करके अंग्रेज़ी पढ़ाया,
जैसे उन्हें अमरीका या इंग्लैंड में बसना हो. वह अजीब ढंग से उच्चारण
करते हैं और बरतते हैं. वह और कुछ हो, तिब्बती ढंग नहीं. किन्तु कई सयाने
लोग, गृहस्थ भी, भिक्षू भी, उसे पसंद करते हैं. एक श्रेष्ठ जाति की बंदर
सरीखी नक़ल भी पसंद है, अपना ठाठ फ़क़ीरी पसंद नहीं. क्या किया जाए?
यहाँ प्रश्न दूसरे प्रकार का है और उपाय भी दूसरे प्रकार का. उसका एक
नमूना यहाँ देखने को मिला.
 ध् ध् ध्
यूनिवर्सिटी  व साउथ कैलिफ़ोर्निया के इस द्विभाषी शिक्षण कार्यक्रम से
निकलकर लॉस एंजेलस में रात हो गयी. प्रशांत महासागर निकट. सचमुच प्रशांत
या अशांत?
लॉस एंजेलस रात में और भी बड़ा दीखता है. शायद न्यूयार्क, शिकागो के बाद
तीसरे नम्बर का बड़ा शहर हो अमरीका का. या दूसरे नम्बर का भी हो सकता है.
७० लाख आबादी है. शिकागो ऊँचाई में अधिक है, लॉस एंजेलस चौड़ाई में अधिक
है, दूर-दूर तक फैला हुआ है. अभी शहर के सीवाने पर और मकान बन रहै हैं.
आने-जाने के लिए पाँच-पांॅच गलियाँ हैं. इन पर बाड़ है. उन्हें पार कर एक
दूसरी गली में जाते हैं. जैसे कार दौड़ में है. यहाँ हरकत ज्यादा है.
भारत में यह सब नहीं है. लेकिन फिर भी वहाँ शांति से जीना ज्यादा सुकर
है. यहाँ भाग-दौड़ है. कर्मयोग के लिए यह स्थान है. अन्यथा यहाँ आदमी
सनकी हो जाता है. तरह-तरह की सनक पनप भी रही है.
नाना प्रकार के ख़ब्ती और खोजी लोगों की एक किताब की दुकान है: `बोधि
ट्री बुक शाप'. ८५८५ मिरोज एवेन्यू पर. यह दुकान ही नहीं एक अड्डा है.
अध्यात्म, दर्शन, तंत्र, रहस्यवाद, ज्योतिष, हस्तरेखा आदि पर
१४,०००-१५,००० किताबें यहाँ बिकती हैं. पुरानी किताबें भी यहाँ
ख़रीदी-बेची जाती है. जड़ी-बूटी, भिन्न-भिन्न चाय, ध्यान के लिए तकिया,
कुश्न, अगरबत्ती, इत्र, खिलौने-वगैरह यहाँ बिकते हैं. रात ११ बजे तक
दुकान खुली रहती है. टेप और `लांग प्लेइंग रिकार्ड' भी यहाँ हैं. नाना
प्रकार के साधु-महात्माओं के चित्र यहाँ टँगे हुए हैं.
श्रीमति मिंग क्वाक कहती हैं कि मैं भी उन्हें उनमें से एक दीखता हूँ.
क्या कोई किताब लिखता हूँ; लिखता तो हूँ. परिचित लगता हूँ. जैसे कहीं
देखा है. शायद `बोधि ट्री बुक शाप' में.
डॉ प्रुडेन पूछते हैं कि तोक्यो में कहाँ ठहरूँगा? मैं श्री पेमा ग्यल्पो
ग्यारी का नाम लेता हूँ. वह पता जानना चाहते हैं. मुझे कुछ भी याद नहीं.
अभी तोक्यो का खाता खुला नहीं हालाँकि उन्हें पत्र लिखा है. नोट-~बुक में
पलट कर देखता हूँ तो पता कहीं नहीं मिलता. डॉ. प्रुडेन चिढ़ाते
हैं--पहुँचने के समय तक पता तो मिल जाएगा न?
लॉस एंजेलस, १८ अगस्त, १९८१
डॉ. हुंग टी. क्वाक एम. डी. हैं. निजी प्रेक्टिस करने के लिए उन्हें
लाइसेन्स पाना जरूरी है. उसके लिए एक अस्पताल में काम करने का अनुभव.
इसलिए वह एक ज़नाना अस्पताल में काम करते हैं. यों तो विद्यार्थी हैं
किन्तु इस काल में उन्हें पहले साल कुल १६,००० डालर, दूसरे साल शायद
२०,००० डालर मिलता है. तीसरे साल और भी अधिक २५-३० हज़ार. इसमें से
उन्हें मकान की क़िस्त, बैंक के ऋण का ब्याज (२१ प्रतिशत), कार के लिए
गैस, भोजन-वस्त्र आदि का खर्च है. वियत-~नाम में अपने बूढ़े माता-पिता को
भी कुछ भेजना है. बौद्ध विहार को दान भी देना है. इसमें उन्हें कुछ बचता
नहीं, कमता नहीं. खटना पड़ता है. सप्ताह में दो दिन दिन-रात ड्यूटी है.
पिछले रविवार को रही है, अगले शुक्रवार को है. चिन्ता है कि मुझे हवाई
अड्डे कैसे छोड़ पाएँगे?
कार में चलते-चलते उनके काम के बारे में पूछता हूँ. ज़नाना अस्प-~ताल में
काम करते हैं तो मेरी नज़र से कैलिफोर्निया राज्य असेम्बली के सदस्य
(एसेम्बली मैन) का जून, १९८१ का एक परिपत्र डाक्टरों के नाम गुज़रा है.
इस पत्र में कहा गया है कि उन्होंने उस व्यवस्था के ख़िलाफ़ वोट दिया है
जिसमें हर अविवाहित-नाबालिग़ स्त्री के साथ किये गये संभोग की सूचना बाल
दुरुपयोग संस्था को देना डाक्टर के लिए आवश्यक है.
लगता है सीनेट बिल ७८१ जो १९८० में क़ानून बन गया, उसके अनु-~सार यह
व्यवस्था है कि डाक्टर यौन-आक्रमण के हर मामले की सूचना अधिकारियों को
दे. एक संशोधन द्वारा यौन-अतिचार की परिभाषा यह की गयी कि यह १८ वर्ष से
कम उम्र की लड़की के साथ किया गया अवैध संभोग है. इस क़ानून के तहत ऐसी
सूचना न देना अपराध है. इसके लिए ६ महीने तक की क़ैद की सज़ा हो सकती है.
डाक्टरों का पक्ष है कि वह अपने पेशे की गोपनीयता की शर्त के कारण इस
क़ानून को तोड़नें के लिए बाध्य हैं. इससे लगता है कि इस प्रकार के अपराध
राज्य और समाज में हैं. इसलिए क़ानून की ज़रूरत है. क्या ऐसे मामले
अस्पताल में आते हैं?
ऐसी घटनाएँ होती हैं. किन्तु डॉ. क्वाक को उनका प्रत्यक्ष ज्ञान नहीं है
क्योंकि वह बच्चों का इलाज करते हैं, स्त्रियों का नहीं. किन्तु वे जानते
हैं कि ऐसी दुर्घटनाएँ होती हैं. यह दुखद है. पुरुष अपनी दुर्दान्त वासना
का शिकार स्त्री को बनाये, यह तो पशु से भी बुरा है. पशु भी ऋतु में
प्रजनन की जरूरत होने पर मैथुन करते हैं. मनुष्य में और पशु में आहार,
निद्रा, भय और मैथुन तो समान है. सिर्फ एक विवेक हैं जो पशु से भिन्न
बनाता है. वह विवेक पुरुष क्यों खोता है? कैसे खोता है?
किन्तु मुझे भय है कि इसमें स्त्री का दोष भी कम नहीं है. भारत में भी
मुझे इसका एहसास हो रहा था किन्तु यूरोप-अमरीका में तो और भी ज्यादा.
यहाँ यह ग्रीष्म-ऋतु है. ऋतु, खान-पान, स्वास्थ्य और सौंदर्य और
यौन-स्वतंत्रता के कारण यहाँ ऐसे भी थोड़ा इन्द्रिय-क्षोभ रहता है.
ब्रह्मचर्य के लिए यह भूमि और वातावरण अनुकूल नहीं है बल्कि यहाँ
पदे-~पदे उसकी परीक्षा है. इस पर भी स्त्री अपने वक्षों की संधि, नाभि और
कसनी डोर इतना खुला रखकर किसे न्योतती हैं? आखिर हर स्त्री-पुरुष में एक
बहशी है. उसे एक बार कुन्ती की तरह आमंत्रित करती है. फिर जब वह सूर्य की
तरह प्रगट हो जाता है तो फिर चीखती क्यों है?
स्वतंत्रता जीवन का परम सत्य है, आदर्श है. स्त्री को स्वतंत्रता और समता
के बिना मनुष्य की स्वतंत्रता अधूरी है. किन्तु एक की स्वतंत्रता दूसरे
पर निर्भर है. अपने-आप में स्वतंत्रता की कोई स्वभाव नहीं है कि एक जैसे
भी चाहे विहरे, दूसरे पर उसका कोई असर नहीं. इच्छा तो शिव की कुमारी
शइत है. जब वह इच्छा पैदा करती है तो क्रिया होती है.
यह नहीं कि यह कोई यौन-आक्रमण की वकालत है. वह तो पशु से भी बुरा है.
किन्तु स्त्री को भी अपनी मर्यादा की रेखा के अन्दर रहना अच्छा है.
स्वतंत्रता का मतलब निस्सीम यौनाचार नहीं है. स्त्री-पुरुष दोनों ही की
स्वतंत्रता और समता की सीमा है, मर्यादा है. उसको लाँघने पर मृत्यु है.
उस मर्यादा में जीना अमृत है. अमृत को छोड़कर स्त्री-पुरुष बारम्बार विष
क्यों पीते हैं?
 जो हो, डाक्टर क्वाक का यह क्षेत्र नहीं. बच्चों की मृत्यु का
ज्यादा-~तर कारण गर्भ के दिन पूरे न होना है. लेकिन एक बार दिन पूरे होने
पर जो बच्चे पैदा होते हैं वे जीते हैं. एशियाई देशों की तरह उनकी मृत्यु
दर ऊँची नहीं है. वैसे वहाँ भी कम रही है. यहाँ तो शिशु की मृत्यु का
सबसे बड़ा कारण दुर्घटना है. सड़क की दुर्घटना, कार इत्यादि की. दूसरा
कारण नशीली चीज़ों का सेवन है. क्या बच्चे भी नशा करते हैं? नशा करते
नहीं, घर में जो अंड-बंड चीजें पड़ी रहती हैं, उन्हें ले लते हैं और उनसे
मरते हैं. फिर कैंसर के कई प्रकार हैं. उनसे भी शिशु-मृत्यु हो रही है,
इत्यादि. मौत तो बहाने से आती है.
डॉ. प्रुडेन से थोड़ा पानी माँगा. उन्होंने अपने रजिस्ट्रार से पूछा. लगा
कि पानी तो होना चाहिए. रजिस्ट्रार ने कहा कि पानी तो नहीं है. अगर पाँच
मिनट इन्तज़ार कर सकें तो वह नीचे जाकर कोल्ड ड्रिंक ला सकती हैं. `कोका
कोला', `सेवन अप' या कोई और. लेकिन इन्हें तो पानी चाहिए. पानी यहाँ होना
चाहिए. मैं तो प्यासा ही रहा. किन्तु लगता है अब यूनिवर्सिटी  व ओरिएंटल
स्टडीज़ में कहीं पानी होगा.
रजिस्ट्रार एक अमरीकी इंडियन महिला हैं. उनके पास एक काली अमरीकी लड़की
`रजिस्ट्रेशन' के लिए आयी है. डाक्टर प्रुडेन उसे तुरन्त भरती करने को
कहते हैं. दोनों ही हमें झुककर हाथ जोड़कर प्रणाम करते हैं. आखिर
`यूनिवर्सिटी  व ओरिएंटल स्टडीज़' की है. अमेरिकियों की तरह `हाय,हाय'
नहीं करते.
डाक्टर प्रुडेन कहते हैं कि शायद आप पहली बार अमेरिकन इंडियन से बात कर
रहे हों. एक बार तो मैंने सोचा फिर उन्हें अजूबा दिखाने का सुख ले लेने
दूँ. फिर शायद मेरे घुमक्कड़ मन को यह रास नहीं आया. मैंने बताया कि
मिनिसोटा राज्य में मैंने अमेरिकन इंडियन का माइल लेक रिज़र्वेशन देखा.
उन्हें जैसे झटका लगा. अमेरिकन इंडियन हर किसी संवेदनशील अमेरिकी के लिए
एक अपराध भाव जगाता है. जैसे उनके साथ ज्यादती हुई है. उसके यह वारिस
हैं.
डॉ. प्रुडेन कहते हैं कि वह तो असल जगह है. अमेरिकन इंडियन तो सारे
अमेरिका में रहे हैं. कैलिफ़ोर्निया में भी, किन्तु शायद बहुत नहीं रहे.
यूरोपीयों के आने के साथ ख़त्म हो गये. किन्तु मिनिसोटा और साउथ डकोटा
में तो उनका जमावड़ा है. जानना चाहते हैं कि मैं उन्हें क्यों देखने गया?
क्या इंडियन का अध्ययन करना चाहता हूँ?
मैंने कहा कि नहीं, बस देखने की इच्छा थी. अमरीका आया तो पहले यहाँ रेड
इंडियन बसते थे. उन्हें भी देखना चाहता था किन्तु वह वैसे नहीं है जैसे
टी.वी. या फिल्म में देखते हैं. न तीर-कमान, न सींग न लट्ठे के मचान. वह
तो अन्य अमरीकियों जैसे मकान में रह रहे हैं.
डॉ. प्रुडेन कहते हैं कि मैक्सिको में अमेरिकन इंडियन अपने मूल रूप में
शायद हैं. वैसे तो कहीं नहीं हैं. अमरीका में कोई जगह ऐसी नहीं है जहाँ
वह टेलीविज़न नहीं देखते और बदलते नहीं. कुछ जरूर ऐसे हैं जो अंग्रेजी
नहीं बोलते, बोलना नहीं चाहते. यूरोपीयों के अनुभव उनके ऐसे हैं. उनके
इलाक़ों में जाना भी खतरनाक है. फिर जोड़ते हैं, शायद आपके लिए उतना कठिन
न हो जितना हमारे लिए है. फिर मुझसे जानना चाहते हैं माइल के लेक
रिजर्वेशन में उनके मकान कैसे हैं? मैंने बताया कि जैसे औसत अपार्टमेंट
होते हैं या घर होते हैं, वैसे ही हैं. एक घर में गया था. वहाँ टी.वी.,
फ्रिज, अमरीकी श्वेत पत्नी सब कुछ है. वैसे वह औसत इंडियन नहीं.
यूनिवर्सिटी  व मिनिसोटा, डुलुथ का सोशल डेबलपमेंट का एम.ए. का छात्र है.
उसकी पत्नी श्वेत अमरीकी है.
एक सैद्धांतिक बहस चल रही है : क्या अमेरिकन इंडियन भी अन्य अमरीकियों की
तरह साफ़-सुथरे मकानों में रहें जहाँ फ़्लश है, गरम, ठंडा पानी है या
अपनी ही तरह रहें. अपनी ही भूषा, भाषा, भोजन, भवन की शैलियों को अपनाये
रहें या बदलें? अमरीका में अमरीकियों की तरह रहें? कुछ मित्र इस राय के
हैं कि उन्हें अपनी संस्कृति की रक्षा करने का अधि-~कार है. कुछ इस राय
के हैं कि उन्हें भी अन्य सभ्य अमरीकियों की तरह क़ायदे से रहने का हक़
है और उन्हें अच्छी तरह रहना चाहिए. बीते हुए दिन अब वापस नहीं आ सकते और
वह कोई अच्छे दिन नहीं थे.
इंडियन एक प्रश्न है. डॉ. क्वाक का लड़का बिन्ह है. स्कूल में दर्जा दो
में पढ़ता है. पूछता है कि आप कौन हैं? `इंडियन' जानकर कहता है कि हमने
टी.वी. पर बहुत से इंडियन देखे हैं. आपके पास तीर-कमान कहाँ हैं? वह टोपी
कहाँ है जिसमें गिद्ध के पर खुसे हुए होते हैं? आदि, आदि.
मैं उसे बताता हूँ कि `मैं अमेरिकन इंडियन' नहीं हूँ.
तो कैसे `इंडियन' हैं?
मैं `इंडियन इंडियन' हूँ.
`इंडियन इंडियन' हैं. यह उसके लिए नयी कोटि है. वह ख़ुश है. वह एक भिन्न
प्रकार का इंडियन देख रहा है. मुझे थोड़ा अनकुस बर रहा है कि मुझे भी
`रेड इंडियन' सरीखा जंगली समझा जा रहा है. थोड़ा अच्छा भी लग रहा है.
मनुष्य जाति से जुड़ रहा हूँ. जब भी यह सुनता हूँ, चाहे प्रोफेसर मिलर से
या डॉ. प्रुडेन से कि आपको इनके साथ कठिनाई नहीं होगी, हमें है, तो मन
कुछ फूलता है.
यह सिर्फ़ नाम के कारण है? महाभारत में, इतिहास पुराण में जो पाताल-लोक
का वर्णन है कहीं वह सम्बन्ध भी तो नहीं है. दोनों के पुराण की जाँच
ज़रूरी है. दोनों `इंडियन' हैं. रूप भी एक सरीखा है. दोनों की चमड़ी का
रंग, वर्ण प्राय: एक है. बाल दोनों के काले हैं, आँखे भी काली हैं, भूरी
नहीं. अमरीकी जलवायु, खान-पान, प्रसाधन जिन्हें मिल जाता है उनका तो
वर्ण, रंग-रूप ऐसा निखरता है कि फिर उनका तो कोई जवाब नहीं. परम सुन्दरी
हो जाती है.
लॉस एंजेलस, १८ अगस्त
सुबह-दोपहर नोट-बुक में लिखा. श्रीलंका के धम्मविजय विहार की बुलेटिन के
लिए चतुर्थ अन्तर्राष्ट्रीय बौद्ध विद्या सम्मेलन के बारे में एक
सूचनात्मक टिप्पणी तैयार की. टाइप या/और ज़ीराक्स कर उन्हें भेजने जैसी
है.
डॉ. हुंग टी क्वाक ने अस्पताल से म्यूज़ियम  फ़ आर्टस फ़ोन करके इंडियन
संग्रह देखने का समय लिया. १९ अगस्त को ढ़ाई बजे तय हुआ. गेशे ग्यल्शन के
यहाँ भोजन तय हुआ. गेशे ग्यल्शन के यहाँ भोजन कर वहाँ आया जा सकता है.
वहाँ सुना है, नेपाल का अच्छा संग्रह है. वह भी देखने का अनुरोध कर सकते
हैं, पूर्व एशिया का भी. अब वहाँ चलकर ही देखा जाएगा. तीन बार डॉक्टर
फ़ोन कर चुके हैं. बार-बार फ़ोन करने से लोग नाहक परेशान होते हैं.
झुँझला जाते हैं.
