<छोम्मेर्चे><ःअन्डिच्रङ्ट्स् अन्ड् ईन्डुस्ट्र्य्.><आनोन्.><ंअनक् डोओट्-ई><१९८७><भ्हरटिय ंअनक् भुरेअउ.><णेत् ढेल्हि.><१२ टो १४><२१००><आनोन् - ंअनक् ढोओट् -  ख्र्.>

आपके लिए नये भारतीय मानक
संस्था द्वारा गत तीन महीनों की अवधि में प्रकाशित भारतीय मानकों में से आम
उपभोक्ता की प्रतिदिन की तथा सामान्य आवश्यकताओं से सम्बन्धित कुछ भारतीय
मानकों के संक्षिप्त विवरण नीचे दिए जा रहे हैं. ये सभी मानक अंग्रेजी में हैं
और संस्था के मुख्यालय के बिक्री विभाग तथा क्षेत्रीय एवं शाखा कार्यालयों से
प्राप्त किए जा सकते हैं.
स्टैंसिलों के नीचे का कागज (ईश् : ३३०२-१९८६)
इस मानक को सबसे पहले १९६५ में प्रकाशित किया गया और १९८६ में इसका पहला
पुनरीक्षण किया गया.
इस मानक का निर्धारण स्टेंसिलों के नीचे के कागजों की गुणता के बारे में पूरी
जानकारी देने के उद्देश्य से किया गया है ताकि इस क्षेत्र में लगे उत्पादकों का
मार्गदर्शन हो सके और उपभोक्ताओं को सही गुणता का कागज मिल सके.
इस पुनरीक्षण में फटन गुणक और टूटन लम्बाई, के बदले क्रमश: फटन सूचक और तनाव को
रखा गया है. एक मिनट के कौब (छोब्ब्) का परीक्षण मान को भी इसमें सम्मिलित किया
गया है. इसके अतिरिक्त कागज से सबस्टांस (ग्रा प्रति वर्ग मीटर) का मान भी
निर्धारित किया गया है.
स्टेंसिलों के नीचे के कागज की अपेक्षाएं और परीक्षण और बानगी लेने की
पद्धतियों का निर्धारण भी इस मानक में दिया गया है.
वनस्पति (ईश् :१०६३३-१९८६)
वनस्पति पर भारतीय मानक का निर्धारण सबसे पहले १९८३ में हुआ और वनस्पति के
अनिवार्य प्रमाणन मुहर योजना के अधीन आ जाने के बाद १९८६ में उद्योग व अन्य
नियमों की कठिनाइयों को दूर करने के लिए इस मानक का पुनरीक्षण किया गया है.
इस मानक को खाद्य अपमिश्रण निवारण अधिनियम और वनस्पति तेल उत्पाद (गुणता
सम्बन्धी मानक) आदेश के अंतर्गत दी गई विशिष्टियों के अनुरूप बनाने के लिए कुछ
परिवर्तन किए गए हैं. ऐसे कुछ परिवर्तन इस प्रकार है :
(क) ईश् : ५४७-१९६८ `तिल के तेल की विशिष्टि' के अनुरूप केवल रिफाइन्ड ग्रेड के
तिल के तेल को ही उपयोग में लाने की अपेक्षा रखी गई थी, उसे हटा दिया गया है.
(ख) परीक्षण प्रयोगशालाओं पर अत्यधिक बोझ न डालने के उद्देश्य से अखाद्य तेलों,
जिनके परीक्षण का नेमी विश्लेषण करना पड़ता है, का ब्यौरा दिया गया है.
(ग) विटामिन `ए' के लिए १५ राष्ट्रीय इकाइयों (आई.यू.) प्रति ग्राम के बजाय केवल
खुदरा बानगी में विद्यमानता परीक्षण को नेमी तौर पर करने के लिए अपेक्षाएं दी
गई हैं.
(घ) वर्तनांक की अपेक्षाओं में संशोधन किया गया है और गलनांक के पता लगाने के
लिए केशिकानली प्रणाली (कैपिलरी स्लिप मैथड) और विटामिन `ए' के लिए विद्य-~मानता
परीक्षण की कार-~प्राइस पद्धति को इस पुनरीक्षण में शामिल किया गया है.
(च) खाद्य अपमिश्रण निवारण अधिनियम विशिष्टियों के अनु-~रूप वनस्पति की एक नई
परिभाषा रखी गई है और इसी के अनुरूप खण्ड ३.२ में भी संशोधन किया गया है.
वनस्पति की नई परिभाषा इस प्रकार दी गई है-किसी भी प्रकार के रिफाइन्ड खाद्य
वनस्पति तेल या उन तेलों, जिनका किसी भी रूप में हाइड्रोजनीकरण किया जाता है, को
वनस्पति कहते हैं.
इस मानक में वनस्पति की अपेक्षाओं और बानगी लेने और परीक्षण की पद्धतियों का
निर्धारण किया गया है.
वनस्पति उद्योग में विभिन्न अनुमत खाद्य वनस्पति, देशी तथा आयतित, दोनों प्रकार
के तेलों का, निर्धारित अनुपात में सम्मिश्रण इस्तेमाल होता है.
विशिष्टि में अब गलनांक ३१ से ४१ डिग्री सैल्सियस रखा गया है. इसमें आर्द्रता की
सीमाएं, अम्लमान, असाबुनी-~करणीय पदार्थ, ६ऑ से. पर वर्तनांक, संश्लिष्ट विटामिन
`ए' सम्बन्धी अपेक्षाएं और परीक्षण पद्धतियां भी दी गई हैं. वनस्पति में खनिज
तेल, सत्यानासी का तेल, अंडी का तेल और पशुवसा आदि नहीं होने चाहिए.
मानक में तैयार वनस्पति का वर्णन भी दिया गया है. वनस्पति पिघलाए जाने पर
बिल्कुल साफ हो, उसमें कोई भी नीचे बैठा, तैरता हुआ और अन्य बाह्य पदार्थ, अलग
हुआ जल, मिलाया गया रंग या सुस्वादकारी पदार्थ अथवा स्वास्थ्य के लिए हानिकारक
पदार्थ न हो. वनस्पति में अपना विशिष्टि स्वाद और गंध हो. वनस्पति को लम्बे
अर्से तक ठीक रखने के उद्देश्य से उसमें अनुमत प्रति-आक्सी कारक और उनके असर
बढ़ाने वाले कारक मिले हो सकते हैं.
मानक में चार परिशिष्टि भी दिए गए हैं पहले में तिल के तेल की उपस्थिति ज्ञात
करने की पद्धति और दूसरे परिशिष्टि में वनस्पति के गलनांक के पता लगाने की
पद्धति (कैपिलरी स्लिप मैथ़्अड) दी गई है. मानक के तीसरे और चौथे परिशिष्ट में
क्रमश: विटामिन `ए' की मात्रा और विद्यमानता ज्ञात करने की पद्धतियां दी गई हैं.
आयोडिन युक्त नमक (ईश् : ७२२४-१९८५)
यह मानक सबसे पहले १९७३ में जारी किया गया जिसे अप्रैल १९८२ में संशोधित किया
गया. इसका पुनरीक्षण मुख्य रूप से आयोडीन की मात्रा को प्रति दस लाख में १०-१५
भाग से बढाकर ३५-४० करने के उद्देश्य से किया गया. इसमें इसके साथ-साथ यह भी
निर्धारित किया गया कि आयोडीन की मात्रा उत्पादन के एक वर्ष के भीतर प्रति दस
लाख में १५ भाग में से कम न हो.
इससे पहले नमक को आयोडीन युक्त बनाने के लिए पोटाशियम आयोडाइड को स्थिरक के साथ
इस्तेमाल किया जाता था. पर भण्डारण के पश्चात इसकी गुणता बनी नहीं रहती थी
क्योंकि पोटाशियम आयोडाइड एक अस्थिर यौगिक है. अब नमक को आयोडीन युक्त बनाने के
लिए पोटाशियम आयोडेट का इस्तेमाल किया जा रहा है जो कि ज्यादा स्थिर यौगिक है.
टाटा कैमिकल्स लि. की प्रयोगशालाओं और सेंट्रल साल्ट एंड मेरीन कैमिकल्स रिसर्च
इंस्टीट्यूट में की गई खोजों से इस बात की पुष्टि हुई है कि यदि नमक का आयोडीकरण
पोटाशियम आयोडेट के साथ किया जाए तो सही ढंग से किए गए भंडारण के पश्चात आयोडीन
युक्त नमक में आयोडीन की मात्रा कम नहीं होती.
इस मानक का पुनरीक्षण ऐसे आयो-~डीन युक्त नमक को सम्मिलित करने के उद्देश्य से
किया गया है जो कि पोटाशियम आयोडेट या किसी अन्य आयोडेट के उपयोग से बनता है.
नमक में आयोडीन की मात्रा की सीमा को पुनरीक्षित कर प्रति दस लाख में २० भाग कर
दिया गया है. इस पुनरीक्षण में आयोडीन की मात्रा ज्ञात करने के लिए एक नई पद्धति
भी दी गई है जो उस आयोडीन युक्त नमक पर लागू होती है जो कि किसी आयोडेट के
उपयोग से बनाया जाता है. इसके साथ-साथ पी एच की अपेक्षाओं को हटाया गया है और
कणों के साइज़, पैकिंग और सूचना अंकन के खण्डों में भी संशोधन किया गया है.
नमक में आर्द्रता की अधिकतम मात्रा ६.० प्रतिशत निर्धारित करने के अतिरिक्त जल
में अघुलनशील पदार्थों, जल में घुलनशील पदार्थों (सोडियम क्लोराइड के अतिरिक्त)
क्लोराइड और आयोडीन की मात्रा भी इस पुनरीक्षण में निर्धारित की गई है.
कोको पाउडर (ईश् :११६४-१९८६)
भारतीय मानक संस्था ने इस मानक को ३० जून १९८६ को स्टिमुलैंट फूड विषय समिति
द्वारा मसौदे को अंतिम रूप दिये जाने और कृषि और खाद्य उत्पाद विभागीय परिषद
द्वारा अनुमोदन किए जाने पर ग्रहण किया. यह इस मानक का तीसरा पुनरीक्षण है. १९८०
में इस मानक का दूसरी बार पुनरीक्षण हुआ और तभी से इस मानक को अद्यतन करने की
आवश्यकता महसूस की जाने लगी ताकि क्षार सहित और क्षार रहित कोको पाउडर की
अपेक्षाओं में अंतर स्पष्ट किया जा सके. इस पुनरीक्षण में सूक्ष्मदर्शी सीमाएं
भी सम्मिलित की गई हैं ताकि कोको पाउडर का उत्पादन स्वास्थ्यजनक ढंग से किया जा
सके.
यह तीसरा पुनरीक्षण इस मानक को अद्यतन करने के लिए किया गया है. इसके साथ ही
कोको पाउडर की किस्मों की नामावली का भी पुनरीक्षण किया गया है. उच्च वसा और
अल्प वसा क्षार सहित कोको पाउडरों को शामिल किया गया है और नाश्ते के पाउडर और
घुलनशील कोको पाउडर को व्यापारिक शब्दावली होने के कारण हटाया गया है.
यह मानक उच्च और अल्प वसा वाले कोको पाउडर पर लागू होता है. मानकों में अच्छी
गुणता वाले कोको पाउडर का वितरण दिया गया है और इसके साथ ही कण का आयाम भी
निर्धारित किया गया है.
यह मानक कोको पाउडर के लिए निम्नलिखित की मात्राएं निर्धारित करता है.
१. आर्द्रता, २. कोको का मक्खन, ३. कुल भस्म, ४. अम्ल में घुलनशील भस्म, ५. कुल
भस्म का क्षारपन, ६. क्रूड फाइबर, ७. स्टेफिलोकोकस और उसकी मात्रा, ८. सालमोनेला
और ९. दस ग्राम पाउडर में ई. कोली की मात्रा. इसके अतिरिक्त यह मानक एक ग्राम
कोको पाउडर में यीस्ट और माउल्ड काउंट भी निर्धारित करता है.
मानक में बानगी लेने की पद्धतियों के साथ-साथ ऊपर दिए गए पहले ६ पैरा-~मीटरों को
ज्ञात करने की पद्धतियां भी दी गई हैं.
इसके अतिरिक्त कोको पाउडर के उपचार की पद्धतियों और इसमें डलने वाली सामग्री भी
इस मानक में बताई गई है.
लिक्विड साइक्लोन पद्धति द्वारा तैयार बिनौले का खाद्य चूर्ण (ईश् :११५८१-१९८६)
प्रोटीन मानव आहार का एक अनिवार्य घटक है. आजकल बिनौले का चूर्ण बनाने के लिए
बिनौले की खली का उपयोग निरन्तर बढ़ रहा है और इसके बड़े पैमाने पर उत्पादन की
संभावना बढ़ रही है. यह चूर्ण प्रोटीन और लाइसिन से भरपूर होता है और मानव आहार
में इसका उपयोग प्रोटीन के पूरक के रूप में किया जाता है. यह चूर्ण के रूप में
उपलब्ध होता है और इसे ब्लैंड किए गए और तैयार किए गए दोनों प्रकार के आहारों
में उपयोग किया जा सकता है. इस चूर्ण के उपयोग की इन सम्भावनाओं को देखते हुए
क्षेत्रीय अनुसंधान प्रयोग-~शाला, हैदराबाद ने बिनौले से लिक्विड साइक्लोन
प्रोसेस द्वारा खाद्य चूर्ण तैयार करने का प्रारंभिक कार्य किया और अब हमारे देश
में यह बड़े पैमाने पर बनाया जा रहा है. यह मानक लिक्विड साइक्लोन प्रोसेस
(एलसीपी) द्वारा बिनौले की खली से तैयार किए जाने वाले खाद्य चूर्ण का उपयुक्त
ढंग से गुणता नियंत्रण करने के उद्देश्य से निर्धारित किया गया है.
विलायक निस्सारित पद्धति द्वारा बने बिनौले के खाद्य चूर्ण पर अन्य भारतीय मानक
(ईश् :४८७६-१९८६) का भी निर्धारण किया गया है.
इस मानक का निर्धारण करते समय खाद्य अपमिश्रण निवारण अधिनियम १९५४ के तहत भारत
सरकार द्वारा जारी संबद्ध नियमों का पूरा-पूरा ध्यान रखा गया है. यह मानक लिक्विड
साइक्लोन पद्धति द्वारा बिनौले की खली से बने खाद्य चूर्ण की अपेक्षाओं, बानगी
लेने और परीक्षण की पद्धतियों का प्रस्तुतिकरण करता है.
मानक की सारणी में निम्नलिखित की अपेक्षाएं निर्धारित की गई हैं: आर्द्रता की
अधिकतम मात्रा, क्रूड प्रोटीन, विद्यमान लाइसिन, कुल भस्म, अम्ल-~अघुलनशील भस्म,
वसा, क्रूड रेशा, सालमोनेला बैक्टीरिया, अवशिष्ट विला-~यक, मुक्त और कुल
गौसीपोल, कुल बैक्टीरिया की प्रति ग्राम में संख्या, और एक ग्राम में कोलीफार्म
बैक्टीरिया की अधिकतम मात्रा.
बिनौले का खाद्य चूर्ण (ईश् :४८७६-१९८६) (विलायक निस्सारित)
प्रोटीन मानव आहार का एक अनिवार्य घटक है. आजकल बिनौले का चूर्ण बनाने के लिए
बिनौले की खली का उपयोग निरन्तर बढ़ रहा है और इसके बड़े पैमाने पर उत्पादन की
संभावना बढ़ रही है. यह चूर्ण प्रोटीन और लाइसिन से भरपूर होता है और मानव आहार
में इसका उपयोग प्रोटीन पूरक के रूप में किया जा सकता है. यह चूर्ण के रूप में
उपलब्ध होता है और इसे ब्लैंड किए और तैयार दोनों प्रकार के आहारों में उपयोग
किया जा सकता है. इस चूर्ण के उपयोग की इन सम्भावनाओं को देखते हुए क्षेत्रीय
अनुसंधान प्रयोगशाला, हैदराबाद ने बिनौले से खाद्य चूर्ण तैयार करने का
प्रारम्भिक कार्य किया और अब यह हमारे देश में बड़े पैमाने पर बनाया जा रहा है.
यह मानक (प्रथम पुनरीक्षण) बिनौले की विलायक निस्सारित खली से तैयार किए जाने
वाले खाद्य चूर्ण का उपयुक्त गुणता नियंत्रण करने के उद्देश्य से निर्धारित किया
गया है.
डब्ल्यू एच ओ/एफ ए ओ/यूनीसेफ के प्रोटीन परामर्शीदल की सिफारिसों के आधार पर यह
मानक सबसे पहले १९६८ में प्रकाशित किया गया.
लिक्विड साइक्लोन पद्धति द्वारा बने बिनौले के खाद्य चूर्ण पर एक अन्य भारतीय
मानक (ईश् :११५८१-१९८६) का भी निर्धारण किया गया है.
इस मानक का निर्धारण करते समय खाद्य अपमिश्रण निवारण अधिनियम १९५४ के तहत भारत
सरकार द्वारा जारी अनुरूप नियमों और विलायक निस्सारित तेल, तेल रहित चूर्ण और
खाद्य चूर्ण (नियंत्रण) आदेश १९६७ का पूरा-पूरा ध्यान रखा गया है.
इस मानक में बिनौले की विलायक निस्सारित खली के बने खाद्य चूर्ण की अपेक्षाओं,
बानगी लेने और परीक्षण की पद्धतियों का निर्धारण किया गया है.
मानक की सारणी में निम्नलिखित की अपेक्षाएं निर्धारित की गई हैं-बिनौले के चूर्ण
में आर्द्रता की अधिकतम मात्रा, क्रूड प्रोटीन, विद्यमान लाइसिन, कुल भस्म, अम्ल
अघुलनशील भस्म, वसा, क्रूड रेशा, अवशिष्ट विलायक, मुक्त और कुल गौसीपोल, कुल
बैक्टीरिया की प्रतिग्राम में संख्या, कोली फार्म बैक्टीरिया की अधिकतम मात्रा
और सालमोनेला बैक्टीरिया की अनुपस्थिति.
ऊंची कूद के लिए स्टैंड (ईश्: ११५८९-१९८६)
यह मानक लकड़ी और अल्युमीनियम दोनों प्रकार के स्टैंडों पर लागू होता है. मानक
में स्टैंड के लकडी और अल्यु-~मीनियम के विभिन्न भागों के आकार और आयामों को
निर्धारित किया गया है. स्टैंड में लगे खड़े डण्डे की बनावट, उसमें हुए छिद्रों
का व्यास, छिद्रों की आपस में दूरी, छिद्रों की फर्श से ऊंचाई, बक्कल का आकार,
उसमें लगने वाले पिनों की लम्बाई भी इस मानक में निर्धारित की गई है.
इस मानक को तैयार करते समय बीएसआई द्वारा जारी ब्रिटिश स्टैंडर्ड भ्श्-१९८२ :भाग २
खण्ड २.४:१९७२ `व्यायामशाला उपस्करों की विशिष्टि': भाग २ विशिष्ट अपेक्षाएं
खण्ड २.४ "बीटिंग बोर्ड्स, स्प्रिंग बोर्ड्स, संतुलन बैंच और ऊंची कूद के लिए
स्टैंड्स" से सहायता ली गई है.
सोफासाजी के लिए चमड़ा (ईश् :५७७-१९८६)
उद्योग की अन्य अनेक शाखाओं की भांति सोफासाजी के लिए चमड़ा उद्योग तेजी से
प्रगति की दशा में है. यह उद्योग फैशनेबल उपभोक्ताओं की जरूरतों को कृत्रिम
चमड़े से कड़ी स्पर्धा के बावजूद पूरा कर रहा है. अपनी विशिष्ट सतह और अपने अन्य
गुणधर्मों के कारण चमडा अब भी सोफासाजी के लिए एक अत्युत्तम सामग्री है.
मानक का यह पुनरीक्षण आधुनिक तकनीकी विकासों पर आधारित है.
इस पुनरीक्षण में से तेल और वसाओं की मात्रा डिफ्रेंशियल नम्बर, ग्रेन का कसाव,
ग्रेन का चटकाव, चिपचिपाहट, रगड़ से रंग छोड़ने इत्यादि की अपेक्षाओं को हटा दिया
गया है. आशा की जाती है कि इस पुनरीक्षण में सम्मिलित अपेक्षा रंग पक्केपन
के गुणधर्म, दाब से आपस में न चिपकने का गुण और नमन सामर्थ्य सामग्री के
इस्तेमाल सम्बन्धी बेहतर संकेत देंगी.
इस पुनरीक्षण में सोफासाजी के चमड़े के तीन ग्रेड रखे गए हैं जो सामग्री के
उपयोग पर आधारित हैं. ग्रेड १ फर्नीचर के लिए बिना मढ़ी हत्थियों वाले हलके
उपयोग के लिए रखा गया है. ग्रेड २ फर्नीचर सम्बन्धी सामान्य उपयोग के लिए है और
ग्रेड ३ प्रचंड अपक्षयण परिस्थितियों के लिए निर्धारित किया गया है.
मानक की सारणी में सोफासाजी के लिए तीनों ग्रेडों के गुणधर्मों की अपेक्षाएं दी
गई हैं, जो निम्नलिखित हैं :
चमड़े की मोटाई, फटन सामर्थ्य, नमन सामर्थ्य, प्रकाश के प्रति रंग का पक्कापन,
जीनॉन आर्क, कंट्रास्ट ग्रेडिंग न्यूनतम, रंग पक्कापन परीक्षण तीन, फिनिश का
चिपकाव, गीली स्थिति में आगे-पीछे घर्षण करने पर रंग पक्कापन, दाब से आपस में न
चिपकने का गुण, जलीय निस्सारण का पी एच-इन सभी के परीक्षण की विधियां
भी दी गई हैं.
