<शोचिअल् श्चिएन्चे><फ्हिलोसोप्ह्य्><छ्हन्ड्रड्हर् श्हर्म><भ्हर्टिय ढर्स्हन्><१९९०><ंओटिलल् भनर्सि ढस्><ढेल्हि><२०२ टो २०७><छ्हन्ड्रड्हर्-भ्हर्टिय ढर्स्हन्>

मीमांसक ज्ञान के अप्रामाण्य को, नैयायिक के समान, परत: मानते हैं
क्योंकि इसका अनुमान कारण-दोष के आधार पर या बाधक ज्ञान के आधार पर किया
जाता है. किन्तु प्रामाण्य को भी परत: मानने पर उसकी घोर आपत्ति है और
उन्होंने न्याय के परत: प्रामाण्य का प्रबल खण्डन किया है. मीमांसकों के
अनुसार यदि ज्ञान में स्वत:प्रामाण्य न हो तो ज्ञान कभी भी प्रामाणिक
नहीं हो सकता. नैयायिक का यह कथन कि ज्ञान उतपत्ति के समय तटस्थ होता है
और उसमें प्रामाण्य या अप्रमाण्य बाद में आता है, सर्वथा असत्य है. तटस्थ
ज्ञान अर्थात् प्रामाण्य और अप्रामाण्य से विरहित ज्ञान सदा या तो
प्रमाणिक होता है या अप्रा-~माणिक. यहाँ तीसरा विकल्प नहीं है. पुनश्च,
ज्ञान में यदि प्रामाण्य स्वत: नहीं है, तो बाहर से कभी नहीं आ सकता.
ज्ञान की उत्पन्न करने वाली कारण-सामग्री में किसी गुण की कल्पना करना
अनावश्यक है. कारणदोषरहितता और बाधकज्ञानरहितता ज्ञान में प्रामाण्य
उत्पन्न करने के लिये पर्याप्त है. जिसे न्याय `गुण' की संज्ञा दे रहा
है, वह वस्तुत: `दोषरहितता' है. पुनश्च, यदि ज्ञान स्वत: प्रामाण्यशून्य
है और उसमें प्रामाण्य उत्पन्न करने के लिये कि सी अन्य ज्ञान की, जैसे
कारण-गुण की, यथार्थता के ज्ञान की, या सफलप्रवृत्ति के ज्ञान की,
आवश्यकता स्वीकार की जाय, तो प्रथम ज्ञान में प्रामाण्य उत्पन्न करने
वाला यह दूसरा ज्ञान भी, ज्ञान होने के कारण, स्वत: प्रामाण्यशून्य होगा,
और इस दूसरे ज्ञान में प्रामाण्य उत्पन्न करने के लिये तीसरे ज्ञान की
आवश्यकता होगी एवं इस प्रकार अनवस्था दोष आयगा. अत: ज्ञान में स्वत:
प्रामाण्य स्वीकार करना अनिवार्य है. कारण-गुण, यथार्थता एवं
सफलप्रवृत्ति जिन्हें न्याय नें प्रामाण्य की उत्पत्ति या अनुमिति का
कारण माना है, वस्तुत: ज्ञान की कारण-~सामग्री में अन्तर्भुक्त हैं.
कारण-गुण वस्तुत: कारण-दोष-रहितता है. यथार्थता ज्ञान का स्वरूप है.
सफलप्रवृत्ति बाधकज्ञानरहितता है. ये तीनों प्रमा को उत्पन्न करने वाली
कारण-सामग्री है. यह कारण-सामग्री ज्ञान को उत्पन्न करती है और उसके साथ
ही उसके प्रामाण्य को तथा उस प्रामाण्य के ज्ञान को भी उत्पन्न करती है.
न्याय के परत:प्रामाण्यवाद की और मीमांसा के स्वत:प्रामाण्यवाद की क्रमश:
पाश्चात्य तर्कशास्त्र के ज्ञान के `यथार्थता-सिद्धान्त' से और
`सम्वाद-सिद्धान्त' से तुलना की जाती है. यह तुलना आंशिक हो सकती है.
पाश्चात्य वस्तुवादी दार्शनिक ज्ञान-विषयक `यथार्यता-सिद्धान्त'
(कॉरस्पॉन्डेन्स थ्योरी) को मानते है. वस्तुवाद के अनुसार बाह्यपदार्थ
सत् है. इन्द्रियार्थसन्निकर्ष होने पर वस्तुयें अपना प्रतिबिम्ब
इन्द्रिय-सम्वेदनों के माध्यम से कम पर अंकित करती है और इन प्रतिबिम्बों
को हम वस्तुओं के रूप में देखते हैं. यदि ये प्रतिबिम्ब वस्तुओं को सही
रूप में प्रस्तुत करते हैं, यदि ये यथा अर्थ है, तो हमारा ज्ञान सत्य है,
अन्यथा असत्य है. इस सिद्धान्त में कई दोष हैं. प्रथम तो यह
बाह्यप्रत्यक्षवाद न रहकर बाह्यानुमेय-~वाद बन जाता है. वस्तु हमारे लिये
अज्ञात और अज्ञेय हो जाती है क्योंकि हम उसके प्रति-~बिम्ब को ही देखते
हैं. द्वितीय, जब हम मूल वस्तु को या बिम्ब को नहीं देख सकते, तो हम
प्रतिबिम्ब की तुलना उसके मूल बिम्ब से नहीं कर सकते और न यह जान सकते
हैं कि प्रति-~बिम्ब सही है या गलत. इस दशा में ज्ञान की यथार्थया
या अयथार्थता को जानने का कोई साधन हमारे पास नहीं है. तृतीय, ज्ञान की
यथार्थया का ज्ञान भी दूसरा ज्ञान है तथा इस ज्ञान की यथार्थता के लिये
तीसरा ज्ञान चाहिये और इस प्रकार अनवस्था दोष आयगा; अथवा `यथार्थता'
पूर्व ज्ञान तथा उत्तर ज्ञान की स गति या `सम्वाद' बनकर
`सम्वाद-सिद्धान्त' में विलीन हो जायगी. न्याय ने इस कठिनाई को जानकर
ज्ञान के स्वरूप के विषय में `यथार्थता' को एवं यथार्थता को जानने के
साधन के रूप में `प्रवृत्ति सामर्थ्य' को अपनाया है. अत: न्याय ज्ञान के
स्वरूप के विषय में वस्तुवादी तथा उसके परीक्षण के विषय में
उपयोगितावादी है. पाश्चात्य `यथार्थता-सिद्धान्त' में जो उपर्युक्त दोष
हमने उल्लिखित किये हैं, उन दोषों का उद्भावना मीमांसकों ने न्याय के
परत:प्रामाण्यवाद में किया है. पाश्चात्य प्रत्ययवादी (विज्ञान-~वादी)
दार्शनिकों का ज्ञानविषयक सिद्धान्त `सम्वाद-सिद्धान्त' (कोहियरेन्स
थ्योरी) कहलाता है. इसके अनुसार तत्त्व का स्वरूप विशिष्टाद्वैत या
भेद-विशिष्ट-अभेद है जिसमें विभिन्न अं ग पर-~स्पर भिन्न होते हुये भी
एकता के सूत्र में समन्वित रहते है. अ गी उतने ही अधिक सत्य है. इस
`सम्वाद-सिद्धान्त' में तत्त्व और सत्य के विविध स्तरों (डिग्रीज  फ रियलिटी
एण्ड ट्रूथ) की कल्पना की गई है. इस सिद्धान्त में यह दोष है कि `सम्वाद'
सविकल्प बुद्धि के विज्ञानों में ही सम्भव होने से सापेक्षवाद बन गया है;
तत्त्वका कोई अंग न तो पूर्णतया असत्य है और न पूर्णतया सत्य है. शुद्ध
निर्विकल्प अनुभूति ही इन `सम्वादों' का आधार बन सकती है जिसके बिना
`सम्वाद-सिद्धान्त' का भवन बिना ठोस जमीन को छूये हवाई भवन बनकर ढ़ह
जायगा. इस पाश्चात्य `सम्वाद-सिद्धान्त' में और मीमांसा के
स्वत:प्रामाण्यवाद में इतना ही साम्य है कि दोनों प्रामाण्य को स्वत:
मानते हैं; दोनों के अनुसार प्रामाण्य ज्ञान से अपृथक् है और बाहर से
नहीं आता, यदि ज्ञान स्वत: प्रमाणित न हो तो कोई अन्य ज्ञान सम्वादी या
विस अतिरहित होना चाहिये. किन्तु इसके अति-~रिक्त दोनों में कोई साम्य
नहीं है. मीमांसा, न्याय के समान, कट्टर वस्तुवादी है तथा पाश्चात्य
सम्बाद-सिद्धान्तवादी प्रत्यक्षवादी या विज्ञानवादी हैं. मीमांसा भी,
न्याय के समान, यथार्थता को ज्ञान स्वरूप मानती है; यह भी मानती है कि
ज्ञान बाह्य सत्य पदार्थ का ज्ञान है. अत: मीमांसा में, पाश्चात्य
विज्ञानवाद के अर्थ में `सम्वाद' का तात्पर्य अं गी तत्त्व के विविध
अं गो के सम्वाद से नहीं है और न मीमांसा में तत्त्व या सत्य के विविध
स्तरों की कल्पना सम्भव है. तथापि, वस्तुवादी होते हुये भी यह मीमांसा की
श्रेष्ठता है कि उसने ज्ञान में यथार्थता और सम्वाद का सुन्दर समन्वय
किया है तथा ज्ञान को स्वत: प्रमाण माना है एवं ज्ञान को अपरोक्ष अनुभूति
स्वीकार किया है. ज्ञान को अपरोक्ष अनुभूति मानने से मीमांसा पाश्चात्य
सम्वाद-सिद्धान्त के मूल दोष से बच गई है.
३. प्रत्यक्ष
जैमिनि ने प्रत्यक्ष, अनुमान और शब्द, ये तीन प्रमाण माने हैं. प्रभाकर
ने उपमान और अर्थापत्ति को प्रमाण मानकर इनकी संख्या पाँच कर दी है.
कूमारिल ने अनुपलब्धि को भी प्रमाण मान कर छह प्रमाण स्वीकार किये हैं.
हम इनका क्रमश: वर्णन कर रहे हैं.
प्रभाकर और कुमारिल दोनों ने दो प्रकार का ज्ञान, अपरोक्ष और परोक्ष,
स्वीकार किया है. दोनों ही प्रत्यक्ष को अपरोक्ष ज्ञान मानते हैं और
दोनों ने ही प्रत्यक्ष की निर्विकल्पक तथा सविकल्पक अवस्थाओं को स्वीकार
किया है. प्रभाकर के अनुसार प्रत्यक्ष सक्षात् प्रतीति है (साक्षात्
प्रतीति: प्रत्यक्षम्). कुमारिल के अनुसार कारण-दोषरहित और अबाधित
इन्द्रियार्थ-~सन्निकर्षजन्य ज्ञान प्रत्यक्ष है. मीमांसा भी, न्याय के
समान, बाह्यार्थप्रत्यक्ष में त्रिविध सन्निकर्ष स्वीकार करतो है-आत्मा
और मन का, मन और इन्द्रिय का, तथा इन्द्रिय और पदार्थ का सन्निकर्ष.
मीमांसा प्रत्यक्ष-निरूपण में प्राय: न्याय से सहमत है. हम न्याय के
अनुसार प्रत्यक्ष का विवेचन कर चुके हैं, अत: यहाँ उसको पुनरुक्ति आवश्यक
नहीं है. प्रत्यक्ष-निरूपण में मीमांसा और न्याय में जो प्रमुख भेद हैं
उनका विवरण हम यहाँ दे रहे हैं. न्याय के अनुसार प्रत्यक्षज्ञान सविकल्पक
ही होता है; निर्विकल्पक प्रत्यक्ष सविकल्पक प्रत्यक्ष की
पूर्वावस्थामात्र है. मीमांसा के अनुसार निर्विकल्पक प्रत्यक्ष
आलोचनमात्र है. यह प्रत्यक्ष का अस्पष्ट, अस्फुट पूर्व रूप है जिस में
वस्तु के सभी गुण विद्यमान रहते हैं, किन्तु उनके पारस्परिक सम्बन्ध का
ज्ञान नहीं होता. मीमांसा, न्याय के विपरीत, यह मानती है कि निर्विकल्पक
प्रत्यक्ष में प्रवृत्ति-सामर्थ्य होता है. बालकों को, पशुओं की तथा
अविकसित मस्तिष्क वाले मन्दबुद्धि व्यस्कों की बहुत सी क्रियायें
निर्विकल्पक प्रत्यक्ष के आधार पर होती हैं. और कभी-कभी सामान्य व्यक्ति
भी जल्दी में और अस्थिर मनोदशा में निर्विकल्पक प्रत्यक्ष के आधार पर
क्रिया-~शील हो जाते हैं.
४. अनुमान
मीमांसा के अनुसार अनुमान का विवेचन भी प्राय: न्याय के विवेचन के समान
है. अत: यहाँ उसका विवरण आवश्यक नहीं है. मीमांसा ने परार्थानुमान में
पञ्चावयवों के स्थान पर तीन अवयव ही माने हैं--प्रथम तीन या अन्तिम तीन.
इस विषय में मीमांसा की अरस्तू के न्यायवाक्य से समानता है. हेत्वाभास के
विषय में भी कुमारिल और न्याय में कुछ अंश में कुछ भेद है. यहाँ उनका
वर्णन आवश्यक नहीं है.
५. उपमान
उपमान के विषय में मीमांसा-मत न्याय-मत से भिन्न है. न्याय के अनुसार
उपमान `संज्ञा-संज्ञि-सम्बन्धज्ञान' है; यह इस प्रकार है--गोसदृश `गवय'
पद का वाच्य यही गवय पशु है. उपमान में दृश्यमान `गवय' का समृत `गो' से
सादृश्य का ज्ञान होता है--गोसदृशो गवय: (नीलगाय गाय के समान होती है).
मीमांसा ने उपमान के इस न्यायकृत निरूपण का खण्डन किया है. मीमांसा के
अनुसार `संज्ञा-संज्ञि-सम्बन्धज्ञान' शब्द प्रमाण से होता है, उपमान से
नहीं. और गवय का ज्ञान प्रत्यक्ष से होता है, उपमान से नहीं. गवय के
गोसादृश्यवान् होने का ज्ञान `गोसदृशो गवय:' इस आप्तवाक्य की स्मृति होती
है. अत: न्याय के अनुसार उप-~मान स्वतंन्त्रप्रमाण न होकर शब्द, स्मृति
और प्रत्यक्ष का मिश्रण मात्र है. मीमांसा के अनु-~सार उपमान प्रमाण का
स्वरूप इस प्रकार है: उपमान में समृति `गो' का दृश्यमान `गवय' से सादृश्य
का ज्ञान होता है--गवयसदृशी गौ: (गाय नीलगाय के समान होती है). उपमान से
गवयसादृश्यवती गाय का ज्ञान होता है. मीमांसा के अनुसार किसी व्यक्ति को
किसी आप्त पुरुष द्वारा यह बताना आवश्यक नहीं है कि नीलगाय गाय के समान
होती है. कोई भी व्यक्ति जिसने गा य देखी है जब वन में जाकर नीलगाय को
देखता है तो सादृश्य के कारण उसे गाय का स्मरण होकर इस प्रकार का ज्ञान
होता है-- स्मृत गाय इस दृश्यमान पशु के सदृश्य पशु के सदृश है. अत:
मीमांसा के अनुसार स्मृत `गो' का दृश्य `गवय' से सादृश्य का ज्ञान उपमान
है. यहाँ नीलगाय का प्रत्यक्ष और गाय का स्मरण होता है, किन्तु गाय का
नीलगाय से सादृश्य का ज्ञान उपमान से होता है. उपमान व्याप्तिजन्य ज्ञान
नहीं है, अत: अनुमान से भिन्न है. यह प्रत्यक्ष से भी भिन्न है क्योंकि
स्मृति के अन्तर्गत सादृश्य-ज्ञान नहीं आता. अत: उपमान स्वतन्त्र प्रमाण
है.
६. शब्द
शब्द प्रमाण पौरूषेय और अपौरूषेय भेद से दो प्रकार का होता है. पौरुषेय
आप्त-~वाक्य है; अपौरुषेय वेदवाक्य है. पौरुषेय वाक्य में प्रमाण्य वक्ता
की आप्तता के कारण अनुमित होता है. इसमें संशय और विपर्यय की सम्भावना
रहती है तथा अन्य ज्ञान से कभी इसका बाध भी हो सकता है. किन्तु अपौरुषेय
वेदवाक्य स्वत: प्रमाण है; नित्य और अपौरुषेय है. वेद किसी पुरुष की कृति
नहीं है; इसका रचयिता कोई नहीं है, न जीव और न ईश्वर. वेद में न तो
आन्तर विरोध हो सकते हैं और न अन्य ज्ञानस् इसके बाधित होने की सम्भावना
हो सकती है. प्रभाकर ने केवल अपौरुषेय वेद शब्द प्रमाण माना है तथा
आप्तवाक्य का अनुमान में अन्तर्भाव कर दिया है. पुनश्च, शब्द या तो
सिद्धार्थवाक्य हो सकते हैं जो हमें सत्य पदार्थों का ज्ञान कराते हैं;
या विधायक वाक्य हो सकते हैं जो हमें किसी कर्म को करने का या न करने का
आदेश देते हैं. कुमारिल के अनुसार वेदवाक्य विधायकवाक्य हैं. वेद हमें
कर्म करने या न करने का आदेश देता है (अभिहितान्वयवाद). वेद के विधिवाद
तथा अर्थवाद नामक दो भाग किये जा सकते हैं. इनमें मुख्य भाग विधिवाद है
जो कर्मपरक आदेश देता है. अर्थवाद वर्ण नात्मक है. प्रभाकर के अनुसार
अर्थवाद भी कर्म का सहायक बनकर ही प्रमाणिक हो सकता है.
(अन्विताभिधानवाद).
वेद के नित्यता और अपौरुषेयता सिद्ध करने के लिये मीमांसा शब्द, अर्थ और
शब्दार्थसम्बन्ध, इन तीनों को नित्य माना है. शब्द दो या अधिक वर्णों का
समूह होता है. वर्ण को नित्य, सर्वगत और निरवयव स्वीकार किया गया है.
उच्चरित वर्ण उसकी ध्वनि से भिन्न है और लिखित वर्ण उसके रूप से भिन्न
है. वर्ण नित्य और अपरिणामी है; किन्तु उसकी उच्चरित ध्वनि या लिखित रूप
अनित्य तथा परिवर्तनशील होते हैं. एक ही वर्ण का यदि दस व्यक्ति उच्चारण
करें या उसे लिखें, तो उसकी प्रत्येक ध्वनि और लेख में भेद होगा, किन्तु
इन दस ध्वनियों या दस लेखन-रूपों के भेद से वर्ण दस प्रकार का नहीं बन
जाता. किसी वर्ण की अनित्य एवं विभिन्न ध्वनियाँ या लेखन-रूप उस नित्य
तथा अपरिणामी वर्ण की अभि-~व्यक्ति के साधन है. नित्य वर्णों का समूह
होने के कारण शब्द भी नित्य है. शब्द का अर्थ भी नित्य होता है क्योंकि
शब्द का वाच्य अनित्य तथा परिणामी व्यक्ति-पदार्थ नहीं होता, अपितु नित्य
सामान्य होता है जो व्यक्तियों में अनुगत रहता है. शब्द और अर्थ का
सम्बन्ध भी नित्य होता है; यह ईश्वर-संड्केत से आता है और न रूढ़िगत
वृद्ध-व्यवहार से. मीमांसा के अनुसार जब सभी शब्द, अर्थ और
शब्दार्थ-सम्बन्ध नित्य हैं, तो फिर सभी साहित्यिक या सार्थक ग्रन्थ
`नित्य' हो जावेंगे. तब केवल वेद को नित्य मानने का क्या कारण है? इसका
उत्तर मीमांसक इस प्रकार देते हैं--अन्य ग्रन्थों या प्रबन्धों में या
भाषणों में शब्दों के प्रयोग का क्रम या आनुपूर्वी रचयिता या वक्ता के
ऊपर निर्भर रहती है, अत: ग्रन्थों आदि का भेद प्रसिद्ध है. इसलिये ये
ग्रन्थादि पौरुषेय होते हैं और संश्य विपर्यय आदि दोषों की सम्भावना रहती
है. किन्तु वेद अपौरुषेय हैं, और उनमें शब्दों का क्रम या आनुपूर्वी भी
नित्य तथा स्वत: निर्धारित है. अत: वेद की नित्यता, अपौरुषेयता और
स्वत:प्रामाण्य स्वत: सिद्ध है.
७. अर्थापत्ति
दृष्ट या श्रुत अर्थ की उपपत्ति जिस अर्थ के अभाव में न हो सके, उस अर्थ
की कल्पना को अर्थापत्ति कहते हैं. किसी अर्थ की उपपत्ति के लिये जो
अर्थान्तर की कल्पना की जाती है उसे अर्थापत्ति कहते हैं. दो तथ्यों के
विरोधाभास को दूर करने के लिये जिस अर्थ की कल्पना की जाय वह अर्थापत्ति
कहलाती है. प्रभाकर और कुमारिल दोंनों ने इसे स्वतन्त्र प्रमाण माना है.
`जीवित देवदत्त घर में नहीं है', इस वाक्य के दो तथ्यों में अर्थात्
देवदत्त के जीवित होने में और उसके घर में न होने में जो असं गति या
विरोधाभास प्रतीत हो रहा है उसका निराकरण देवदत्त के घर से बाहर होने की
अर्थ-कल्पना से हो जाता है. यह अर्थापत्ति. इसी प्रकार `मोटा देवदत्त दिन
में नहीं खाता', यहाँ `मोटा होने' और `दिन में खाने'की असं गति या
विरोधाभास को दूर करने के लिये देवदत्त के रात में खाने की अर्थ-कल्पना
करना अर्थापत्ति है. अर्थापत्ति में दो दृष्ट या श्रुत तथ्यों की सत्यता
में प्रभाकर के अनुसार सन्देह और कुमारिल के अनुसार असंगति या विरोधाभास
होता है और इस सन्देह या विरोधाभास का परिहार अर्थापत्ति द्वारा किया
जाता है, किन्तु अनुमान में ऐसा कोई सन् देह या विस गति या विरोधा-~भास
नहीं प्रतीत होता, अत: अर्थापत्ति अनुमान से भिन्न है. प्रभाकर और
कुमारिल दोनों इस बात में सहमत हैं कि अर्थापत्ति में कोई लि ग या हेतु
नहीं हता. दृष्ट या श्रुत दो परस्पर-बिस् ग तथ्यों में से कोई भी तथ्य
अकेला हेतु नहीं हो सकता. दोनों तथ्य सम्मिलित रूप में हेतुवत् प्रतीत
होते हैं किन्तु इस सम्मिलित रूप में निगमन (निष्कर्ष) भी उनमें
अन्तर्भुक्त हो जाता है, जो हेतु में नहीं होना चाहिये. अत: अर्थापत्ति
अनुमान से भिन्न है. किन्तु नैयायिक अर्थापत्ति का अन्तर्भाव अनुमान में
कर देते हैं और उसे स्वतन्त्र प्रमाण नहीं मानते. नैयायिकों के अनुसार
अर्थापत्ति अनुमान ही है जिसे वियोजक तर्कवाक्य और विधायक तर्कवाक्य
दोनों रूपों में व्यक्त किया जा सकता है. इसका वियोजक रूप इस प्रकार है:
मोटा देवदत्त या तो दिन में खाता है या रात में खाता है,
मोटा देवदत्त दिन में नहीं खाता,
अत: मोटा देवदत्त रात में खाता है.
इसी का विधायक रूप इस प्रकार है:
सब मोटे व्यक्ति जो दिन में नहीं खाते, वे व्यक्ति है जो रात में खाते
हैं, देवदत्त मोटा व्यक्ति है जो रात दिन में नहीं खाता , अत: देवदत्त
मोटा व्यक्ति है जो रात में खाता है.
८. अनुपलब्धि
नैयायिक और प्रभाकर अनुपलब्धि को प्रमाण नहीं मानते, किन्तु कुमारिल ने
इसे स्वतन्त्र प्रमाण माना है. नैयायिक और कुमारिल अभाव को स्वतन्त्र
पदार्थ मानते हैं, किन्तु प्रभाकर अभाव को अधिकरणरूप मानकर उसे स्वतन्त्र
पदार्थ नहीं मानते. अत : प्रभाकर न तो अभाव को स्वतन्त्र पदार्थ मानते
हैं और न अभाव को ग्रहण करने के लिये अनुलब्धि को स्वतन्त्र प्रमाण नहीं
मानते हैं. नैयायिक अभाव को तो स्वतन्त्र पदार्थ स्वीकार करते हैं,
किन्तु उसके ग्रहण के लिये अनुपलब्धि को स्वतन्त्र प्रमाण नहीं मानते.
नैयायिक के अनुसार जो इन्द्रिय जिस भाव पदार्थ का प्रत्यक्ष करती है वही
इन्द्रिय उसके अभाव का भी प्रत्यक्ष करती है तथा जिस अनुमान से जिस भाव
पदार्थ का ज्ञान होता है, उसी अनुमान से उसके अभाव का भी ज्ञान होता है.
अत: प्रत्यक्ष और अनुमान द्वारा ज्ञात होने के कारण अभाव के ग्रहण के
लिये किसी अन्य अनुपलब्धि नामक प्रमाण की आवश्यकता नहीं है. कुमारिल इस
न्याय-मत का खण्डन करते हुये कहते हैं कि अभाव से किसी इन्द्रिय का
सन्निकर्ष नहीं हो सकता, अत: अभाव प्रत्यक्ष का विषय नहीं है; और अभाव का
अनुमान भी नहीं हो सकता क्योंकि यहाँ व् याप्ति-ज्ञान नहीं होता. इसी
प्रकार अभाव का ज्ञान उपमान, शब्द या अर्थापत्ति से भी नहीं हो सकता. अत:
अभाव के ज्ञान के लिये अनुपलब्धि नामक प्रमाण मानना आवश्यक है.
