<औङ्ङिचिअल् अन्ड् ंएडिअ ळन्गुअगेस्><ळेगिस्लटिवे><आनोन्><ःअर्यन ळेगिस्. आस्स्. डेबटे आप्र् ८२><१९८२><छ्हन्डिगर्ह्><३२ टो ३७><२३००><आनोन्-ःअर्यन ळेग्. आस्. डेब्. आप्र् ८२>

वाक आउट
श्री मूल चन्द जैन: डिप्टी स्पीकर साहब, मैं आपकी इजाजत से कल हाउस में
जो अनप्रैसीडैंट घटना हुई उसके बारे में अर्ज करना चाहता हूं. डिप्टी
स्पीकर साहब, कल बिजनैस एडवाईजरी कमेटी की रिपोर्ट पर जब मोशन पेश हुई तो
उस पर बोलते हुए मैंने कहा था कि रूलिंग पार्टी तभी होती है जब उसकी
मैजोरिटी होती है. वह अपनी मैजोरिटी का नाजायज फायदा नहीं उठाती और हमेशा
अपोजीशन को, जो माइनोरिटी में होती है, विश्वास में लेने की कोशिश करती
है. डिप्टी स्पीकर साहब, यह पहली दफा हुआ है कि बिजनैस एडवाईजरी कमेटी को
मीटिंग में रूलिंग पार्टी ने ब्रूट मैजोरिटी का नाजायज फायदा उठाने की
कोशिश की है. मैंने कल हाउस में अपील की थी कि रूलिंग पार्टी अपनी
मैजोरिटी का नाजायज फायदा न उठाए और जो प्रिविलेज कमेटी की रिपोर्ट है
उसको हाउस में पेश होने दें. जितनी भी कमेटियों की रिपोर्टस तैयार हो
चुकी हैं, उनको हाउस में आने दें और सबोर्डीनेट लैजिस्लेशन कमेटी की
रिपोर्ट मैम्बर्ज को सर्कुलेट करें. लेकिन वह किसी भी चीज को मानने के
लिए तैयार नहीं हुए. उसके बाद मैंने यह कहा था कि अगर रूलिंग पार्टी
अयोजीशन वालों की, जो माइनारिटी में हैं, कोई भी जायज बात मानने के लिए
तैयार नहीं है तो हमारे पास सिवाए गांधी जी के रास्ते पर चलने के कोई
दूसरा रास्ता नहीं है. डिप्टी स्पीकर साहब, कल हमने जो डिमांस्ट्रेशन
किया था उस डिमांस्ट्रेशन के बीच में मैंने कई दफा स्पीकर साहब को कहा कि
स्पीकर साहब, मैं बोलना चाहता हूं लेकिन स्पीकर साहब ने मेरी तरफ कोई
ध्यान नहीं दिया और न ही शोर को बंद करवाने का प्रयत्न ही किया. डिप्टी
स्पीकर साहब, कल फाइनैंस मिनिस्टर, चौधरी खुरशीद अहमद ने कहा कि जैन साहब
तो बाउंडिड लेबर हैं. एक तरफ तो ये कहते हैं कि हरियाणा में कोई बाउंडिड
लेबर नहीं है और दूसरी तरफ ये कहते हैं कि जैन साहब बाउंडिड लैबर है. इस
के अलावा चीफ मिनिस्टर साहब ने कहा कि हम तो नकली पार्टी नहीं हैं, जैन
साहब नकली लीडर हैं. (शोर एवं विध्न) डिप्टी स्पीकर साहब, कल जिस तरीके
से बजट पर १,२६५ करोड़ रुपए का एप्रोप्रिएशन बिल, सप्लीमैंटरी डिमांडज पर
११७ करोड़ रुपए का एप्रोप्रिएशन बिल, एक्सैस ग्रांटस को आप छोड़िए, ये
तीनों बिल पास हुए उससे मुझे तो बड़ी शर्म आती है, ट्रेजरी बैंचिज वालों
को पता नहीं शर्म आती है या नहीं? डिप्टी स्पीकर साहब, हालात को कैसे
सुधारा जाए ? गाड़ी लीक से नीचे उतर गई हो तो उसको लीक पर कैसे लाया जाए?
डिप्टी स्पीकर साहब, रूलिंग पार्टी अपने एक मैम्बर को बचाने के लिए
प्रिविलेज कमेटी की रिपोर्ट को हाउस में पेश नहीं होने दे रही है. वह
मैम्बर एग्रो इंडस्ट्रीज कारपोरेशन का चेयरमैन है. इस कारपोरेशन में भी
बहुत धांधलियां हैं. इस कारपोरेशन की रिपोर्ट पब्लिक अंडरटेकिंग्ज़ कमेटी
ने तैयार कर दी है लेकिन वह अभी तक हाउस में पेश नहीं हुई है. प्रिविलेज
कमेटी की रिपोर्ट हाउस में पेश न होने देने के लिए ट्रेजरी बैंचिज वाले
हर किस्म का तरीका अख्तियार कर रहे हैं. इसलिए डिप्टी स्पीकर साहब, मेरी
पार्टी ने और सारी अपोजीशन के मैम्बर्ज ने यह निर्णय किया है कि जितनी भी
हाउस की कमेटियां बनी हैं चाहे वह शिड्यूल्ड कास्टस कमेटी है, चाहे
प्रिविलेज कमेटी है, चाहे पब्लिक अंडरटेकिंग्ज कमेटी है और चाहे बिजनैस
एडवाईजरी कमेटी है, ये सब कमेटियां बेकार बना दी गई हैं और इन कमेटियों
पर जनता का लाखों रुपया बेकार खर्च होता है. इसलिए हम ऐसी कमेटियों में
नहीं रह सकते . मैं अपने सब अपोजीशन के मैम्बर्ज की तरफ से हाउस की सारी
कमेटियों से अस्तीफा पेश करता हूं. (इस समय सैक्रेटरी साहब को कुछ कागज
दिए गए)
डिप्टी स्पीकर साहब, जब १९३८-३९ में दूसरी विश्व की लड़ाई शुरु हुई उस
समय अंग्रेजों का राज था. उस समय जब अंग्रेजों ने अपनी मनमानी कार्यवाही
करनी चाही तो महात्मा गांधी जी ने स्टेटों की कांग्रेस पार्टियों की
वजारत को आदेश दिया कि आप सब अपना अस्तीफा दे दें. इसलिए हमने भी सभी
कमेटियों से अस्तीफे दिये हैं मैंने अपने दोस्तों से कहा कि आप मुझे भी
इजाजत दें कि मैं अपोजीशन लीडर के पद से अपना अस्तीफा दे दूं. लेकिन मेरे
दोस्तों ने कहा कि अपोजीशन लीडर का पद आपको श्री भजन लाल ने नहीं दिया,
ट्रेजरी बैंचिज ने नहीं दिया. हमने आपको अपना लीडर बनाया है इसलिए आप
हमारे लीडर बने रहें आपको अस्तीफा देने की आवश्यकता नहीं है. वरना डिप्टी
स्पीकर साहब, मैं भी अस्तीफा देने के लिए तैयार था. आज हाउस के शुरू होने
पर स्पीकर साहब ने कहा था कि आप कोई ऐसी बात न करें जिससे हाउस में कोई
बदमजगी पैदा हो क्योंकि यह इस विधान सभा का आखिरी सेशन है. डिप्टी स्पीकर
साहब, मैंने कल भी एक उदाहरण दिया था कि अगर सैन्टर रामनवमी की छुट्टी कर
सकता है तो आप क्यों नहीं कर सकते. हालांकि लोकसभा और राज्यसभा का सैशन
चल रहा था लेकिन अपोजीशन पार्टी के स्दस्यों के सुझाव पर उन्होंने तुरंत
मान लिया कि रामनवमी को सैशन नहीं होगा और उनका सैशन नहीं हुआ. लेकिन जिस
तरीके से इन कमेटियों को रिडडैंट बना दिया गया है. उसमें स्पीकर के आफिस
की * * * है.
गृह मंत्री (श्री कन्हैया लाल पोसवाल) : डिप्टी स्पीकर साहब, विधान सभा
के बारे में जो कुछ कहा गया है वह अक्सपंज कर दिया जाए. (शोर एवं विध्न)
श्री उपाध्यक्ष: साजिश वाली बात एसपंज कर दी जाए. (शोर एवं विध्न)
श्री मूल चन्द जैन: एक्सपंज क्यों कर दिए जाएं. यह मेरा चेलेंज है.
स्पीकर साहब ने मेरे खिलाफ जो कार्यवाही करनी हो, वह करें. यह मेरे
स्पीकर के आफिस के खिलाफ आरोप हैं और सरकार पर भी आरोप हैं. (शोर एवं
विध्न)
श्री उपाध्यक्ष: जैन साहब, इस सदन की यह आखिरी कार्यवाही चल रही है और कल
का दिन बाकी है. मैंने आपको बोलने का अवसर इसलिए दिया था ताकि हाउस की
कार्यवाही अच्छी प्रकार से चल सके और दोनों पार्टियों के सदस्य अपने
विचार रख सकें. जैन साहब ने स्पीकर आफिस के बारे में जो कुछ कहा है वह
एक्सपंज कर दिया जाए.
चौधरी राम लाल वधवा: उपाध्यक्ष महोदय, आपने फरमाया कि इस सदन का कल आखिरी
दिन है मैं आपकी बात से बिल्कुल सहमत हूं. कल के सैशन के बाद नया सदन ही
आएगा, इस एक्रीमोनियस के अन्दर हम एक दूसरे से विदा हों यह अच्छी बात
नहीं है. उपाध्यक्ष महोदय, कल जिस तरीके से एप्रोप्रिएशन बिल्ज पास हुए
शायद उस तरीके से हिन्दुस्तान में तो क्या दुनिया की किसी पार्लियामैंट
या असैम्ब-~लीज में पास नहीं हुए होंगे. उपाध्यक्ष महोदय, सरकार तो
मैजोरिटी की ही होगी और उसके अन्दर बहुमत होगा. यदि आप बहुमत के आधार पर
हाउस को चलाएंगे तो लोकतंत्र नहीं रहेगा. इसलिए मेरा निवेदन है और साथ ही
मैं चेयर से भी पूछना चाहता हूं कि हाउस के अन्दर रूलिंग पार्टी के ५०
मैम्बर हैं और अपोजीशन के ४० मैम्बर हैं, १० मैम्बर का डिफरैंस है तो ४०
मैम्बर का माइनोरिटी ग्रुप किस तारीके से अपनी जायज बातें मनवा सकता है.
कल हमारी बात चेयर भी सुनने के लिए तैयार नहीं हुई. कल चेयर की तरफ से एक
आदेश हुआ कि क्या कोई सदस्य बोलना चाहते हैं तो हमने चेयर से कहा कि जी
हां, हम बोलना चाहते हैं लेकिन चेयर की तरफ से बोलने के लिए टाईम नहीं
दिया गया. हां पक्ष की जीत, ना पक्ष की हार की आवाज में एप्रोप्रिएशन बिल
पास हो गए. (विध्न) उपाध्यक्ष महोदय, मैं निवेदन करना चाहता हूं कि यहां
पर लीडर आफ दि हाउस कह रहे थे कि वे बताएंगे कि ऐसा क्या पहाड़ टूटा है
जिसके कारण रामनवमी की छुट्टी नहीं की. (शोर) आप देखिए आज ३ रिपोर्टें आ
गई हैं, एक प्रस्ताव आ गया है और बिल भी इतने ज्यादा हैं कि आपको भी
मालूम हो जायेगा कि ये काफी देर तक खत्म नहीं हो सकते. (शोर)
मुख्य मंत्री (चौधरी भजन लाल): कल आपने ये बात कह ली थीं. (शोर)
चौधरी राम लाल वधवा : उपाध्यक्ष महोदय, जिस तरीके से इन्होंने हाउस की
कार्यवाही कल चलाई थी, यदि उसी तरीके से आज बिल पास करना चाहते हैं तो
बात अलग है. जैसे इन्होंने कल एप्रोप्रिएशन बिल पास किये और अपनी
मैजोरिटी का फायदा उठाया और हमने जो कार्यवाही की वह आपको भी पता है.
लेकिन मैं चाहता हूं कि वह स्थिति आज पैदा न हो और सारा काम ठीक ठाक हो.
रूलिंग पार्टी, अपनी मैजोरिटी से इस हाउस के अन्दर और जनता के सामने
बदमजगी न करे. यह किस को पता है कि कल कौन आयेगा और कौन नहीं आयेगा. समय
थोड़ा ही रह गया है. कमेटियों की हालत यह है कि दुनियां के इतिहास में
आपको जो यहां पर हो रहा है, ऐसा कहीं देखने को नहीं मिलेगा. (शोर)
(ट्रेजरी बैंचिज की तरफ इशारा करते हुए) आपको इतनी जल्दी भी क्या है. जून
में तो जाना ही है यदि पहले जाना चाहते हो पहले चले जाओ. (शोर) डिप्टी
स्पीकर साहब, मैं आपको बताना चाहता हूं कि ३१ मार्च इन कमेटियों की आखिरी
तारीख है. इनका समय अब समाप्त होने जा रहा है. यह कौमन सैन्स की बात है,
प्रोसीजर की बात है कि जो रिपोर्ट कमेटी की तरफ से आ जये वह सदन में पेश
होनी चाहिए. यहां पर प्रिवलिज कमेटी की रिपो र्ट न आने से हम क्या
समझेंगे. इसी प्रकार से दूसरी, पी.यू.सी. की रिपोर्ट के अन्दर भी एग्रो
इण्डस्ट्रीज कार्पोरेशन के चेयरमैन स्वामी आदित्यवेश को बचाने की ये
कोशिश कर रहे हैं. (शोर)
श्री उपाध्यक्ष: वधवा जी, पी.यू.सी. की रिपोर्ट तो आज पेश हो रही है.
चौधरी राम लाल वधवा: यदि इन्होंने अपनी मैजोरिटी के आधार पर कोई फैसला
करना है और हमारी बात नहीं सुननी तो बात अलग है. डिप्टी स्पीकर साहब, आप
जनरल सेल्ज टैक्स बिल को ही लीजिए. यह मसला इतना लम्बा है कि यदि
मैम्बरों को इस पर बोलने का मौका दिया जाता है तो बहस १.३० बजे से पहले
समाप्त नहीं हो सकती.
श्री उपाध्यक्ष: आप जल्दी खत्म कीजिए. (शोर एवं व्यवधान)
चौधरी राम लाल वधवा: डिप्टी स्पीकर साहब, प्रिविलिज कमेटी कीं रिपोर्ट,
एडमिनिस्ट्रेटिव रिपोर्टस और बिल्ज पर बहस इतने थोड़े समय के अन्दर
समाप्त नहीं हो सकती. मैं आपसे निवेदन करूंगा कि आप लीडर आफ दि हाउस को
बुला कर इस सबन्ध में कोई फैसला कर लें. वरना हमें जिस तरीके से करना है,
वह करेंगें और जिस तरीके से आप कर सकते हैं वह आप भी करिए. क्या ये
कमेटियां इतनी निकम्मी हो चुकी हैं कि इनकी रिपोर्टस मैम्बरों के पास
नहीं आती. हम भी कमेटियों से रिज़ाईन करके आपके पास भेज देंगे. जो
कमेटियां बनती हैं ये हाउस की हिफाजत के लिए और हाउस के राईटस के लिए
बनती हैं. मुख्य मंत्री इन रिपोर्टस पर पर्दा डाल रहे हैं. मिल कर यहां
पर धाधले बाजी हो रही है और दोषियों को बचाने की कोशिश हो रहीं है. (शोर)
बोलने के लिए समय नहीं दिया जा रहा है.
श्री उपाध्यक्ष: यदि सारे सदस्य बोलेंगे तो फिर हाउस की कार्यवाही कैसे
चलेगी? (शोर) (इस समय चौधरी उदय सिंह दलाल उठ कर बोलने लग पड़े) (विध्न)
दलाल साहब आप मेरी बात सुनिये. कल मैं भी हाउस में उपस्थित था. स्पीकर
साहब ने अपोजीशन के सदस्यों से कई बार निवेदन किया था कि आप अपना अपना
स्थान ग्रहण करें, सब को बोलने का मौका मिलेगा. लेकिन मुझे खेद है कि एक
भी सदस्य ने उनके आदेश की पालना नहीं की.
डा. मगल सैन: आप मुझे भी बोलने का समय दें. (शोर)
श्री उपाध्यक्ष: आपकी पार्टी के एक मैम्बर को बोलने का समय दिया गया है.
(शोर)
श्री मूल चन्द जैन: आप हमें नहीं बोलने देंगे तो हम अपना मुंह बंद कर
लेंगे. (शोर) (इस समय विरोधी दल के सभी सदस्यों ने अपने मूंह पर रूमाल
बांध लिए और अपनी पीठ फेर कर खड़े हो गए).
चौधरी भजन लाल: उपाध्यक्ष महोदय, आप देख रहे हैं कि किस तरह का ये
प्रदर्शन यहां पर कर रहे हैं. इनको देख कर ऐसा लगता है कि जैसे
डैमोक्रेसी नाम की कोई चीज बाकी ही नहीं रही है. डैमोक्रेसी का जितना
जनाजा आज इन साथियों ने निकाला है आपको इतिहास में देखने को नहीं मिलेगा.
(शेम शेम की आवाजें)
विरोधी पक्ष की ओर से आवाजें: हाउस अन-डैमोक्रेटिक तरीके से चलाया जा रहा
है इसलिए हम वाक आउट करते हैं. (इस समय विरोधी पक्ष के सब सदस्य सदन से
वाक आउट कट कर गए.)
चौधरी भजन लाल: कल भी इनकी यही राय थी कि बिल पास न होने दिये जायें और
हाउस की कार्यवाही को रोका जाये. (शोर एवं व्यवधान)
श्री उपाध्यक्ष: माननीय सदस्यों को इतना ज्ञान होना चाहिए कि चेयर की तरफ
पीठ फेर कर खड़े नहीं होना चाहिए. (शेम शेम की आवाजें व शोर)
चौधरी भजन लाल: उपाध्यक्ष महोदय, आप देख रहे हैं कि किस तरह का ये भद्दा
प्रर्दशन कर रहे थे. इन्होंने कल भी ऐसा ही प्रदर्शन किया था और उससे भी
बढ़कर आज किया है. इनकी बाकायदा यह प्लानिंग थीं कि एप्रोप्रिएशन बिलों आ
जाये जिससे यह सरकार टूट जाये. क्योंकि पहले ये लोग सरकार तोड़ नहीं सके
और अब इस तरह के हथकण्डे अपना रहे हैं. जिस समय यह सरकार बनी उस समय
अपोजीशन के भाई कहने लगे कि यह सरकार १५ दिन जलेंगी या एक महीना चलेगी.
लेकिन आप देख रहे हैं कि जब भी आजमायश का समय आया है और राज्य सभा के
चुनाव हुए हैं, हर समय हमने इनके मैंम्बर तोड़े हैं. राज्यसभा के पिछले
चुनाव में भी हमने इनके ८ वोट तोड़े थे. आज भी वही हालत है. चार वोट अब
भी इनके हमारे पास आए हैं क्योंकि इनके आदमियों को यह यकीन हो गया था कि
उन्हें पार्टी टिकट नहीं मिलेगा. इसलिए ही इनकी पार्टी के सदस्य हमारी
तरफ आये. ये सभी सदस्य श्रीमती इन्दिरा गांधी की नीतियों में विश्वास
करते हैं इसलिए तो ये हमारे पास आये. हमारा कोई भी साथी इन की तरफ नहीं
गया. ये यहां पर मैजोरिटी की बात कह कर प्रान्त के लोगों को गुमराह करना
चाहते हैं. जिस तरह का ये यहां पर
प्रदर्शन कर रहे हैं उससे इन्होंने सही मायनों में प्रजातंत्र का जनाज़ा
निकाला है. डिप्टी स्पीकर, साहब, जिस तरह का ये यहां पर प्रदर्शन कर रहे
हैं क्या इसको जनता पसंद करेगी? क्या हरियाणा की जनता आने वाले चुनावों
में इनको माफ करेगी? इनके रवैये को देख कर ऐसा लगता है कि इनमें से सिवाए
३-४ मैम्बरों के कोई पंचायत का मैम्बर तक भी नहीं बन सकता. डिप्टी स्पीकर
साहब, १९७७ में तो जनता पार्टी की हवा ही दूसरी थी. उस समय कांग्रेस
पार्टी को वोट नहीं मिल सके. डिप्टी स्पीकर साहब, जैसे अगर दरिया का पानी
एकदम टूट जाये तो उसका पानी एकदम २० फुट बहाव तक चला जाता है. ये भी उसी
तरह के बहाव से पेड़ पर चढ़ गए थे. चूंकि अब इस तरह का बहाव कम हो गया है
इसलिए आगे आने वाले चुनावों में इनमें से एक भी आदमी नहीं आयेगा. इसके
अलावा मैं आपसे यह कहना चाहता हूं कि उन्होंने कहा है कि रामनवमी की
छुट्टी होनी चाहिए. उपाध्यक्ष महोदय, बिजनैस एडवाइजरी कमेटी की मीटिंग
में आप भी थे. वहां श्री बलदेव तायल ने यह प्रस्ताव रखा था कि चूंकि
रामनवमी का शुभ दिन है इसलिए उस दिन लास्ट मीटिंग करके हमें बिछड़ना
चाहिए क्योंकि आगे चुनाव होने जा रहे हैं फिर पता नहीं कौन आयेगा और कौन
नहीं आयेगा? यह प्रस्ताव अपोजीशन की तरफ से ही आया था. जहां तक बाबू मूल
चन्द जैन का ताल्लुक है आप जानते हैं वे ऐसे लीडर हैं जिनको एक भी आदमी
अपना लीडर नहीं मानता. जब भी वे बोलने के लिए खड़े होते हैं तो उनकी
पार्टी के सभी लोग बोलने लग जाते हैं. लीडर वह होता है कि जब वह बोले तो
उसकी पार्टी का एक भी आदमी न बोले. ये लीडर किस बात के हैं? अगर इनमें
ज़रा सा भी इख्लाक होता तो इनको अस्तीफा देना चाहिए था. कितनी ही बार
इनकी पार्टी के जनरल सैक्रेटरी श्री कंवल सिंह कह चुके हैं कि बाबू मूल
चन्द जैन हमारे लीडर नहीं हैं, मैं उन्हें लीडर नहीं मानता और हालात आपके
सामने हैं. महज यह फायदा उठाने के लिए कि गाड़ी और कोठी इन्हें मिली रहे,
आफिस और स्टाफ इन्हें मिला रहे. ये लीडर बने हुए हैं वरना एक आदमी
मर्यादा से कैसे गिर सकता है?
