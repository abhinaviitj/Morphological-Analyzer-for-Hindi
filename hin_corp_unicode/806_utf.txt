<औङ्ङिचिअल् अन्ड् ंएडिअ लन्गुअगेस्><आड्मिनिस्ट्रटिवे><आनोन्><आ.ष्.८६-८७ ढेप्.ओङ् स्टेएल्><१९८७><ंइन्. ओङ् स्टेएल् ' ंइनेस्><णेत् ढेल्हि><३६ टो ३९><२७००><आनोन्-आ.ष्.८६-८७ ढेच्. ओङ् स्टेएल्><ढ्हनन्जय् खुमर्>

५.३ प्रशिक्षण
सभी इकाइयों में एकीकृत माध्यम से संगठनात्मक मेनस्ट्रीम में प्रशिक्षण की
प्रभाविता में सुधार करने के प्रयास किए गए थे. इस वर्ष के दौरान ११,९९२
कार्यपालकों तथा २७,२२७ गैर-कार्यपालकों ने प्रशिक्षण पाठ्यक्रम में भाग लिया.
प्रौद्योगिकीय उन्नयन तथा प्रबन्धन विकास पर ध्यान दिया गया.
५.४ मानव संसाधन प्रबन्धन
वर्ष १९८५-८६ के दौरान मानव संसाधन प्रबन्धन के क्षेत्रों में कई कार्य हाथ में लिए
गए. सकारात्मक रवैये के द्वारा कार्य का नया माहौल पैदा करके मानव संसाधनों की
उत्पादकता में सुधार करने के प्रयास करने हेतु निदेश दिए गए थे. महत्वपूर्ण
क्षेत्रों से विलम्ब-शुल्क, समयोपरि भत्ते और पारी बदलने में विलम्ब पर नियंत्रण
रखने में काफी सफलता मिली है, अनुशासन पर कड़ाई रखी गई तथा अनुपस्थिति
पर नियंत्रण रखने तथा कार्य-पद्धतियों में सुधार करने के बारे में कदम उठाए गए.
५.५ आचरित विकास
कार्यपालकों की आचरित विकास के सम्बद्ध पदोन्नति की नीति तथा मूल्यांकन पद्धति
में संशोधित किया जाएगा. कर्त्तव्य स्पष्टता, प्रेरणा और उन्नत संचार के संदर्भ में
नई मूल्यांकन पद्धति में काफी लाभ प्राप्त हुआ है.
५.६ मैत्रीपूर्ण अधिकारी-कर्मचारी सम्बन्ध
अधिकारी-कर्मचारी सम्बन्धों के प्रबंधन की पहुंच में परिवर्तन आया है. श्रम-दिवसों/
विक्रेय इस्पात में कमी के सूचकों पर निगरानी रखने की बजाए कर्मचारियों/संगठनों
और मजदूर संघों के बड़े-बड़े समूहों की भागीदारी से कार्य का नया माहौल पैदा करने
पर ध्यान दिया जाना चाहिए. सामूहिक सौदेबाजी और प्रतिद्वन्द समझौते की पद्धतियों
पर विशेष रूप से ध्यान दिया गया है. इस्पात पर राष्ट्रीय संयुक्त परिषद और उत्पादन
तथा उत्पादकता के मंचों पर मजदूर संघों के साथ और अधिक लाभदायक अन्त:
कार्यवाही की गई है.
५.७ सुरक्षा
इस वर्ष के दौरान "सेल" ने कर्मशाला स्तर पर श्रमिकों तथा अधिकारियों की भागीदारी
के द्वारा सुरक्षात्मक ढ़ंग से कार्य के माहौल में सुधार लाने के लिए ठोस उपाय किए
हैं. सुरक्षा के क्षेत्र में समग्र रूप से समन्वय करने तथा मार्ग-निर्देशन करने के
लिए एक सुरक्षा परामर्शदाता की नियुक्ति की गई है. घातक दुर्घटनाओं तथा खतरनाक
घटनाओं और जांच/पूछ-ताछ की सूचना देने वाली पद्धति को सुव्यस्थित किया गया है.
५.८ मकान तथा कामगार कल्याण
कर्मचारियों की बढ़ती हुई आवश्यकताओं को पूरा करने के लिए कम्पनी की बस्तियों
में मकान तथा अन्य सुविधाओं में सुधार किया गया है. कम्पनी ने मकानों के रख-
रखाव, चिकित्सा, शैक्षणिक और अन्य सुविधाओं के लिए ११३ करोड़ रुपये की व्यवस्था
के अलावा इस वर्ष इस्पात बस्तियों में नए मकान बनाने पर ३६ करोड़ रुपए खर्च किए
हैं. पिछले वर्ष की भांति इस वर्ष कम्पनी द्वारा खेल-कूद मनोरंजन और सांस्कृतिक
कार्यों जैसी अन्य कल्याण योजनाएं जारी रखी गई.
५.९ परिसर सम्बन्धी विकास
परिसर सम्बन्धी विकास के कार्य कलापों पर १४.५० लाख रुपये खर्च हुए थे. इन
कार्यकलापों में बस्ती के १० किलोमीटर के क्षेत्र के अन्दर पीने के पानी की सप्लाई,
स्कूल की इमारतों का निर्माण, समुदाय केन्द्रों, सड़कों आदि जैसी सुविधाओं की
व्यवस्था भी शामिल है. कृषि यन्त्रों में सुधार, बीज का वितरण और उर्वरक तथा
मुर्गी पालन में विकास आदि भी इस योजना का एक भाग है.
६. पूंजीगत योजनाएं
६.१ चालू की गई नई सुविधाएं
इस वर्ष के दौरान ९१७.०६ करोड़ रुपये के नये कार्य शुरू किए गए जिनमें कल्याण
सुविधाओं के लिए ३५.६५ करोड़ रुपये शामिल हैं.
-भिलाई इस्पात कारखाना
४० लाख टन विस्तार कार्यक्रम का पहला चरण पूरा किया गया चालू की गई इकाइयां-
१०० टन क्षमता के तीन एल.डी.कन्वर्टर निरन्तर ढलाई शाला तथा दूसरी शियर लाइन में
स्लैव कास्टिंग मशीनें तथा प्लेट मिल में गर्म हालत में चालू करने की सुविधाएं.
-बोकारो इस्पात कारखाना
 मेघाटाबुरु लौह अयस्क परियोजना को चालू किया गया
-४० लाख टन विस्तार कार्यक्रम के लिए लौह अयस्क की आवश्यकता पूरी होगी.
६.२ भिलाई इस्पात कारखाना
इस वर्ष के दौरान विभिन्न प्रमुख इकाइयां चालू की गई और ४० लाख टन विस्तार
कार्यक्रम के पहले चरण को पूरा किया गया. दूसरे चरण में ७वीं धमन भट्ठी और
९वीं कोक ओवन बैटरी के जनवरी, १९८८ तक पूरा हो जाने की सम्भावना है. इनके
साथ-साथ प्रौद्योगिकीय उन्नयन और मांग के रुख के अनुरूप उपाय के रूप में कन्वर्टर
शॉप में वैक्यूम आर्क डी गैसिंग इकाई और प्लेट मिल में दूसरी नार्मलाइजिंग भट्ठी की
स्थापना करने का निर्णय लिया गया है. समय-सूची के अनुसार इस भट्ठी को सितम्बर,
८८ में पूरा किया जाना है.
प्रौद्योगिकीय सुधार की कई योजनायों का काम हाथ में लिया गया है, इन योजनाओं में
खुले मुंह की भट्ठी नं. १० को दोहरे मुँह की भट्ठी में बदलना उल्लेखनीय हैं. ये
भट्ठी सितम्बर, १९८६ में चालू की गई थी.
६.३ बोकारो इस्पात कारखाना
४० लाख टन विस्तार कार्यक्रम की मुख्य सुविधाओं में ठन्डी बेलन मिल शामिल नहीं हैं
परन्तु मेघाटाबुरू लौह अयस्क परियोजना, जो इस वर्ष के अन्त तक पूरी हो जाएगी,
शामिल हैं. परियोजना के निर्माण के दौरान जिन अतिरिक्त सुविधाओं की परिकल्पना की
गई है, वे इस्पात पि़अड की ४० लाख टन क्षमता प्राप्त करने के लिए आवश्यक हैं, ये
दिसम्बर, १९८६ में पूरी हो जाएगी (बैंजोल रेक्टीफिकेशन संयंत्र को छोड़कर).
अतिरिक्त  क्सीजन सुविधाओं (जिन्हें समय-सूची के अनुसार मई, १९८८ तक पूरा
किया जाना है) को छोड़कर दिसम्बर, १९८६ तक पूरी हो जायेगी दूसरी ठण्डी बेलन
मिल सितम्बर, १९८७ से फरवरी, १९८८ तक की अवधि में चालू की जानी है.
२०७१.५८ करोड़ रुपये के संशोधित लागत अनुमान की तुलना में ३१ मार्च १९८६ तक
कुल १६०२.७१ करोड़ रुपये खर्च हो चुके हैं.
६.४ दुर्गापुर इस्पात कारखाना
दुर्गापुर इस्पात कारखाने के आधुनिकीकरण के प्रस्ताव पर भारत सरकार सक्रिय रूप से
विचार कर रही है. तथापि, प्रारंभिक तथा समर्थकारी कार्यों आदि के लिए आधुनिकीकरण
योजना के बारे में सरकार द्वारा अनुमोदन देने से पूर्व २५ करोड़ रुपये की तदर्थ
मंजूरी प्रदान की गई है.
६.५ राउरकेला इस्पात कारखाना
सिलिकॉन इस्पात संयंत्र में कोल्ड रोल्ड ग्रेन ओरिएंटेड लाइनें गर्म हालत में
परीक्षण के लिए तैयार हो गई हैं तथा इनमें उत्पादन के वर्ष १९८७ के दौरान शुरू होने
की सम्भावना है. इस परियोजना के लिए १८६.३५ करोड़ रुपये के संशोधित लागत
अनुमानों में से ३१ मार्च, १९८६ तक १५९.३९ करोड़ रुपये खर्च हो चुके हैं.
६.६ मिश्र इस्पात कारखाना
प्रौद्योगिकी को उद्यतन करने तथा अर्थ-सक्षमता में सुधार करने के लिए मिश्र इस्पात
कारखाने के विस्तार के चरण-ईई का काम हाथ में लिया गया है. इस योजना के
सितम्बर, १९८७ तक पूरा हो जाने की सम्भावना है. इस योजना पर ९६.६३ करोड़
रुपये की लागत आने का अनुमान है, जिनमें से ३१ मार्च, १९८६ तक ५३.१५ करोड़
रुपये खर्च हो चुके हैं.
६.७ निजी विद्युत संयंत्र
विभिन्न इस्पात कारखानों में निजी विद्युत उत्पादन की क्षमता में वृद्धि करने की
योजनाएं पूरी होने की अग्रिम अवस्था में हैं. १०-११ जुलाई, १९८६ की बोकारो के
निजी विद्युत संयंत्र में आग की दुर्घटना के कारण इकाई नं. १, जिसे दिसम्बर,
१९८५ में चालू किया जाना था और जो परीक्षण के तौर पर चलाए जाने की निष्पादन
गारंटी में थी, में परिचालन बन्द हो गया. बोकारो की ६० मेगावाट की पहली इकाई
के वर्ष १९८६-८७ के दौरान तथा दूसरी इकाई के वर्ष, १९८७-८८ के दौरान पूरी हो
जाने की सम्भावना है.
राउरकेला के निजी विद्युत संयंत्र की ६०-६० मेगावाट क्षमता की दो इकाइयों वाले
पहले यूनिट के दिसम्बर, १९८६ में तथा दूसरे यूनिट के अक्तुबर, १९८७ में चालू
हो जाने की सम्भावना है. दुर्गापुर के निजी विद्युत संयंत्र की ६०-६० मेगावाट
क्षमता की दो इकाइयों वाले पहले यूनिट के फरवरी, १९८७ में तथा दूसरे यूनिट
के दिसम्बर, १९८७ तक पूरा हो जाने की सम्भावना है.
७. अनुसंधान और विकास
७.१ "सेल" का अनुसंधान और विकास केन्द्र कला स्थिति की कई बड़ी-ब़्अड़ी
परियोजनाओं के कार्यान्वयन और ग्राहकों और आयात प्रतिस्थापन की आवश्यकताओं
को पूरा करने के माध्यम से इस्पात कारखानों के तकनीकी-आर्थिक कार्यकरण में
सुधार करने के लिए लगातार प्रयास करता रहा. सुव्यवस्थित कार्य के माहौल सहित
अनुसंधान और विकास के लगातार प्रयासों के परिणात्मस्वरूप इस्पात कारखानों के
समग्र निष्पादन के लाभप्रद परिणाम निकले हैं.
७.२ ५ जनवरी, १९८६ के रांची में माननीय इस्पात और खान मंत्री, श्री कृष्ण चन्द्र
पन्त द्वारा अनुसंधान और विकास केन्द्र की प्रयोगशाला का उद्घाटन करने के साथ
ही अनुसंधान और विकास के निगमित कार्यालय की अवस्थापना सुविधाएं पूरी तरह
से शुरू हो गई हैं, जो समंजस प्रौद्योगिकीय उन्नय के बारे में "सेल" के वायदे को
पूरा करने की दिशा में एक महत्वपूर्ण उपलब्धि है. प्रयोगशाला में जिन कुछ
महत्वपूर्ण उपस्करों तथा सुविधाओं की व्यवस्था की गई है, उनका ब्यौरा नीचे दिया
गया है:-
७.३ पाइलट पॉट सिटरिंग यूनिट, पाइलट कोक ओवन, लोह अयस्क के अपचायक
लक्षणों के लिए उपस्कर भार के अन्तर्गत अपचयन, प्रयोगात्मक बेलन मिल, ३००/१००
कि.ग्रा. की वैक्युम इन्डक्शन फनेंस स्क्रैनिंग इलैक्ट्रान माइस्क्रोप संक्षारण
मापन पद्धति सहित एक्स-रे फ्लरोसीन स्पेक्ट्रोमीटर प्रेसीजन यूनिवर्सल और डाइनेमिक
टेस्टिंग मशीनें, स्ट्रेस रूपचर मशीनें, सोफिस्टिकेटिड डिलैटोमीटर और वीडियो कैसेट
रिकार्डर सहित लेंसर डॉपलर पवन वेग मापी पद्धति, लार्ज कम्प्यूटर पद्धति आदि.
७.४ वर्ष १९८५-८६ के दौरान निगमित अनुसंधान और विकास के समग्र लक्ष्यों और
हमारे इस्पात कारखानों की तत्काल आवश्यकताओं को ध्यान में रखते हुए विभिन्न
प्रौद्योगिकीय क्षेत्रों में ९५ नई अनुसंधान परियोजनाएं शुरू की गई थीं. इसके अलावा
३४ परियोजनाओं का अनुसंधान कार्य संतोषजनक ढ़ंग से पूरा किया गया है और
इस्पात कारखानों में अनुसंधान और विकास के उप-केन्द्रों तथा संयंत्र कार्मिकों
के सक्रिय सहयोग से उनके कार्यान्वन को तेजी से पूरा करने पर विशेष जोर
दिया जा रहा है. विभिन्न प्रौद्योगिकीय क्षेत्रों, जिनमें महत्वपूर्ण योगदान दिया
गया है, में कुछेक चुनिंदा परियोजनाएं नीचे दी गई हैं:-
७.५ उत्पाद विकास
(इ) फोजिंग क्वालिटी माइको-अलॉयड स्टील, (इइ) हाई टेंसाइल फास्टनरों के
निर्माण के लिए कोल्ड हेंडिग क्वालिटी स्टील, (इइइ) ए.पी.आई. ध्-६० ग्रेड
लाइन पाइप स्टील, (इव्) मौसमरोधी इस्पात (सेल-कोर ए.), (व्) एल.डी.-
सी.सी. पद्धति द्वारा रेल स्टील, (वि) रेल इंजनों तथा रेल के डिब्बों के हाई
पी.-ब्रेक श, (विइ) काइनाइट रहित लेडल मार्टर, (विइइ) तप्त धातु मिक्सर के
लिए ड्राई बेसिक गनिंग मिक्स जैसे नए उत्पादों के विकास से अनुसंधान और
विकास केन्द्र द्वारा नए उत्पादों के वर्णक्रम (स्पैक्ट्रम) में विस्तार हुआ है.
७.६ उत्पादन तथा उत्पादकता में वृद्धि
प्राप्त की गई कुछ सफलताएं हैं-(इ) दुर्गापुर इस्पात कारखाने की ब्लूमिंग मिल के
उत्पादन में सुधार, (इइ) भिलाई इस्पात कारखाने की कन्टीनस बिलेटमिल की बेलन
प्रौद्योगिकी में सुधार, (इइइ) मिश्र इस्पात कारखाने की बार मिल की बेलन मियाद
में सुधार, (इव्) इस्को की भारी संरचनात्मक मिल के चैनल सैक्शन में कैम्बर की
बनावट में कमी.
भिलाई इस्पात कारखाने की तार-छड़ मिल में १२ मि.मी. की तार-छड़ के बेलन
में विकास करने हेतु आन-लाइन नियन्त्रण पद्धति अपनाई गई है. इसके परिणाम-
स्वरुप १२ मि.मी. बेलन अभियान की योजना में लचीलता आई है, मिल के सेट-
अप समय में कमी हुई है, बेलन खपत में कमी हुई है, बेलन का कार्य और स्थिर
तथा आसान हुआ है तथा रिब्ड बार के बेलन में शक्यता आई है.
७.७ नए प्रौद्योगिकीय विकास
एक म़्अडीफाइड इग्निशन हुड का विकास किया गया है और उसे भिलाई इस्पात
कारखाने के सिन्टरिंग संयंत्र में सफलतापूर्वक लगाया गया है जिसके परिणामस्वरूप
मशीन की उत्पादकता में सुधार हुआ है तथा कोक ब्रिज की खपत में कमी हुई है.
मिश्र इस्पात कारखाने की ५० टन क्षमता की विद्युत चाप भट्ठी में विगन्धकीकरण के
लिए लाइम-फलोस्पार्र की उपयुक्त इंजेक्शन पद्धति में विकास हुआ है और उसे शुरू
कर दिया गया है.
दुर्गापुर इस्पात कारखाने की धमन भट्ठी में चूने की धूलि के इंजेक्शन देने के लिए
प्रदर्शन संयंत्र का काम लगभग पूरा होने वाला है और यह संयंत्र वर्ष, १९८७ में
चालू होगा.
बोकारो इस्पात कारखाने में एल.डी. कन्वर्टर के लिए इनर्ट गैस पोरिंग प्रौद्योगिकी
के विकास में काफी प्रगति हुई है और यह पद्धति अगस्त, १९८६ में शुरू हो गयी है.
बोकारो इस्पात कारखाने मे मृत्तिका रेशे की सीलिंग को मिला कर सोख गड्ढ़ों की
उत्पादकता में काफी वृद्धि होगी.
लौह अयस्क के अनुषंगी अपचयन के लक्षणों के समज्जन इंजेक्शन की पद्धति के
विकास के लिए स्पंज लोहे के प्रायोगिक संयंत्र में तप्त मॉडल की स्थापना की गई
है और रोटरी किलन की उत्पादकता में सुधार करने तथा किलन में स्थापित जमाव
में कमी करने की दृष्टि से उपयुक्त नियन्त्रण पद्धति में भी काफी विकास किया
गया है.
क्वालिटी में सुधार
७.८ फेरो-टाइटेनियम के साथ उपचार करके तथा एक नए रूपांकन को शामिल करके
इन्गट मोल्ड की मियाद में काफी सुधार किया जा सकता है. राउरकेला इस्पात
कारखाने में इस प्रौद्योगिकी को वाणिज्यिक आधार पर कार्यान्वित किया जा रहा है.
इसे दूसरे इस्पात कारखानों में भी हस्तान्तरित किया जाएगा.
भिलाई तथा राउरकेला के इस्पात कारखानों में लाइनिंग की मार्फत नए विकसित
अल्यूमिना कार्बन मास (राड-थ्रू-बी.एफ.) का इस्तेमाल करके धमन भट्ठी की
क्वालिटी में काफी सुधार किया गया है.
७.९ सेल के इस्पात कारखानों के कोक ओवनों में चार्ज किए जाने वाले कोयले के
सम्मिश्रण के संघटक के रूप में नन्दन के कोयले और असम के कोयले का यथा
सम्भव इस्तेमाल सुनिश्चित करने के लिए अनुसंधान और विकास के पाइलेट कोक
के गहन परीक्षण किए गए हैं.
कोककर कोयले के संरक्षण के दीर्घकालिक उद्देश्य के लिए प्रायोगिक संयंत्र में स्पंज
लोहे के उत्पादन में कुशलता लाने के लिए विभिन्न लौह अयस्क तथा अकोककर कोयले
के स्त्रोतों के लगातार लाक्षणिक परीक्षण किए जा रहे हैं.
७.१० हमारे कार्यकलापों की बहुसंख्या और प्रौद्योगिकीय उन्नयन की दिशा में दिए
गए जोर और हमारे इस्पात कारखानों के तकनीकी-आर्थिक निष्पादन में समग्र
सुधार को देखते हुए मूलभूत अनुसंधान के आदानों सहित एक महत्त्वाकांक्षी दीर्घवधि
लक्ष्योन्मुख कार्यक्रम बनाने हेतु महत्वपूर्ण कदम उठाए गए हैं. इस दिशा में
प्राप्त की गई महत्वपूर्ण उपलब्धिता अमरीका के नेशनल साइंस फाउन्डेशन के स्तर
तक पहुंच गई हैं और यह दोनों मिलकर आपसी हितों की समस्याओं के समाधान
सहित लोहे तथा इस्पात के क्षेत्रों के आधारभूत अनुसंधान कार्य कर सकते हैं.
सहयोग अनुसंधान का कार्य करते समय करार के अन्तर्गत अमरीका के ख्याति
प्राप्त वैज्ञानिकों की विशेषता प्राप्त करने का सुनहरा मौका मिल सकता है. द्रव
लोहे के सीधे उत्पादन, क्लीन इस्पात के उत्पादन, थर्मों मैकनीकल ट्रीटमेंट, नेट
शेपिंग तथा नये उत्पादों के क्षेत्रों में इस कार्य पर ध्यान दिया जा सकता है. एक
बहु-संगठनात्मक अन्त: कार्रवाई प्रक्रिया स्थापित की गई है, जिनमें भारत में
अनुसंधान और विकास केन्द्र को संगम (नोडल) अभिकरण तथा अमरीका ने कारनेगी
मेलन और खानों के कोलरॉडो स्कूल को संगम अभिकरणों के रूप में शामिल किया
गया है. ६ से ९ जनवरी, १९८६ तक अनुसंधान और विकास केन्द्र में भारत-अमरीका
पहली कार्यशाला आयोजित की गई थी.
७.११ अनुसंधान और विकास केन्द्र दुर्गापुर, राउरकेला के इस्पात कारखानों तथा
इस्को के प्रौद्योगिकीय उन्नयन के बारे में सेल तथा एन.के.के. के बीच हुए करार
के अन्तर्गत कार्यकलापों के समन्वय तथा निगरानी करने के बारे में महत्वपूर्ण भूमिका
निभा रहा है. इन तीन इस्पात कारखानों का दौरा करने तथा उनकी वर्तमान स्थिति
तथा कार्यकरण का अध्ययन करने के पश्चात जापान की मैसर्स एन.के.के. ने
"एक सामान्य जांच रिपोर्ट" प्रस्तुत की है तथा दोनों ने मिलकर इसमें सुधार करने के
लिए विशिष्ट उपायों का पता लगाया है, इसमें से कुछ पहले से ही कार्यान्वित कर दिए
गए हैं, जबकि अन्य कार्यान्वित किए जा रहे हैं.
७.१२ जनवरी, १९८५ में आगे ५ वर्ष की अवधि के लिए बढ़ाए गये सोवियत रूस
सहयोग समझौते से निकट सहयोग से किए जा रहे अनुसंधान कार्यकलापों को
पूरा करने के काम को बढ़ावा मिला है. इससे नए समझौते के अन्तर्गत सेल के सभी
इस्पात कारखानों को सोवियत रूस के वैज्ञानिकों का सहयोग और मार्गदर्शन मिला है.
भिलाई तथा बोकारो के इस्पात कारखानों में यथासम्भव कम से कम समय में ४०-४०
लाख टन क्षमता प्राप्त करने के लिए शुरू किए गए अनुसंधान कार्यक्रर्मों पर सक्रिय
रूप से कार्रवाई की जा रही है. इसके अलावा सोवियत रूस के साथ हस्ताक्षरित
अलग लाइसेंस करारों के अन्तर्गत हमें एल.डी. कम्वर्टर में फ्लेम गमिंग तथा
भिलाई के लिए रोल नर्लिंग मशीन की प्रौद्योगिकी तथा उपस्कर प्राप्त हो रहे हैं.
७.१३ जहां अनुसंधान और विकास केन्द्र द्वारा मूल्यवान अनुसंधान कार्य किए गए हैं
तथा समय-समय पर इस्पात कारखानों को इसके उत्साहवर्धक परिणाम प्राप्त हुए हैं,
तो वहां इस वर्ष के दौरान हमारे कुछ इंजीनियरों को राष्ट्रीय स्तर पर सम्मानित भी
किया गया है. उष्मसहों के क्षेत्र में अनुसंधान के उत्कृष्ट योगदान के लिए हमारे
तीन इंजीनियरों को राष्ट्रीय धातुकार्मिक दिवस पर पुरस्कार प्रदान किए गए तथा
हमारे एक वरिष्ठ इंजीनियर को आई. एम. एम. के "स्टील एटीज अवार्ड" से
सम्मानित किया गया था.
७.१४ सेल द्वारा आयोजित "कार्रवाई के लिए प्राथमिकता" सम्बन्धी कार्यशालाओं का
संचालन करना इस वर्ष का एक विशेष महत्व का कार्य है. इन कार्यशालाओं में
"सेल" के सभी कारखानों तथा इकाइयों के वरिष्ठ कार्यपालकों ने भाग लिया था.
ये कार्यशालाएं अनुसंधान और विकास केन्द्र में आयोजित की गई थीं, जिनमें कार्य
के सुव्यवस्थित माहौल में सुधार करने, उपलब्ध सुविधाओं के इष्टतम उपयोग
लागतों के नियन्त्रण के माध्यम से लाभ कमाने और ग्राहकों को बेहतर सुविधाएं
उपलब्ध करवाने के उद्देश्यों को प्राप्त करने के बारे में गहराई से अध्ययन तथा
विश्लेषण किया गया था. प्रत्येक कार्यशाला के अन्त में सेल के समग्र कार्यकरण में
सुधार करने की दृष्टि से प्रत्येक पहलुओं पर ठोस सिफारिशें की गई थीं.
८. कच्चे माल तथा खानों के लिए केन्द्र
कच्चे माल तथा खानों के लिए केन्द्र ने मुख्य कच्चे माल (कोयले के अलावा) की
आवश्यकताओ के विकास, पूंजी निवेश के प्रस्तावों, क्वालिटी प्राचलों और प्रस्तावित
स्रोतों के लिए एक पंचवर्षीय योजना का ब्यौरा तैयार किया है. इस वर्ष के दौरान
कच्ची सामग्री के नए स्रोतों की खोज का काम जारी रहा. एल. डी. कन्वर्टरों के
लिए कम सिलिका वाले चूना-पत्थर की मेघालय, देहरादून घाटी और राजस्थान में
खोज का कार्य किया गया और अगले सम्भावित स्रोतों की खोज का काम चल रहा
है. मुख्य खनन तथा अयस्क ड्रेसिंग उपकरणों के मानकीकरण का काम भी शुरू
किया गया है तथा सेन्ट्रल बेस के लिए प्रस्ताव तैयार किया गया है. बड़ाजमदा क्षेत्र
में निजी खानों के लिए मरम्मत कर्मशाला का काम हाथ में लिया गया था.
९. इंजीनियरी तथा प्रौद्योगिकी के लिए केन्द्र
वर्तमान प्रौद्योगिकियों के उन्नय तथा कारखानों के उत्पादन तथा उत्पादकता में सुधार
करने हेतु अनुसंधान और विकास केन्द्र के परामर्श से इंजीनियरी प्रौद्योगिकी के लिए
केन्द्र खोला गया है. इस केन्द्र में रूपांकन तथा तकनीकी सक्षमताएं उपलब्ध हैं.
इस उद्देश्य से इस वर्ष के दौरान निम्नलिखित प्रमुख समझौते किए गए हैं:-
-सी. ई. टी. द्वारा तैयार की गई साध्यता रिपोर्ट के आधार पर राउरकेला और
बर्नपुर में खुले मुंह के भट्ठियों का पता लगाने के लिए कोरफ प्रक्रिया को अपनाने
हेतु प्रौद्योगिकी अन्तरिम करने रे लिए स्विटजरलैण्ड की मैसर्स कोरटेक के साथ
समझौता.
-राउरकेला इस्पात कारखाने की कोक ओवनों में स्टैम्प चार्जिंग प्रौद्योगिकी पर
पश्चिम जर्मनी की मैसर्स सारवर्ग द्वारा साध्यता रिपोर्ट तैयार तथा प्रस्तुत करने
के साथ समझौता.
-धमन भट्ठी के उच्च तापमान के लिए उपयुक्त धमन भट्ठी के स्टोवों में फेर-
बदल करने के लिए नीदरलैंड की मैसर्स ई.एस.टी.बी.बी. (होगोवेन्स) के साथ
समझौता.
राउरकेला तथा बोकारो में गैल-वोल्यूम प्रौद्योगिकी को लागू करने के लिए आस्ट्रेलिया
की मैसर्स बी.एच.पी. से साध्यता रिपोर्ट प्राप्त हो गई है और केन्द्र में इसकी जांच
की जा रही है.
यह केन्द्र कारखानों की आधुनिकीकरण तथा दिक्कतें दूर करने की योजनाओं से
भी सम्बद्ध है और उनकी परिचालनात्मक तथा रख-रखाव सम्बन्धी समस्याओं के
समाधान के लिए उनकी सहायता कर रहा है.
