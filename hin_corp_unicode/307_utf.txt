<शोचिअल् श्चिएन्चे><ऐचोनोमिचेस्><.छ्. शिन्ह अन्ड् फुस्ह्प शिन्ह><भ्हरट् मे  ख शन्ग्ह् '  फ्रकस्हन्><आल्लहबड्><६७४ टो ६७९><२१००><शिन्ह फुस्ह्प- भ्हरट् मे 

 ३. श्रम की माँग में वृद्धि--श्रम की माँग व्युत्पन्न माँग है और
उत्पादकता के कारण उत्पन्न होती है. श्रम की सीमान्त उत्पादकता में
वृद्धि के साथ-साथ स्व-~भावत: श्रम की माँग में वृद्धि हो जाती है.
श्रमिक संघ अनेक प्रकार की कल्याण-~कारी योजनाओं जैसे शिक्षा, आवास
व्यवस्था, चिकित्सा और मनोरंजन की सुविधा आदि द्वारा श्रमिकों की सीमान्त
उत्पादकता में वृद्धि कर सकते हैं. इसी प्रकार श्रमिक संघ अपने उद्योग की
वस्तुओं के विज्ञापन में सहायता द्वारा या सरकार द्वारा अपने उद्योग को
संरक्षण दिलवाकर अथवा उद्योग के ऊँचा एकाधिकारी मूल्य बनाए रखने में
सहायता देकर वस्तु की कीमत ऊँची रखने में सफलतापूर्वक प्रयासशील हो सकते
हैं जिसके परिणामस्वरूप श्रम की सीमान्त आगम उत्पादकता में वृद्धि
प्राप्त करना संभव हो सकता है.
सैम्युलसन ने यह स्पष्ट कर दिया है कि उपर्युक्त तीनों विधियाँ एक-दूसरे
से सम्बन्धित है और श्रमिक संघ तीनों विधियों को एक साथ उपयोग में लाकर
भी मजदूरी वृद्धि का प्रयास कर सकती है.
सम्पूर्ण अर्थव्यवस्था
सम्पूर्ण अर्थव्यवस्था की दृष्टि से श्रमिक संघ मजदूरी की दर में वृद्धि
नहीं करा सकते. यह धारणा मजदूरी के सीमान्त उत्पादकता सिद्धान्त पर
आधारित है. यदि सामूहिक सौदेबाजी के परिणामस्वरूप मजदूरी में सीमान्त
उत्पादकता से अधिक वृद्धि प्राप्त कर ली जाती है तो इसके निम्नलिखित दो
परिणाम होंगे--
(अ) उत्पादकों के लाभ में कमी,
(ब) वस्तुओं की कीमत में वृद्धि.
इन दोनों ही परिस्थितियों में श्रम की माँग पर प्रतिकूल प्रभाव पडेंगे.
फलत: रोजगार की मात्रा और मजदूरी की दर में कमी आ जायेगी. इस प्रकार
सम्पूर्ण अर्थ-~व्यवस्था की दृष्टि से मजदूरी सीमान्त उत्पादकता के बराबर
ही होगी.
श्रम संघों की मजदूरी-वृद्धि की सीमाएँ--उपर्युक्त विवेचन से स्पष्ट है
कि सम्पूर्ण अर्थव्यवस्था की दृष्टि से सामूहिक सौदेबाजी के प्रयासस्वरूप
मजदूरी की दर श्रम की सीमान्त उत्पादकता के बराबर हो सकती है. इसके
विपरीत श्रमिक संघ किसी विशेष वर्ग के श्रमिकों की मजदूरी की दर में
वृद्धि प्राप्त कर सकते हैं परन्तु अनुकूलतम दशाओं में भी श्रमिक संघ
पूर्ण रूप से प्रभावशाली नहीं होते. श्रम के विशेष वर्ग की मजदूरी भी
असीमित मात्रा में नहीं बढ़ाई जा सकती. इसकी शक्ति पर मुख्यत: निम्नलिखित
सीमाएँ हैं--
१. विभिन्न श्रमिक संघों के हितों में विरोध--एक देश में अनेक श्रमिक संघ
पाये जाते हैं और प्रत्येक श्रमिक संघ यही चाहता है कि उसके सदस्यों की
मजदूरी बढ़ जाए और सामान्य मूल्य स्तर स्थिर रहें. ऐसा उसी समय संभव है
जबकि एक श्रमिक संघ के सदस्यों की मजदूरी तो बढ़ जाये परन्तु श्रमिक
संघों के सदस्यों की मजदूरी यथास्थिर रहे. परन्तु यथार्थ में यदि एक
श्रमिक संघ मजदूरी वृद्धि में सफल हो जाता है तो अन्य संघ भी मजदूरी
वृद्धि का प्रयास करने लगते हैं. यदि सभी श्रमिक संघ मजदूरी वृद्धि में
सफल हो जाते हैं तो सामान्य मूल्य स्तर बढ़ जाएगा और मजदूरी में वृद्धि
का वास्तविक लाभ किसी को भी प्राप्त नहीं होगा.
२. श्रम संघ की शक्ति--श्रमिक संघ उसी दशा में ही शक्तिशाली हो सकता है
जबकि उस उद्योग विशेष के अधिकांश श्रमिक उसके सदस्य बन जाएँ और संगठित
होकर कार्य करें यदि श्रमिक संघ में कुछ ही सदस्य हैं तो हड़ताल अथवा
अन्य किसी धमकी का सेवायोजक पर कोई विशेष प्रभाव नहीं पड़ेगा. यदि श्रम
संघ के सदस्यों में एकता के स्थान पर फूट रहती है तो सेवायोजक सदा
विभिन्न सदस्यों को आपस में ही संघर्षरत रखने में सफल हो जाएगा.
३. श्रमिक संघ की आर्थिक स्थिति--श्रमिक संघ की सौदेबाजी करने की शक्ति
संघ की आर्थिक स्थिति पर भी निर्भर करती है. हड़ताल की सफलता इस बात पर
निर्भर करती है कि हड़ताल करने वाले श्रमिक कितने दिन तक अपना और अपने
परिवार का पालन-पोषण कर सकते हैं. यदि आर्थिक दृष्टि से श्रमिक संघ कमजोर
हैं तो भुखमरी की स्थिति आते ही वे सेवायोजक के सामने घुटने टेक देंगे.
इस प्रकार आर्थिक रूप से शक्तिशाली संघ, उत्पादक एवं साहसकर्ता वर्ग से
सौदेबाजी में अपनी शर्त मनवाने में अपेक्षाकृत अच्छी दशा में होता है.
श्रमिक संगठनों से हानियाँ
श्रमिक संघ का अर्थव्यवस्था में महत्त्पूर्ण स्थान होने के साथ-साथ
श्रमिक संगठन से कुछ हानियाँ भी हैं--
१. औद्योगिक अशान्ति आशंका--कभी-कभी श्रम संघों के नेता अपना स्वार्थ
सिद्ध करने के लिए श्रमिकों को भुलावा देकर उनको हड़ताल करने के लिए विवश
करते हैं. इसका परिणाम यह होता है कि औद्योगिक अशान्ति फैलती है, उत्पान
स्तर में गिरावट आती है. फलत: राष्ट्रीय आय में भी कमी हो जाती है.
२. श्रमिकों की दलबन्दी--श्रम संघ श्रमिकों के बीच दलबन्दी की भावना को
बढ़ावा देते है. श्रम संघ की जो कार्यकारिणी होती है उसमें चुनाव के कारण
श्रमिकों में गुटवन्दी आदि हो जाती है जिसके कारण श्रम संघ स्वस्थ रूप से
कार्य नहीं कर पाते. ३. स्वार्थ सिद्धि के साधन--श्रम संघो के नेता केवल
राजनीतिक स्वार्थ सिद्ध करने के उद्देश्य से इनका नेतृत्व करते हैं
परन्तु वास्तव में इनको श्रमिकों से अधिक सहानुभूति नहीं होती.
४. पदलोलुपता की भावना--यह देखा गया है कि श्रम संघों के विभिन्न नेताओं
में प्राय: पदलोलुपता के लिए संघर्ष होते रहते हैं जिससे श्रमिक वर्ग का
अहित होता है और श्रम संघ आन्दोलन की जड़े कमजोर हो जाती है.
५. कार्य-क्षमता व जीवन-स्तर में गिरावट--औद्योगिक अशान्ति, हड़ताल व
तालाबन्दि की अवस्था में श्रमिक निर्माण कार्य करने में असमर्थ रहते हैं
और उन्हें मजदूरी न मिलने के कारण उनकी आर्थिक स्थिति खराब हो जाती है
तथा जीवन-~स्तर गिर जाता है. इसका दुष्परिणाम यह होता है कि श्रमिकों की
कार्य-क्षमता में कमी आ जाती है. ६. आर्थिक विकास में गतिरोध--श्रम संघ
कभी-कभी आर्थिक विकास में रोड़ा अटका देते हैं. तब वे मजदूरी बढ़ाने की
अनुचित माँग के लिए दबाव डालते है. खासतौर से जब अर्थव्यवस्था में
मुद्रा-स्फीति के दबाव का प्रारम्भ दिखाई देता है.
निष्कर्ष--यदि हम ऊपर वर्णित श्रम संघों के दोषों पर गंभीरता से मनन करें
तो हमें विदित होगा कि वे श्रमिक संगठन की त्रुटियाँ न होते हुए उनके
नेताओं के दोष हैं. जो अपने संगठन के उद्देश्यों से विचलित होकर स्वार्थ
साधक बन जाते हैं. वस्तुत: श्रम संघ समाज एवं देश के लिए कल्याणकारी
संस्था है.
भारत में श्रमिक संघ आन्दोलन का इतिहास
भारत में श्रम संघ आन्दोलन का विकास पूँजीवाद को प्रोत्साहित करने वाले
औद्योगीकरण के फलस्वरूप हुआ है. भारतीय श्रम संघ आन्दोलन के पिता एन. एम.
जोशी ने कहा था कि स्वतन्त्र प्रतियोगिता और पूँजीवादी नियन्त्रण की
वर्तमान औद्योगिक व्यवस्था के अन्तर्गत सेवायोजकों और कर्मचारियों की
अभिरुचियों में स्पष्ट संघर्ष है. श्री जोशी का यह मत कार्ल मार्क्स के
इस विचार के सदृश ही है "श्रमिक संघ प्रारम्भिक स्थिति में श्रमिकों
द्वारा पूँजीवादी स्पर्धा को दूर करने अथवा कम से कम ऐसे अनुबंधित तर्को
को जो उन्हें नग्न गुलामों की स्थित से आगे बढ़ा सकती है, प्राप्त करने
के लिये इसे नियन्त्रण करने हेतु स्वत: किये गए प्रयत्नों के फलस्वरूप
विकसित हुए हैं." भारत में आधुनिक अर्थ में श्रमिक संघ आन्दोलन का विकास
२०वीं शताब्दी के आरम्भ से होता है. यद्यपि इनके अंकुर नि:संदेह १९वीं
शताब्दी के अन्त में अंकुरित हो चुके थे. सुविधा की दृष्टि से भारतीय
श्रम आन्दोलन को निम्न चार कालों में विभाजित किया जा सकता है--
१. श्रम संघ आन्दोलन का प्रादुर्भाव (१८७५-१९००)--अन्य देशों की तरह
भारतवर्ष में भी श्रमिक आन्दोलन का जन्म एवं विकास औद्योगीकरण के
परिणाम-~स्वरूप हुआ. सर्वप्रथम १८७५ में बम्बई में सोराबजी शाहपुर ने
श्रम की दुर्दशा की ओर सरकार का ध्यान आकर्षित किया. इसी वर्ष बम्बई में
कारखाना आयुक्त नियुक्त किया गया. सन् १८८१ में कारखाना अधिनियम बना. सन्
१८८४ में द्वितीय बंबई कारखाना के आयुक्त नियुक्त हुए. सन् १८८४ में
नारायण मेघा जी लोखाड़े ने बंबई के मजदूरों का एक सम्मेलन बुलाया था और
उन्होंने ही १८९० में बॉम्बे मिल हैंड एसोसिएशन नामक मजदूरों का एक संगठन
स्थापित किया. इस संघ की स्थापना से भारतीय श्रमिकों में श्रम संघ का
इतिहास आरम्भ होता है. इसी समय श्री लोखाडे ने `दीनबन्धु' नामक एक पत्र
निकला जिसके माध्यम से श्रमिकों की माँगों को उनके अधिकारियों व सरकार तक
पहुँचाया जाता था. सन् १८९१ में कारखाना अधिनियम पास हुआ. सन् १८९७ में
कारखाना अधिनियम समिति बनी. इस प्रकार १९वीं शताब्दी के अन्तिम चरण में
भारतवर्ष में श्रमिक संघों का जन्म हुआ. परन्तु इस समय के श्रमिक संघ
समुचित रूप से संगठित नहीं थे.
श्रम संघ आन्दोलन के प्रथम चरण की मुख्य विशेषताएँ संक्षेप में इस प्रकार
थीं--(अ) श्रमिकों में यह भावना उत्पन्न नहीं हो पाती थी कि आन्दोलन के
द्वारा उन्हें अपने जीवन में क्रान्तिकारी सुधार लाना है, (ब) यह आन्दोलन
स्वत: ही विक-~सित हो गया था. इसका विकास विभिन्न भारतीय उद्योगों में
समान रूप से नहीं हो पाया था, (स) श्रमिक संघ समूचित रूप से संगठित नहीं
थे.
२. श्रम संघों की धीमी प्रगति का युग--सन् १९०४ में स्वदेशी आन्दोलन के
फलस्वरूप श्रमिकों में राजनीतिक चेतना उत्पन्न हुई जिसके परिणामस्वरूप
विभिन्न केन्द्रों में श्रम संघों की स्थापना हुई जैसे--सन् १९०३ में
प्रिंटर्स यूनियन कलकत्ता, सन् १९०७ में बॉम्बे पिंटर्स यूनियन, सन् १९०९
में कामगर हितवर्धक सभा और सन १९१० में सोशल सर्विस लीग आदि. इन्हीं सभी
प्रयत्नों का परिणाम था कि १९११ में पुन: कारखाना अधिनियम पारित किया
गया.
प्रथम विश्वयुद्ध के समय कीमतें बहुत बढ़ गई थीं जबकि श्रमिक की
मज-~दूरी में कोई विशेष वृद्धि नहीं हुई थी. इस महँगाई के कारण श्रमिकों
में बहुत असंतोष था. इसी समय हमारे कुछ राजनीतिक नेताओं ने भी श्रमिकों
के संगठन में रुचि दिखलाई. उदाहरण के लिए लोकमान्य तिलक, एनीबेसेंट और
महात्मा गांधी ने जो आंदोलन चलाए उनसे भारतीय श्रमिक संघ आंदोलन को
प्रेरणा मिलि. देश में राजनीतिक जागृति और सन् १९१७ में रूसी क्रांति ने
भी श्रमिकों को संगठित होने के लिए उत्साहित किया और श्रम संघों के विकास
के लिए उचित वातावरण तैयार किया.
यह उल्लेखनीय है कि अभी तक श्रम संघों ने केवल वैधानिक तरीकों पर ध्यान
दिया. वस्तुत: श्रमिक संघ श्रमिकों के नहीं बल्कि श्रम नेताओं के संगठन
से जो समाज-सुधारक होने के नाते श्रमिकों के कल्याण के लिए व श्रमिकों की
दशा सुधारने के लिए प्रयत्नशील थे.
३. श्रम संघों के तेज प्रगति का युग--प्रथम महायुद्ध के पश्चात् देश में
श्रम संघ आंदोलन का तेजी से विकास हुआ. सन् १९१३ में मद्रास श्रम संघ की
स्थापना हुई. सूती मिलों में काम करने वाले प्राय: सभी श्रमिक इस संस्था
के सदस्य बन गए. सन् १९२० में आल इंडिया ट्रेड यूनियन कांग्रेस की
स्थापना हुई ताकि यह श्रमिकों के हितों की रक्षा कर सके. १९२१ के गांधी
जी के असहयोग आंदोलन का प्रभाव भी औद्योगिक श्रमिकों पर काफी गहरा पड़ा.
उन्हीं के प्रयास के फलस्वरूप अहमदाबाद वस्त्र श्रम संघ की स्थापना हुई.
इस संगठन ने श्रमिकों के संघर्ष को अहिंसा-~त्मक ढ़ंग से निपटाने पर अधिक
बल दिया. सन १९१९ और १९२३ के बीच अनेक श्रम संघों की स्थापना की गई किंतु
उनके सम्मुख अनेक कठिनाइयाँ थीं, जैसे--निश्चित संविधान का अभाव, पैसे की
कमी, पदाधिकारियों में काम के उचित विभाजन का न होना आदि के कारण इन्हें
सफलता प्राप्त न हो सकी. कुछ थोड़े से श्रम संघ व्यवस्थित थे जैसे
जमशेदपुर श्रम संघ, बंबई सूती वस्त्र संघ गिरनी कामगर मध्य-~मंडल बम्बई
आदि. इसके सदस्यों की संख्या कई हजारों से अधिक थी. सन् १९२२ में तीन
महत्वपूर्ण संगठनों की स्थापना हुई--श्रमिक समिति, आल इंडिया रेलवे फेडरेशन तथा आल इंडिया पोस्ट ऐंड
टेलीग्राफ मैन फेडरेशन. १९२६ में मजदूर संघ अधिनियम पास हुआ जिसमें
पंजीकृत मजदूर श्रमिकों को कानून स्वीकृति प्रदान कर दी गई. भारतीय श्रम
संघ के आंदोलन के इतिहास में इस अधिनियम का प्रभाव अत्यंत महत्वपूर्ण
रहा. इसके साथ ही श्रमिकों के संघों का पंजीयन भी प्रारंभ हो गया और श्रम
संघों के निर्माण में तेजी आई. सन् १९२६ के बाद श्रम आंदोलन को नेतृत्व
साम्यवादियों के हाथ में पहुँच गया. ये साम्यवादी श्रम संघ आंदोलन को आड़
में अपना स्वार्थ सिद्ध करने लगे. सन् १९२६ में श्रम आंदोलन में दो दल हो
गए. एक साम्यवादियों का और दसरा सुधारवादियों का. दोनों दलों में खुला
संघर्ष होता रहा और अनेक हड़तालें भी हुई. सन् १९२८ में झरिया में
साम्य-~वादियों ने अखिल भारतीय श्रम संघ कांग्रेस पर अपना प्रभुत्व जमाने
का प्रयास किया. इससे सरकार सतर्क हुई और अनेक साम्यवादियों को गिरफ्तार
किया गया तथा उन पर मुकदमा चलाया गया और अनेक साम्यवादी नेताओं को अनेक
वर्षो तक कारागार में रहना पड़ा. श्रमिकों की समस्याओं के सुधार की
दृष्टि से १९२८ में शाही कमीशन की नियुक्ति की गई. १९२९ में अखिल भारतीय
श्रम संघ कांग्रेस का दसवाँ अधिवेशन नागपुर में हुआ जिसके परिणामस्वरूप
आल इंडिया ट्रेड यूनियन फेडरेशन की स्थापना हुई. इसने श्रमिकों के हितों
की रक्षा के लिए अपेक्षाकृत अधिक रचनात्मक नीति अपनाई.
४. वर्ग चेतना व एकता का युग--श्रम संघ आंदोलन की चौथी अवस्था १९३० से
आरंभ होती है. जब महात्मा गांधी ने सविनय अवज्ञा आंदोलन शुरू किया था तो
इस आंदोलन को सफल बनाने के लिए नेताओं ने श्रमिकों की ओर अपना ध्यान
आकर्षित किया. साथ ही मंदी के कारण अनेक श्रमिकों को निकाल दिया गया तथा
काम पर लगे श्रमिकों की मजदूरी में कटौती की गई. श्रमिकों ने इसके
विरुद्ध आवाज उठाई और हड़तालें की, परन्तु असंगठन के कारण उन्हें अधिक
सफलता नहीं मिली. इस अवस्था की प्रमुख बातें इस प्रकार हैं---(अ) १९३१
में आल इंडिया ट्रेड यूनियन कांग्रेस ने कलकत्ता अधिवेशन में पुन: फूट
पड़ गई और देशपांडे तथा खांडे के नेतृत्व में अलग से इंडिया ट्रेड यूनियन
की स्थापना की गई जो सन् १९३२ में पुन: अपनी पितृ संस्था से मिला दी गई.
(ब) रेलवे में काम करने वाले श्रमिकों ने अपना अलग संगठन बना लिया. (स)
१९३३ में नेशनल ट्रड यूनि-~यन फेडरेशन नामक नई संस्था का जन्म हुआ. (द)
१९३८ में नेशनल यूनियन फेडरेशन ट्रेड यूनियन कांग्रेस का बिलियन हो गया
(य) १९३५ में देश में राजनीतिक सुधार लाने के उद्देश्य से एक नया कानून
बनाया गया जिसके अनुसार प्रांतो को अधिक मात्रा में राजनीतिक अधिकार
प्रदान किए गए. सन् १९३५ के कानून के अन्तर्गत श्रमिकों के लिए निर्वाचन
क्षेत्र का प्रावधान किया गया और लोक-~प्रिय सरकार के गठन के पश्चात्
श्रम कल्याण सम्बन्धी नीतियों का निर्माण किया गया. (र) १९३९ में आल
इंडिया ट्रेड यूनियन कांग्रेस ने बम्बई क्षेत्र में भारतवर्ष द्वारा
द्वितीय महायुद्ध के सहयोग प्रदान करने के सम्बन्ध में उदासीनता के
निर्णय पर उग्रवादियों को एम. एन. राय के नेतृत्व में इस संगठन से अलग
होना पड़ा. इन लोगों ने इंडियन फेडरेशन  फ लेबर का निर्माण किया. (ल)
१९४४ में भारत सरकार ने यह स्वीकार किया कि आल इंडिया ट्रेड यूनियन
कांग्रेस और इंडियन फेडरेशन  फ लेबर के प्रतिनिधि बारी-बारी से प्रतिनिधि
अंतर्राष्ट्रीय सभा में भाग लें. (ब) युद्धकाल में श्रमिकों से अधिक
सहयोग प्राप्त करने के लिए सरकार ने प्रतिरक्षा नियम पास कर दिया और
संयुक्त सलाह की आवश्यकता को स्वीकार किया तथा कल्याण समितियों की
स्थापना की. (श) सन् १९४४ में समिति की स्थापना की. (ष) सन् १९४६ में आल
इंडिया ट्रेड यूनियन कांग्रेस व इंडियन  फ लेबर में प्रतिनिधित्व के
मामले को लेकर शक्ति -प्रदर्शन हुआ जिसमें इंडिया ट्रेड यूनियन कांग्रेस
की विजय हुई.
संक्षेप में श्रम संघ आंदोलन की चौथी अवस्था की विशेषताएँ इस प्रकार
थीं--
(अ) श्रमिकों में एकता और जागरूकता की भावनाओं का अधिक विकास हुआ. (ब)
जनता में श्रम समस्याओं के समाधान के प्रति जागरूकता का विकास हुआ.
(स) द्वितीय महायुद्ध के कारण श्रम संघ आंदोलन को अधिक सफलता मिली.
(द) श्रमिकों की दशाओं का अध्ययन करने के लिए पहली बार कल्याण समिति की
स्थापना हुई. ५. १९४७ से वर्तमान समय तक--भारतीय श्रम आंदोलन के इतिहास
में आधुनिक काल स्वाधीनता प्राप्त होने के बाद प्रारंभ होता है. १५ अगस्त
१९४७ को कांग्रेस ने शासन-सूत्र अपने हाथ में लिया लेकिन स्वतंत्रता के
बाद देश में बड़ी भारी मात्रा में हड़तालें हुई. इसका कारण यह था कि
श्रमिक मजदूरी और कार्य की अच्छी दशाएँ प्राप्त कर सकेगा, पूरी नहीं हो
सकीं. श्रमिकों की समस्याओं पर नियंत्रण पाने के उद्देश्य से १९४७ में
औद्योगिक वाद-विवाद अधिनियम पारित किया गया जिसमें भारत सुरक्षा कानून को
हड़ताल सम्बन्धी धाराएँ सम्मिलित की गई.
