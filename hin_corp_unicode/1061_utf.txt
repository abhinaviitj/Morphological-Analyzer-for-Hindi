<शोचिअल् श्चिएन्चे><शोचिओलोग्य्><छ्हउर्वेडि, फ्रवेएन् <फट्ह् खिस् औरे><१९८०><श्हब्डपेएट्ह्><आल्लहबड्><३४ टो ४१><२५००><छ्हटुर्वेडि-फट्ह् खिस् औरे>

रामकुमार वर्मा ने कहा है कि `सामाजिक और राजनीतिक प्रश्न आज तक उपन्यास
निर्माण के प्रश्न-चिन्ह हैं जिनका उत्तर घटनाओं में नहीं, पात्रों की
विविध परिणताओं में मिल रहा है . व्यक्ति को लेकर ही उपन्यास चलता है और
उसकी विवशता-शक्ति में ही समाज के मूल्यों का निर्धारण होता है . ओंकार
शरद का `दादा' इस दिशा में अग्रगण्य हैं.  .  .  .' शरद ने केवल यथास्थिति
का प्रदर्शन अपने साहित्य में नहीं किया, न मनुष्य की कमजोरियाँ ढूँढ़ कर
रेलवे-बुकस्टालों की शोभा बढ़ाई है; न मनोविज्ञान-शास्त्र को साहित्य में
घसीटा है . उन्होंने जनवादी साहित्य लिखा है . समाज में जो विकृतियाँ है,
वे इतनी स्पष्ट हैं कि उन पर समय न लगा कर उनके मूलतम कारणों को प्रस्तुत
किया है. जीवन में जो कुछ स्वयं अर्जित है वही स्वाभिमान का उपादान बन सकता
है . वही सुख का पूर्ण मूल्य देता है . जो अर्जित नहीं, केवल उपलब्ध है,
वह अभिमान का उपादान बनता है; वह क्षणिक--सुविधा-मात्र है . अनर्जित साधनों
को सुलभ करना ही समाज की आत्मवेदना का कारण है, नये युग की नयी चेतना का
यही रूप है . शरद ने आधुनिक युग के नर-नारियों के चरित्र में जहाँ-जहांॅ
विकृति है, उनके मूल कारणों को स्पष्ट कर, समानान्तर स्वस्थ जीवन का रूप
प्रस्तुत करके एक नयी शैली, एक नयी प्रणाली का प्रतिपादन किया है . इसका
सुपरिणाम यह हुआ है कि अधूरी बात छोड़ कर पाठकों को शंका में नहीं छोड़ा
गया . शरद की प्रत्येक साहित्यिक कृति इस युग की मित्र है . `मिटती छाया'
`आँचल का आसरा', `नाता-रिश्ता' `महालग्न' आदि उपन्यास इसके प्रमाण हैं
. शरद ने जीवन को, उसको केवल पूर्वजों के वृतान्त-मात्र का रूप न देकर
प्रयोजन, प्रेरणा और यथार्थ के युग से जोड़ा है . इस युग के जोड़ने की
बात ही उन्हें अन्य ऐतिहासिक उपन्यासकारों से पृथक कर देती है . बीते हुए
युग की मान्यताएँ अस्वीकार करने के बाद उस युग के कार्य कलापों तथा समाज
के प्रति फिर से उत्सुकता होती है . इसके कई कारण हैं . एक कारण यह होता है
कि हमारा मन वर्तमान के तनाव से अवकाश लेने का प्रयत्न करता है . इस दृष्टि
से लिखे गये उपन्यास संख्या में सबसे अधिक हैं . घटनाओं को साहित्यकार अपनी
साधना, मान्यता के अनुसार कल्पना के तारों से कथानक बुनता है . दूसरा यह
भी है कि विगत की वर्तमान से तुलना करके वर्तमान की प्रगति तथा असफलताओं
की पृष्ठभूमि मानव जीवन की अविरल धारा में ढूँढ़ कर वर्तमान के कारण और
परिणामों को सुगम बना देने की आवश्यकता समझी जाती है . इतिहास की अखण्डता
का सिद्धान्त अब सर्वमान्य है . एक युग का दूसरे युग से सिलसिला होता है .
समय की गति में कहीं पूर्ण विराम नहीं होता, कहीं व्यवधान नहीं होता . तीसरा
कारण यह भी होता है कि मानव चरित्र के उत्कर्ष और ह्रास का इतिहास युग-युग
में विशेष परिस्थितियों में होता रहा है . इस युग में जब वे परिस्थितियाँ
आती हैं तो उनके वही कारण होते हैं, वही परिणाम होते हैं जो अन्य युगों
में हुए थे . यदि इन ऐतिहासिक तत्वों को न देखा, समझा जाय तो वर्तमान युग
का लेखक अपने समाज की परिस्थितियों को दोष मान कर उसका वर्णन-मात्र करके
चुप हो जाएगी . फलत: सिद्धान्तों और आदर्शों में आस्था क्षीण होने लगती
है तथा भविष्य के स्वप्न धूमिल हो जाते हैं . सामाजिक चेतना का प्रगति के
प्रति उत्साह मन्द हो जाता है . मानव को सामर्थ्य और जीवन की उपादेयता में
विश्वास ही प्रगति की सबसे बड़ी प्रेरणा है . इसके लिये उप-न्यास को किसी
`वाद' या प्रयोजन की परिभाषा में अपने को बाँधने की आव-श्यकता नहीं होती
. पात्र स्वयं ही सजीव होकर अपने युग का मर्म आपके मन तक पहुँचा देंगे .
इसी दृष्टि से टाल्स्टाय ने अपने प्रसिद्ध उपन्यास `युद्ध और शांति' में
नेपोलियन के रूस पर आक्रमण को पृष्ठभूमि बनाया था . फिर भी उसे माना गया
टाल्स्टाय युग का यर्थाथवाद . `किले का घेरा' और `अग्नि-युग' में अतीत
के यथार्थ-चित्रण के साथ पात्रों का व्यक्तित्व, व्यक्तिगत जीवन-गाथा के
रूप में नहीं वरन् युग प्रतीकों के रूप में किया गया है . `अग्नि-युग' एक
विशेष प्रकार का उपन्यास है . बंगाल के अधिक या कम ख्याति-प्रप्त प्राय: सभी
उल्लेखनीय क्रान्तिकारियों के कार्यकलापों की अलग-अलग कहानियाँ हैं, उनको एक
कथानक सूत्र में पिरो कर एक लम्बी कहानी के रूप में सजाया गया है और फिर
उसे उपन्यास की कला से सँवारा गया है . पात्र सच्चे हैं, घटनाएँ सच्ची हैं
. केवल माध्यम उपन्यास का है . पूरा उपन्यास सस्पेन्स से ओत-प्रोत ही नहीं,
वरन् रोचक बन पड़ा है कि उन शहीदों के प्रति साहित्य की अमिट श्रद्धाञ्जली एक
युग के बलिदान का ऋण चुका रही है . जिनकी कहानी क्षणिक भावावेश पर उतरा कर
इतिहास की शुष्कता में छिप जाती थी, वह इस माध्यम से अमर बने, यही प्रयास,
यही प्रयोजन शरद ने सफल करके दिखाया है . हर क्रान्तिकारी की गाथा पृथक
तो कभी नहीं लिखी गयी वे `जनता' थे . उनको नायक कौन साहित्यकार बनाता ? जो
अधिक मान-प्रतिष्ठा पा गये, उनकी कहानी किसी ने लिख दी . शेष क्या विस्मृति
के योग्य हैं ? जेल में कोल्हू पर बैल की तरह जुत कर तेल निकालना . एक घानी
सरसों पेरने में बीस मील का चक्कर लगाना पड़ता था . कितने नवयुवकों में बीस
मील पैदल चलने का चक्कर लगाना पड़ता था . कितने नवयुवकों में बीस मील पैदल
चलने का भी अब साहस है ? एक दिन की बात नहीं, रोज़-रोज़ जब तक जेल में हैं
. `अनेक दिनों की फरारी के बाद यही चिउड़ा चबा कर भूख की ज्वाला मिटा कर
परम तृप्ति का अनुभव किया है साथियों ने .' रसायन-शास्त्र की परीक्षा में
विश्वविद्यालय में प्रथम आने वाला छात्र आगे की पढ़ाई केवल इसलिये छोड़ देता
है कि किताबों और कपड़े के लिये पिता से मिले रूपये वह एक क्रान्तिकारी को दे
देता है . आपस में बात होती है . `ठीक किया . किताबें खरीद कर क्या होगा ? और
कितने दिनों रहना है हमें इस दुनियाँ में ? बिरजु बाबू कह रहे थे कि चार-पांच
महीने के भीतर ही सारे भारत में क्रान्ति की आग जल उठेगी और इस क्रान्ति में
बंगाल को ही कुर्बानी करनी है . बंगाल के प्लासी के मैदान में ही भारत में
विदेशी राज्य की नींव पड़ी थी . सन् सत्तावन के देशव्यापी विद्रोह में
बंगाली शामिल नहीं हुए थे, इसलिये बंगाल के ही खून से धोना पड़ेगा प्लासी
का कलंक और सिपाही-विद्रोह में की हुई निष्क्रियता का पाप .' फेगू बाबू की
वसीयत थी---' अपना कहने योग्य मेरे पास कुछ नहीं है . यहाँ तक कि एक धोती
भी नहीं . इसलिये मेरे मरने के बाद मेरी लाश बिना जलाए ही मेडिकल कालेज
को सौंप दी जाय .' इतनी बिखरी हुई बातों को, इतनी छोटी-बड़ी घटनाओं की इस
रोचकता से प्रस्तुत करके, मानव-चरित्र के ह्रास-काल में समय की बड़ी माँग
को पूरा किया है . इस देश में बाबर के आक्रमण से परतंत्रता को जो स्थाई
रूप मिला वह अँगरेजों के शासन से मुक्ति पाने पर समाप्त हुआ . बाबर के
साम्राज्यवाद से अँगरेजों के साम्राज्यवाद ने बलपूर्वक इस देश का शासन छीन
लिया था . बल के सामने तो विवशता थी ही, साम्राज्यों की समाप्ति के बाद भी
साम्राज्यवाद में आस्था रही . दुर्भाग्यवश इस देश के इतिहासकारों ने ऐतिहासिक
तथ्यों का यथार्थ निरीक्षण ही किया . कारण और परिणामों पर ध्यान न दिया .
साम्प्रदा-यिक एकता की कमी को समाज का दोष समझा, साम्राज्यवाद का राजनीति के
इतिहास को बिना समझे, रसायन-शास्त्र की परीक्षा में साहित्य में और सड़कों
पर स्वराज्य की कोरी दुहाई देने का ढँग अपनाया . साम्राज्यों की समाप्ति
के बाद साम्राज्यवाद की सामाजिक सन्तानों में से साम्राज्यवाद के ज्येष्ठ
पुत्र सामन्तवाद को श्रेष्ठ स्थान मिला . सम्राटों की परम्परा भी रही है कि
ज्येष्ठ ही राजगद्दी का मालिक होता है . साम्राज्यवाद और सामन्तवाद के सीधे
सम्बन्ध को भूल कर वही साहित्यकार शिवाजी और बहादुरशाह जफर को क्रान्तिकारी
शहीद घोषित कर रहा था जो सरदार भगतसिंह और अशफाकउल्ला को क्रांतिकारी शहीद
घोषित कर रहा था . पहले दो थे साम्राज्य के प्रतीक, दूसरे दो थे स्वराज्य
के प्रतीक . साहित्यकार स्वतंत्रता की भावना जागृत करने का भी श्रेय लेता
रहा और साथ ही साम्राज्यवाद की आरती भी उतारता रहा . पृथ्वीराज चौहान,
राणा प्रताप, चन्द्रगुप्त, समुद्रगुप्त, शेरशाह पर नाटक लिखे गये . स्वयं
रक्षाम:', `जय सोमनाथ' उपन्यास के विषय बने . फिर `मृगनयनी', `कचनार',
`गढ़कुन्डार', `शाहआलम की आँखें' आदि सामन्त जीवन के पुराने चित्र परिष्कृत
करते रहे . इस देश के साहित्यकारों ने अपनी-अपनी भाषा में--बंगाल के नवाबों,
राजा-रानियों के वीरगाथाएँ लिख डालीं . उसी युग में बैठ कर जिस युग का पूरा
संघर्ष सामन्तशाही और साम्राज्यवाद को अन्य सभी सन्तानों से हो रहा था .
