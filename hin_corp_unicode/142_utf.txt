<शोचिअल् श्चिएन्चे><फ्स्य्च्होलोग्य्><ंअहेस्ह् भ्हर्गव् भ्हव्न ळवनिअन्><इस्हिस्ट भलक्><१९८३><ःअर्प्रसड् भ्हर्गव्><आग्र><१०० टो १०५><२०७०><भ्हर्गव् ळवनिअ -  भलक्>

विभिन्न परिस्थितियों एवं व्यवहार का ज्ञान
बालकों के शैक्षणिक पिछड़ेपन के वाह्रा कारणों के निदान (पता लगाने) के
लिए उनके सामाजिक-आर्थिक स्तर, माता-पिता का शिक्षा स्तर, पूर्ण सत्र में
विद्यालय में बालक की उपस्थिति, विद्यालय में प्रवेश का समय, स्कूल
स्थानान्तरण की बारम्बारता, विद्यालय का वातावरण, शिक्षकों का शैक्षिक
ज्ञानात्मक स्तर, शिक्षकों द्वारा प्रयोग में लायी जाने वाली
शिक्षण-विधियों एवं उपकरणों आदि का ज्ञान भी बहुत सहायक हो सकता है. इसके
अतिरिक्त विभिन्न परिस्थितियों, जैसे--कक्षा, खेल के मैदान, पुस्तकालय,
घर आदि में बालक के व्यवहार का निरीक्षण एवं अध्यापन भी उसके पिछड़ेपन के
निदान में सहायक हो सकता है. इसके लिए इन विशिष्ट परिस्थितियों में बालक
के उपाख्यान (अनेच्डोटेस्) तैयार किये जाते हैं. तद्न्तर विशेषज्ञों व
संदर्शनकर्ता के द्वारा अध्ययन किए जाने पर सही कारणों का पता लगाया जाता
है.
पिछड़ेपन की पहचान एवं निदान के लिए किन्हीं भी परीक्षणों, तकनीकियों या
विधियों का प्रयोग किया जाय, इसको वास्तविक रूप में उपयोगी होने के लिए
इसका धनात्मक व ऋणात्मक, दोनों होना आवश्यक है. निदान के द्वारा बालक की
क्षमताओं, योग्यताओं एवं प्रतिभा के साथ-साथ उसकी कमियों, कमजोरियों एवं
कठिनाइयों का पता लगना चाहिए. प्रभावी एवं सफल उपचारात्मक शिक्षण के लिए
यह अत्यन्त आवश्यक है.
पिछड़ापन दूर करने के उपाय व उपचारात्मक शिक्षण
(ठ्रेअट्मेन्ट् ओङ् भच्क्तर्ड्नेस्स् अन्ड् षेमेडिअल् ठेअच्हिन्ग्)
बालकों में शैक्षिक पिछड़ापन, विशेष रूप से सामूहिक पिछड़ापन (घ्रोउप् बच्क्
तर्ड्नेस्स्) शिक्षाशास्त्रियों, व शिक्षाविदों के लिए एक समस्या का विषय है
जिसके फलस्वरूप केवल धन एवं समय की ही हानि नहीं होती है वरन् सम्पूर्ण
शिक्षा व्यवस्था अपने उद्देश्यों की प्राप्ति में असफल हो जाती है. इस
दृष्टि से विशिष्ट बालकों के समूह में पिछड़े बालकों का अपना एक
महत्वपूर्ण स्थान है. किसी भी विद्यालय में पिछड़े बालकों की संख्या,
पिछड़ेपन का क्षेत्र, प्रकृति एवं कारण उस विद्यालय व अध्यापकों के
शैक्षिक स्तर एवं समाज के शिक्षा के क्षेत्र में वास्तविक योगदान को
परिलक्षित करते हैं. अत: इन बालकों के पिछड़ेपन को अधिकतम, सम्भव सीमा तक
दूर करने के लिए सामूहिक प्रयासों की आवश्यकता होती है. इस सन्दर्भ में
पिछड़े बालकों के पिछड़ेपन की पहचान एवं निदान हो जाने पर उसको दूर करने
या उपचारात्मक शिक्षण की व्यवस्था करने के लिए निम्न उपाय किये जा सकते
हैं.
१. नियमित स्वास्थ परीक्षण एवं आवश्यक उपचार (षेगुलर् हेअल्ट्ह् च्हेच्क्-~उप्
अन्ड् नेचेस्सर्य् ट्रेअट्मेन्ट्)
जिन बालकों के शैक्षणिक पिछड़ेपन का कारण कोई शारीरिक न्यूनता, अक्षमता,
बीमारी, अथवा कमजोरी होती है, उनको नियमित डॉक्टरी जाँच व आवश्यक उपचार
प्रदान करके उनके स्वाभाविक उपलब्धि स्तर तक लाया जा सकता है. यह प्रयास
घर तथा विद्यालय दोनों की तरफ से किया जाना चाहिए. तदन्तर इसका अनुवर्तन
(ङोल्लोत्-उप्) भी किया जाना चाहिए ताकि बालक में पुनरावर्तन (रेलप्से) के
अवसरों को समाप्त किया जा सके. शारीरिक विकलांगता वाले बालकों को आवश्यक
सहायक उपकरणों की सहायता से सीखने का प्रशिक्षण दिया जाना चाहिए.
२. बालक को समायोजित होने में सहायता करना (ःएल्पिन्ग् ट्हे च्हिल्ड् टो अड्जुस्ट्)
पिछडे बालकों में प्राय: घर, स्कूल व साथियों के साथ कुसमा-~योजन अथवा
असमायोजन की स्थिति देखने को मिलती है. घर तथा विद्यालय में प्रताड़ित
किए जाने, उपेक्षित होने व आवश्यक लाड़-प्यार न मिलने अथवा बहुत अधिक
लाड़-प्यार मिलने के कारण ही इन बालकों में यह समस्या उत्पन्न हो जाती
है. इसके लिए इनको उचित रूप से प्रोत्साहित करने वाला वातावरण प्रदान
किया जाय तथा उन्हें नेतृत्व करने के लिए आगे आने के लिए प्रेरित किया
जाय जिससे उनके अन्दर से इस हीन भावना को निकाला जा सके कि वे अन्य
बालकों से किसी प्रकार पिछड़े हुए हैं. इसके अतिरिक्त उन्हें घर विद्यालय
तथा साथियों के द्वारा स्वीकारा जाना चाहिए तथा उनके तनाव, कुंठा और
पिछड़ेपन के लिए उत्तरदायी अन्य भौतिक कारणों जैसे--निम्न-आर्थिक-सामाजिक
स्तर व अन्य सामाजिक बुराइयों (जाति व रंग भेद आदि) को दूर करने के
प्रयास करने चाहिए. ३. विशेष शिक्षा व्यवस्था (श्पेचिअल् एडुचटिओनल्
प्रोविसिओन्स्)
पिछड़े बालक क्योंकि सामान्य बालकों से शैक्षिक रूप से पिछड़े होने के
साथ साथ अन्य क्षेत्रों में भी किसी न किसी रूप में न्यून होते हैं अत:
सामान्य बालकों के साथ उनकी शिक्षा व्यवस्था करना अनेक दृष्टिकोणों से
उचित नहीं होती है. सामान्य कक्षाओं में प्राय: शिक्षक के पास न तो इतना
समय ही होता है कि वह प्रत्येक पिछड़े बालक को पृथक रूप से पढ़ा सके या
विविध शिक्षण विधियों का प्रयोग कर सकें और न बालक का स्वयं का समायोजन
ही सामान्य कक्षाओं में उचित रूप से हो पाता है. इसके लिए उसको पहले सरल
व उपयोगी पाठ्यों का अभ्यास भिन्न समय-सारणी (ठिमे-टब्ले) के साथ कराने
की आवश्यकता होती है. यह भी आवश्यक नहीं कि प्रत्येक शिक्षक इन अलग-अलग
प्रकार की कमजोरी रखने वाले पिछड़े बालकों को पूरी दक्षता के साथ पढ़ा
सके. अत: इन विशिष्ट बालकों के लिए विशेष शिक्षा की व्यवस्था निम्न रूपों
में सम्भव है.
(इ) विशेष कक्षाएं (श्पेचिअल् च्लस्सेस्)--ऐसी कक्षाओं तथा विषयों में जहाँ
पिछड़े बालकों की संख्या अधिक होती है उन्हें सामान्य बालकों के साथ
पढ़ाना लाभप्रद नहीं हो सकता है. बल्कि निरन्तर असफलता से ये बालक
मनोवैज्ञानिक रूप से भी विचलित, कक्षा के अनुरूप आयु में अधिक कुसमायोजित
व विरोधी प्रवृति के हो जाते हैं. अत: इससे पहले कि ये लगातार कक्षाओं
में फेल होते रहें उनके लिए पृथक कक्षाओं की व्यवस्था सामान्य विद्यालयों
में ही कर दी जानी चाहिए.
पृथक कक्षाओं में इन बालकों के समक्ष समायोजन व कुंठा जैसी समस्याएं नहीं
उत्पन्न होती. अध्यापक भी अब इनके शैक्षिक प्रगति आलेख, बौद्धिक क्षमता
स्तर व उनकी विशिष्ट कमजोरियों को दृष्टिगत रखते हुए शिक्षण सामिग्री को
विविध एवं सरल तरीकों से उनके समक्ष प्रस्तुत कर सकता है क्योंकि कक्षा
में सभी बालकों की शैक्षिक उपलब्धि स्तर लगभग एक सा होता है. शिक्षक के
समक्ष गति की समस्या भी नहीं आती है. वह बालकों की आवश्यकता के अनुसार
किसी भी विषय इकाई की कक्षा में पुनरावृत्ति कर सकता है. उनके लिए पृथक
लक्ष्य निर्धारित कर सकता है. इसके अतिरिक्त सामान्य कक्षाओं में इन
बालकों को औसत अथवा उच्च क्षमता वाले बालकों से प्रतिस्पर्धा करनी होती
है जबकि इन विशेष कक्षाओं में सभी का स्तर लगभग समान होता है. अत: वे
अपने आप को अधिक सुरक्षित अनुभव करते हैं. शिक्षक द्वारा विशेष ध्यान
दिये जाने के कारण ये विषय में रुचि भी लेने लगते हैं.
कुछ शिक्षाविद् पृथक कक्षाओं की व्यवस्था को उचित नहीं मानते. उनके
अनुसार सामान्य बालकों से अलग कर दिये जाने पर उनमें यह भावना घर कर सकती
है कि उन्हें पिछड़ा हुआ समझा जाता है तथा सभी बालकों का स्तर निम्न होने
के कारण आगे बढ़ने के लिए प्रोत्साहन का भी अभाव हो सकता है. इसके अलावा
सम्भव है कि वे समान प्रवृति के बालकों के साथ रहने के कारण समस्यात्मक
बालक बन जायें.
(इइ) विशेष विद्यालय (श्पेचिअल् स्च्होओल्स्)--ऐसे पिछड़े बालकों के सन्दर्भ
में जिनमें पिछड़ेपन का कारण बौद्धिक न्यूनता या मंदन अथवा कोई अत्यधिक
विषम शारीरिक विकलांगता होती है, विशेष विद्यालयों की व्यवस्था करना ही
न्ययोचित रहता है. क्योंकि उनकी अक्षमता इस स्तर की होती है कि वे
सामान्य रूप से प्रयोग में आने वाली शिक्षण, प्रशिक्षण, पाठ्य सामिग्री
तथा सहायता उपकरणों की आवश्यकता होती है जिन्हें सामान्य विद्यालयों में
उपलब्ध कराना सम्भव नहीं होता है. मानसिक न्यूनता व शारीरिक विकलांगता
वाले बालकों के लिए पृथक्-पृथक् विद्यालय होते है. मानसिक न्यूनता वाले
बालकों को जिन्हें किसी भी प्रकार से शिक्षित नहीं किया जा सकता है, कुछ
ऐसे व्यवसायों का प्रशिक्षण दिया जाता है जिससे वे समाज पर बोझ न बनें व
अपना जीवन-यापन स्वयं कर सकें (देखे अध्याय--४). इसके अतिरिक्त उन्हें
सामाजिकता के सामान्य नियमों व अपने स्वयं के कार्यों को भली प्रकार कर
सकने का प्रशिक्षण भी दिया जाता है.
शारीरिक रूप से विकलांग बालकों को उनकी विकलांगता की सीमा व प्रकृति के
अनुरूप सहायता उपकरणों के उपयोग से शिक्षित किया जाता है. इन्हें भी
व्याव-~सायिक व सामाजिकता का प्रशिक्षण दिया जाता है. विकलांगता के पूर्ण
रूप से दूर हो जाने पर (उपचारात्मक तरीकों से) इन बालकों को सामान्य
विद्यालयों में स्था-~न्तरित किया जा सकता है.
(इइइ) विशिष्ट पाठ्यक्रम (श्पेचिङिएड् चुर्रिचुलुम्)--सामान्य रूप से
पाठ्क्रम का निर्धारण औसत क्षमता वाले बालकों की आवश्यकताओं को दृष्टिगत
रखते हुए किया जाता है. पिछड़े बालक (विशेष रूप से बौद्धिक न्यूनता वाले
बालक) इस पाठ्यक्रम को कुशलता के साथ पूर्ण करने में असफल रहते है. अत:
उनके लिए सरल एवं छोटे पाठ्यक्रम का जो, उनकी अपनी व्यक्तिगत
आवश्य-~कताओं, क्षमताओं व रुचियों के अनुरूप हो, निर्धारण करना उपयोगी
रहता है. इन बालकों को विद्धान बनाने के स्थान पर उपयोगी नागरिक व कुशल
कार्यकर्त्ता बनाना इस पाठ्यक्रम का उद्देश्य होना चाहिए तथा काष्ठ
शिल्प, गृह शिल्प, पुस्तक शिल्प आदि का इनके पाठ्यक्रम में समावेशित किया
जाना चाहिए.
(इव्) शिक्षण विधियाँ (ठेअच्हिन्ग् मेट्होड्स्)--न्यून बौद्धिक क्षमता अथवा विषय
इकाई के मूल सिद्धान्तों की अज्ञानता के कारण पिछड़े बालक सामान्य रूप से
प्रचलित शिक्षण विधियों, जैसे--व्याख्यान, व्याख्यान-प्रदर्शन आदि, से
सीखने में कठिनाई का अनुभव करते हैं. अत: इनके शिक्षण के लिए इन विधियों
में पर्याप्त परिमार्जन की आवश्यकता होती है. इन्हें स्थूल (चोन्च्रेटे)
सामिग्री और प्रत्यक्ष अनुभवों की सहायता लेकर तथा विषय वस्तु को
छोटी-छोटी इकाइयों में बाँटकर सरल तरीकों से पढ़ाया जाना चाहिए. पढ़ाई गई
इकाइयों की बार-बार पुनरावृत्ति (ड्रिल्ल्) व अभ्यास भी बहुत आवश्यक होता
है. दृश्य-श्रव्य (अउडिओ-विसुअल्) सामिग्रि का आवश्यकतानुसार उपयोग करना
चाहिए तथा उन्हें सीखने के लिए प्रोत्साहित करते रहना चाहिए. सांवेगिक
अथवा अन्य कारणों से पिछड़ जाने वाले बालकों के लिए अभिनय, प्रोजेक्ट
विधि, खेल विधि आदि नवीन शिक्षण विधियों का प्रयोग इस उपचारात्मक शिक्षण
में विशेष महत्व रखता है.
(व्) विशेष अध्यापक (श्पेचिअल् टेअच्हेर्स्)--पिछड़े बालकों के लिए विशेष
कक्षाओं, विशिष्ट पाठ्यक्रम व परिमार्जित शिक्षण विधियों को अपनाने का
उद्देश्य तभी पूर्ण हो सकता है जबकि शिक्षक इन सब परिवर्तनों को प्रभावी
व सफल रूप दे सकें. ऐसा शिक्षक अधिक व्यवहारिक व अनुभवी होना चाहिए. उसे
बाल-~मनोविज्ञान का अच्छा ज्ञान हो, बालकों की विशिष्ट कमियों व
कठिनाइयों को सम-~झने की क्षमता व रुचि रखता हो तथा उसमें पर्याप्त धैर्य
शक्ति हो ताकि वह बालकों के लगातार असफल होने पर भी अपने आपको निरन्तर
सफलता के प्रयास के क्रम में लगाये रखे. पिछड़े बालक को जिसे,
प्रोत्साहन, प्रशंसा, लगातार सहायता व सहानुभूति पूर्ण व्यवहार की
अत्यधिक आवश्यकता होती है एक कुशल शिक्षक ही प्रगति के मार्ग पर,
स्थायित्व के साथ ला सकता है. इसके अतिरिक्त पिछड़े बालकों के शिक्षण में
अत्यधिक आवश्यक है कि शिक्षक के द्वारा अपनायी गई शिक्षण-विधि
बाल-केन्द्रित हो.
(वि) पाठ्यान्तर क्रियाएँ, श्रेष्ठ अनुभव तथा वर्गीकृत पाठ्यक्रम
(छो-चुर्रिचुलर् अच्टिविटिएस्, रिच्ह् एद्पेरिएन्चेस् अन्ड् डेवेर्सिङिएड्
चोउर्सेस्)--विद्यालयों में पाठ्यान्तर क्रियाओं की उचित व्यवस्था का न
होना प्राय: सामान्य व उच्च प्रतिभा-सम्पन्न बालक की अपनी विशेष क्षमताओं
व जिज्ञासाओं की संतुष्टि के लिए पर्याप्त साधन उपलब्ध नहीं हो पाते है.
जैसे--पुस्तकालय में उसके स्तर की ज्ञान-वर्धक अथवा स्वस्थ मनोरंजन
प्रदान करने वाली पुस्तकों का अभाव, खेल कक्ष में खेल सामिग्रि का
पर्याप्त मात्रा में उपलब्ध न होना, शैक्षिक उद्देश्य के परिभ्रमण व
पिक-~निक की व्यवस्था का न होना आदि. इन्हीं सब कारणों से ये बालक कुंठित
हो जाते है, शिक्षा के प्रति अरुचि दिखाते हैं और अपनी क्षमताओं के
अनुरूप उपलब्धि का प्रदर्शन नहीं करते. अत: इन्हें भी पिछड़े बालकों की
श्रेणी में शामिल कर लिया जाता है. अन्य सामान्य क्षमताओं वाले, शैक्षिक
रूप से पिछड़े तथा बौद्धिक न्यूनताओं वाले बालकों के लिए भी पाठ्यान्तर
क्रियाओं का इतना ही महत्व होता है. अत: समस्त वर्गों के पिछड़े बालकों
के लिए विशिष्ट पाठ्यक्रम के अतिरिक्त खेल-कूद, मनोरंजन व पुस तकालय आदि
की उचित व्यवस्था का होना अति आवश्यक है. साथ ही बालकों को उनकी
व्यक्तिगत विभिन्नताओं के अनुरूप, नृत्य, संगीत, कला व नेतृत्व प्रदर्शन
के अवसर प्रदान किये जाने चाहिए. सम्भव हो तो इन्हें अभिव्यक्त कलाओं
(एद्प्रेस्सिवे अर्ट्स्) का भी प्रशिक्षण प्रदान किया जाय. इसके अतिरिक्त इन
बालकों को अपनी विशिष्ट क्षमताओं रुचियों, आयु व बौद्धिक स्तर के अनुरूप
वर्कशाप प्रशिक्षण, विभिन्न हस्त कलाओं का प्रशिक्षण, व्यवसायिक
प्रशिक्षण,  नर्स पाठ्यक्रम व एन. एस. एस. एन. सी. सी., सुरक्षा नियमों,
प्राथमिक चिकित्सा प्रशिक्षण आदि भी प्रदान किये जा सकते हैं. यह
व्यवस्था बालकों में इन कलाओं में दक्षता व प्रशिक्षण प्रदान करने के
साथ-साथ उनमें निश्चित रूप से, शिक्षा के प्रति उचित दृष्टिकोण उत्पन्न
करने में सहायक होगी. (विइ) समय सारिणी (ठिमे-टब्ले)--पिछड़े बालक प्राय:
अधिक समय तक ध्यान केन्द्रित नहीं कर पाते तथा सामान्य बालकों के साथ
प्रगति में असमर्थता का अनुभव करते हैं. अत: इनके लिए समय-सारिणी का
निर्धारण पृथक रूप से किया जाना उचित रहता है. यह समय-सारिणी लचीली
(ङ्लेदिब्ले) होनी चाहिए तथा उसमें पीरियड्स छोटे होने चाहिए. सम्भव है कि
ये बालक कभी किसी विषय विशेष की किसी विशेष समस्या को समझने व सीखने में
सामान्य से अधिक समय ले लें अथवा कभी किसी विषय को निर्धारित पीरियड में
पढ़ने में अरुचि दिखाएँ. अत: सामान्य कक्षाओं में भी पिछड़े बालकों की
समस्याओं को दूर करने के उद्देश्य से समय सारिणी परिवर्तन करने की
स्वतन्त्रता शिक्षक व्यवस्थापकों को होनी अनिवार्य है. इसके अतिरिक्त
समय-सारिणी बनाते समय इन बालकों की आवश्यकताओं के अनुरूप विभिन्न पाठ्यतर
व पाठ्यान्तर क्रियाओं को भी उचित महत्व, स्थान व समय मिले, इसका ध्यान
रखना चाहिए.
(विइइ) परीक्षा प्रणाली (ऐदमिनटिओन् स्य्स्टेम्)--कभी-कभी दोषपूर्ण परीक्षा
प्रणाली भी बालकों के पिछड़ेपन के लिए उत्तरदायी होती है. जैसे--सभी
प्रश्न पत्रों का पूर्ण रूप से आत्मनिष्ठ होना, परीक्षा में पाठ्यक्रम से
बाहर की विषय वस्तु पर प्रश्न पूछ लेना, प्रश्न-पत्र की भाषा का अस्पष्ट
होना, बालक को प्रत्युत्तर देने के लिए पर्याप्त समय न मिल पाना,
परीक्षकों द्वारा उत्तर पुस्तिका के मूल्यांकन में लापरवाही बरतना तथा
सभी बालकों के लिए समान मानकों का निर्धारण कर देना आदि. मनोवैज्ञानिक
दृष्टि से पिछड़ापन, समान आयु वर्ग व समान क्षमताओं वाले बालकों की
उपलब्धि के आधार पर आंका जाना चाहिए न कि कक्षा के सभी विभिन्न आयु
वर्गों व क्षमताओं वाले बालकों की उपलब्धि के आधार पर. अत: परीक्षकों को
चाहिए कि पिछड़े वर्ग की शैक्षिक उपलब्धि परीक्षा लेते समय इन सब ही
बातों का ध्यान रखें, प्रश्न-पत्रों को अधिक वस्तुनिष्ठ (ओब्जेच्टिवे)
बनायें, सरल भाषा का प्रयोग करें तथा प्रश्न-पत्र में उन सभी पाठ्यांशों
से प्रश्न पूछें जिनको वह कक्षा में पढ़ा चुके हैं. प्राय: कुछ धीमी गति
से सीखने व प्रत्युत्तर देने वाले बालक प्रश्न-पत्र को पूरा करने में
सामान्य से अधिक समय लेते हैं. अत: समय का निर्धारण इन बालकों की गति को
ध्यान में रखते हुए करें. साथ ही इन बालकों के मूल्यांकन में
प्राप्तांकों के अतिरिक्त उनके शैक्षिक व व्यक्तिगत इतिहास, एनेक-~डोट्ल
आलेख, प्रगति आख्या, सामूहिक आलेख आदि का समावेश रहना चाहिए.
