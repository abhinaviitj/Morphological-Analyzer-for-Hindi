<शोचिअल् श्चिएन्चे><आन्ट्ह्रोपोलोग्य्><षमस्ह्रय् षय् ' षज्क्रिस्हिन श्ह्रिवस्टवे><इकस् अउर् झन् च्हेटन><१९८७><षड्हक्रिस्हन फ्रकस्हन् प्व्ट् ळ्ट्ड्.><णेत् ढेल्हि><१४२ टो १४७><२७००><षय् ' श्ह्रि  अउर् झन् च्हेटन>

रे. सा.
आज हर चीज महँगी और खर्चीली है. बढ़ी कीमतें और दैनिक आवश्यकता की चीजों
की कमी बहुत आम बात हो गयी है. नेताओं और अफसरों के भ्रष्टाचार के कारण
ही ऐसा है--इन लोगों का व्यापारियों से गठजोड़ है, जिनका एकमात्र
उद्देश्य मुनाफा कमाना है. उन्हें लोगों की कठिनाइयों से कोई मतलब नहीं
है. व्यइतगत रूप से मैं चिंताओं से कभी मुक्त नहीं रहा. मेरे `कर्म'
ही ऐसे हैं. मुझे दुख: भोगना ही होगा. पहले के लोगों में दया-करुणा थी.
वे `धर्म' का पालन करते थे. अब ये भावनाएँ नहीं रह गयी हैं. यहाँ, महनार
में कई सेठ थे जो गर्मियों में प्यासे राहगीरों के लिए पानी का इंतजाम
करते थे. आज आप इस तरह की कोई घटना कहीं देखते हैं? वे ठंड में गरीबों को
कंबल देते थे. पर अब नहीं देते.
नयी पीढ़ी ने अपने बुजुर्गो के रहन-सहन का तरीका भुला दिया है. वे मोटे
कपड़े पहनते थे और आराम से रहते थे. आर्थिक विषमताएँ जरूर थीं, पर सबका
रहन-सहन एक समान था. गगरी अनाज भइल जोलहिन के राज भइल. थोड़े में ही लोग
मगन थे. अब तो कोई थोड़ा-बहुत कमा लेता है, उसे प्रदर्शित करने में लगा
रहता है. त्रासदी तो यह है कि गरीब इन लोगों की बेवकूफी महसूस नहीं करते.
वे कर्ज लेकर भी अमीरों की नकल करना चाहते हैं. आज ढ़ूँढ़े से भी ऐसा कोई
व्यइत नहीं मिलेगा जिसने सिर्फ दिखावे के लिए कर्ज न ले रखा हो. ऊँचा
बड़ेरी, फोफर बाँस, रिन चाथी बारहो मास--मकान चाहे बहुत शानदार दिख रहा
हो, पर उसका ढ़ाँचा पोले बाँस का बना है और उसमें रहने वाला साल के
बारहों महीने उधार की रोटी खाता है.
पहले रिश्तेदारों और जातिवालों में साहचर्य की जबदस्त भावना थी, जिन
लोगों के पास पैसा-कौड़ी होता था वे मुसीबत के समय अपने रिश्तेदारों की
मदद करने के लिए हमेशा तैयार रहते थे. आज तो हालत ये है कि वे यदि ले जा
सकें तो कफन का कपड़ा भी उठाकर ले जायेंगे. लालच तो सारी सीमाएँ पार कर
गया है. जाति वाले अपनी जाति के लोगों को सिर्फ चुनाव के समय ही याद करते
हैं.
भ्रष्टाचार बहुत बढ़ा है. बिना रिश्वत दिये कोई कुछ नहीं हासिल कर सकता.
आप ब्लाक मुख्यालय के बाहर की इस दुकान को देख रहे हैं न! इस दूकान से हर
कई चाय लेता है. पर यदि मैं कंट्रोल दरों पर चीनी, मिट्टी का तेल या
कपड़े लेना चाहूँ तो मुझे घूस देनी होगी. अफसरों की भूख बहुत बढ़ गयी है.
वे हर चीज हजम कर सकते हैं. पहले सरकार कोई खास मतलब नहीं रखती थी. पर अब
सरकार कई योजनाएँ लेकर आती है, सरकार गरीबों की मदद करने के वायदे करती
है. गरीब उम्मीदें लेकर सरकार के पास जाते हैं. सरकार एक हाथ से देती है
और दूसरे से आधा हिस्सा ले लेती है. यदि गरीब किसी धनवान के पास जाये तो
वहाँ उसकी सुनवाई नहीं होती. धनवान गरीब को सरकार के पास जाने के लिए
कहता है. मेरा ही मामला लीजिए. `अंत्योदय' योजना के अंतर्गत मुझे २५०
रुपयों में से १०० रुपये दिये गये. मैं इस बारे में कुछ नहीं जानता था.
ब्लाक दफतर के एक अफसर ने ही सारे फार्म भरे. मुझे सिर्फ २५० रुपयों की
रसीद पर अँगूठे का निशान-भर लगाना था. उस समय मुझे यही समझाया गया कि
बाकी रकम बाद में दी जायेगी. पर बाद में मुझे मालूम हुआ कि बचे हुए १५०
रुपये बाबू लोगों ने आपस में बाँ ट लिये. ये हमारा समाज है!
मैंने जीवन में कभी सुख नहीं पाया. अब कहीं जाकर, इस दुकान के कारण मैं
राहत महसूस करता हूँ. कम-से-कम इससे मुझे दो जून की रोटी तो मिल जाती है.
समाज ने मेरी सहायता नहीं की. सरकार ने मुझे मदद नहीं दी.
ना. ला. रा.
समाज में उलट-फेर हो गया है. आजादी के बाद यह ऊपर से नीचे हो गया है.
भारी बदलाव हुआ. ये परिवर्तन किसी एक क्षेत्र तक सीमित नहीं रहे. वे
सर्वव्यापी थे. कोई चीज इससे अनछुई नहीं रही. सब प्रभावित हुई--परिवार,
आर्थिक व्यवस्था, समाज, राजनीति.
परिवार को ही लीजिए. परिवार के बुजुर्ग के नेतृत्व में चलने वाला
संयुक्त परिवार आदर्श माना जाता था. हर कोई बड़े-बूढ़ों का आदर करता था
और उनका कहा मानता था. हरेक की जरूरतों पर ध्यान दिया जाता था. किसी से
भेदभाव नहीं होता था. अब परिवार की एकता छिन्न-भीन्न हो गयी है.
संयुक्त परिवार नष्ट हो रहे हैं. नतीजतन खेत छोटे से छोटे होते जा रहे
हैं और आर्थिक हालत बिगड़ती जा रही है. बड़े-बूढ़ों के प्रति सम्मान घट
गया है. बुजुर्गों को अब सनकी और मूर्ख समझा जाता है. बच्चे सोचते हैं कि
वे अपने माँ-बाप से ज्यादा अक्लमंद हैं. पहले रहन-सहन बहुत सादा था. आज
तो नयी पीढ़ी पैदा होने के बाद से ही फैशन करना शुरू कर देती है.
सकारात्मक पक्ष यह है कि शिक्षा का प्रसार हुआ है. लड़कियाँ भी स्कूल
जाने लगी हैं. इससे स्वतंत्र-चिंतन को बढ़ावा मिला है. यदि परंपरागत
जीवन-प्रणाली और परंपरागत मूल्यों के साथ इसे जोड़ा जाता तो यह और भी
अच्छा होता. इसकी बजाय पढ़े-लिखे नौजवान अपने ज्ञान का दुरुपयोग कर रहे
हैं, दूसरों की भलाई के लिए काम करने की बजाय पढ़े-लिखे नौजवान बदमाश और
कामचोर हो रहे हैं. लोगों का मार्गदर्शन करने की बजाय वे उनको गुमराह कर
रहे हैं.
आर्थिक क्षेत्र में जरूर तरक्की हुई है, पर प्रगति के लाभ लोगों तक नहीं
पहुँच रहे हैं. अमीर और गरीब के बीच की खाई पटने की बजाय और चौड़ी हुई
है. फिर सवाल उठता है कि ये लाभ कौन चट कर जाता है? इसका मतलब है--दलाल,
बीच के लोग, जिनमें नेता, बड़े व्यापारी और अफसर शामिल हैं. इसके अलावा
कृषि को भी समुचित महत्व नहीं दिया गया है. ज्यादातर रकम स्टील-प्लांटों
और बड़े कारखानों पर खर्च की गई. ग्रामीण लोग सबसे ज्यादा उपेक्षित लोग
है. उनके पास कोई जरिया नहीं है. इस गलती के लिए उन्हें भी माफ नहीं किया
जा सकता. गाँवों के लोग कड़ी मेहनत नहीं करते. वे यहाँ से कलकत्ता भाग
जाते हैं और वहाँ ईटें ढ़ोते हैं या रिक्शा खीचतें हैं. वे अपने आपको
शारीरिक रूप से बरबाद कर लेते हैं. यदि वे गाँव में इससे आधी मेहनत भी
करें तो वे खुशहाल रह सकते हैं. जब इस तरह का मजदूर वापस लौटता है तो
उसके हाथ पर घड़ी बँधी होती है. उसके बाल हीरो स्टाइल में कटे होते हैं.
अपने कपड़े गंदे करना उसे नहीं भाता और जमीन-खेती पर काम करना वह पूरी
तरह छोड़ देता है. कुछ और सालों बाद वह टी.बी. का मरीज होकर गाँव वापस
लौटता है, अपना खुद का हाथ उठाने की भी ताकत उसमें नहीं बचती. उसकी गरीब
बीवी को उसका और बच्चों का पेट भरने के लिए भटकना पड़ता है. आपको हर गाँव
में ऐसे मामले मिल जायेंगे.
आजादी के साथ ही लोकतंत्र आया और तुरन्त ही उसने समाज को निगलना शुरू कर
दिया. भल जनमल, भल राक्षस भेल--अभी पैदा हुआ और राक्षस बन गया है. पचास
के दशक में राष्ट्रीय आंदोलन के आदर्श जिंदा थे और ग्रामीण समाज-जीवन
परम्परागत मूल्यों से मार्गदर्शित होता था. यहाँ एक सरजू राय रहते थे. अब
वे छपरा में रहते हैं. वह एक सामान्य ग्रामीण मजदूर (वी. एल. डब्ल्यू.)
थे, मैं तब काफी युवा था. वह समाजवादी और आर्यसमाजी थे. उन्होंने समाज को
संगठित किया. सामूहिक प्रयत्नों से उन्होंने एक मिडिल स्कूल (अब यह हाई
स्कूल है), एक प्राइमरी स्कूल और लड़कियों को एक स्कूल बनाया. वह
संत-पुरुष थे. उनकी लोकप्रियता देखकर स्थानीय बड़े लोगों ने उन्हें नीचा
दिखाना चाहा. सरजू राय ने १९५२ में वी. एल. डब्ल्यू के पद से इस्तीफा दे
दिया और सोशलिस्ट पार्टी की टिकट पर दिग्विजय बाबू जैसे दिग्गज के खिलाफ
चुनाव लड़ा. वे सिर्फ १७०० वोटों से हार गये. उन्होंने साहचर्य और
आत्म-~निर्भरता का जो पाठ पढ़ाया था, उसे जल्दी ही भूला दिया गया. आज
स्कूलों की हालत खस्ता हो गयी है, पर उनके लिए कुछ करने कोई आगे नहीं
आता. यही उम्मीद की जाती है कि यह काम सरका र का है. १९७५ में भी
समाजवादी आदर्श व्यापक रूप से स्वीकार्य थे और एकजुटता का भाव बहुतों में
था. छठे दशक में जोतों की चकबन्दीं शुरू हुई. सैद्धांतिक रूप से जोतों की
चकबन्दी एक बहुत अच्छा विचार था. पर व्यवहार में इससे बहुत भारी
भ्रष्टाचार पनपा. तब से जो भ्रष्टाचार शुरू हुआ वह कभी न शांत होने वाली
भूख लेकर सुरसा के मुँह की तरह बढ़ता ही गया. चकबंदी ने ईमानदार को ठगने
और बेईमान को इनाम देने का रास्ता दिखाया.
अब हमने अमृत को विष में बदलने की दक्षता हासिल कर ली है. सैद्धांतिक रूप
से, लोकतंत्र लोगों को अपने साधक चुनने का हक देता है, पर व्यवहार में
हमने उसे एक अखाड़े में बदल दिया है, जहाँ ज्यादा गलतियाँ करने वाले को
विजयी घोषित कर दिया जाता है. गाँवों में राजनीति का जहर फैलने से
सामा-~जिक जीवन बहुत बर्बर हो गया है. यहाँ राजनीति का अर्थ
है--रिश्वतखोरी, लोगों को सताना, ताकत का इस्तेमाल करना और पड़ोसियों को
दुश्मन बनाना. पंचों ने पंच मुख परमेश्वर के आदर्श को ताक पर रख दिया
है. (पंचमुख परमेश्वर यानी पाँच पंचों के मुख से जो फैसला होता है वह
ईश्वर का होता है.) पंच खुदगर्ज और पैरवीकार, वकील हो गये हैं. पंच,
विधायक और सांसद जनता के संरक्षक होते हैं. जब रहनुमा ही डकैत बन जायें
तो समाज को तो नष्ट होना ही है. धान का मेड़ खेत को खाए तो भगवान
मालिक--यदि बाड़ ही फसल खाने लगे तो फिर भगवान ही बचा सकता है.
यह सच है की गुलामी की जंजीरें से कोई जकड़ा नही रहना चाहता. जब भारत ने
गुलामी की जंजीरें निकाल फेंकी तो लोगों को अपनी हालत और तत्कालीन समाज
की अवस्था के सुधरने की काफी उम्मीदें थीं. पर अब आजादी के ३० साल बाद
लगता है, नेता ऐसा करना ही नहीं चाहते. उन्होंने यह समुचा समय अपने
अंग्रेज मालिकों की नकल उतारने में बिता दिया. कम-से-कम अंग्रेजों ने
लोगों को `रामराज्य' में ले जाने का तो वायदा नहीं किया था, इसलिए लोग
अपनी नियति पर भरोसा किये थे. इसलिए उन्हें दोष क्यों दिया जाये? सारा
दोष हमारे नेताओं का है. उन्होंने बड़े वायदे किये. वायदों से पेट नहीं
भरता. जब लोग देखते हैं कि नेता और उनके चमचे पाप की कमाई से मोटे होते
जा रहे हैं, तो ये वायदे आग में घी का ही काम करते हैं.
व्यइतगत लाभ को सबसे अधिक तरजीह दी जाती है और समाज की भलाई की ओर से
आँख मींच ली जाती हैं. सत्ता पर पहले बलात कब्जा किया गया और धोखा धड़ी,
चार-सौ-बीसी और ठगी के उस्ताद इसका इस्तेमाल कर रहे हैं. लोग इन बदमाशों
का मुकाबला करने के लिए तैयार नहीं है. लोग भोले हैं और वे उनकी योजनाओं
को नहीं भाँप पाते. हम अपने आपको नष्ट कर रहे हैं.
अ. र.
आज के समाज के बारे में जितना कुछ कहा जाये, कम ही है. मेरे देखते-~देखते
समाज बरबाद हो गया. पहले जमीन ज्यादा उपजाऊ थी. मिट्टी इतनी उम्दा थी की
बीज अगर यँ ही बिखेर दिये जाते थे तब भी अच्छी पैदावार निकल आती थी. आज
जमीन की उर्वरक शइत कमोबेश खत्म हो गयी है. पर्याप्त फसल लेने के लिए
खाद इस्तेमाल करनी पड़ती है और बाजार से बीज लेने पड़ते हैं. खाद-बीज या
तो मिलते नहीं और मिलते भी हैं तो उसमें मिलावट होती है. फिर, खरीदने के
लिए पैसे भी चाहिए. खाद से जमीन की उर्वरक शइत नष्ट हो गयी हैं.
इसमें शक नहीं कि पहले भी जातिगत और धार्मिक मतभेद थे, पर वे इतने प्रबल
नहीं थे. पड़ोसियों में अपनत्व था. व्यइतगत दुश्मनी भी होती थी, पर
कोई भी गला काट लेने की नहीं सोचता था. गाँव वाले पार्टीबाजी, दलगत
राजनीति, और फिरकापरस्ती, गुटबाजी से कोसों दूर थे. राजनीति शहरी नेताओं
के लिए सुरक्षित थी. सामान्य आदमी को नहीं घसीटा जाता था. पर अब, हर कोई
अपना उल्लू सीधा करने के लिए नेता बनना चाहता है. इससे समाज का कबाड़ा हो
गया है.
पहले बड़ों का आदर होता था. उनका सम्मान था और उनकी सलाह पर गौर किया
जाता था. वे ही लोग तय करते थे कि समाज के लिए अच्छा क्या है? अब
बड़े-बूढ़ों की सलाह और उनके मूल्य बेमानी हो गये हैं. नौजवान मुँह पर
ऐसा न कहते हों, पर मुझे मालूम है कि पीछे वे क्या करते हैं. वे बड़ों की
खिल्ली उड़ाते हैं. नयी पीढ़ी सोचती है कि बुजुर्ग बेवकूफी की बातें करते
हैं. नये पढ़े-लिखों का ख्याल है कि हम मूर्ख हैं. गंभीरता से लेने लायक
नहीं है. युवक बुजुर्गो से सहमत नहीं होते. वे यह महसूस नहीं करते कि
समाज उम्र के साथ होने वाले अनुभवों से चलता है. ज्यादा अकल नास का पारा
है--ज्यादा बुद्धि विनाश की राह पर ले जाती है. आज `खानदान', परिवार की प्रतिष्ठा और सम्मान की कोई कीमत नहीं है. सबसे
महत्त्वपूर्ण यही है कि खुद का भला कैसे किया जाये. बाकी सब चीजें गौण
हैं. खुद को बड़ा बनाने और लोभ के लिए परिवार का सम्मान भी दाँव पर लगाया
जा सकता है. समाज के नेता, यहाँ तक कि धार्मिक नेता भी छोटी चीजों से ऊपर
उठने में अक्षम हैं. उनमें से कई भ्रष्ट हैं. दरअसल वे समाज में
दुरा-~चार को बढ़ावा देते हैं और युवकों को गुमराह करते हैं.
न केवल नैतिकता समाप्त हो गयी है, बल्कि व्यइत भी नाखुश है, क्योंकि
वह अपनी जरूरतें पूरी नहीं कर सकता. उसकी आवश्यकताएँ बँट गयी हैं. उसके
पास साधन नहीं हैं. पहले दो पैसे में एक सेर दूध और तीन पैसे में एक सेर
चावल मिल जाता था. अब दो रुपयों में भी एक सेर चावल मिलना मुश्किल है.
ऐसा क्यों हुआ? सिर्फ इसलिए कि समाज जिन सिद्धांतों पर चलता है, उनका
खात्मा हो गया. संतों ने जो मूल शिक्षा दी थी वह है--संतोष और सब्र. पर
आज हर कोई धनी बनने के लिए मरा जा रहा है. उच्छृंखल नारेबाजी और रिश्वत
के व्यापक प्रयोग ने समाज को एक ऐसी भूल-भूलैया बना दिया है जिसमें अच्छे
लोग राह भूल जाते हैं, और दुनियादार विजेता बनकर बाहर आते हैं. हमारा
समाज शैतान के प्रभाव में है और हमें कयामत का पता नहीं है.
मो. श.
अभी बीस या तीस साल पहले तक आमदनी बहुत कम थी, पर जीवन आसान था और
विश्व-युद्ध के दिनों को छोड़कर चीजों का अकाल कभी नहीं होता था. तब भी
लोग गरीब थे. पर अपनी न्युतम आवश्यकताओं की पूर्ति तो कर ही लेते थे.
उपभोग की गैर-जरूरी चीजों पर कोई भी पैसा खर्च नहीं करता था. इसके कुछ
अपवाद थे, पर आम तौर पर दिखावा कम होता था और सचमुच के धनी लोग
संपत्ति-प्रदर्शन नहीं करते थे. जीवन सीधा-सादा, आसान और कम उलझन-भरा था.
लोग ईश्वर से डरते थे.
अब लोगों के पास पहले से ज्यादा पैसा है. आमदनी के साथ-साथ खर्च भी बड़ा
है. यह खर्च बुनियादी जरूरतों पर नहीं होता. तीस साल पहले व्यइत
साल-भर में यदि पाँच मन खाता था तो अब भी वह उतना ही खाता है.
गाँवों में अपना अनाज खुद उपजाया जाता है. फिर खर्च क्यों बढ़ गया? इसलिए
कि बेकार खर्च होने लगा. पहले एक व्यइत के लिए एक जोड़ा धोती साल-भर
तक पर्याप्त होती थीं. औरतों के लिए भी यही बात थीं. अब हर कोई खासकर
नवयुवक कपड़ों पर बहुत ज्यादा पैसा खर्च करते हैं. आज के नव-~युवक फिल्मी
हीरो की नकल करने की कोशिश करते हैं. इस तरह के कपड़े पहनकर वे `साहब' बन
जाते हैं. वे अपने हाथों को मिट्टी से सनने नहीं देना चाहते. गाँव के
वातावरण में ये जमते नहीं और साहबों की नौकरी उन्हें मिलती नहीं. इनमें
से कई पर्याप्त योग्यता नहीं रखते. ऐसा इसलिए नहीं हैं कि भारी बेरोजगारी
है, बल्कि इसलिए है कि आबादी में भारी बढ़ोत्तरी हुई और नवयुवक खुद अपनी
जमीन पर काम करने की इच्छा नहीं रखते. जब उन्हें नौकरी नहीं मिलती तो वे
डाकू और चोर बन जाते हैं. जरूरतें पूरी करने के लिए वे अपने परिवार को भी
लूटते में संकोच नहीं करते.
