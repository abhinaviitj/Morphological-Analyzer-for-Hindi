<शोचिअल् श्चिएन्चे><षेलिगिओन्><ऊम श्हन्कर् श्हुक्ल><अल्मिकि अउर् ठुल्सि क ऊप्मन्  फ्रकस्हन्><आल्लहबड्><१० टो १७><२१००><श्हुक्ल-अल्मिकि अउर् ठुल्सि क ऊप्मन्>

`उपमान' शब्दार्थ के बोध-व्यापार अर्थात शब्दशक्ति को उद्दीप्त करने में
विशेष सहायक होते हैं. अत: शब्द शक्तियों के क्षेत्र में भी उन्हें
पर्याप्त महत्व मिला है. भारतीय काव्यशास्त्र में शब्द शक्तियों के तीन
प्रमुख भेद हुए हैं--अभिधा, लक्षणा और व्यंजना'. वैसे तो उपमान का
सम्बन्ध सभी शब्द-शक्तियों से किसी न किसी रूप में रहता है, परन्तु
शास्त्रीय विश्लेषण की दृष्टि से लक्षणा-शक्ति का उप-~मानों से सीधा
सम्बन्ध स्थापित हो जाता है.
`लक्षणाशक्ति' मुख्यार्थ की बाधा या व्याघात होने पर रूढ़ि या प्रयोजन को
लेकर मुख्यार्थ से सम्बन्धित अन्य अर्थ लक्षित करती है. इसका
अर्थ-बोध-व्यापार चमत्कार समन्वित रहता है. अत: इसके क्षेत्र में उपमान
का बड़ा महत्वपूर्ण स्थान है. लक्षणा के केवल दो हेतुओं--रूढ़ि और
प्रयोजन के आधार पर मुख्यत: इसके दो भेद किए गए हैं--(१) रूढ़ि लक्षणा,
(२) प्रयोजनवती लक्षणा.
रूढ़ि लक्षणा में रूढ़ि या प्रचलन के कारण मुख्यार्थ को छोड़कर अन्य अर्थ
ही ग्राह्य होता है. इसके उपभेद नहीं किए गए हैं. इस लक्षणा के अन्तर्गत
परम्परा-~प्रचलित मुहावरे और वाक्यांश आ जाते हैं जिसमें मुख्यार्थ का
व्याघात होने पर भी रूढ़िगत प्रयोग-प्रवाह के कारण लक्ष्यार्थ का बोध
मुख्यार्थ की भाँति ही होता है, जैसे--
(क) मधुकर! कहहु कहन जो पारौ.
बलि नाहिन अपराध रावरौ, सकुचि साध जनि मारौं. नहि तुम ब्रज बसि नंदलाल को
बालबिनोद निहारौ. नाहिन रास रसिक चाख्यौ, ताते डेल सो डारौ.
(ख) रेख खँचाइ कहउँ बलु भाषी. भामिनि भइहु दूध कइ माखी..
यहाँ पहले उद्धरण में श्रीकृष्ण के प्रेम में पगी गोपियों के सम्मुख नीरस
योग-चर्चा करते हुए उद्धव के वचनों के लिए `डेल सो डारौ'--मुहावरे में
मुख्यार्थ की बाधा होने पर उससे सम्बन्धित प्रचलित लक्ष्यार्थ से
`मर्मपीड़क कठोर वचन बोलना' प्रकट है. दूसरे उद्धरण में राम के राजतिलक
के संदर्भ में कैकेयी की संभावित उपेक्षा को द्योतित करने के लिए
उपमान-वाक्य के रूप प्रयुक्त `दूध कइ माखी' मुहावरे में भी मुख्यार्थ की
बाधा है, किन्तु उससे सम्बन्धित लक्ष्यार्थ `घर से बाहर निकाल दिया जाना'
यहाँ रूढ़ि से ग्राह्रा है.
प्रयोजनवती लक्षणा में किसी विशिष्ट प्रयोजन की वृद्धि के लिए ही लक्षणा
की जाती है. मुख्यत: इसके दो भेद है--(१) गौणी, (२) शुद्धा. इन दोनों को
भी दो-दो उपभेदों में रखा गया है--(१) सारोपा, (२) साध्य-वासना. पुन:
शुद्धा-लक्षणा के दो भेद किए गए हैं--(१) उपादान लक्षणा, (२)
लक्षणलक्षणा. इन दोनों के भी प्रमुख्त: दो-दो उपभेद और हैं--(१) सारोपा
(२) साध्यवसना. इसके अतिरिक्त काव्यप्रकाशकार ने गूढ़व्यंग्या आदि इनके
कुछ और भेद किए हैं. विश्वनाथ ने पदगत तथा वाक्यगत लक्षणा भी मानी है और
उन्होने ८० तक भेद गिनाये हैं. किन्तु यहाँ पर गौणी लक्षणा के भेदों के
क्षेत्र में ही उपमानों की विशिष्ट स्थिति का विवेचन आवश्यक होगा.
गौणीलक्षणा में सादृश्य सम्बन्ध की दृष्टि से अर्थात् रूप-साम्य,
गुणसाम्य और धर्म-साम्य के आधार पर लक्ष्यार्थ ग्रहण किया जाता है. अत:
इस लक्षणा के अन्तर्गत उपमा, उत्प्रेक्षा, रूपक, रूपकातिशयोक्ति जैसे उन
सादृश्यगर्भ अलंकारों की विशेषता दृष्टिगत होती है जो मूलत: उपमान पर
आधारित रहते हैं. अतएव गौणी-~लक्षणा के क्षेत्र में उपमान विभिन्न रूपों
में (कहीं रूपोत्कर्ष की अभिव्यंजना कराने और कहीं गुण या धर्म का अनुभव
तीव्र कराने में) सहायक होता है, उदाहरणार्थ--
है करती दु:ख दूर सभी उनके मुख-पंकज की सुधराई.
याद नहीं रहती दु:ख की लखके उनकी मुख-चंद्र जुन्हाई."
इन पंक्तियों में क्रमश: `पंकज' और `चंद्र'--उपमान `मुख'--उपमेय से भिन्न
है. इससे इनमें मुख्यार्थ का व्याघात है. पर उपमान और उपमेय में गोल
आकृति एवं आहादकता के रूप-गुण का साम्य विद्यमान है. तभी मुख को `पंकज'
तथा `चन्द्रमा' कहा गया है. इस प्रकार यहाँ उपमेय और उपमान में भिन्नता
होने पर भी अत्यन्त सादृश्य के कारण भिन्नता की प्रतीति न होने से
गौणीलक्षणा है.
सारोपा गौणीलक्षणा के अन्तर्गत सादृश्य सम्बन्ध के आधार पर आरोप-~विषय
अर्थात उपमेय और आरोप्यमाण अर्थात् उपमान--दोनों ही का स्पष्टतया कथन
होता है और उसी के द्वारा लक्ष्यार्थ का बोध होता है; यथा--
नैन तुरंगम अलक छवि, छरी लगी जिहि आइ .
तिहि चढ़ि मनु-चंचल भयौ, मति दीनी बिसराई..
में अनेक प्रकार के भूमिका-भेद से काव्य-मर्मज्ञों को रंजित करने वाली
नटी कहकर उसकी व्यापक महत्ता की ओर संकेत किया है. `उपमा वस्तुत: कवि की
काव्यदृष्टि है जिसके द्वारा उसे चराचर जगत् की एक मधुर झाँकी मिला करती
है. उपमा की साधना कवि की समदृष्टि-साधना है और इस साधना में जिसकी
सिद्धि होती है, वह है सौन्दर्य. उपमा का यह महा रहस्य है. उपमान भी उसी
`उपमालंकार' का आवश्यक अंग है. बिना उपमान के उपमा केवल निर्जीव और
निस्सार ही नहीं, प्रत्युत अस्तित्व-हीन हो जाती है. पं. रामदहिन मिश्र
ने दोनों के अन्योन्याश्रित सम्बन्ध पर प्रकाश डालते हुए स्पष्ट लिखा है
कि `उपमा से उपमा कैसे अलग हो सकता है? पेड़े से खोआ निकाल दिया जाय तो
क्या उसका अस्तित्व रह सकता है?"
`उपमान-योजना' का मूलाधार सादृश्य अथवा साम्य ही होता है. वह साम्य या तो
किसी वस्तु-विशेष के बाह्राकार होता है या उसमें सन्निहित धर्म विशेष का.
आचार्य शुक्ल ने इस साम्य-भावना को `हमारे ह्रिदय का प्रसार करने वाली,
शेष सृष्टि के साथ मनुष्य के गूढ़-सम्बन्ध की धारणा बँधाने वाली, अत्यन्त
अपेक्षित मनोभूमि माना है. पर यह सच्चा मार्मिक प्रभाव वहीं उत्पन्न करती
है जहाँ यह प्राकृतिक वस्तु या व्यापार से प्राप्त सच्चे आधार पर खड़ी
होती है. प्रकृति अपने अनन्त रूपों और व्यापारों के द्वारा अनेक बातों की
गूढ़-अगूढ़ व्यंजना करती रहती है. इस वयंजना को न रखकर या न ग्रहण करके
जो साम्य-विधान होगा वह मनमाना आरोप होगा. इस अनन्त विश्व-महाकाव्य की
व्यंजनाओं के परख के साथ जो साम्य-विधान होता है, वही मार्मिक और उद्बोधक
होता है. जिस कवि का लोक-निरीक्षण, प्रकृति-पर्यवेक्षण, शास्त्र-चिन्तन
और साहित्यालोड़न जितना ही व्यापक, विशद, सूक्ष्म और गहन होता है, उसके
अनुरूप ही उपमान-योजना के क्षेत्र में उसकी कल्पना भी स्फुरित होती है.
यह कल्पना जो कि काव्य का आधार है, कला की आधायिका और रासात्मकता की की
स्रोतस्विनी है, जित नी ही पूर्ण और उर्वर होती है, उतने ही सजीव, मनोरम
तथा अनुरंजनात्मक सादृश्य-विधान द्वारा उपमेयोपयुक्त भावाभिव्यंजना में
समर्थ उपमानों का संचय करके कवि की व्यक्तिगत अनुभूति को तीव्रता तथा
सम्प्रेषणीयता प्रदान करती है और उसके प्रभाव को समष्टिगत बना देती है.
आचार्य रामदहिन मिश्र ने भी उपमानों के महत्व का प्रतिपादन करते हुए ठीक
ही कहा है कि `आलंकारिक-योजना के मुख्य दोनों--उपमेय और उपमानों में
उपमान ही मुख्य है. यह काव्य का प्राण है, कला का मूल है और कवि की कसौटी
है. काव्य -क्षेत्र में नाना अमूर्त भावों के मूर्तिकरणार्थ तथा स्थूल
वर्णय-वस्तुओं के रूप-धर्म-क्रियादि को संजीव और प्रभावात्मक बनाने हेतु
वस्तु-प्रतिवस्तुगत सादृश्य को ध्यान में रखकर अनेक उपमानों की योजना की
जाती है. यह उपमान साधा-~रण-असाधरण सभी स्तरों तथा मानव और प्रकृति से
सम्बन्धित विभिन्न-क्षेत्रों के होते हैं. कवि की कल्पना अनेक भावलोक के
दृश्यों, विविध ह्रदय-तरंगों एवं विभिन्न वस्तुओं के साकार चित्रण के लिए
स्थूल-जगत के अनेकात्मक रूप, गुण तथा व्यापार वाले उपमानभूत उपकरणों को
उपस्थित करके विभिन्न रंगों द्वारा बहुरूपात्मक सौन्दर्य का संयोजन करती
है. उपयुक्त भावोत्कर्षक तथा प्रकृत बिम्बाधायक उपमानों की खोज महान
प्रतिभाओं द्वारा ही संभव है.
काव्य में उपमानों का प्रयोग उतना ही होना चाहिए जितने से किसी भाव को
सबलता या उत्कर्ष प्राप्त हो सके अथवा किसी वर्ण्य वस्तु के रूप गुण और
व्यापार का जीता-जागता स्वाभाविक चित्र उभर सके. जो उपमान उपर्युक्त
उद्देश्य में बाधक होते हैं, काव्य में उनका महत्व समाप्त हो जाता है.
दृश्य-जगत की अनेकरूपात्मक वस्तुओं का गोचर-प्रत्यक्षीकरण केवल
उपमान-विधान द्वारा ही संभव है. किसी दृश्य-विशेष को उपस्थित करने के लिए
यदि कवि उपमानों द्वारा उसका बिम्ब नहीं ग्रहण कराता, केवल इतिवृत के रूप
में उस दृश्य का वर्णन करके अर्थग्रहण ही कराता चलता है तो वह दृश्य सजीव
और मर्मस्पर्शी नहीं हो पाता.
इसके विपरीत किसी वर्णन-वस्तु का बिम्ब-ग्रहण कराने से भावकों को तदनुरूप
भाव की यथार्थ अनुभूति हो जाती है. किन्तु यदि बिम्ब-ग्रहण कराने के लिए
कवि वर्णय-वस्तु के बहिरंग आकार-सादृश्य मात्र को लेकर ही उपमान-विधान
करता है अथवा किसी भाव-सूक्ष्मता की सीमा का अतिक्रमण कर जाता है तो उससे
काव्य में कहीं-कहीं सौन्दर्य के जुगुप्सा का-सा भाव उत्पन्न हो सकता है,
जैसे-कोटि की सूक्षमता दिखाने के लिए `भृंग-लंक जनु माँझ न लागा' की
उक्ति में केवल ब्रहाकार के सादृश्य द्वारा चमत्कार के समावेश का नीरस
प्रयत्न ही जान पड़ता है. जब कवि की उद्भावना वस्तु-प्रतिवस्तु के
आन्तरिक प्रभाव-साम्य को लेकर जागृत होती है तो एक सामान्य दृश्य का
भाव-सौन्दर्य भी द्विगुणित हो उठता है. उदाहरण के लिए लता-कुंज से निकलते
हुए राम और लक्ष्मण के लिए मेघ-~पटल से निकलते हुए दो निष्कलंक चंद्रमाओं
की निम्नोद्धृत उत्प्रेक्षा उनके रूप, गुण एवं क्रियानुभव को तीव्र बनाने
में अत्यन्त सहायक है--
`लता भवन ते प्रगट भे, तेहि अवसर दोउ भाइ.
बिगसे जनु जुग बिमल-बिधु,जलद-पटल बिलगाइ..
स्पष्ट है कि कोई भी वर्ण्य-दृश्य तब और भी अधिक साकार हो उठता है जिस
समय कवि उसे मूर्तित करने के लिए उसकी एक-एक वस्तु को सूक्ष्मता से
देख-~परखकर उनमें से प्रत्येक वस्तु के लिए भावानुकूल ही रूप-गुण के
उत्कर्षक अनु-~रंजकारी उपमानों की प्रतिष्ठा करता है.
इस प्रकार उपमान ही कवि की वर्ण्य-वस्तुओं को सजीव और साकार बनाते हैं
तथा इन्हीं के माध्यम से कवि की मूक भावनाएँ अथवा अमूर्त अनुभूतियाँ अपनी
समग्र चारुता के साथ काव्य-क्षेत्र में प्रकट होती हैं. यही विभिन्न
स्थलों पर कवि की समाहार-शक्ति का परिचायक हैं और कवि की कलात्मकता के
चरम-विकास को व्यक्त रूप प्रदान करने का एकमात्र साधन भी यही सिद्ध होता
है.
उपमान-योजना का औचित्य
सौन्दर्यमयी भावाभिव्यंजना उपमानों की समुचित योजना पर आधारित रहती है.
आचार्य क्षेमेन्द्र ने इसी तथ्य को प्रकट करते हुए लिखा है कि प्रस्तुत
अर्थ के अनुरूप अलंकार-विन्यास होने पर उसी प्रकार कवि की उक्ति चमत्कृत
होती है जैसे कि पीन-स्तन पर रखे गये हार से हरिणेक्षणा सुन्दरी---
औचित्यवती सूक्तिरलंकारेण शोभते.
पीनस्तनस्थितेनैव हारेण हरिणेक्षणा.
किन्तु यदि काव्य में उपमान-योजना केवल बोधवृत्ति की सहायता करने के लिए
ही की जाती है और कवि उसके औचित्य-अनौचित्य पर ध्यान न देकर केवल इतने ही
में अपने समग्र कौशल की इतिश्री समझ बैठता है तो उसकी ऐसी योजना सफल नहीं
सिद्ध होती. जिस उपमान में सह्रदयों की रागात्मिका-वृत्ति को उत्तेजित
करके किसी प्रकृत-वस्तु के रूप गुण एवं क्रिया के उत्कर्ष की अभिव्यंजना
द्वारा उसका गोचर-प्रत्यक्षीकरण कराकर उन्हें रसाप्लावित करने की जितनी
अधिक शक्ति होती है वह सादृश्य-विधान उतना ही अधिक मार्मिक एवं चमत्कार
होता है. श्रेष्ठ और उचित उपमान के लिए यह अपेक्षित है कि उसमें
उपमेंयोचित रूप, धर्म एवं व्यापार का समुचित समन्वय हो. केवल तुल्यता का
भाव रखने वाले शब्द के प्रयोग के कारण ही किसी अन्य वस्तु में प्रस्तुत
या वर्णय वस्तु के लिए उपमनत्व की स्थापना करना सर्वथा असंगत है, क्योंकि
वस्तु-प्रतिवस्तु के रूप धर्म की समानता का विचार किये बिना मात्रा
प्रमेयता के आधार पर किसी उपमान की सिद्धि नहीं की जा सकती, उसमें
उपमेय-विशेष के लिए उचित उपमान की संयोजना भी अनिवार्यत: की जानी चाहिए,
अन्यथा उपमेय और उपमान के यथोचित सामंजस् य के अभाव में की गई
सादृश्य-योजना में कवि अपने क्षणिक चातुर्थ अथवा हल्की चमत्कारिप्रियता
का परिचय भले ही दे दे, किन्तु इससे उसका आलंकारिक प्रभाव नहीं निष्पन्न
हो सकता अर्थात भावकों को उस अविचारित-रमणीय रस की अनुभूति नहीं हो सकती
जो काव्य का लक्ष्य है.
उपमान-विधान में औचित्य अपेक्षित है. बिना उसके काव्य से सह्रदयों का
तादात्म्य-सम्बन्ध स्थापित नहीं हो सकता, क्योंकि अनुपयुक्त उपमानों में
किसी वर्णित दृश्य का स्वाभाविक बिम्ब नहीं झलक सकता और न वे पाठकों के
ह्रदयस्थ विभिन्न रागात्मक भावों को जगाकर उन्हें आवश्यक भावात्मक
मनोभूमि पर पहुँचाकर उनके अन्तर्जगत् को कवि के निर्दिष्ट भाव के उत्कर्ष
से अनुरंजित कर सकते हैं.
कहीं-कहीं उपमानों की योजना केवल शाब्दिक-समता अर्थात् उपमेय-उपमान-~भूत
दो वस्तुओं के नाम-साम्य पर आधारित रहती हैं और कहीं पर केवल वस्तु के
बाह्य रूप या उसकी आभ्यंतरिक विशेषता अर्थात धर्म पर. इनमें केवल
शब्द-साम्य की दृष्टि से किया गया उपमान-विधान अति सामान्य कोटि का होता
है,क्योंकि इससे उपमेयसम्बन्धी रूप-धर्म पर कोई प्रकाश नहीं पड़ता. इसी
प्रकार केवल सारूप्य (रूप या आकार साम्य) और केवल साधर्म्य (गुण या
क्रिया साम्य) के आधार पर की गई उपमान योजना, चाहे किसी वर्ण्य-वस्तु की
आकृति या उसके गुण की उत्कर्ष रूप में व्यंजना करने में समर्थ हो, किन्तु
वह भी एकांगी ही कही जायेगी. औचित्य और श्रेष्ठता के विचार से उसे हम
मध्यम कोटि में रख सकते हैं. जिन उपमानों में उपमेयानुकूल रूप-धर्मादि का
समुचित सामंजस्य होता है. वे अपेक्षाकृत अधिक प्रभावशाली एवं
भावाभिव्यंजक होने के कारण उत्तम कोटि के सिद्ध होते है. कुछ उदाहरणों
द्वारा इन विभिन्न कोटि के उपमानों का स्वरूप और भी स्पष्ट हो जायेगा.
(१) शब्द साम्य पर आधारित उपमान--केवल शब्द-साम्य की दृष्टि से जहाँ कोई
उपमान लाया जाता है, वहाँ वह यथोचित भावोद्रेक तथा रसोद्रेक न कर सकने के
कारण अपना शोभाधायक वैशष्ट्य खो बैठता है; यथा--`रामचन्द्रिका' के
`पंचवटी-वर्णन' के प्रसंग में पाण्डव, अर्जुन और भीम नामक वृक्षों के
नाम-साम्य के आधार पर महाभारत-काल के पांडवों की नीरस तथा क्लिष्ट कल्पना
द्वारा मुद्रा-~लंकार' का प्रदर्शन करना कवि का कोरा शाब्दिक खिलवाड़ ही
जान पड़ता है.'
