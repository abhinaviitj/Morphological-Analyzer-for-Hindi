<ळिटेरटुरे><ऐस्सय्स्><षइन ख्रिस्ह्न><शम्कलिन् ःइन्डि खहनि><१९८७><इब्हुटि फुब् (ःइन्डि खट्ह शहिट्य)><ढेल्हि><७१-७५><२०१०><षइन ख्, शम्कलिन् खहनि, ऐस्>

+ इतिहास अपनी प्रक्रिया में तेजी से बदल रहा है, जीवन में भीड़-भाड़ और
निर्वैयइतकता की प्रधानता हो रही है. व्यइत अपने जीवन की सार्थकता पर प्रश्न
चिह्न लगता है, उसकी इच्छाएं अपूर्ण रह जाती हैं, कल्पना का महल जो उसने स्वतन्त्र
भारत में देखना चाहा था वह पूरा नहीं हो पाया. आज व्यइत जीवन को सामने से न
देखकर उसे तटस्थ होकर देख रहा है, तभी उसको दैनिक जीवन में भी बोरियत का अहसास लग
रहा है, रचनात्मक होने की अपेक्षा वह ध्वंसात्मक प्रवृत्ति को अपना रहा है फलतः
वर्तमान व्यवस्था निराशा और दमन को जन्म देने वाली हो गयी है. राजनीतिक, आर्थिक और
सामाजिक सभी क्षेत्रों में एक हलचल-सी दीख पड़ती है और विघटन, संत्रास, भय, आक्रोश,
बदलते रिश्ते तथा अकेलेपन का एहसास व्यइत को कचोटता है. व्यइत आज विषमताओं से
मुइत पाने के लिए छटपटा रहा है. इसी अराजकता का प्रभाव साहित्य में भी देखने को
मिलता है. हिन्दी-कथा-साहित्य में भी निराशा, कुण्ठा, अनास्था, टूटन, अलगाव और
अकेलेपन के स्वर को उठाया गया और इस प्रकार से कहानी की दिशा और धरातल ही बदल गया.
कहानीकारों ने अपने आस-पास को देखा और यथार्थ चित्रण करने लगे, यह यथार्थ-बोध ही
उसकी अपनी परम्परा का नवीनतम संस्करण है. व्यइत ने परम्परागत मूल्यों पर प्रश्न
चिह्न लगाये, कहीं उसकी स्वाभाविक मनोवृत्तियों को आदर्श ने नियंत्रित कर रखा था
अतः यह सब बदलता जा रहा है. मूल्य बदलाव के साथ संवेदनाएं, अनुभूति और प्रवृत्तियां
भी बदलीं, यह बदलता परिदृश्य ही कहानी साहित्य में यथार्थ रूप में आंका जा सकता है.
आज के जीवन का महत्त्वपूर्ण अंग आधुनिकता है और जीवन के साथ-साथ साहित्य में भी
आधुनिकता की अभिव्यइत है. इसे अनेक रूपों में आंका गया है-कहीं वास्तव की
अभिव्यइत में, कहीं कथानक की सपाटता में और कहीं तटस्थता में, कहीं व्यइत के
विघटन में और कहीं अन्त के खुलेपन में. हिन्दी कहानी इन्हीं स्तरों से गुजरी है.
सन् १९७५ ई. से कितनी ही लेखिकाओं की अच्छी कहानियां हिन्दी जगत् को मिली हैं
जिनमें मालती जोशी, प्रतिभा वर्मा, दीप्ति खण्डेलवाल, मेहरुइनसा परवेज, शशिप्रभा
शास्त्री, मृदुलागर्ग और निरुपमा सेवती की कहानियां प्रमुख हैं. इन कहानी-~कारों ने
समकालीन कहानी में व्यइत के अन्तर्द्वन्द्व को उभारा है. 'कीड़ा रेशम का' कहानी
में नारी के अन्तर्द्वन्द्व को कमलादत्त ने चित्रित किया है. यहां नारी विवाहित है
पर वह अलग है, वह भीड़ से अलग है, भीड़ में मिलना चाहती है. वह अपने को हर तरफ बहने
देना चाहती है पर बह नहीं सकती. बौद्धिक स्तर पर वह अन्य व्यइतयों से जुड़ना
चाहती है पर फोन पर फोन आने पर वह अपने को शादीशुदा बताती है. वह अपने को रेशम के
उस कीड़े की तरह मानती है जिसके लिए अण्डे से लारवा और लारवा से प्यूपा तक पहुंचने
के लिए सुनहरे सुन्दर रंगों वाला रेशमी कवच पहनना बहुत जरूरी था, वयस्क होने लिए उस
कवच को तोड़ना भी जरूरी था लेकिन यह ऐसा अभिशप्त कीड़ा है जो सुनहरे रंगों के जाल
में फंस गया है वह कभी उसे तोड़ नहीं सकेगा, कभी वयस्क नहीं होगा-बस धीरे-धीरे सूख
कर खत्म हो जायेगा.
विद्रोह का स्वर भी स्वंतत्रता के पश्चात् दूसरे संदर्भ में आया. स्वतंत्रता से
पूर्व हिन्दी कहानी में जो आक्रोश प्रकट किया गया है वह एक सरकार विशेष या विदेशी
सत्ता के प्रति था. धार्मिक रूढ़ियों और आर्थिक विषमता के प्रति था परन्तु
स्वतंत्रता  के पश्चात् इसमें गुणात्मक परिवर्तन आये. स्वतंत्र भारत में जनसंख्या
और बेकारी बढ़ती गयी, देश-विभाजन से शरणार्थियों की समस्या भी उत्पन्न हुई. पुराने
मूल्यों को नकारा गया, भ्रष्टाचार का प्रभाव साहित्य पर भी पड़ा, औद्योगिक उन्नति
के फलस्वरूप गांव से लोग शहरों की ओर आ गये, सम्बन्धों में परिवर्तन होने लगा, नये
सम्बन्ध पनपने लगे. स्वातंत्र्योत्तर हिन्दी कहानी में लेखक ने भी व्यइत के
असन्तोष को अनुभव किया. यही कारण है कि लेखक का मुहावरा आक्रामकता बन गया.
स्वातंत्र्योत्तर हिन्दी साहित्य में यह आक्रोश कहीं सामाजिक व्यवस्था के प्रति
प्रकट किया गया है तो कहीं राजनीतिक व्यवस्था के प्रति, कहीं सांस्कृतिक व्यवस्था
के प्रति है तो कहीं पुराने मूल्यों के प्रति है.
गीता मुकर्जी की कहानी 'एक विद्रोह-व्यइतगत' में नारी का विद्रोह है, उसे बचपन
के साथी ने न जाने कितनी बार रुलाया और फिर आंसू पोंछे पर अन्त मे जो रूलाया तो चुप
कराने नहीं लौटा. उर्मिला में विद्रोह की अग्नि भड़क उठी वह चली गयी. उसने सारे
पुरुष वर्ग को एक जैसा समझा. उसने ठान लिया कि वह इस व्यवस्था, समाज, वर्तमान और
भविष्य से कुछ नहीं लेगी. कुसुम असल की कहानी 'स्पीड ब्रेकर' में दाम्पत्य जीवन की
ऊब है. इस ऊब का कोई स्पष्ट कारण भी नहीं दीखता पर आज का व्यइत अपनी निजता के
खोने का एहसास देता है. इसमें जयन्ती, तरू और कहानी कहने वाला-तीनों इस निजत्व के
खोने से ऊबे हुए हैं, जैसे उनका अपना आप कहीं वजूद में ही नहीं है-हमेशा हम बातें
करते हैं दूसरों की, अपने आसपास के व्यइतयों की, पति की, बच्चों की यहां बैठकर
अकेले होकर भी कहां अकेले हो पाते हैं. कोई न कोई चिन्ता या गम हमारे निकट मंडराता
है. कभी अपने लिए हम नहीं सोचते. कितनी विडम्बना है कि अपनापन हमारे अपने लिए कोई
महत्त्व नहीं रखता. ऐसी स्थिति में व्यइत चादर-सी ओढ़ाई जिन्दगी को लादे चले जा
रहे हैं और उदासी की परत उन पर जमी है. सारे जीवन पर खालीपन, एक धुंधला सन्नाटा
छाया है परन्तु यह सब अपना दृष्टिकोण है. भारतीय परिवारों में कम प्रतिशत उन
परिवारों की है जहाँ समस्याएं कम और ऊब ज्यादा है. भारत के औसत परिवार की ऐसी
कहानियां नहीं हैं, ऐसा मैं समझती हूं.
कमलेश्वर की एक कहानी 'बयान' की चर्चा बहुत चल रही है. इसमें एक औरत पति की
आत्महत्या के बाद स्वयं अपने जीवन के क्षणों को बयान करती है. जो जीवन वह किसी को
बताना नहीं चाहती थी-वही बिखर गया, अब केवल उसकी यादें ही रही हैं. पहले प्रेंम को
भूलकर वह विवाहित जीवन जीने लगी परन्तु वह अधिक समय नहीं चला. उसके पति फोटोग्राफर
थे, दो चित्रों को लेकर उन्हें नौकरी से निकाला गया. आर्थिक कठिनाई में उनकी सारी
स्थिति डांवाडोल हुई, उसने अपनी ही औरत की अधनंगी तस्वीरें छपवायीं और उनके जीवन का
हंगामा यहीं से आरम्भ हुआ, ये तस्वीरें लेकर शीशे में देखते रहे, काफी समय तक अपना
मुंह आईने में देखते रहे, तभी से उनकी आंखों से खून की धार बहने लगी थी. इसका कारण
खोजने के लिए वह बयान देती है-अगर बहुत मामूली तरह से सोचिए, तो वजहें-मैं हो सकती
हूं, वे खुद हो सकते हैं, वे तस्वीरें भी हो सकती हैं और वह आईना भी हो सकता हैं
जिसमें बार-बार वे अपनी शक्ल देख रहे थे. नतीजों और उनके कारणों तक पहुंचने का यही
सब आसान तरीका हो सकता है कि सारी जिम्मेदारी इन चार चीजों पर थोप दी जाए-मैं,वे,
तस्वीरें और आईना.
आधुनिक जीवन की पकड़ और संवेदना जैसी मन्नू भण्डारी की कहानियों में है वैसी कम
कहानियों में देखी जाती है. उन्होंने कई बहुत अच्छी कहानियां दी हैं-'कील और कसक'
'ऊंचाई', 'यही सच है'-के क्रम में उनकी 'त्रिशंकु' भी आती है. इन्होंने पारिवारिक
जीवन के संघर्ष को लिया है, पीढ़ियों के अन्तराल को महसूस किया है और नारी-मन की
संवेदनाओं को अभिव्यइत दी है. इन्होंने 'यही सच है' में स्त्री-पुरुष सम्बन्धों
को कई कोणों से देखने की कोशिश की है. इस कहानी की दीपा जिस सम्बन्ध को टूटा जानकर
भूल चुकी थी उसकी जड़ें हदय की अतल गहराइयों में जमी हुई थीं इसका एहसास उसे बाद
में होता है. मनुष्य जिस चीज को भूला होता है वह भी ह्दय के किसी न किसी कोने में
दबी रहती है. कहानी के अन्त में उसे लगता है-"यह स्पर्श यह क्षण ही सत्य है, बाकी
सब झूठ है, अपने भूलने का, भरमाने का, छलने का प्रयास है. यहां नारी भी वर्तमान में
जीना चाहती है. 'त्रिशंकु' भी इनकी बहुचर्चित कहानी है जिसमें पीढ़ियों की अन्तराल
और परम्परा के प्रति विद्रोह है. इसमें मां ने स्वयं प्रेम-~विवाह कर नाना से
मोर्चा लिया था, वह विवाह-संस्था के नकली और खोखलेपन को स्वीकार करती है परन्तु साथ
ही अपने विवाह सम्बन्धों को जोर से पकड़े हुए है जो नारी लीक से हटकर चलने के पक्ष
में है, अपनी पुत्री को स्वतंत्र रखती है, उसे लड़कों से दोस्ती करा देती है, जो
अपनी पुत्री की मां नहीं साथिन है, वही पुत्री और शेखर के सम्बन्धों पर क्रुद्ध
होती है. उसे पुत्री से सुनना पड़ता है-'मम्मी, तुम भी कमाल करती हो, अपनी जिन्दगी
को लेकर भी तुम सपने देखो और मेरी जिन्दगी के सपने भी तुम ही देख डालो. कुछ सपने
मेरे लिए भी तो छोड़ दो.' इस कहानी में पुत्री का मन होता कि कहे 'जो उसकी पीढ़ी
पच्चीस साल की आयु में काम करती थी, वही काम आज की पीढ़ी पन्द्रह साल की आयु में कर
सकती है.' मां का विचार है यदि कोई अपने रास्ते से भटक कर गिरे तो उठाने वाला होना
चाहिए जब कि लड़की सोचती है कि जो चलेगा, वह गिरेगा ही, वह उठेगा भी और खुद ही
उठेगा. पुत्री दिखाना चाहती थी कि वह भी उसी की बेटी है. उसने जैसे नाना से मोर्चा
लेकर अपना रास्ता बना लिया वैसे ही वह भी कर सकती है परन्तु कठिनाई यह भी थी कि
उसकी मम्मी दो पीढ़ियो के बीच झूल रही है. वह कभी नाना की पीढ़ी बन जाती है और कभी
अपनी पुत्री के साथ जुड़ जाती है. नयी पीढ़ी एकदम पुराने को नकारती है, पुरानी
पीढ़ी की भी अपनी मान्यताएं थीं परन्तु यह बीच वाली पीढ़ी न पुरानी से जुड़ी है न
नये से, उनकी स्थिति बीच की है, त्रिशंकु जैसी, कभी वहां कभी यहां. इस कारण पुत्री
सोचती है-नाना पूरी तरह नाना थे-शत-प्रतिशत और इसी से मम्मी के लिए लड़ना कितना
आसान हो गया होगा. इन मम्मी से लड़ा भी कैसे जाये, जो एक पल नाना होकर जीती हैं तो
एक पल मम्मी होकर. नयी पीढ़ी अपना रास्ता चुनने का अधिकार रखती है. अपनी जिन्दगी
के निर्णय लेने में स्वतंत्र है, यह पीढ़ी पुरानी पीढ़ी का हस्तक्षेप नहीं करती. आज
का भारतीय मानस संस्कारों और आधुनिकता के द्वन्द्व में इस कदर घिरा हुआ है कि उसका
स्थिति लटके त्रिशंकु की हो गयी है. बौद्धिकता का दबाव उसे कथित आधुनिकता की ओर
धकेलता है और संस्कार-~गत तथा सामाजिक स्थितियां उसे परम्परागत मूल्यों की ओर वापस
खींच लाती हैं. इस त्रिशंकु की स्थिति का बड़ा सही जायजा इस कहानी में उपलब्ध है.
समकालीन कहानी में सेक्स को काफी उभारा गया है. यह ठीक है कि जीवन में इसका अपना
महत्त्व है परन्तु केवल चौंकाने के लिए साहित्य में इसका चित्रण खतर-~नाक है. पहले
भी इस पक्ष का चित्रण किया गया है. उपेन्द्रनाथ अंश्क के 'पलंग' में इसे दिया है.
यशपाल की कहानियों में इसका चित्रण मिलता है. 'तुमने क्यों कहा था मैं सुन्दर हूं'
में निगम और माया दोनों ही क्षय रोग के शिकार हैं. माया के सामने कोई भविष्य नहीं
है क्योंकि उसकी आयु छोटी है. करीब चौबीस-पच्चीस वर्ष और उसके पति की आयु पचास
के लगभग. वह मां न होते हुए भी कानूनन पांच बच्चों की मां है, तीसरी पत्नी है, निगम
माया में जिजीविषा उत्पन्न करता है, वह निगम से तृप्ति चाहती है. निगम के इनकार
करने पर वह कहती है कि 'तुमने क्यों कहा था कि मैं सुन्दर हूं ?' यहां संवेदना की
गहराई है.
कमलेश्वर की 'मांस का दरिया' पढ़ने से एक पूरे वर्ग की संवेदना उभरती है, उस वर्ग
के जीवन की यथार्थता और विवशता का आवरण हट जाता है परन्तु बाद की कहानियों में यौन
विषयक पुरा-मूल्यों का अस्वीकार है. राजेन्द्र यादव ने 'प्रतीक्षा' में दो नारियों
के समयौनाचार की कहानी देकर अभिनव कोण की ओर इंगित किया है परन्तु दूधनाथ सिंह की
'रीछ' और महेन्द्र भल्ला की 'एक पति के नोट्स' में अतिशय स्वच्छन्दना है जो केवल
वर्णन के लिए ही लगती है. सुरेन्द्र पांडेय ने इसे और कोण से उठाया है. पति
दुराचारी है, घर आकर पत्नी से दुर्व्यवहार करता है, उसे पीटता है, गालियां देता है,
इस पुरुष के राक्षसी पंजे खून से लथपथ दिखते हैं. यह पति ऐसा है जो किसी
कन्सन्ट्रेशन कैम्प से भागकर आ रहा है-भयानक यन्त्रणा और त्रास को भोगते हुए. नारी
के जीवन में पुत्र ही ऐसी अवस्था में सहारा देता है, वह उसे अपने उपदेशों से बनाना
चाहती है परन्तु ज्यों ही पति की आदतों में परिवर्तन आता है, वह पुत्र की उपेक्षा
करने लगती है.
नया कहानीकार प्राचीन मूल्यों का इसलिए विरोध करता है क्योंकि वह उन्हें आरोपित
समझता है. शायद आज से पहले कथाकार ने अपने विषय का ऐसा सीधा सामना कभी भी नहीं किया
था, वह अपने विषय के प्रति कभी भी इतना ईमानदार नहीं था क्योंकि इस यथार्थ को देखने
के लिए पहले का कथाकार कोई न कोई चश्मा सामने रखता था. आज का कहानीकार मूल्यों को
नया अर्थ दे रहा है. आज विवाह अदालत में भी होता है. त्याग, उदारता एंव दया
सम्बन्धी नार्म मद्धिम पड़कर समाप्त हो गये हैं. यही मूल्य बदलाव, कहानी में भी
देखा जा सकता है. प्रेम में देवदास और पारो की कहानी रूढ़ बन गयी है परन्तु मालती
जोशी ने इस रूढ़ि को तोड़कर प्रस्तुत किया है. उनकी 'एक और देवदास' में नारी को
पुरुष आधे रास्ते से ही छोड़ता है पर पत्नी की मृत्यु के पश्चात् उसे फिर सहायता
चाहिए. वह अपनी पुत्री को अपनी पहले की प्रेमिका वर्तमान होस्टल वार्डन के पास रखता
है जिसका ईर्ष्यालु मन उसको डांटने पर विवश करता है. इसने अपना रास्ता चुन लिया था,
वह प्रकाश नारायण से पुनः विवाह का प्रस्ताव नहीं सुनना चाहती थी. देवदास और पारो
की कहानी कभी सुखान्त हुई है भला ! उस जन्म में पारो ने अनचाही गृहस्थी का बोझ ढोया
था, इस बार यह मजा देवदास को भुगतने दो. प्रकाश नारायण के पास केवल पुरुष की आंखें
थीं अतः उसने और चुनाव किया, वह सोचता था बच्चों के सामने पढ़ायी, कैरियर, फ्यूचर
है परन्तु उसका अपना जीवन एक वैक्यूम है इसलिए उसने स्पष्ट रूप से यथार्थ को
अभिव्यक्त किया--~मेरा दोष सिर्फ यही है कि मैं ईमानदारी से स्वीकार करता हूं कि
मैं साधु महात्मा नहीं हूं, एक साधारण-सा इंसान हूं. तुम चाहो तो मुझे कमजोर इंसान
कह सकती हो. यह देवदास पारो के विरह में शराब पीकर अपना जीवन समाप्त नहीं करता
अपितु एक के बाद एक औरत बदलता है.
अजनबीपन का बोध हिन्दी कहानी में निरन्तर विकसित होता जा रहा है. यह अजनबीपन,
आत्मनिर्वासन की स्थिति है. भीड़ में होकर अकेले रहना, सम्बन्धों में रह-~कर
अकेलेपन का एहसास आधुनिक जीवन की विडम्बना है. इसमें सारे सामाजिक और मानवीय
सम्बन्ध अर्थहीन हो जाते हैं. डॉ. नामवर सिंह के शब्दों में निर्वासन की स्थिति में
जब तमाम सामाजिक और मानवीय सम्बन्ध व्यर्थ प्रतीत होने लगते हैं तब जो पाशव है वही
मानवीय हो जाता है और मानवीय पाशव. आधुनिक मानव का अकेलापन उसकी ट्रेजडी है और इसे
हिन्दी कहानी में देखा जा सकता है. निर्मल वर्मा की 'परिन्दे' में इसी का स्वर है,
मोहन राकेश की 'मिसपाल' में यही उभरा है. उषा प्रियंवदा की 'वापसी' में इसी अजनबियत
की गन्ध है. गजाधर बाबू रिटायर होकर उमंग और उल्लास से अपने परिवार के मध्य रहने के
लिए आते हैं. कई वर्षों की दीर्घ अवधि में उनके तथा परिवार के अन्य सदस्यों के
विचार में इतना अन्तर आ गया था कि वह अपने ही घर में अपने को अजनबी पाते हैं.
