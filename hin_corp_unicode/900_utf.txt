<शोचिअल् श्चिएन्चे><ळिन्गुइस्टिच्स्><ण्. ष्. खल्वोर्><ःइन्डि खोस्ह् शहिट्य शमिक्स्ह><१९८१><शुन्डेर् शहिट्य शडन्><भइटुल् ं.फ्.><४६ टो ५२><२०-८०><खल्वोर् ःइन्डि खोस्ह् शहिट्य><ढ्हनन्जय् खुमर्>

वर्तमान शताब्दी के प्रथम दशक में हिन्दी में कतिपय अँगुलियों पर गिनने योग्य
कोई छोटे-मोटे ४-५ काम चलाऊ कोश ग्रन्थ थे जो तत्कालीन हिन्दी की
आव-~श्यकतानुसार पर्याप्त अनुभव किए जाते थे. किन्तु उस समय से ही हिन्दी-सेवी
तथा प्रेमियों ने हिन्दी का भावी भविष्य विकसित और उज्ज्वल होने का आभास पाकर
एतदर्थ एक समृद्ध कोश के बीजारोपण का भागीरथ प्रयत्न किया. इस अथक प्रयास और
साहसिक कदम के फलस्वरूप नागरी प्रचारणी सभा, काशी ने सन् १९०९ में एक बृहत् तथा
सर्वांगपूर्ण कोश हिन्दी शब्द सागर के निर्माण का बीड़ा उठाया जिसकी पूर्णाहुति
सन् १९२९ ई. में हुई थी. निस्संदेह सभा का यह कार्य श्रम, लगन, समय, सावधानी,
द्रव्यसाध्य तथा कलात्मक था. किन्तु अब यह समय की दौड़ में पिछड़ गया है. इसके
निरंतर नवीकरण, संशोधन तथा परिवर्द्धन की नितान्त आव-~श्यकता है. यहाँ पर यह
कहना गलत होगा कि जो पुराना है वह सब बेकार है और जो नया है वह सब कुछ अच्छा
है. यह सत्य है कि ऐसे विशाल और सर्वांगपूर्ण कोश को अस्तित्व में लाने में
वर्षों तक सैकड़ों कर्मचारी वर्ग तथा विपुल धनराशि की जरूरत पड़ती है. ऐसे विशाल
कोश अध्येताओं, जिज्ञासुओं तथा पुस्त-~कालयों में संदर्भ के विशेष काम में आते
हैं इनका मूल्य भी अधिक होने से जनसा-~धारण द्वारा इनका क्रय किया जाना बहुत
कठिन होता है. अधिकांश जन इनसे परि-~चित भी नहीं होते हैं.
जनसाधारण के दैनिक उपयोग के लिए ऐसे कोश की तुरन्त आव-~श्यकता है जो परिनिष्ठित
या टकसाली हिन्दी कोश का काम दे सके जिसमें एक लाख तक शब्द हों और जिसका मूल्य भी
(४५-५०रु.) के इर्द-गिर्द हो. इधर हिन्दी में जो शब्द प्रचलित हैं, पुराने
शब्दों के जो नये अर्थ बने हैं तथा राजकाज, विधि, विज्ञान, कृषि, कल-कारखाने,
सेना, युद्ध, शान्ति, धर्म, व्यवसाय, सहयोग, राजनीति तथा व्यवहार विषयक एवं
देशी तथा विदेशी भाषाओ से आगत शब्द इत्यादि के लिंग, वचन, अर्थ और उपयुक्त
व्याख्या अपेक्षित है. "अच्छा शब्दकोश वही माना जायगा, जिसमें पर्याय यथा साध्य
कम हों, परन्तु शब्दों की व्याख्याएं पूरी, स्पष्ट और ऐसी ठिकाने की हों कि शब्द
का यथार्थ आशय या भाव समझ में आ जाय, शब्दों का उचित मूल्य निर्धारित हो जाय और
हमारी भाषा का स्वरूप स्थिर हो सके. इसके सिवाय इस समय हमें बहुत अधिक नये
शब्दो की भी आवश्यकता है. यदि हम अपने पुराने शब्दों का नये सिरे से मूल्यांकन
करके उनका अर्थ विस्तार और भावमूल्य निर्धारित कर लें तो हमारा काम बहुत हल्का हो
सकता है, और हम बहुत से नये शब्द गढ़ने के परिश्रम से बच सकते हैं." एक
पारिभाषिक शब्द कोश के निर्माँण के लिए तो हमें नये-नये शब्द गढ़ने की आवश्यकता
होती ही है जिसमें शब्द-वर्ग विशिष्ट अर्थ तथा प्रयोग क्षेत्र की परख अपेक्षित
है.
अर्थक्रम और उनकी आवश्यक संख्या पर बल जरूरी है. कोरी शब्द संख्या बढ़ाना व्यर्थ
है. प्रायः परिभाषाएं लम्बी तथा अस्पष्ट होती हैं जिसके कारण हिन्दी इतर
भाषा-भाषियों तथा विदेशियों को कठिनाई का सामना करना पड़ता है. परिभाषा स्पष्ट
और संक्षिप्त होनी चाहिए.
यह एक आम बात है कि हिन्दी के नये कोशों में देशी तथा विदेशी भाषाओं के अनेक ऐसे
शब्द संकलित कर लेते हैं जिनका हिन्दी में प्रयोग सीमित, कम अथवा बिलकुल ही नहीं
हुआ है. यह समस्या संस्कृत, उर्दू तथा अँगरेजी आगत शब्दों के सम्बन्ध में अधिक
है. इस सम्बन्ध में कोशकार सजग नहीं हैं. वह कभी ऐसे शब्दों को पहला अर्थ देते
हैं और कभी दूसरा अर्थ देते हैं, और तीसरा अर्थ भी देते हैं जिनका हिन्दी में
कभी प्रयोग नहीं हुआ है. यदि हिन्दी में वह कहीं प्रयुक्त भी होता है तो उसका
अर्थ दूसरा ही होता है. यह ध्यान रखने की बात है कि हिन्दी की शब्दावली अब एक
मिश्रित शब्द सम्पदा है. उसमें अनेक भाषाओं के शब्द आकर घुल-मिल गये हैं.
हिन्दी में आगत शब्दों का अर्थ देते समय यह ध्यान रखना आवश्यक है कि वे
हिन्दी भाषा में एक अर्थ में प्रयुक्त होते हैं.
प्रायः हिन्दी में अभी कोशों से कोश बनते चले आ रहे हैं, पुस्तकों, पत्र-~पत्रिकाओं,
जन-सम्पर्क, आकाशवाणी आदि से नहीं. हिन्दी में प्रचलित भाषा के कोश की कमी है,
पाठशालाओं, महाविद्यालयों तथा विश्वविद्यालयों के पाठ्यक्रमों में अवधी, ब्रजभाषा
तथा राजस्थानी की कवितायें रखी जाती है और पढ़ाई जाती हैं. अतः खुमाणरासो से
लेकर रामचरित मानस तक तथा पदमावत से लेकर कामायनी तक के शब्दों का कोश में
समावेश एक अनिवार्य आवश्यकता है. आधुनिक कवियों के शब्द प्रयोग का भी नये हिन्दी
कोश निर्माँण में प्रवेश बहुत जरूरी है. उनके नये प्रतीक और अर्थ एक कोशकार को
गहन अध्ययन पर बल देता है. अँगरेजी कोशों का सम्पादन प्राथमिक, माध्यमिक, उच्चतर
माध्यमिक, स्नातक, और स्नातकोत्तर कक्षाओं के विद्यार्थियों की आवश्यकतानुसार
किया जाता है जिससे उन्हें बड़ी सुविधा होती है. हिन्दी वालों को भी इस सम्बन्ध
में विचार करके ऐसे सुविधापूर्ण कोशों का निर्माण शीघ्र करना चाहिए ताकि
शब्दभार, ज्ञान तथा शब्दावली स्तर के अनु-~सार क्रमशः बढ़ती चले. इस दिशा में
अभी तक जो थोड़ा प्रयास हुआ है वह महज एक व्यापारिक दृष्टिकोण का ही कारण
है.
कोश निर्माण में कोशकार को शब्दो के विभिन्न स्थलों में विभिन्न अर्थों का
द्योतन करने वाले सूक्ष्म भेदों का निर्णय तथा निरूपण करना होता है. किस शब्द का
कौन-सा अर्थ मुख्य है तथा कौन-सा गौण इसकी पूरी-पूरी जानकारी तथा छानबीन करनी
पड़ती है. इस कार्य से कोशकार की प्रतिभा, अध्ययन, मनन, अनुभव तथा उसके
सूक्ष्मातिसूक्ष्म विवेक की भी परख हो जाती है.
हिन्दी भाषा का एक बृहत् कोश का निर्माण करते समय इन बातों का ध्यान रखना
चाहिए --
१. हिन्दी में अमुक शब्द कब कहाँ से आया. उसका अर्थ प्रयोग बोलियों, लोक-साहित्य
 तथा हिन्दी-साहित्य एवं संवाद में कैसे होता है?
२. प्रत्येक शब्द की व्युत्पति.
३. अर्थ निरूपण प्रामाणिक साहित्य के आधार पर.
४. हिन्दी की पारिभाषिक, शास्त्रीय तथा वैज्ञानिक शब्दावली का समावेश.
५. हिन्दी साहित्य में व्यवहृत नाम, चरित्र, भौगोलिक तथा संक्षिप्त रूप.
६. मुहावरे, लोकोक्तियां तथा विलोम दें.
७. वास्तविक सर्वेक्षण.
हिन्दी में अनेक ऐसे कोशो के निर्माण की आवश्यकता है जिनसे हिन्दी के साहित्य
के विभिन्न अंगो का पूर्णता से परिचय मिल सके. जैसे - हिन्दी काव्य कोश, नाटक
कोश, उपन्यास कोश, कहानी कोश, निबन्ध कोश, जीवनी कोश, साहित्यकार कोश, कृति कोश,
शब्द प्रयोग कोश, सूक्ति कोश, पर्याय, विपर्याय, मुहावरे तथा लोकोक्ति कोश, बोली
कोश तथा व्युत्पत्ति कोश आदि-आदि.
१९.१ शब्द कोश का उद्देश्य
प्रत्येक शब्द कोश का निर्माण किसी न किसी लक्ष्य या अपेक्षित उद्देश्य की
पूर्ति के लिए ही किया जाता है. इनका एक विशिष्ट विषय, कार्य, क्षेत्र तथा
दृष्टिकोण तो होता ही है. इसके अतिरिक्त यो कुछ अभीष्ट के अध्येयताओं
जिज्ञा-~सुओं तथा शोध स्नातकों के आशयों की पूर्ति के लिए भी बनाए जाते है.
एक कोशकार को कोश-ग्रन्थ का निर्माण करते समय सामान्यतः निम्नांकित पहलुओं को
ध्यान में रखते हुए अग्रसर होना चाहिए -
१. कोश किस प्रकार के पाठको के लिए बनाया जा रहा है. जनसमुदाय उनकी मांग, जैसे
 हिन्दी-हिन्दी या एक भाषीय कोश को देखें.
२. पाठको का स्तर कैसा है, जैसे - हाईस्कूल, डिगरी, शोध तथा गहन अध्ययन आदि.
३. साक्षर-निरक्षर.
४ व्यवसाय.
५. ज्ञान - सामान्य ज्ञान कोश, पूर्णज्ञान - विश्वकोश आदि.
६. बिक्री - कोश ग्रन्थ की बिक्री तथा बाजार का अनुमान अपने पिछले प्रकाशन के
 अनुभव के आधार पर लगाया जा सकता है. यदि यह नया प्रकाशन है तो पूर्व विज्ञापन,
 मूल्य में छूट तथा ऐसे प्रकाशन की बिक्री के आधार पर-पुस्तकालयों, एजेन्टों,
 पुस्तक विक्रेताओं स्कूल, महाविद्यालय, विश्व-~विद्यालयों, शोध संस्थानों सरकारी
 या गैर सरकारी संस्थानों, विभागों आदि स्रोतों से पता लगाया जा सकता है.
७. शब्द संख्या सूचना, उसका मूल्य तथा खरीदार की क्षमता पर ध्यान आवश्यक है.
८. प्रयोग करने वाले के आशय की पूर्ति तथा किस अभिप्राय से कोश क्रय किया जाता
 है, इसे देखें.
९. शब्द कोश एक उचित सर्वेक्षण(शुर्वेय्) तथा शब्द भूगोल पर आधारित होना चाहिए.
१०.आधुनिक जिज्ञासुओं की आवश्यकताएँ क्या हैं, कोश इन्हें कहां तक पूरा करता
 है.
११.नये शब्दों का चयन, चलन और उनके अर्थ क्या हैं, जैसे - समाचारपत्र,
 पत्रिकाएं, ज्ञान-विज्ञान तथा तकनीकी विषय की पत्रिकाएं, साहित्यिक पत्रिकाएंॅ,
 विभिन्न संदर्भ ग्रन्थ, वार्षिक ग्रन्थ,डायरेक्टरीज, गजट तथा सरकारी दस्तावेज,
 पत्र, परिपत्र रिपोर्ट, अध्यादेश तथा संविधान आदि जो शिक्षित वर्ग द्वारा प्रयोग
 की जाती हैं. उपन्यास, कथा साहित्य, निबन्ध, जीवन चरित्र तथा देशाटन विषयक
 साहित्य नाटक तथा कविताएं ये नयी परिभाषा तथा प्रविष्टियों के लिये उपयोगी होगी.
१२.हिन्दी के शब्दों के सम्बन्ध में कोशकार को यह ध्यान में रखना आवश्यक होगा कि
 आजकल वास्तविक रूप से साहित्य में कितने शब्दों का उपयोग होता है. दूसरे, यह कि
 पिछले साहित्य के कितने शब्दो को पढ़ा तथा अध्ययन किया या कराया जाता है. जैसें
 स्कूलों, कालेजों तथा विश्वविद्यालयों के पाठ्यक्रमों में प्रयुक्त पुराना
 साहित्य.
१३.एक मानक तथा प्रसिद्ध शब्द कोश में टकसाली या परिनिष्ठित हिन्दी के कितने
 शब्द हैं. ग्रामीण बोलियों, स्लेंग (श्लन्ग्) तथा अन्य विषयों के कितने हैं. इनमें
 से आज के समाचारपत्र, पत्रिकाओं, पुस्तकों, आकाश-~वाणी, तथा सरकारी परिपत्र,
 आदेश, न्यायालयों तथा अन्य जीवनोपयोगी परिवेश में कौन-कौन से शब्द प्रयुक्त होते
 हैं. "अंगरेजी में लगभग २५०,००० सक्रिय शब्द प्रयुक्त होते हैं जो शब्दों की
 वर्तनी, उच्चारण, अर्थ, मुहावरे, पर्यायवाची, प्रयोग-स्तर तथा व्युत्पत्ति विषयक
 व्यवह्रत होते हैं."
१४.कोशकार के स्वयं के निर्मित उदाहरण स्वरूप वाक्य तथा विभिन्न कृतियों और
 कृतिकारों के प्रयुक्त उद्धरण.
१५.एक कोश का सम्पूर्ण निर्माण कार्य-निरूपण, विवेचन तथा स्वरूप आदि ठीक-सा
 व्यवस्थित एवं सन्तुलित होना चाहिए ताकि जिनके लिए वह बनाया गया है वे उसे
 समझें, लाभान्वित हों, अन्यथा उनकी मांग न होने पर वे निरर्थक प्रामाणित होंगे.
कोश-ग्रन्थ वही अच्छे प्रामाणित होते हैं जो किसी विशिष्ट लक्ष्य बिन्दु(उद्देश्य)
को दृष्टिगत करते हुए एक मूर्ति के सदृश सर्वांग रूप से संवारे और सजाए जाते हैं.
दूसरे, जो एक ही उद्देश्य के प्रतीक होते हैं, जैसे - बाल-शब्दसागर, संक्षिप्त
हिन्दी शब्द सागर तथा बृहत् शब्दसागर, आदि.
 कोश-निर्माण के उपयोगी सिद्धांतो, व्यवहारों तथा तविषयक अनसुलझी समस्याओं तथा उनके
समाधानों पर विचार विमर्श हेतु हिन्दी विद्यापीठों, संस्थानो,विश्वविद्यालयो, सरकारी
विभागों, पुस्तक प्रकाशक व विक्रेताओं,विशेषज्ञों,शोध-स्नातकों तथा विदेशी प्रतिनिधि-
विशेषज्ञो की एक विचार-गोष्ठी के आयोजन की तुरन्त आवश्यकता है. आगे भी ऐसे प्रयास
निरंतर चलते रहना चाहिए. इससे हिन्दी कोश-रचना की दिशा में एक
नया मोड़ विकास के रूप में सामने आयेगा और एक मौलिक, वास्तविक तथा स्वस्थ
परम्परा की नींव पड़ेगी. इसके लिए पर्याप्य सरकारी सहायता अपेक्षित है.
चूंकि,'दाम करावे काम' वाली कहावत सर्वप्रसिद्ध है. दूसरे, कोश प्रकाशन कार्य भी
बिना किसी सरकारी सहायता के ठीक-ठीक संभव नहीं है. एक जितना बड़ा कोश होगा उसके
निर्माण में उतना ही बड़ा धन, समय, श्रम, सहायक तथा प्रतिभा की आवश्यकता होगी.
प्रसंगवश यहां पर कोशविज्ञान की समस्याएं सम्बन्धी इंडियाना यूनि. की एक
रिपोर्ट में दिए गये कतिपय बहुत सामान्य मंतव्यों का उल्लेख दृष्टव्य है -
१. शब्द कोशों का निर्माण उनके प्रयोक्ताओं के विशेष वर्ग को मस्तिष्क में रखते
हुए तथा उनकी विशिष्ट आवश्यकताओं के लिए होना चाहिए.
२. प्रविष्टियाँ जहाँ तक संभव हो सभी प्रविष्टियां सहज रूप में ढ़ूढ़ी जा सकें;
असाधारण रूप की या तो पूर्ण प्रविष्टि हो (यदि संभव हो), या तो फिर कम से कम
प्रमुख शब्द के लिए संदर्भ दिया जाय. यदि संभव हो तो मुहावरे प्रत्येक अंगभूत
शब्द के साथ दिए जायं. सामान्यतः यह तय किया गया कि यह कहां तक वैज्ञानिक होगा,
यदि व्युत्पत्ति की दृष्टि से परस्पर सम्बद्ध शब्द एक पास दिए जाय, छात्रों को
इससे कोई लाभ नहीं मिलेगा, फिर वे घण्टों तक उन शब्दो को खोजनें में समय नष्ट
करें जो शब्द अपने स्पष्ट वर्णक्रमानुसारी स्थान पर नहीं हैं.
३. प्रत्येक शब्द के साथ में उससे सम्बन्धित आवश्यक वाक्य रचना-कर्मों के भेद
विषयक तथ्य, पूर्वसर्गिक वाक्यांश, कर्ता, अन्वय, आदि सम्मिलित किए जाने चाहिए.
४. जहां पर शब्द प्रयोग के प्रभिन्न स्तर(शिष्ट, साहित्यिक, बोलचाल का, अशिष्ट,
महिलाओं के मध्य नहीं, आदि) यदि संभव हो तो इन सभी को सावधानी से चिन्हित कर
देना चाहिये. यही (बात) बोली-विभिन्नता, डिगलासिया (ढिग्लोस्सिअ) तथा वैसी ही
परिस्थितियों पर लागू होती है.
५.छान-बीन के आधार पर अर्थगत संरचना अभीष्ट है तथा जहां पर हमारे पास पहले से
ही - असंगति, ःय्पोन्य्म्य् पर्याय आदि के सम्बन्ध में बतलाने के लिए पर्याप्त
जानकारी उपलब्ध है, यह (सब कार्य) जहां तक संभव हो अत्यधिक मितव्ययी रूप से
सम्पन्न होना चाहिए. किन्तु, इस सम्पूर्ण क्षेत्र में गहन अनुसंधान की बहुत
आव-~श्यकता है. विनरिच ने प्रत्येक शब्दकोश के निर्माण के हेतु शब्दों के अर्थ
पर एक वास्तविक सर्वेक्षण कार्य करने पर बल दिया.
हिन्दी में एक बृहत् कोश के निर्माण की नितान्त आवश्यकता तथा एतदर्थ अपेक्षित
शब्द संग्रह, परिवेश क्षेत्र, धन, श्रम, समय, मेधावी कोशकार और उसकी टीम पर बल
देते हुए भी आधुनिक अनुवाद विषयक कठिनाइयों को दृष्टिगत करते हुए द्विभाषी कोशों
हिन्दी-अंगरेजी, अँगरेजी-हिन्दी तथा हिन्दी इतर भाषाओं के द्विभाषी कोशों
हिन्दी-गुजराती, हिन्दी-मराठी, हिन्दी-तमिल, हिन्दी-बंगला और हिन्दी-उर्दू,
उर्दू-हिन्दी की भी तुरन्त आवश्यकता है. यह भी इस समय की एक अनिवार्य आवश्यकता
है जिसकी पूर्ति करने से हिन्दी इतर भाषा-भाषियों की हिन्दी सीखने, अपना
शब्दभण्डार बढ़ाने, अनुवाद कार्य तथा पारस्परिक व्यवहार एवं ज्ञान की जानकारी
प्राप्त करने में सहायता मिलेगी.
