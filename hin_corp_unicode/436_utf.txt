<छोम्मेर्चे><ञिनन्चे><शब्य शच्हि भ्हट्ट च्हर्य><भ्रिटिस्ह् षय् खे  आड्हर्><१९७८><ंअच् मिल्लन्><णेत् ढेल्हि><२५२ टो २५७><२३००><शब्य - भ्रिटिस्ह् षज् के  आड्हर्>

उत्पाद शुल्क (क) गांजा और अफीम जैसे स्वापकों से; (ख) भारत में यूरोपीय
ढंग से तैयार की जाने वाली शराब पर शुल्क के रूप में; तथा (ग) `देशी
शराब' पर शुल्क के रूप में संग्रह किया जाता था. जैसा कि हम अन्यत्र
वर्णन कर चुके हैं मालवा और बंगाल की अफीम एजेंसियों के नियंत्रण में
अफीम का व्यापार था. बंगाल में अफीम पर सरकार का एकाधिकार था. मालवा बंबई
में होकर जाने वाली अफीम पर पार-~गमन शुल्क लगता था. बंगाल में नमक पर
एकाधिकार की भांति ही भारत में अफीम के होने वाले उपभोग पर उत्पाद शुल्क
राजस्व वस्तुत: एकाधिकार का लाभ ही था. सर-~कार लाइसेंस प्राप्त
विक्रेताओं के माध्यम से जनता को अफीम बेचती थी और सीमा शुल्क राजस्व
लाइसेंस में जुड़ जाता था. गांजे की बिक्री पर लाइसेंस शुल्क था और उसकी
खेती के लिए भी लाइसेंस लेना आवश्यक था. स्वापकों की कृषि के निषेध तथा
इस संबंध में लाइसेंस प्रणाली से इनके उपयोग की आदत को बढ़ने से रोकने
में सहायता मिलती थी. १८७१ में कृषि, राजस्व तथा वाणिज्य विभाग ने इन
स्वापकों के हानिकर प्रभावों के बारे में एक सर्वेक्षण किया और पाया इनके
प्रभाव बहुत ही खतरनाक होते हैं जिनमें पागलपन भी था. यूरोपीय ढंगों से
बनाई जाने वाली शराबों पर विदेश से आयातित ऐसी ही शराबों पर लगने वाले
सीमा शुल्क के बराबर ही शुल्क था.
देशी शराबों पर शुल्क संग्रह की दो प्रणालियां थी. एक भभका शुल्क प्रणाली
(आउट स्टिल सिस्टम) के नाम से ज्ञात थी. इस प्रणाली के अंतर्गत शराब
बनाने के भभकों पर स्थित दैनिक कर था और शराब के खुदरा विक्रेता को
लाइसेंस शुल्क देना होता था जिसका समय विशेष में शराब की बिक्री की
मात्रा से कोई संबंध नहीं होता था. जिला अधिकारियों द्वारा किए जाने वाले
नीलाम में विक्रेता एकाधिकार संपूर्ण अधिकार) खरीदता था. वस्तुत: यह शराब
बेचने का अधिकार इजारा करने की प्रणाली थी. इजारेदार उसी कस्वे अथवा शहर
में दुकाने खोल सकता था जिसके लिए उसे इजारा मिला होता था. यह विश्वास
किया जाता था कि इस प्रणाली में भारी संख्या में शराब खानों और शराब की
दुकानों के खुलने पर रोक रहेगी. इस प्रणाली का दोष था कि इसमें लाइसेंस
पा जाने वाले व्यक्ति को यथासंभव भारी मात्रा में शराब बेचने की प्रेरणा
मिलती थी क्योंकि लाइसेंस शुल्क पहले ही निर्धारित हो जाता था इसका शराब
की बेची जाने वाली मात्रा से कोई संबंध नहीं होता था. इसलिए विक्रेता का
स्वाभाविक प्रयास यही होता था कि वह अधिक से अधिक मात्रा में शराब बेचकर
यथासंभव अधिक लाभ अर्जित करे. बंगाल सरकार ने संत्रस्त होकर देखा कि
लोगों में शराब पीने की आदत बढ़ रही है. इसके लिए शराब के व्यापारी ही
उत्तरदाई थे. (जिनका लाभ केवल इस बात पर ही निर्भर होता था कि वे शराब के
उपभोग को कितना बढ़ा सकते हैं.) बंगाल सरकार के अनुसार यह इस देश में
हमारे प्रशासन के लिए सबसे बड़ा कलंक की बात है. उत्पादन शुल्क की दूसररी
प्रणाली सदर शराब कारखाना प्रणाली के नाम से थी. इस प्रणाली की मुख्य
विशेषता यह थी कि इसके अंतर्गत शुल्क की राशि वास्तविक उपभोग के लिए
उपलब्ध होने वाली मात्रा पर निर्भर होती थी. इस प्रणाली को सदर शराब
कारखाना प्रणाली (सदर डिस्टिलरी सिस्टम) इसलिए कहा जाता था क्योंकि सरकार
ने केंद्रीय शराब कारखाना स्थापित कर दिया था. जिसमें वे लोग शराब का
उत्पादन करते थे जो इसकी उत्पादित मात्रा पर शुल्क देते थे. इस प्रकार
उत्पादित शराब को ये विक्रेताओं को दे देते थे जिन्हें एक लाइसेंस शुल्क
देना होता था. भारत सरकार `आवकारी प्रशासन पर लगाए गए इस आरोप का निराकरण
करने के लिए उत्सुक थी कि भभका शुल्क (आउट आउट स्टिल सिस्टम) प्रणाली के
अंतर्गत आवकारी विभाग ने शराब के उपभोग को थोपकर राजस्व में वृद्धि कर ने
का प्रयास किया है. परंतु सदर शराब कारखाना प्रणाली लागू करने के लिए
इमारतों और व्यवस्था पर भारी व्यय करना आवश्यक था. इसलिए इस प्रणाली को
बहुत धीरे-धीरे ही लागू किया जा सकता. हिंदुस्तानी समाचारपत्र लोगों में
शराब पीने की आदत फैलने से न रोक पाने के लिए सरकार की आलोचना कर रहे थे
. धर्म प्रचार का पूर्वगृह रखने वाले समाचारपत्र भी सरकार द्वारा नशेबाजी
के विस्तार' की आलोचना करते थे .
इस संबंध में सरकारी अधिकारियों की घोषणाएं यदि मनोरंजक नही तो उलझन में
डालने वाली अवश्य थीं. ऐसा विश्वास है कि (आवकारी) प्रशासन की उपयुक्त
प्रणाली में राजस्व और नैतिकता के उद्देश्य समान होंगे. सरकार का लक्ष्य
उत्पादन-~शुल्क के रूप में इतना अधिक राजस्व एकत्रित करना था जिससे
स्वापक तथा शराब का उपभोग करने वाले हतोत्साहित हो जाएं. इन आदर्शों को
व्यावहारिक नीति में परिणत कर पाना कठिन था.
सरकार के अधिकारी प्रवक्ताओं की राय में स्टांप कर `विशिष्ट लाभकारी
राजस्व' का स्रोत था. विल्सन का विचार था कि दुकानदारों, व्यापारियों तथा
बैकरों पर, जो न्याय एवं व्यवस्था की प्रणाली का लाभ उठा रहे थे, इस
खर्चीली प्रणाली का व्यय पूरा करने के लिए न्यायोचित ढंग से कर लगाए जा
सकते थे. अत: १८६० में स्टांप कर में १०० प्रतिशत वृद्धि कर दी गई, और
१८६१ में इसमें पुन: थोड़ी सी वृद्धि की गई. इस प्रकार स्टांप राजस्व जो
१८५७-५८ में केवल ४५.६ लाख रुपये था, १८६०-६१ में बढ़कर १.१८ करोड़ रुपये
हो गया. सरकार के लिए वाणिज्यिक संव्यवहार (लेन-देन संबंधी कागजात (जैसे
हुंडी बोड, विनिमय बिल) पर स्टांप शुल्क लगाकर राजस्व में वृद्धि करना
उचित था, पर अदालती एवं विधिक कागजात (जैसे वादपत्र, याचिका, जमीन
रजिस्ट्री की दस्तावेज इत्यादि) पर स्टांप शुल्क लगाना वस्तुत: `न्याय पर
कर' था. दस्तावेजों की सरकारी मान्यता सुनिश्चित करने के लिए संपन्न
व्यापारी तथा बैंकर उन पर लगाए जाने वाले स्टापों के लिए सहर्ष भुगतान
करते थे, परंतु जो लोग न्याय पाने के लिए न्यायलयों को शरण में पहुंचते
थे उन पर कर लगान उचित माना जा सकता था. सर कारी मत था कि इससे अत्यधिक
मुकदमेबाजी पर रोक लगेगी. यह समझा जाता था कि लोगों को मुकदमेंबाजी
अत्यधिक प्रिय हैं.
भारतीय समाचारपत्र भारत सरकार के भारी सैन्य व्यय की निंदा करने में लगभग
एकमत थे. भारतीय राजनितिज्ञों की एक विचारधारा के अनुसार सरकार का सैन्य
व्यय हिंदुस्तानियों की फीकी आलोचना की पहुंच के बाहर था. हिंदुस्तानी
पत्र-पत्रिकाएं इसे मानने को तत्पर नहीं थीं. परंतु जब वे अपव्ययी सैन्य
व्यय की आलोचना करते थे तो चूंकि उनपर इस बात की शंका की जा सकती थी कि
वे भारत में ब्रिटिश सैन्य शक्ति कम करने का प्रयास कर रहे हैं, इसलिए
`हिन्दू पेट्रिअट' ने आरोपित `राजभक्ति विहीन प्रेरणा' का खंडन किया. १७
अप्रैल, १८७१ के संपादकीय में `हिंदू पेट्रिअट' ने स्पष्ट किया कि
१८६३-६४ से १८७१-७२ की अवधि में सेना पर व्यय में ४० लाख रुपये की वृद्धि
हुई. यह भी स्पष्ट किया गया कि अधिकांश वृद्धि भारतीय और ब्रिटिश सेनाओं
के `विलयन' के कारण थी. सेना में भर्ती की लागत भारतीय राजस्व पर भार थी.
प्रति रंगरूट पर औसत लागत जो छठे दशक में १९ पौंड १५ शिलिंग थी, १८७० में
बढ़कर २०५ पौंड हो गई थी. हिंदुस्तानी समाचारपत्र सैन्य व्यय में, कमी
लाने की बार-बार मांग करते रहे. १८६० में इन्होंने सेना में छटनी और
सैन्य व्यय में कमी का आग्रह किया था. सैनिक वित्त आयोग द्वारा की गई कमी
काफी नहीं थी. अगले दशक में सैन्य व्यय में तेजी के साथ वृद्धि हुई.
खर्चों में कमी से संबंधित मेयो प्रस्तावों का `हिंदू पेट्रिअट' तथा अन्य
भारतीय समाचारपत्रों ने स्वागत किया. `पंजाब अखबार' ने स्पष्ट किया कि
१८७१ में भारत सरकार द्वारा रखी जाने वाली सेना ईस्ट इंडिया कंपनी की
सेना की अपेक्षा कम थी तथापि उसका खर्च अधिक था. व्यय में वृद्धि का
मुख्य कारण प्राय सेना के लिए रसद विभाग (कमिसरियत) पर खर्च बतलाया जाता
था. सेना के लिए बैरक निर्माण पर व्यय चालू राजस्व से किया जाने वाला
भारी पूंजीगत व्यय था. हिंदुस्तानी समाचारपत्रों में इसकी आलोचना की गई
थी. सातवें दशक के बाद के वर्षों में वृद्धि का एक अन्य कारण यह था कि
अबीसिनिया युद्ध पर व्यय का कुछ भाग भारत सरकार पर डाला गया था. भारतीय
समचारपत्रों ने लिखा कि जिस युद्ध का भारत से कोई संबंध ही नहीं है उसका
खर्च भारत से वसूल करना गलत है. दादाभाई नौरोजी ने इस प्रकार के
उद्देश्यों के लिए भारतीय राजस्व के उपयोग के विरुद्ध नवंबर १८६७ में
लंदन के ईस्ट इंडिया एसोशिएशन की एक बैठक में भाषण दिया. उन्होंने तर्क
दिया कि यह १८५८ के गवर्नमेंट आफ इंडिया एक्ट के उपबंधों के प्रतिकूल है,
अत: भारतीय राजस्व से ब्रिटिश करदाता को उपहार देने के बजाये भारत मंत्री
को चाहिए कि वे उस (एक्ट) का उल्लंघन रोके. हिंदू पेट्रिअट' ने भारत
मंत्री स्टैफर्ड नोर्थकोट के स्पष्टीकरण को उड़ा दिया. उसने लिखा कि यह
सत्य नहीं है कि अबीसीनिया के साथ भारतीय मुसलमानों का कोई संबंध है. और
यह कहना अप्रासंगिक है कि खर्च का थोड़ा अंश ही भारत सरकर पर डाला गया
है. हम राशि की चिंता नहीं करते, भारत के लिए सिद्धांत का बहुत महत्व
है.... हम बस यही चाहते हैं कि यह अपनी तरह की अंतिम घटना रहे. भारतीय
आलोचकों को निस्संदेह यह पता नहीं था कि गर्वनर जनरल सर जे. लारेंस स्वयं
भी इस बात की कहीं अधिक कड़े शब्दों में निंदा कर रहा था. यह निंद्य
सौदेबाजी सहज ही भुलाई नहीं जा सकी. मेयों के शासनकाल में सेना में छटनी
से व्यय में थोड़ी कमी हुई और सरकार को इस पर बधाई दी गई. परन्तु यह
देखने में आया कि जहां हिंदुस्तानी रेजीमेंटों को भंग किया गया वहीं
यूरोपीय रेजिमेंटों को अछूता छोड़ दिया गया. यह विदित था कि अधिकांश
सैन्य व्यय यूरोपीय सैनिकों पर होता था, जिनकी भर्ती, परिवहन, आवास, भोजन
और सेवा की समाप्ति पर दी जाने वाली पेंशन पर भारी खर्च आता था. एक
हिंदुस्तानी समाचारपत्र ने एक दिलचस्प सुझाव दिया. सुझाव यह था कि
यूरोपीय अफसरों से कम वेतन पर नियुक्त हिंदुस्तानी अफसरों को रेजिमेंटों
का कमान देना चाहिए. परंतु उन दिनों इस प्रकार के विचार को सरकार का
अनुमोदन मिलने की संभावना नहीं थी. सैन्य विद्रोह ने अंग्रेजों के मन में
हिंदुस्तानी सैनिकों के प्रति गहरा अविश्वास और सेना में यूरोपीय लोगों
की बहुलता के इरादे को दृढ़ता के साथ बैठा दिया था. जब १८७१ में भारतीय
वित्त के संबंध में जांच करने के लिए हाउस आफ कामंस की प्रवर समिति का
गठन हुआ, तब सैन्य व्यय के प्रश्न पर भारतीय मत प्रकाश में आया. बंबई
ईस्ट इंडिया एसोशियन ने भारत मंत्री से एक याचिका (अर्जी) में मांग की कि
सैन्य व्यय को जो इतना बढ़ गया था कि राजस्व का एक तिहाई भाग ले लेता था,
प्रवर समिति की जांच के दायरे में लाया जाना चाहिए. प्रवर समिति के
जांच-~परिणाम से भारतीय समाचार पत्रों में व्यक्त इस मत की आंशिक पुष्टि
हो गई कि कुछ खर्च, जो इंग्लैंड द्वारा उठाए जाने चाहिए थे, भारत पर थोप
दिए गए थे.
इंडिया आफिस का खर्च भी आलोचना का विषय था. १८६९ में ब्रिटिश इंडिया
एसोसिएशन ने निवेदन किया कि यद्यपि हमारा प्रयोजन किंचित भी यह नहीं है
कि भारत सरकार भारत मंत्री और उसकी परिषद के विषय में निर्णय दे अथवा
उसके बजट में संशोधन करे, तथापि यदि भारत मंत्री और वित्त सदस्य के बजट
एक साथ प्रकाशित हों तो करदाता को वित्तीय स्थिति को सही-सही जानने का
अवसर मिल सकेगा. सरकार सुझाव पर अमल करने का कोई रास्ता नहीं खोज सकी.
कुछ हिंदुस्तानी समाचारपत्रों की मांगों की तुलना में यह बहुत छोटा आग्रह
था. बंबई की एक प्रमुख पत्रिका `जा मेजमशेद' ने मांग की कि भारतीय लोक
व्यय के संबंधों में भारत मंत्री का अधिकार निश्चित होने के साथ-साथ
स्पष्ट रूप से सीमित भी होना चाहिए. `रास्त गोफ्तार' सहमत था कि ये
अधिकार सीमित होने ही चाहिए. `हिंदू पेट्रिअट' का भी विचार था कि गृह
खर्चों में होने वाली निरंतर वृद्धि का शीघ्र उपचार होना आवश्यक है.
सरकार के गृह खर्चों के अधिक विस्तृत विवरण की मांग की गई थी.
दादाभाई नौरोजी ने १८६७ में लन्दन के ईस्ट इंडिया एसोसिएशन की एक बैठक
में पढ़े गए अपने लेख में प्राक्कलन प्रस्तुत किया कि १८२९ से ३६ वर्षों
में गृह खर्चों के रूप से इंग्लैंड को दस करोड़ पौंड का हस्तांतरण हुआ
है. नौरोजी के अनुसार भारत में एकत्रित राजस्व का एक चौथाई भाग देश से
बाहर इंग्लैंड चला गया. इन प्राक्कलनों का वास्तविक महत्त्व कुछ भी क्यों
न हो इनका भारतीय लोकमत पर काफी प्रभाव पड़ा. बंबई के ईस्ट इंडिया
एसोशियन ने भारत मंत्री से हाऊस आफ कामंस की एक प्रवर समिति के द्वारा
`गृह खर्चों' के बारे में जांच कराने की मांग की. नौरोजी और हेतरी फास्ट
ने आर. सी. दत्त तथा वैसे दूसरे लोगों से, जिन्होंने बाद में काफी अधिक
आकड़ों की सहायता से संपत्ति-निकास' के सिद्धान्त की पुष्टि करने का
प्रयत्न किया था, पहले ही `संपत्ति-निकास' पर ध्यान दिया था. फास्ट ने
भारतीय लोकमत को बहुत प्रभावित किया. उसने लिखा कि यह जानकर मन में शंका
उत्पन्न होती है कि भारत के राजस्व का बढ़ता हुआ अनुपात भारत में खर्च
नहीं हो रहा है.
उन्नीसवीं शताब्दी के भारत की विशिष्ट सरकारी शब्दावली में `गृह खर्च' से
तात्पर्य उन विदेशी खर्चों से होता था जो इंग्लैंड भारत मंत्री के
कार्यालय द्वारा ब्रिटिश मुद्रा में किए जाते थे. १८६०-६५ की अवधि में
इंगलैंड में शुद्ध भुगतान का वार्षिक औसत ९४ लाख पौंड था और इसी दशक के
उत्तरार्द्ध का औसत ९५ लाख पौंड. भारत मंत्री द्वारा इंग्लैंड में किए
जाने वाले इन गृह खर्चों पर भारत सरकार का कोई प्रत्यक्ष नियंत्रण नहीं
था. जिस अवधि का इस पुस्तक में अध्ययन किया गया है, उसमें भारत मंत्री
द्वारा तैयार किए गए इंग्लैंड में प्रत्याशित व्यय प्राक्कलनों को भारतीय
बजट में दो बार कम किया गया था. दोनों बार भारत मंत्री ने भारत सरकार और
वित्त सदस्य को इस संबंध में जोरदार शब्दों में फटकारा था और गृह खर्चों
के बजट में संशोधन करके बढ़ा दिया गया था. भारत मंत्री ने वे आर्थिक
नीतियां निर्धारित कीं जिनके द्वारा इंग्लैंड में भुगतान होने थे. इस
कार्य के लिए कुछ निर्धारण रीतियां थीं. इंग्लैंड में भारत पर लिखे गए
विनिमय बिल तथा तार द्वारा हस्तांतरण, भारत से सोने चांदी का प्रेषण,
इंग्लैंड में जुटाए गए ऋण, प्रत्याभूत (गारं टीशुदा) रेल कंपनियों से हुई
प्राप्तियों का उपयोग इत्यादि.
गृह-खर्चों की मुख्य मदें निम्नलिखित थीं :
(१) ऋण पर ब्याज : इसमें ईस्ट इंडिया कंपनी के शेयरधारियों को दिया जाने
वाला लाभांश सम्मिलित था. १८३४ से १८७४ तक इन्हें ६,२९,९७० पौड दिया गया
था (१८७४ में इन शेयरों का परिशोधन हो गया) इंग्लैंड में लिए गए ऋणों तथा
लंदन पर काटे गए बिलों के द्वारा शोधित भारतीय ऋणों पर ब्याज एक बहुत
बड़ी मद था. हम देख चुके हैं कि भारत का लोक ऋण हमारे इस अध्ययन की अवधि
में किस प्रकार बढ़ा है. १८५६-५७ में इग्लैंड में ब्याज का भुगतान केवल
८,८९,००० पौंड था. १८६०-६५ में औसत वार्षिक ब्याज भार २०.३ लाख पौंड और
१८६५-७० में २०.८ लाख पौंड था.
(२) भारत के निमित्त भंडार : भारत पर इंग्लैंड में सिविल विभागों (जिसमें
लोक निर्माण विभाग, टकसाल, तथा डाक व तार विभाग सम्मिलित थे), सेना तथा
नौ सेना के लिए खरीदे गए भंडारों की लागत प्राय: १० लाख पौंड से अधिक आती
थी और विरले ही १५ लाख पौंड से अधिक होती थी. इंग्लैंड से भंडारों की
प्राप्ति पर नियंत्रण एक गंभीर समस्या था. १८६२ में सरकार के विभिन्न
विभागों को आदेश दिया गया कि वे इंगलैंड से भंडारों की सीधी मांग न करें.
भंडार संबंधी मांगे भारत मंत्री पास भेजने से पहले वित्त विभाग उनकी जांच
पड़ताल करता था. भारत सरकार के अनुरोध पर भारत मंत्री ने इंडिया आफिस में
भंडार संबंधी सभी मांग पत्रों की जांच पड़ताल और उन पर अंतिम रूप से
स्वीकृति देने से पूर्व उनकी पिछले वर्षों में सामग्री के इस्तेमाल की
मात्रा से तुलना करने का नियम बना लिया था. सैन्य वित्त विभाग से संबद्ध
कर्नल बाल्फ सैन्य खर्चों में कमी करने का प्रयास कर रहा था, उसने सैन्य
भंडारों को की जाने वाली आपूर्ति पर नियंत्रण रखने के लिए कुछ नियम बनाए.
भारत मंत्री ने भारत सरकार से आग्रह किया कि यदि भारत में कागज तथा लेखन
सामग्री कम कीमत पर मिलना संभव हो तो उसे प्राप्त कर इंग्लैंड में भंडार
पर खर्चों में कमी की जाए. १८६६ में भारत मंत्री ने भारत सरकार से पुन:
आग्रह किया कि वह इंग्लैंड में भंडारों पर खर्च, जिसमें माल भाड़ा भी
सम्मिलित था १८६४ से १८६६ तक के तीन वर्षों में तीन गुना हो गया है.
भंडार खर्च की पूर्व योजना बनाने के लिए भारत सरकार ने भारत मंत्री के
पास वित्तीय वर्ष प्रारंभ होने से पहले ही मांग पत्रों के प्राक्कलन
भेजने का निश्चय किया. कम से कम कीमत पर भंडारों की आपूर्ति की निश्चित
व्यवस्था करने के लिए भारत मंत्री ने टेंडर मंगाना प्रारंम्भ कर दिया. यह
प्रणाली पहले भी प्रचलित थी, परंतु अब `सार्व-~जनिक प्रतियोगिता का
सिद्धान्त' अधिक संगत ढंग से लागू किया गया. ये सब उपाय भंडार पर व्यय
में वृद्धि रोक पाने में असफल रहे थे. १८६९ में भारत मंत्री ने पुन:
भंडारों के बढ़ते हुए व्यय की ओर भारत सरकार का ध्यान आकर्षित किया और
मांग पत्रों पर अपर्याप्त नियंत्रण के लिए उसे दोषी ठहराया. मेयो ने
भंडार संबंधी एक ऐसी `मांग पत्र समिति' (इंडैट कमेटी) की स्थापना के
संबंध में सोचा जिसमें लोक निर्माण, सैन्य तथा वित्त विभागों के
प्रतिनिधि हों. ऐ सी समिति नियुक्त की गई और भंडार व्यय के वार्षिक
पुनर्विलोकन की प्रणाली की व्यवस्था शुरू हुई. इन उपायों से सरकार के लिए
भंडार पर अपव्यय रोक सकना संभव हुआ, परंतु जैसा कि आंकड़ों से स्पष्ट है
भंडार खर्च बढ़ता ही गया. डाक व तार विभाग तथा लोक निर्माण विभाग के
कार्यों के विस्तार तथा रेलों के निर्माण के कारण इंग्लैंड से माल तथा
विविध उपकरणों के आयात की आवश्यकता हुई.
(३) भारत स्थित ब्रिटिश सेना व्यवस्था पर गृह खर्च एक महत्वपूर्ण मद थी.
हमने पिछले अध्याय में भारतीय राजस्व पर पड़ने वाले नियमित और गैर नियमित
सैन्य व्यय की व्याख्या की है.
(४) गृह खर्चों में शामिल होनेवाला एक अन्य व्यय भारत जाने वाली और वहां
से इंग्लैंड लौटने वाली सेनाओं पर परिवहन व्यय था. १९०० तक, जब वैलवी
आयोग ने सिफारिश की कि परिवहन का आधा परिव्यय ब्रिटिश राजकोष से किया
जाना चाहिए, इंग्लैंड में सेना के पोतारोहण के दिन से भारत पहुंचने तक का
संपूर्ण मार्ग व्यय भारत से ही वसूल किया जाता था. अल्पकालीन सेवा
प्रणाली के कारण परिवहन खर्च अधिक हो गया था. इस शीर्षक के अंतर्गत व्यय
की राशि हर वर्ष बदलती रहती थी.
(५) सेवा निवृत होने वाले सिविल सेवा अधिकारियों की पेंशन, वार्षिक
अनुदानों तथा और छुट्टी पर जाने वाले अधिकारियों को दिए जाने वाले भत्तों
के कारण गृह खर्चों में भारी वृद्धि हो गई थी. ये व्यय गैर नियमित प्रभार
कहलाते थे.
(६) रेलों पर प्रत्याभूत (गारंटी शुदा) ब्याज बहुत बड़ी मद था.
