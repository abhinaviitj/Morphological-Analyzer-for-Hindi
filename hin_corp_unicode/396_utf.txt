<शोचिअल् श्चिएन्चे><ञोरेस्ट्र्य्><ंउन्स्हि शिन्ग्ह् षन><अन्  खे शिड्ड्हन्ट><१९८५><फ्रमोड् फ्रकस्हन्><णेत् ढेल्हि><१० टो १५><२७००><षन -   खे शिड्ड्हन्ट>

पृथ्वी ग्रह इस सौर जगत में सीमित उपलब्ध प्राकृतिक संसाधनों का ग्रह
है. यहाँ सृष्टि की आवश्यकताओँ एवं प्राकृतिक संसाधनों के बीच सामंजस्य
रहा है. विश्व के विकासशील देश अपनी आवश्यकताओँ एवं उपलब्ध संसाधनों के
बीच सामंजस्य बनाये रखने के प्रयास में हैं परन्तु औद्योगीकरण की
प्रक्रिया प्राकृ-~तिक पर्यावरण को प्रभावित कर असन्तुलन की स्थिति पैदा
करती है. नि:सन्देह औद्योगीकरण एवं अन्य आर्तिक विकास की गतिविधियों को
बन्द नहीं किया जा सकता है परन्तु इस सन्तुलन की कीमत पर इन विकास
कार्यों को अपनाया भी नहीं जा सकता है. एक की कीमत पर दूसरे कार्य को
अपनाना सृष्टि के मूल अस्तित्व को ही चुनौती देना है. अत: दोनों का
सन्तुलन बनाये रखना परमा-~वश्यक है. इस हेतु विकास कार्य ग्रामीणों की
उचित आवश्यकताओँ को ध्यान में रखकर प्राकृतिक संतुलन बिना बीगाड़े अपनाने
हैं.
ग्रामीणों के पास सीमित राजनीतिक एवं आर्थिक शक्ति होती है जबकि शहरी
व्यक्तियों का राजनैतिक एवं आर्थिक शक्तियों पर आधिपत्य होता है. शहरी
क्षेत्रों में अपनी गतिविधियों को केन्द्रित करता है और आधुनिकीकरण के
लोभ में प्राकृतिक सन्तुलन को झकझोर देता है.
इन परिस्थितियों में गरीब ग्रामीणों के विकास हेतु वानिकी की महत्वपूर्ण
भूमिका को नजर अन्दाज नहीं किया जा सकता है. यह सच है कि वानिकी की
महत्ता महसूस की गयी है परन्तु मानव की तात्कालिक माँगों के लोभ में नजर
अन्दाज हो जाती हैं. बढ़ती हुई आबादी एवं मनुष्यों की बढ़ती हुई वनोपज
तथा भूमि की भूख ने विशाल स्तर पर वनों का विनाश किया है. वन क्षेत्रों
के कृषि क्षेत्रों में परिवर्तन से अनाज की कमी में कुछ तात्कालिक राहत
जरूर मिली परंतु यह राहत वन एवं मृदा के अनमोल जैवीय सम्पत्ति की बरवादी
की कीमत पर. वन विनाश से मृदा-क्षरण हुआ जिससे मृदा की उपजाऊ शक्ति घटी.
वन संसाधनों के उचित प्रबन्ध से वन भूमि में आवश्यकता से अधिक जलाऊ
लकड़ी, चारा एवं इमारती लकड़ी पैदा हुई होती; मृदा क्षरण रुका होता; मृदा
का उपजाऊपन बढ़ा होता तथा अधिक अन्न पैदा होता. मानव के तात्कालिक लोभ ने
यह सब न होने दिया. अनाज का अकाल पड़ने पर विदेशों से अनाज आयात किया जा
सकता है परन्तु मृदा क्षरण के बाद खेतों में नमी मृदा डालने के लिए इतनी
मात्रा में मृदा आयात करना संभव नहीं है. अत: वनों का विनाश कठिन कार्य
को असंभव में बदलता जा रहा है.
हमारे वनों पर गत शताब्दी में जिस बेरहमी से हमला हुआ है और जितना वनों
का विनाश हुआ है, वह चिन्ता का विषय है. सन् १९५१ से १९७२ के बीच बाँधों,
नये खेतों, सड़कों और उद्योगों के कारण हमारे देश को ३३ लाख हैक्टर वन
क्षेत्र खोना पड़ा है. यह विनाश १.५ लाख हैक्टर प्रतिवर्ष की दर से है.
दक्षिण भारत में कागज की मिलों ने बांस के वनों को उजाड़ दिया है. गैर
सरकारी आंकड़ों के अनुसार भारतवर्ष में १० लाख हैक्टर से अधिक वन
प्रतिवर्ष उजड़ रहे हैं. अत: यदि समय रहते इस ओर ध्यान न दिया गया तो
भारत का मूल अस्तित्व ही खतरे में पड़ सकता है.
ईई. वनों के विनाश का मानव जीवन पर प्रभाव
वनों का विनाश सीधे जनता से जुड़ा हुआ है. इस जनता में से भी गरीबी रेखा
के नीचे जीवन यापन करने वाले वनवासी विशेषकर प्रभावित होते हैं. ये
वनवासी किस प्रकार वनों को प्रभावित करते हैं एवं स्वयं प्रभावित होते
हैं, निम्न प्रकार स्पष्ट रूप से समझा जा सकता है--
बढ़ती हुई आबादी के दबाव से व्यक्ति उपजाऊ क्षेत्रों से वन क्षेत्रों की
तरफ विचरण करते हैं और वहीं आवास करने लगते हैं. वन क्षेत्रों में आवास
करने से वे अवैध जंगल कटाई कर अतिक्रमण करते हैं और कृषि कार्य शुरू कर
देते हैं. जंगल कटाई से मृदा क्षरण शुरू हो जाता है. वर्षात में पानी की
बूदें बिना रोक-~टोक के सीधे जमीन से टकराती हैं जो मृदा क्षरण की वीभत्स
रूप दे देती हैं. पानी का वेग बढ़ने से जमीन के ऊपर पानी बढ़ता है और
जमीन के अन्दर पानी का सोखना तथा मृदा पानी का ठहरना अत्यन्त कम हो जाता
है. यह पानी तेज वेग से बहकर नदी नालों में पहूँच जाता है और बाढ़ का रूप
ले लेता है. पानी के साथ मुद्रा क्षरण से आयी मिट्टी बाँधों में रुकने
लगती है जिससे बाँधों का जीवन घटता जाता है. यदि वनों का विनाश न हुआ
होता तो वर्षात की बँदें पेड़ों की पत्तियों, शाखाओँ से टकराकर बहुत कम
वेग से पहुँची होतीं और वहाँ घास बूँदों की सीधे मृदा के सम्पर्क में न
आने देतीं. धीमी गति से बहने पर ये बूँदों का पानी जड़ या घास से टकराकर
मिट्टी में सोख लिया जाता. इसके फलस्वरूप पानी का बहाव जमीन की सतह पर न
होकर मिट्टी के अन्दर होता. वेग कम होने से मृदा क्षरण न हुआ होता. थोड़ी
संभावना भी थी तो वह घास की जड़ों से मिट्टी बंधी होने पर वह भी समाप्त
हो जाती. इस प्रकार मृदा संरक्षण के साथ-साथ जल संरक्षण भी होता. पानी का
प्रवाह कम होने से पानी धीरे-धीरे नदी नालों में पहुँचा होता और ये
प्रलयकारी बाढ़े न आयी होतीं.
इससे स्पष्ट है कि मानव की भूमि की भूख तात्कालिक रूप से भले ही तृप्त हो
जावे लेनिक वनों के विनाश के दूरगामी प्रभाव मानव को कंपा देने वाले हैं.
मृदा क्षरण होने पर अन्न अत्पादन कम होता है. वनों के विनाश से वर्षों कम
एवं अनियमित होती है और अकाल पड़ने की संभावनाएं बढ़ जाती हैं. वनों के
विनाश से रेगिस्तान बनने लगते हैं, पर्यावरण बिगड़ता है. शुष्क क्षेत्रों
में चारे के अभाव में मवेशी ग्रामीणों की मुख्य समस्या बन जाते हैं. एक
निश्चित संख्या से ज्यादा मवेशी किसी क्षेत्र में चराने से उस क्षेत्र पर
क्षमता से ज्यादा दबाव पड़ता है, इससे क्षेत्र की चारा उत्पादन क्षमता घट
जाती है. अनुपयोगी घासें ज्यादा पैदा होती हैं और एक दिन क्षेत्र चारा
रहित होकर आक्रामक झाड़ी एवं अनुप-~योगी घासों से भर जाता है. आस-पास बसे
लोग इन झाड़ियों को जड़ समेत खोदकर जलाने ले जाते हैं और वह स्थान
रेगिस्तान बनने लगता है.
इस प्रकार हम देखते हैं कि भूमि, जल और वायु जो मानव जीवन के आवश्यक तत्व
हैं की रक्षा बिना बृक्षों के संभव नहीं है. वनों के विनाश के दुष्परिणाम
हम कभी बाढ़ तो कभी अवर्षा के रूप में भोग रहे हैं. वनों का विनाश मानव
जीवन को निम्न प्रकार प्रभावित करता है--
१. पर्यावरण पर प्रभाव--बृक्ष कार्वन डाई आक्साईड लेकर आक्सीजन (प्राण
वायु) वातावरण में छोड़ते हैं. प्राणवायु सृष्टि के अस्तित्व के लिए
जरूरी है. वातावरण में बृक्षों के कारण प्राणवायु एवं अन्य गैसों का
सन्तुलन बना रहता है. औद्योगीकरण के पर्यावरण पर पड़ने वाले दुष्परिणाम
को भी बृक्ष सन्तुलित करते हैं. वनों के विनाश से मौसम का अप्रत्याशित
परिवर्तन विश्व की सबसे बड़ी समस्या बनती जा रही है. यह परिवर्तन मुख्य
रूप से वातावरण में कार्बन-डाई आक्साईड की बृद्धि के कारण हो रहा है. यदि
इसी प्रकार वातावरण में कार्वन डाई-आक्साईड की वृद्धि होती रही तो
वातावरण का तापक्रम बढ़ता जायेगा तथा बर्फ के ग्लेशियर पिघलते जावेंगे.
इसके परिणामस्वरूप पहले नदियों में बाढ़ आवेंगी तथा बाद में नदियाँ सूख
जावेंगी और सृष्टि का अस्तित्व ही खतरे में पड़ जाएगा.
औद्योगीकरण के कारण वातावरण में सल्फर डाई-आक्साईड, कार्बन मोनो आक्साइड,
नाइट्रोजन आक्साइड, अमोनिया, हाइड्रोजन-डाई-सल्फाइड, सल्फर गैस आदि
वातावरण में छोड़ी जाती हैं. बृहत्तर बम्बई में औद्योगिक कारखाने
प्रतिदिन २०० टन प्रदूषण तत्व वातावरण में छोड़ते हैं. अम्ल वर्षा का
होना भी इसी का दुष्परिणाम है. चैम्बूर (बम्बई) की मछलियों का जहरीला
होना भी इसी का परिणाम है. भोपाल की कार्वाइड फैक्टरी से मिथाइल आइसो
सायनाइड के रिसने में मरने वाले हजारों परिवारों की दु:खद कहानी विश्व
में किससे छिपी हैं?
२. गरीबी रेखा से नीचे जीवन यापन करने वालों पर प्रभाव--जंगल में बसने
वाले गरीब लोग वनों के विनाश का कारण जंगल छोड़ने को मजबूर हुए.
वनवासियों को जीवन रखने के साधन एवं उनकी संस्कृति वनों के विनाश का
शिकार हो गयी. आज वनवासी शहरों में मजदूरों के रूप में दिखाई देते हैं.
वनवासियों की तरह घुमक्कड़ चरवाहे हमारे देश में वन कटाई एवं चारागाहों
के समाप्त होने से शहरों के फुटपाथों पर नजर आते हैं. वन विनाश देश के
लगभग ४ करोड़ ४० लाख आदिवासियों के लिए उनकी सामाजिक एवं सांस्कृतिक मौत
का कारण सिद्ध हुआ है.
३. जल पर प्रभाव--बृक्षों की पत्तियाँ एवं शाखायें वर्षात की बूँदों के
वेग को कम करती हैं जिससे वर्षात से भूमि कटाव कम होता है. वृक्षों की
जड़े मिट्टी के कणों को पकड़े रहती हैं जिससे बहने वाले पानी से मिट्टी
का कटाव रुकता है इसके साथ-साथ पानी धीमी गति से बहने के कारण पानी को
जमीन में सोखने का अवसर मिलता है. पानी का बहाव रुकने से जल भूमि में
जाता है और भूमि-जल की सतह बनी रहती है. बनों के विनाश से देखा गया है कि
पिछली दशाब्दी में वर्षा समय पर कभी नहीं आयी. कभी वर्षात समय से पूर्व
शूरू हुई तो कभी समय के बाद. कभी वर्षात के जल्दी खत्म हो जाने से आखिर
में कृषि फसलें सूख गयीं तो कभी देर की जोरदार वर्षा से पकी कृषि फसलें
गल गयीं. भारत में कृषि की अधिकांश सिंचाई एवं पीने का पानी कुँओं से
मिलता है परन्तु पिछले तीस सालों में कुँओं में पानी की कमी महसूस की
जाती है. पिछले दशक में कुँओंॅ का पानी अप्रैल मई में ही सूखने लगा है.
वर्ष १९८४ सूखा वर्ष होने से फरवरी ८५ में ही कुएं सूख गये हैं. सागर,
ग्वालियर जैसे मध्य प्रदेश के शहरों को खाली कराने की स्थिति आ गयी है.
पानी रेलगाड़ियों से पहुँचाया जा रहा है. मरैना (म. प्र.) में कुँओं का
गन्दा पानी पीने से अनेक आदमी मर गये हैं. पानी के अभाव में मवेशियों के
मरने की तो गणना ही नहीं है. इस प्रकार वनों का विनाश मानव अस्तित्व को
सीधे चुनौती दे रहा है.
४.भूमि पर प्रभाव--अध्ययनों में पाया गया है कि मृदा की एक इंच मोटी पर्त
बनने में प्रकृति को १००० वर्ष से अधिक समय लगता है. यह मृदा भू-क्षरण से
कुछ समय में पमी के साथ बह जाती है. इस प्रकार १००० वर्ष की प्रकॉति की
कमाई एक भारी वर्षा में समाप्त हो जाती है.यदि इसे रोका जाये तो ६० लाख
हैक्टर भूमि को कृषि फसलों हेतु बचाया जा सकता है. इस भूमि में खेती करने
से एक आकलन के अनुसार ३ अरब रुपये की राष्ट्रीय आय होगी. यदि इस मृदा के
एन. पी. के. आदि खादों का हिसाव लगाया जाये तो इसका मूल्य १५ अरब रुपयों
से अधिक होगा. जंगल कट जाने से भू-क्षरण अधिक होने लगा है. एक आकलन के
अनुसार सन् १९८०-८१ में सघन कृषि कार्यक्रम के तहत भूमि से १ करोड़ ८०
लाख टन पोषक तत्व खीटे गये और उसके बदले में किसान केवल १ करोड़ १० लाख
टन ही पोषक तत्व लौटा पाया. इस प्रकार सघन कृषि वाले क्षेत्रों की भूमि
में पोषक तत्वों की कमी आती जा रही है.
५. बाँधों पर प्रभाव--स्वतन्त्रता के बाद कृषि उत्पादन बढ़ाने के लिए
स्वर्गीय पं. जवाहर लाल नेहरू ने सिंचाई साधन बढ़ाने के लिए जोर दिया.
इसके परिणाम स्वरूप बाँधों का निर्माण कार्य शुरू हुआ. इस बाँध
परियोजनाओं की तरत काफी बड़े क्षेत्र के जंगल साफ करने पड़े या डूब में
आने से जंगल समाप्त हो गये. इन बाँधों को बनाने में बड़ी पूँजी का व्यय
हुआ परन्तु आज की स्थिति का मूल्यांकन करने से बड़ी शोचनीय स्थिति मिलती
है. बड़े, मझले आकार के बाँधों पर लगभग ७५१० करोड़ रुपये खर्च हुए. इन
बांधों बनने पर जमीन से ४ से ५ टन प्रति हैक्टर पैदावार की अपेक्षा थी
परन्तु पैदावार सिर्फ १.७ टन प्रति हैक्टर ही मिल सकी.
वनों के विनाश से मिट्टी का कटाव बढ़ा. बड़े बाँधों में अवसाद
(शेडि-~मेन्टटिओन्) अनुमान से तीन गुना अधिक होने से उसकी आयु दिन पर दिन
घटती जा रही है. अधिक अवसाद के कारण लगभग हर बाँध की आयु अनुमान की तिहाई
हो गयी है. उदाहरण के लिए हीराकुंड बाँध की आयु ११० वर्ष आकलित की गयी थी
परन्तु वर्तमान आकलनों के अनुसार यह बाँध ३५ वर्ष भी नहीं चल पायेगा.
बड़े प्रयासों के बाद भी भाखड़ा की आयु ८८ वर्ष से घटकर ४७ वर्ष रह गयी
है. टिहरी बाँध की आयु बृहद अवसाद के कारण १०० वर्ष से घटकर ३५ वर्ष रह
गयी है.
६. ऊर्जा पर प्रभाव--भारतवर्ष में कुल ऊर्जा खपत का आधा भाग चूल्हे में
जलता है. प्रतिवर्ष देश में २० करोड़ घनमीटर लकड़ी ईधन के रूप में प्रयोग
की जाती है जिसकी कीमत लगभग २३ अरब रूपये है. वनों के विनाश से इस उपलब्ध
जलाऊ में कमी आयी है तथा भाव पिछले दशक में दो गुने से पाँच गुने तक
पहूँच गये हैं. पूरे भारतवर्ष में ईधन का अभाव है. आज महिलाओं को ईधन
बटोरने के लिए पूरे-पूरे दिन भटकना पड़ता है तब कहीं एक सिर बोझा (लगभग
२५ किग्रा.) ईधन इकट्ठा कर जलाने हेतु ला पाती हैं. अक्सर सुना जाता है
कि वनों की अवैध कटाई हो रही है भ्रष्टाचार पनप रहा है. इन कहने वालों को
सोचना चाहिए कि ईधन कहीं विदेश निर्यात तो होता नहीं है सिर्फ देश में ही
उपयोग होता है अत: वैध या अवैध तरीके से मूल आवश्यकता की पूर्ति हेतु
करेगा ही.
ईईई. वनों के वैज्ञानिक प्रबन्ध के मूलभूत सिद्धान्त
यह कथन, प्राकृतिक सन्तुलन एवं पर्यावरण को बनाये रखने के लिए वनों का
होना आवश्यक है, सही है परन्तु पर्याप्त नहीं. प्राकृतिक सन्तुलन,
पर्यावरण प्रदूषण, जल स्तर, बाढ़, भू-रक्षण आदि के लिए वनों का एक
निश्चित भूभाग में होना आवश्यक है. भारतीय वन नीति के अनुसार ३३% भूभाग
में वन होने चाहिए. मध्य प्रदेश में इस प्रकार वनाच्छादित क्षेत्र ३५ आता
है. यहाँ यह भी आवश्यक है कि वनों का निश्चित प्रतिशत होना ही पर्याप्त
नहीं है अपितु इनका समुचित वितरण होना चाहिए. उदाहरण के लिए मध्य प्रदेश
के दक्षिण पूर्वी भाग वनाच्छादित हैं परन्तु उत्तर-पश्चिमी क्षेत्र वन
विहीन हैं. पश्चिमी मध्य प्रदेश रेगिस्तान बनने लगा है तो दक्षिणी पूर्वी
मध्य प्रदेश हरा-भरा है. अत: इस अवैज्ञानिक वन वितरण का प्राकृतिक
सन्तुलन एवं सामाजिक विकास पर विपरीत प्रभाव पड़ता है. अत: यह जरूरी है
कि वनों का न केवल एक निश्चित अनुपात हो बल्कि वह समानुपातिक भी होना
चाहिए.
अत: उपरोक्त तथ्य को ध्यान में रखकर वनों के वैज्ञानिक प्रबन्ध के कुछ
मूलभूत सिद्धान्त प्रतिपादित किए गए हैं जो निम्नलिखित कुछ आधारों पर
अधारित हैं--
१. भौगोलिक क्षेत्र का एक निश्चित अनुपात भूभाग वनाच्छादित होना-- भारतीय
वन नीति के अनुसार ३३% भूभाग पर वन होना चाहिए. यह प्रतिशत भौगोलिक
स्थिति के अनुसार सुवितरित होना चाहिए जो तकनीकी दृष्टि से आवश्यक है.
पेड़े पौधों की भूमिका प्लान के अनुसार प्राकृतिक सन्तुलन बनाये रखने में
बदलती है. इस आधार पर कुल ३३% भूभाग वनों का वितरण ६०% से ८०% भूभाग
पहाड़ी क्षेत्रों में होना चाहिए. पहाड़ो पर ढाल अधिक होने से बाढ़,
भू-क्षरण, भू-स्खलन और भूमि की जलग्राह्रता को विपरीत प्रभाव से बचाने
अधिक वन आवश्यक हैं. ठीक इसी प्रकार मैदानी भागों में १६ से १८% तक भूभाग
वनाच्छादित होना चाहिए. यह वितरण हमारी वन नीति में तकनीकी एवं वैज्ञानिक
दृष्टिकोण से किया गया है.
२. भूगर्भीय जल के स्तर को ऊपर उठाना--वर्ष में हम जितना पानी उप-~योग
करते हैं उसका अधिकांश भाग भूमिगत जलाशयों से प्राप्त होता है. भूमि-~गत
जलाशयों की पूर्ति वानस्पतिक माध्यमों से होती है. यही कारण है कि
निर्वनीकरण से सर्वाधिक महत्वपूर्ण एवं विकल्पहीन खतरा पानी का है. पेड़
वर्षा जल को गतिहीन बनाकर अपनी जड़ों द्वारा पृथ्वी में सोख लते हैं तथा
फिर यह पानी जलनिधि के रूप में उपलब्ध होता है. वनों के विनाश के कारण
भूमि-~गत जल का तल लगातार नीचे उतरता जा रहा है. अत: आज यह नितान्त
आवश्यकता है कि एक सुविचारित एवं वैज्ञानिक पद्धति द्वारा पेड़ पौधों में
वृद्धि कर जल स्तर को ऊपर उठाया जावे.
३. बाँधों में जमा होने वाले तलछट को कम करना--वनों के विनाश से भू-क्षरण
में निरंतर वृद्धि होती है. वनस्पति के अभाव में न केवल वायु द्वारा
भू-अप-~क्षरण अनियन्त्रित हो जाता है बल्कि जल द्वारा भी भू-अपक्षरण अपनी
चरम सीमा पर पहुँच जाता है. जल द्वारा हुए भू-अपक्षरण से बाँधों और
समुद्र में भारी मात्रा में तलछट जमा हो जाती है.
