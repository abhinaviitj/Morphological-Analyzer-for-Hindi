<णटुरल् श्चिएन्चे><आग्रिचुल्टुरे><आनोन्><ञर् ' नेअर् इन् ईर्रिगटिओन् ' फोतेर्><१९९०><छेन्ट्रल् भोअर्ड् ओङ् ईर्रिगटिओन् ' फोतेर्><णेत् ढेल्हि><१ टो ३><२८००><आनोन् - ञर् अन्ड् णेअर् इन् ईर्रिगटिओन् ' फोतेर् - ईई>

ऊर्जा में गांवों को प्राथमिकता
केन्द्रीय ऊर्जा मंत्री आरिफ मोहम्मद खान ने ४ जनवरी १९९० को कहा कि सरकार देश
के ग्रामीण क्षेत्रों को अधिक ऊर्जा उपलब्ध कराने के लिए कृत संकल्प है.
अंतरराष्ट्रीय ऊर्जा बचत संघ की बारहवीं वार्षिक अंतरराष्ट्रीय कान्फ्रेंस का
उद्घाटन करते हुए श्री खान ने कहा कि ग्रामीण और शहरी क्षेत्रों में ऊर्जा की
खपत में भारी अंतर है. उन्होंने कहा कि आर्थिक विकास के लिए जरूरी है कि ऊर्जा
की प्रति व्यक्ति खपत में संतुलित वृद्धि हो.
श्री खान ने कहा कि यद्यपि अंतरराष्ट्रीय स्तर पर ऊर्जा की खपत को कम करने का
आह्वान किया जा रहा है ताकि विश्व पर्यावरण को सुरक्षित रखा जा सके. लेकिन
विकासशील देशों में पर्याप्त ऊर्जा के बिना अधिक तरक्की संभव नहीं है. ऊर्जा के
संरक्षण और प्रबंधन की महत्ता को प्रतिपादित करते हुए श्री खान ने कहा कि
आठवीं योजना के अंतर्गत ताप विद्युत स्टेशनों के लोड संबंधी यंत्रों में सुधार
किया जाएगा और बिजली की प्रसारण-क्षति को कम किया जाएगा. उन्होंने कहा कि लोगों
को अधिक ऊर्जा उपलब्ध कराने के उद्देश्य से सरकार यह काम प्राथमिकता देकर
करेगी.
ऊर्जा मंत्री ने गैर-पारंपरिक ऊर्जा स्त्रोतों के विकेन्द्रीकरण और उनकी
खामियों का पता लगाने के लिए कहा, ताकि ईंधन के लिए वनों की कटाई रोकी जा सके.
इस मौके पर पर्यावरण और वन राज्यमंत्री श्रीमती मेनका गांधी ने कहा कि
विकेन्द्रीकरण और विकास की धारणाओं को पूरा करने के लिए ऊर्जा नीति में बड़ा
परिवर्तन किया जाना चाहिए.
अध्यक्षीय भाषण में टाटा ऊर्जा अनुसंधान संस्थान की कार्यकारी परिषद के अध्यक्ष
डीओ एसओ सेठ ने हाइड्रोकार्बन की खपत को सीमित करने का सुझाव दिया.
इससे पहले अंतरराष्ट्रीय ऊर्जा बचत संघ के अध्यक्ष डाओ आरओ के पचौरी ने स्वागत
भाषण में बीते समय में ऊर्जा नीतियों और निर्णयों के संबंध में अपनाए गए
पूर्वाग्रहों से ऊपर उठने का आह्वान किया.
स्त्रोत :
नवभारत टाइम्स, ५ जनवरी, १९९०
५ हजार मेगावाट पवन ऊर्जा का उत्पादन संभव
देश में पवन ऊर्जा के उत्पादन के लिए तमिलनाडु और गुजरात सबसे अधिक अनुकूल
स्थान है. यहां कम से कम ५००० मेगावाट पवन ऊर्जा का उत्पादन हो सकता है.
इंस्टीच्यूट  फ इकानामिक ग्रोथ के रमेश भाटिया के अनुसार देश में केवल ६.८५
प्रतिशत पवन ऊर्जा का उत्पादन होता है.
श्री भाटिया ने अंतरराष्ट्रीय सम्मेलन में आज यहां भारत में पवन ऊर्जा की
उपादेयता पर एक पेपर प्रस्तुत किया है. उन्होंने प्रेट्र को बताया कि दोषपूर्ण
आर्थिक और वित्तीय विश्लेषण के परिणामस्वरूप देश के योजनाकारों ने पवन ऊर्जा की
क्षमता की उपेक्षा की है.
उन्होंने विद्युत उत्पादन के लिए पवन ऊर्जा की उपयोगिता और लाभ की चर्चा करते
हुए कहा कि इसमें किसी भी प्रकार का खर्च शामिल नहीं है.
स्त्रोत :
नवभारत टाइम्स, ७ जनवरी, १९९०
दिल्ली में तीसरा बिजलीघर स्थापित होगा
राजधानी में बिजली की बढ़ती हुई मांग को पूरा करने के लिए तीसरा पावर स्टेशन
स्थापित किया जाएगा. दिल्ली के उपराज्यपाल अर्जन सिंह ने ९ जनवरी १९९० को यह
जानकारी दी.
`प्रेट्र' के साथ एक साक्षात्कार में श्री सिंह ने कहा कि नया पावर स्टेशन गैस
पर आधारित होगा और इसकी क्षमता २५० मेगावाट की होगी. विदेशी सहयोग से बनने
वाले इस स्टेशन को जल्दी ही केन्द्र से अनुमति मिल जाने की आशा है. उल्लेखनीय
है कि इस समय दिल्ली में इंद्रप्रस्थ और बदरपुर में दो पावर स्टेशन काम कर रहे
हैं.
उपराज्यपाल ने कहा कि यदि नए स्टेशन को बनाने का कार्य इस फरवरी में शुरू हो
गया तो इसे दो वर्ष में चालू कर दिया जाएगा.
बिजली के अवैध इस्तेमाल और बिजली की कम दरों के बारे में चिंता प्रकट करते हुए
श्री सिंह ने कहा कि दिल्ली में यह दरें बंबई एवं कलकत्ता की तुलना में
काफी कम हैं.
उत्तर प्रदेश में वैकल्पिक ऊर्जा विकास
१. वैकल्पिक ऊर्जा संस्थान, उ. प्र.का गठन वर्ष १९८३ में किया गया. शासन के
अतिरिक्त ऊर्जा श्रोत विभाग के अंतर्गत इस संस्थान का मुख्य कार्य अतिरिक्त
ऊर्जा के क्षेत्र में विभिन्न श्रोतों तथा साधनों को प्रदेश में नियमानुसार
सम्यक रूप में विकसित, प्रचारित तथा प्रसारित करना तथा केंद्रीय सरकार,
विभिन्न प्रदेशों, अन्वेषण संस्थानों एवं लाभर्थियों के मध्य समन्वय स्थापित
करना है.
२. संस्थान उपर्युक्त उद्देश्यों की प्राप्ति के लिए विभिन्न कार्यक्रम
क्रियान्वित कर रहा है. ऊर्जा के विभिन्न संयंत्रों-सोलर वाटर हीटर, सोलर
फोटोवोल्टाइक पंप व लाइटिंग, सोलर ग्रेन ड्रायर, सोलर कुकर आदि की स्थापना,
विकास, प्रचार व प्रसार करना तथा सोलर फोटोवोल्टाइक पावर संयंत्र की स्थापना कर
विद्युत उत्पादन के स्थानीय वितरण की व्यवस्था, पवन ऊर्जा के दोहन से पिण्ड पंप
द्वारा पेयजल एवं लघु सिंचाई व्यवस्था तथा ऐरोजेनरेटर द्वारा विद्युत उत्पादन
करके ग्रामों को स्थानीय व्यवस्था द्वारा ऊर्जा उपलब्ध कराना, सामुदायिक
बायोगैस संयंत्रों की स्थापना, विकास, प्रसार व प्रचार करना एवं आयोमास तथा
ऊर्जा वृक्षारोपण कार्यक्रम प्रोत्साहित करना, १०० किलोवाट तक की लघु जल
विद्युत संयंत्रों द्वारा पिछड़े एवं सुदूर क्षेत्रों में ऊर्जा के उत्पादन व
स्थानीय वितरण की व्यवस्था, ऊर्जा संरक्षण के विभिन्न साधन विकसित करना और
उनके विकास व प्रसार हेतु विभिन्न राजकीय, निजी व कार्यकारी संस्थाओं के मध्य
समन्वय स्थापित करना, तथा एकीकृत ग्रामीण ऊर्जा कार्यक्रम के अंतर्गत
विकेंद्रित ऊर्जा नियोजन प्रबंध हेतु ग्रामीण क्षेत्रों में पारंपरिक/वैकल्पिक
ऊर्जा श्रोतों का समग्र सर्वेक्षण करना तथा घरेलू, कृषि, यातायात व लघु
उद्योगों की ऊर्जा आवश्यकताओं की ऊर्जा आवश्यकताओं की पूर्ति हेतु योजनाओं की
संरक्षना/कार्यान्वयन करना.
३. ऊर्जा की अतिरिक्त मांग की पूर्ति के लिए पारंपरिक ऊर्जा श्रोत प्रदेश में
विपुल मात्रा में उपलब्ध हैं जिनसे कम आवर्तक लागत पर ऊर्जा प्राप्त की जा सकती
है. ऐसे साधनों को निजी उपयोग में अपनाने की दशा में प्रोत्साहित करने हेतु
वित्तीय अनुदान वितरित किया जा रहा है. उद्देश्यों की प्राप्ति के लिए बहुमुखी/
बहुआयामी प्रयास किये जा रहे हैं. ग्रामीण अंचलों में जहां पर्याप्त संख्या में
व्यक्ति वैकल्पिक ऊर्जा साधनों का सजीव प्रदर्शन देखकर लाभान्वित हो सके,
विभिन्न ऊर्जा संयंत्रों को एकीकृत रूप में स्थापित किया जा रहा है. इस दिशा
में अब तक प्रदेश के विभिन्न अंचलों में ६७ ऊर्जा ग्राम तथा ३१ एनर्जी
कांपलेक्स स्थापित किए गए हैं. आठवीं पंचवर्षीय योजना के अंत तक प्रत्येक विकास
खंड में एक ऊर्जाग्राम स्थापित किये जाने का लक्ष्य है.
४. अब तक पूर्ण की गयी परियोजनाओं के अंतर्गत सुदूर ग्रामीण क्षेत्रों में ८०
सामुदायिक/संस्थागत और २४ मानवमल पर आधारित बायोगैस संयंत्रों की स्थापना की गई
है. खाना पकाने हेतु २५,३५६ सोलर कुकर्स बिक्री द्वारा वितरित किये गए हैं.
ऊर्जा सरंक्षण कार्यक्रम के अन्तर्गत ३४४/६५३ उन्नतशील चूल्हों की और सौर
ऊर्जा से पानी गरम करने हेतु ५,१०,४८० लीटर प्रतिदिन क्षमता के संयत्र स्थापित
किए जा चुके हैं. सौर ऊर्जा से विद्युत प्रकाश हेतु ३८०० विद्युत प्रकाश
स्तम्भ, ११८ सोलर टेलीविजन तथा १०२ सोलर फोटोवोल्टाइक पंप सुदूर ग्रामीण
क्षेत्रों में लगाये जा चुके हैं. २१ सोलर फोटोवोल्टाइक पावर प्लांटस की भी
स्थापना की जा चुकी है. पवन ऊर्जा कार्यक्रम के अंतर्गत सिंचाई एवं पेयजल
आपूर्ति हेतु ५१६ पवन चक्कियां, विद्युत आपूर्ति हेतु ५ एरोजेनरेटर एवं ८ विण्ड
बैटरी चार्जर लगाये गए हैं. ७०० हेक्टेअर बीहड़/बंजर भूमि पर ऊर्जा वृक्षारोपण
किया गया है.
५. कार्यरत परियोजनाओं के अंतर्गत ८ सोलर फोटोवोलटाइक पावर प्लांट, लघु जल
विद्युत की दो परियोजनायें क्रमश: रामगाड (१०० किलोवाट) नैनीताल एवं कैम्टीफाल
(१० किलोवाट) टिहरी गढवाल पर कार्य इसी वर्ष पूर्ण हो जाएगा. ४ अन्य लघु जल
विद्युत परियोजनायें - घघारिया, नैनी (चमोली), बिलकोट (पौढ़ी गढ़वाल) एवं
पंतवारी (टिहरी) प्रत्येक ५० किलोवाट पर कार्य प्रारंभ कर दिया गया है, जो वर्ष
१९९०-९१ तक पूरी हो जायेगी. इसके अतिरिक्त २४ अन्य लघु जल विद्युत परियोजनाओं
पर अनुसंधान कार्य पर्वतीय अंचलों के विभिन्न जिलों में प्रगति पर है. २६०
उन्नतशील घराट (पनचक्कियों) पर्वतीय क्षेत्रों में स्थापित की जा रही है. इस
वर्ष के अंत तक ४०० सौर घरेलू प्रकाश संयंत्र, ३२००० लीटर प्रतिदिन क्षमता के
सौर ऊर्जा के गरम पानी के संयंत्र तथा ९ सीवेज एवं वानमेल पर आधारित बायोगैस
संयत्रों की स्थापना की जा रही है तथा ऊर्जा संरक्षण कार्यक्रम के अंतर्गत
१७००० उन्नतशील चूल्हे लगाये जाएंगे. वर्षान्त तक सुदूर ग्रामीण क्षेत्रों में
विद्युत आपूर्ति हेतु २६ ऐरोजेनरेटर्स की स्थापना का कार्य प्रगति पर है.
६. वर्ष १९८८-८९ से वैकल्पिक ऊर्जा विकास कार्यक्रमों को नए आयाम देकर
कार्यक्रमों के कार्यान्वयन से उल्लेखनीय प्रगति लाई गई. कार्यक्रमों के
विभिन्न पहलुओं का प्रभावी अनुश्रवण कर पूर्व में लंबित परियोजनाओं का
कार्यान्वयन सफलतापूर्वक संपादित किया गया है. संस्थान का पुनर्गठन कर वैकल्पिक
ऊर्जा के संयंत्रों को और लोकप्रिय एवं ग्राह बनाने हेतु योजनाओं के
क्रियान्वयन को विकेंद्रीकृत कर दिया गया है, फलत: अब तक ४२ जिला कार्यालयों
की स्थापना के सारे प्रदेश को कार्यक्रम से आच्छादित कर दिया गया है. चिनहट में
आल्टरनेटिव एक्सपेरीमेंटल सेंटर, जो वैकल्पिक ऊर्जा के महत्वपूर्ण कार्यक्रम
में उत्प्रेरक की भूमिका अदा करेगा, वर्ष के अंत तक बनकर तैयार हो जाएगा.
केन्द्र पर वैकल्पिक ऊर्जा के सभी संयंत्रों की स्थापना, प्रदर्शन, प्ररिक्षण,
गुण नियंत्रण एवं अनुसंधान एवं विकास हेतु कर दी गयी है. जो देश का प्रथम ऐसा
केन्द्र होगा. एकीकृत ग्रामीण ऊर्जा कार्यक्रम के अंतर्गत प्रदेश के ३३ विकास
खंड ले लिए गए हैं, जो देश का इस प्रदेश में चलाये जाने वाला सबसे बड़ा
कार्यक्रम है. आठवीं पंचवर्षीय योजना के अंत तक प्रदेश के प्रत्येक जिले में एक
विकास खंड को इस कार्यक्रम से आच्छादित किए जाने का लक्ष्य है. इस अवधि में
राष्ट्रीय स्तर की तीन महत्वपूर्ण प्रदर्शनियों का सफलतापूर्वक आयोजन किया गया
और जिनमें देश के कोने-कोने से आये हुए लोगों ने वैकल्पिक ऊर्जा विकास
कार्यक्रमों में रूचि ली. अंतरराष्ट्रीय व्यापार मेले में संस्थान द्वारा लगायी
गयी प्रदर्शनी देश-विदेश से आये हुए लोगों के लिये आकर्षण का केंद्र बनी रही.
संस्थान ने एकीकृत ग्रामीण ऊर्जा विकास कार्यक्रम को नयी रूप-रेखा देने हेतु
अंतरराष्ट्रीय स्तर पर भारत का प्रतिनिधित्व भी किया. ऊर्जा संरक्षण कार्यक्रम
के अंतर्गत बैट्रीचलित प्रदूषण मुक्त वाहनों का प्रयोग प्रारम्भ किया गया तथा
प्रदूषण रोकने के प्रति जागृति उत्पन्न करने हेतु वाहनों के धुंऐ को नियंत्रित
करने के उद्देश्य से समय-समय पर शिविर आयोजित किये गये. घरेलू, कृषि, परिवहन
तथा उद्योग के क्षेत्र में ऊर्जा संरक्षण के कार्य को और विशेष प्राथमिकता दिये
जाने का प्रस्ताव है. प्रदेश में लगभग रूओ ९०.० करोड़ की लागत से तैयार किये
जाने वाले एक सौर तापीय पावर प्लांट लगाये जाने हेतु संस्थान द्वारा भारत हैवी
इलेक्ट्रिकल्स लिमिटेड से सर्वेक्षण कराया गया है तथा इसकी फिजीबिलिटी रिपोर्ट
तैयार करायी जा रही है. यह पावर प्लांट देश में अपने किस्म का दूसरा होगा.
स्त्रोत :
जनसत्ता २० फरवरी १९९०
कहलगांव सुपर थर्मल परियोजना
पर्यावरण एवं वन मंत्रालय ने बिहार की कहलगांव सुपर थर्मल पावर परियोजना को
अंतिम अनुमति प्रदान कर दी है. यह परियोजना नेशनल थर्मल कारपोरेशन द्वारा बिहार
के भागलपुर जिले में लगाई जा रही है.
मंत्रालय ने परियोजना को अनुमति सशर्त प्रदान की है. इस परियोजना के
प्रस्तावकों से कहा गया है कि इस परियोजना के चलने पर जो तरल पदार्थ निकलेंगे
उनको पुन: परिशोधन प्रक्रिया से गुजार कर ही परियोजना स्थल से बाहर छोड़ा जाए.
मंत्रालय ने स्पष्ट निर्देश दिया है कि किसी भी हालत में तरल पदार्थों को सीधे
गंगा नदी में डालने की इजाजत नहीं दी जाएगी.
एक अधिकारिक प्रवक्ता के अनुसार ऐसा इसलिए किया गया है क्योंकि पर्यावरण व वन
मंत्रालय गंगा को स्वच्छ करने का एक कार्यक्रम चला रहा है. और दूसरे गंगा नदी
का पानी अन्य कई कामों के लिए प्रयोग किया जाता है इनमें लोगों को पेयजल उपलब्ध
कराना भी शामिल है.
परियोजना प्रस्तावकों से यह भी कहा गया है कि सुपरताप बिजली घर के चारों ओर वह
हरे-भरे पेड़ों का एक बाड़ा तैयार करें. खासतौर से ऐसे इलाके में ये हरे पेड़
होने चाहिए जहां बिजली घर से निकल कर राख या धूल के कण जाएंगे. ऐसा इसलिए किया
है क्योंकि राख उड़ने वाला क्षेत्र चांदपुर गांव से सिर्फ साढ़े तीन किलोमीटर
की दूरी पर है और इस गांव में १५० परिवार रहते हैं. खासतौर से गर्मियों के मौसम
में यह राख हवा के साथ उड़कर ग्रामीणों के स्वास्थ्य को नुकसान पहुंचाती है.
सरकारी प्रेस विज्ञप्ति के अनुसार इस कहलगांव परियोजना की चार इकाईयां होंगी.
परियोजना के प्रथम चरण में ये चारों इकाईयां लगाई जाएंगी जिनमें प्रत्येक की
उत्पादन क्षमता २१० मेगावाट होगी. इस परियोजना के लिए मुख्य कच्चा माल कोयला ही
होगा, हालांकि कुछ तेल भी इसमें प्रयोग किया जाएगा.
कलपक्कम में अंतिम परीक्षण शुरू
यहां से निकट कलपक्कम स्थित इंदिरा गांधी परमाणु अनुसंधान केन्द्र में
वैज्ञानिकों ने फास्ट ब्रीडर रिएक्टर में महत्वपूर्ण हाइड्रोजन रिसाव परीक्षण
शुरू कर दिए हैं. मई-जून तक भाप की मात्रा बढ़ाने तथा बिजली पैदा करने से पहले
परीक्षणों का यह अंतिम चरण हैं.
हाइड्रोजन की थोड़ी मात्रा द्रव सोडियम सर्किट में डाली जाती है जिससे उपकरणों
की जांच-पड़ताल हो सके. अधिकारियों ने बताया कि सब काम ठीक चल रहा है.
रिएक्टर अक्टूबर १९८५ में क्रांतिक चरण में पहुंचा था. देश में दूसरी पीढ़ी के
परमाणु रिएक्टरों में यह पहला है.
स्त्रोत :
नवभारत टाइम्स ६ मार्च १९९०
अंतरिक्ष में लटकेगा बिजलीघर
आर्थर क्लार्क ने २५ मई १९४५ को जब यह विचार प्रकट किया कि भूमध्यरेखा के ऊपर
भूस्थिर कक्षा में केवल तीन उपग्रहों से ही पृथ्वी की सारी गतिविधियों पर नजर
रखी जा सकती है तो वैज्ञानिकों ने इस विचार को एकदम असम्भव बताया था. लेकिन
आजकल भूस्थिर कक्षाओं में बिठाए गए संचार उपग्रहों ने क्लार्क के सपने को साकार
कर दिया है. और अब तो वैज्ञानिक एक ऐसे सौर बिजलीघर को अंतरिक्ष की भूस्थिर
कक्षा में स्थापित किए जाने में जुट गए हैं. जिससे काफी सारी ऊर्जा पृथ्वी पर
भेजी जा सकेगी. भूस्थिर कक्षा में स्थापित किए जाने पर यह बिजली घर पृथ्वी के
लिए स्थिर सा ही प्रतीत होगा.
वैसे तो सौर बिजलीघर को पृथ्वी पर भी स्थापित किया जा सकता है. लेकिन पृथ्वी पर
इन्हें ७-८ घण्टे के लिए ही धूप मिल पाती है जबकि अंतरिक्ष में बनने वाले सौर
बिजलीघर को चौबीसों घण्टे सौर ऊर्जा प्राप्त हो सकेगी. इसके अतिरिक्त अंतरिक्ष
में पृथ्वी की अपेक्षा ३५ प्रतिशत अधिक एवं लगभग स्थिर सौर विकिरण प्राप्त होगा
जिससे अधिक बिजली बनाई जा सकेगी. उदाहरण के लिए १०० मेगावाट क्षमता को सौर
पट्टी पृथ्वी पर १६ करोड़ यूनिट बिजली जबकि अंतरिक्ष में ११० करोड़ यूनिट बिजली
बनाएगी. इन्हीं लाभों को ध्यान में रखकर डॉ पीटर ग्लेजर ने सर्व प्रथम १९६८ में
अंतरिक्ष में लटकने वाले इस बिजलीघर की रूपरेखा तैयार की थी और तभी से इसके
विषय में गहन शोध कार्य चल रहा है.
अंतरिक्ष में लटकने वाले इस बिजलीघर का सबसे महत्वपूर्ण हिस्सा सौर-पट्टी में
लगी सौर सेलें होंगी. ये सिलिकान जैसी धातु की बहुत पतली फिल्म से बनती हैं
जिनकी मोटाई एंगस्ट्राम (एक सेओमीओ का दस करोड़वां भाग) में नापी जाती है.
विश्व की सबसे पहली सोर सेल १९५० में अमेरिका की बैल टेलीफोन प्रयोगशाला के
वैज्ञानिक चैपिन, फुलर एवं पियर्सन ने तैयार की थी. और सेलों के निर्माण में
काफी जटिल तकनीक की आवश्यकता होती है इसी कारण ये काफी महँगी पड़ती हैं. अनुमान
किया जाता है कि १०० रूओ प्रति पीक वाट मूल्य पर सौर सेल प्रकाश के स्त्रोत के
रूप में केरोसिन के प्रतिस्पर्द्धा कर सकेंगी. लेकिन इनकी क्षमता में अभी
अपेक्षित सुधार किया जाना शेष है.
अंतरिक्ष में लटकने वाला बिजलीघर एक नगर के बराबर होगा जिससे अमेरिका के सबसे
बड़े ग्राण्ड कुली पनबिजलीघर से दोगुनी बिजली बनाई जा सकेगी. अनुमान लगाया गया
है कि अमेरिका की कुल ऊर्जा आवश्यकताओं की पूर्ति के लिए ऐसे ४५ बिजलीघरों की
आवश्यकता होगी. बोइंग कम्पनी १९७२ से इन बिजलीघरों से सम्बन्धित अनुसंधानों में
जुटी है. इन अनुसंधानों में दो प्रकार के बिजलीघरों, सौर-सेल तथा ब्राइटन हीट
इंजिन जैसे बिजलीघर के बारे में काफी जानकारी जुटाई गई है. इनमें से प्रत्येक
की क्षमता बारह हजार मेगावाट होगी जिससे लगभग दस लाख घरों को आवश्यक ऊर्जा दी
जा सकेगी.
ये बिजलीघर अब विशुद्ध वाद विवाद का ही विषय नहीं रह गए हैं, बल्कि इनकी
संभावित संरचना भी तैयार कर ली गई है. जो तानाबाना तैयार किया गया है उसके
अनुसार इसमें लगी सौर पट्टियां आयताकार रूप से लगाई जाएँगी. इस आयताकार
बिजलीघर की लंबाई २४.९ किओमीओ तथा चोड़ाई ५.२ किओमीओ होगी. इसका क्षेत्रफल लगभग
१२९ वर्ग किओमीओ होगा तथा इसमें १४ अरब सौर सेलें लगाई जाएंगी. जिन पर धूप
पड़ते ही बिजली बनना शुरू हो जाएगी. ब्राइटन इंजिन जैसे बिजलीघर में चार
परवलयाकार तश्तरियों की श्रंखला लगी होगी जिसमें प्रत्येक की लंबाई ५.६ किओमीओ
होगी. इनमें हजारों प्लास्टिक परावर्तक लगे होंगे. ये परावर्तक सौर ऊर्जा को एक
विशेष प्रकार की सौर पट्टी पर डालेंगे. ये पट्टियाँ प्रत्येक तश्तरी के ऊपर
लगाई जाएंगी. इस प्रकार से एकत्र की गई सौर ऊर्जा वहाँ गैसों को अत्याधिक गरम
करेगी. इन गरम गैसों से टर्बोजेनरेटर को चलाया जाएगा जिससे बिजली का उत्पाद
होने लगेगा. टर्बोजेनरेटर को चलाने वाली गैसों का चक्र इस प्रकार से व्यवस्थित
किया जाएगा जिससे बिजली बनने की प्रक्रिया लगातार चलती रहे. सौर सेल या ब्राइटन
इंजिन पर आधारित बिजलीघर का भार ८९,००० से १,१२,००० टन से मध्य आँका गया है.
सौर सेल बिजलीघर में तकनीकी जटिलताएँ तो कम ही होंगी लेकिन अभी सौर सेलों की
बिजली बनाने की क्षमता कम होने के कारण कुछ कठिनाइयाँ पैदा होंगी. धूप से मिलने
वाली सारी ऊर्जा के बिजली में न बदल पाने के कारण सौर सेल गरम हो जाती हैं
जिससे सौर सेल की क्षमता कम हो जाती है. उधर सौर सेल के निर्माण में काफी महंगी
तकनीक का सहारा लिया जाता है जबकि ब्राइटन इंजिन जैसे बिजलीघर के हिस्से
पुर्जों का निर्माण तो आसानी से किया जा सकता है लेकिन अंतरिक्ष में इन्हें
जोड़कर बिजलीघर बनाना काफी कठिन काम होगा. ब्राइटन इंजिन जैसे सौर बिजलीघर के
पक्ष में सबसे अधिक महत्वपूर्ण तथ्य यह है कि इसमें अपेक्षाकृत अधिक सौर ऊर्जा
को बिजली में परिवर्तित किया जा सकता है तथा इस प्रकार के बिजलीघरों ने पृथ्वी
पर भी अच्छा कार्य किया है. कुल मिलाकर दोनों ही प्रकार के बिजलीघरों की अपनी
अपनी विशेषताएं हैं, कमियाँ हैं.
इन बिजलीघरों को अंतरिक्ष में स्थापित करने के लिए सबसे पहली कठिनाई यह आएगी कि
इतने भारी ढाँचे को अंतरिक्ष में कैसे पहुँचाया जाए ? शटल युग के जाने से
अंतरिक्ष में अपेक्षित अधिक भार को ले जाना तो संभव हुआ है, लेकिन एक नगर के
बराबर तामझाम वाले बिजलीघर को अंतरिक्ष की भूस्थिर कक्षा में स्थापित करना तो
अभी कठिन ही होगा. इसके लिए एकमात्र विकल्प यह ही बचता है कि इस प्रकार के
बिजलीघर के ताने-बाने को अलग अलग उड़ानों में ले जाकर अंतरिक्ष में ही जोड़
दिया जाए. ऐसा करने के लिए वैज्ञानिकों को अंतरिक्ष में ऐसे केन्द्र स्थापित
करने होंगे जिनकी सहायता से इस बिजलीघर को अंतरिक्ष में जोड़ा जा सके और बाद
में इन्हीं की मदद से इनका रखरखाव भी किया जा सके. नासा और बोइंग कम्पनी के
वैज्ञानिकों का विचार है कि आरवाइटर शटल का ऐसा माडल विकसित किया जा सकता है
जिसमें सैकड़ों वैज्ञानिकों और तकनीकी विशेषज्ञों को अंतरिक्ष में ले जाया जा
सकेगा. इसके अतिरिक्त एक ऐसी योजना भी बनाई गई है जिसके अनुसार पृथ्वी से
विभिन्न सामानों को पहले पृथ्वी से निकट की अंतरिक्ष कक्षा में भेजा जाएगा
तत्पश्चात इस आवश्यक सामग्री को भूस्थिर कक्षा में भेजने की व्यवस्था की जाएगी.
भूस्थिर कक्षा में बिजलीघर स्थापित करने के लिए इस दो चरणों वाली व्यवस्था को
इसलिए अपनाना पड़ेगा क्योंकि ३६००० किओमीओ की ऊँचाई पर स्थित भूस्थिर कक्षा में
इस भारी भरकम बिजलीघर को सीधे ही स्थापित करना अभी संभव नहीं है. वर्तमान में
उपलब्ध तकनीकी के आधार पर यह निष्कर्ष निकाला गया है कि हम शीघ्र ही लगभग दस
लाख टन भार को प्रतिवर्ष अंतरिक्ष में भेजने में समर्थ हो जाएँगे.
अंतरिक्ष में भारी साज सामान को भेजने की सामर्थ्य प्राप्त करने से ही सारी
समस्याएं हल नहीं हो जाएँगी. वास्तव में यह सारा झमेला काफी महँगा पड़ेगा:
जहाँ तक भारी भरकम सामान को भेजने की बात है, पचास के दशक में बेनगार्ड जैसे
रॉकेटों से १०-१५ किओग्राओ भार पैकेट को प्रक्षेपित करने में आया खर्चा दस लाख
डालर प्रति किओग्राओ से कम होकर साठ के दशक में थोर रॉकेट को इस्तेमाल करने पर
बीस हजार डालर ही रह गया. साठ के दशक के अंत में तथा सातवें दशक के प्रारम्भ
में सैटर्न रॉकेट की सहायता से प्रक्षेपण में यह खर्चा १२०० डालर प्रति
किओग्राओ था जबकि शटल युग के आगमन पर यह खर्चा और कम होकर ३०० डालर प्रति
किओग्राओ रह गया है. सोवियत रॉकेट एनर्जिया में भी शटल जितना खर्चा ही आया है.
वैज्ञानिकों का कहना है कि इस खर्चे में अभी और कमी आएगी और शीघ्र ही यह २०-३०
डालर प्रति किओग्राओ रह जाएगा. तब कहीं जाकर अंतरिक्ष में लटकने वाले बिजलीघरों
को भूस्थिर कक्षा में बिठाने का काम जोर पकड़ सकेगा.
अंतरिक्ष में बिजलीघर बनाने के लिए एक बात यह भी है कि कम क्षमता का ऐसा
बिजलीघर लाभकारी नहीं होगा. अत: अब इस प्रकार के बिजलीघरों की क्षमता और लागत
के बारे में कुछ और अध्ययन किए गए हैं. १९८१ में फ्रांस में हुई एक गोष्ठी में
वैज्ञानिकों ने विचार प्रकट किया कि ५,००० मेगावाट क्षमता के पहले ऐसे बिजलीघर
पर कुल खर्चा ४,००० से १०,००० करोड़ डालर आएगा. बाद में यह खर्च कम होकर ११००
से १५०० करोड़ डालर रह जाएगा. ब्रिटिश कम्पनी जनरल टेक्नॉलाजी सिस्टम के
विशेषज्ञों का मत है कि ५००० मेगावाट क्षमता के विद्युत केन्द्र की लागत २,२००
करोड़ डालर होगी और इसी प्रकार के १०,००० मेगावाट क्षमता के केन्द्र की स्थापना
का व्यय ३४०० करोड़ डालर के आसपास होगा. इसके रख-रखाव का खर्च क्रमश: ३० एवं ४५
करोड़ डालर प्रतिवर्ष होगा. इस प्रकार इनमें उत्पादित विद्युत की प्रति २००
यूनिटों पर औसतन एक डालर खर्च आएगा.
अमेरिका की चार कम्पनियों ने अपने अध्ययन के आधार पर बताया है कि २,९३००० करोड़
यूनिट विद्युत उत्पादन करने वाले अंतरिक्षवर्ती केन्द्र की स्थापना पर ५०,०००
करोड़ डालर व्यय करने पड़ेंगे. एक अन्य कम्पनी अमेरिकन गैस एसोसिएशन ने यह
निष्कर्ष निकाला है कि अगर अमरिका २,९३,००० करोड़ यूनिट बिजली और बनाना चाहे तो
भी परंपरागत विधियों से उसमें ४७,६०० करोड़ डालर से कम खर्च नहीं आएगा. यानी
अधिक विद्युत उत्पादन के लिए अंतरिक्ष में विद्युत केन्द्र स्थापित करने का
खर्चा अन्य विधियों से पृथ्वी पर उतनी विद्युत उत्पन्न करने में आए खर्चे के
बराबर होगा. एक अन्य आंकलन के अनुसार एक १०,००० मेगावाट क्षमता वाले सौर-सेल
बिजलीघर से तीस वर्षों में ७८.८ अरब यूनिट बिजली मिलेगी यदि इस बिजलीघर के लागत
के हिसाब से इस बिजली की कीमत तेल चालित जनित्रों से बनने वाली बिजली की कीमत
के बराबर होगी. इस प्रकार से ४५ ऐसे बिजलीघरों से लगभग ३५ अरब यूनिट बिजली मिल
सकेगी. अंतरिक्ष में लटकने वाले बिजलीघर की सुरक्षा की भी समस्या आएगी. बाह्य
अंतरिक्ष के जाने वाले आवेशित कणों की बौछार से इस बिजलीघर को बचाने के लिए
इसके चारों ओर कृत्रिम चुम्बकीय क्षेत्र बनाने की आवश्यकता होगी जिससे इन कणों
को बिजलीघर से टकराने से पहले ही कैद किया जा सके. उदासीन कणों से भी बिजलीघर
को बचाना होगा. वैसे अंतरिक्ष में बिजलीघर की सुरक्षा की व्यवस्था आधुनिक
तकनीकी की क्षमता से बाहर नहीं है. इन सब बातों के बाद एक महत्वपूर्ण बात यह रह
जाती है कि अंतरिक्ष में बनने वाली इस बिजली को पृथ्वी पर कैसे भेजा जाए ?
अंतरिक्ष में बनी (डायेरेक्ट करेंट) को माइक्रोवेव में बदलकर पृथ्वी पर भेजा जा
सकता है. इसके लिए अंतरिक्ष में लटके बिजलीघर तथा ट्रांसमीटर की व्यवस्था करनी
पड़ेगी जिसकी लंबाई एक किओमीओ होगी. माइक्रोवेव की इस बोछार को एण्टेनाओं
द्वारा ग्रहण किया जाएगा. इन एण्टनाओं की संरचना ८ द् १३ किओमीओ की होगी. यह
एंण्टेना पृथ्वी से कुछ ऊँचाई पर स्थापित की जाएगी जिससे इसके नीचे की जमीन का
उपयोग होता रहे. एण्टेना द्वारा ग्रहण किए जाने के बाद माइक्रोवेव को सीधे ही
बिजली में परिवर्तित कर दिया जाएगा और इसे राष्ट्रीय ग्रिड से जोड़ दिया जाएगा.
अंतरिक्ष में बनाए जाने वाले बिजलीघर का कुछ पर्यावरणवेत्ताओं ने विरोध किया
है. सिटिजन एनर्जी प्रोजेक्ट जैसे कुछ पर्यावरण समर्थकों का कहना है कि जब
अंतरिक्ष से माइक्रोवेव को पृथ्वी पर भेजा जाएगा तो इससे कई खतरे पैदा हो सकते
हैं. क्या माइक्रोवेव की इस बोछार से पशु-पक्षियों को हानि होगी ? वैज्ञानिकों
का कहना है कि इसके लिए ऐसी व्यवस्था की जाएगी. जिससे एण्टेना के ठीक नीचे भी
माइक्रोवेव विकिरण की तीव्रता इतनी नहीं होगी जिससे जीवधारियों को हानि पहुँच
सके. माइक्रोवेव की बौछार भी इतनी कम तीव्रता की होगी जिससे इसमें पक्षी वगैरह
बिना किसी हानि के उड़ सकें. यही नहीं माइक्रोवेव के तीव्रतम विकिरण वाले भाग
में विकिरण अंतरराष्ट्रीय मानदण्डों के आधार से काफी कम होगा और इसमें जो उड़ने
वाले वायुयान या इसके यात्रियों पर कोई भी हानिकारक प्रभाव नहीं पड़ेगा.
सोवियत संघ ने १९९५-२००५ तक ऐसा बिजलीघर अंतरिक्ष में स्थापित करने की योजना
बनाई है जिससे बनने वाली बिजली को इन्फ्रारेड लेजर के रूप में पृथ्वी पर भेजा
जाएगा. और बाद में इससे बिजली बनाई जाएगी. इस योजना पर अनुमानत: २५० खरब पौंड
खर्च होंगे. इसके अतिरिक्त सोवियत संघ अंतरिक्ष में स्थापित किए जाने वाले
कारखानों को भी बिजली प्रदान करने की व्यवस्था कर रहा है. अंतरिक्ष में सौर सेल
बिजलीघर बनाना तो उसकी योजना में सम्मिलित है ही. हाँ, इससे पहले वह अंतरिक्ष
से सौर ऊर्जा को एकत्र करके पृथ्वी पर स्थित सौर पट्टियों पर डालकर बिजली
बनाने का प्रयास भी कर रहा है. इसी प्रकार का एक प्रयोगात्मक प्लांट सौर शक्ति
शोध संस्थान अश्खाबाद (तुर्कमेनिस्तान) में पहले से ही बिजली बना रहा है. इसमें
गेलियम-एल्युमिनियम-आस्प्र-नाइड सौर सेलें लगी हैं.
स्त्रोत :
नवभारत टाइम्स ६ मार्च १९९०
एन. टी. पी. सी. की अंता परियोजना पूर्ण :
 स्टीम टर्बाइन चालू
राजस्थान में शुक्रवार को अन्ता में नेशनल थरमल पावर कारपोरेशन लि.
(एन.टी.पी.सी.) के गैस पर आधारित संयुक्त चक्र विद्युत केन्द्र की १४९ मेगावाट
क्षमता की स्टीम टर्बाइन के समय से छ: माह पूर्व ही शुरू कर दिए जाने के साथ ही
यह परियोजना पूर्ण हो गई है. इसके साथ ही अन्ता परियोजना की कुल स्थापित क्षमता
४१३ मेगावाट तक पहुँच गई है, जो कि तीन गैस टर्बाइनों और एक स्टीम टर्बाइन के
साथ देश का अकेला सबसे बड़ा `संयुक्त चक्र विद्युत मोडयूल' है. अब एन.टी.पी.सी.
की स्थापित क्षमता ९६०३ मेगावाट तक पहुंच गई है.
एन.टी.पी.सी. के अध्यक्ष एवं प्रबंध निदेशक श्री पी.एस. बामी ने अन्ता में एक
सादे समारोह में इस स्टीम टर्बाइन को उत्तरी ग्रिड से जोड़ा. इस अवसर पर बोलते
हुए श्री बामी ने एन.टी.पी.सी. द्वारा गैस पर आधारित विद्युत परियोजनाओं को दिए
गए महत्व पर प्रकाश डाला.
