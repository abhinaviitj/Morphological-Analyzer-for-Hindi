<णटुरल् श्चिएन्चे><ं.आ.ः.><आनोन्><ढ्हन्वन्टरि><१९८७><णिर्मल आयुर्वेड शन्स्ट्हन्><आलिगर्ह्><३२ टो ३५><२४००><आनोन्-ढ्हन्वन्टरि->

फूल-इसके फूल प्राय: पांच एक साथ चूड़ाकार गुच्छों में होते हैं. ये पीले या
हरे होतें हैं. इसके फल २ इंच गोलाकार रसभरी के सदृश होते हैं. पकने पर लाल हो
जाते हैं. असगन्ध बीज छोटे, पीले, गोल, चिकने, चपटे और मात्रा में अधिक होते
हैं. जड़ ऊपर से धूमल भीतर श्वेत मजबूत मोटी १.. फुट लम्बी होती है. शरद ऋतु
में फूल और इसके पश्चात् फल आने लगते हैं. बरसात में इनके बीज बोये जाते हैं और
ठण्ड में यह तैयार होकर बाजार में बिकने के लिये आ जाता है.
असगन्ध पर अनेक मतों में अपने-अपने बिचार-
आयुर्वेद के मतानुसार-
इसका लगातार १ वर्ष तक यथाविधि सेवन करने से शरीर निर्विकार हो जाता है. कम से
कम अगहन और पूष मास में इसके सेवन से दुर्बलता दूर होकर शरीर मोटा हो जाता है.
जिन द्रव्यों को सदैव आर्द्र (ताजी) लेने के लिए कहा गया है उनमें इसकी भी
(असगन्ध) गणना है.
गुडूची कुटजो वासा क्लष्माण्डं च शतावरी,
असगन्ध सहचरी, शतपुष्पा, प्रसारिणी.
प्रयोक्तव्यां षदैवादी द्वि गुणानैब यो जयेत्..
 (शार् गधर)
चरक महाराज ने इसके बल और बृंहण गुणों को ध्यान में रखते हुए इसकी बल्य एवं
बृंहणीय दशेमानि में गणना की है. उसी प्रकार सुश्रुत महाराज ने इसके गुण बृंहण
गुण की प्रशंसा कर राजयक्ष्मा रोग में परामर्श दिया है. आचार्य वाग्भट
ने इसका रसायन के रूप में प्रयोग किया. आचार्य भाव मिश्र ने जीवनीय गण के
काकोली द्रव्यों मे स्वीकार किया है. आचार्य शार् गधर ने रसायन वाजीकरण
अश्वगन्धा को बृद्धिकारक बताया है.
अश्वगन्धा में वाजीकरणीय गुणों की प्रधानता होने में उसकी गन्ध कुछ अश्व के
मूत्र की गन्ध जैसी होने से संस्कृत में इसके बाजी या अश्व से सम्बन्धित नाम
रखे हैं. तथा अश्वगंधा का ही अपभ्रंश हिन्दी नाम असगन्ध हुआ है.
आधुनिक मत के अनुसार-
असगन्ध, अवसाधक, स्वांपजनक और मूत्रजनक हैं. वात नाड़ी पर इसकी अवसादक क्रिया
होती है. इसके अधिक मात्रा लेने से विष के समान कार्य करता है. यह वद और
ग्रन्थि शोथ आदि पर इसकी जड़ का लेप करने से शीघ्र ही पककर फूट जाती है. इसका
प्रयोग लाभप्रद है. असगन्ध के बीजों में दूध जमाने की शक्ति है. आचार्य
प्रियव्रत शर्मा ने अपने प्रसिद्ध द्रव्य-गुण-विज्ञान नामक पुस्तिका में जिन
सात रसायनों का वर्णन किया है उसमें असगन्ध एक द्रव्य है/अन्य लेखक रावसवर्ग
के अनुसार तेलिंग चिकित्सक इसको विषध्न स्वीकार करते हैं. तैमूल चिकि-~त्सक
बाजारी असगन्ध को मूत्रल और अवरोधोद्घाटक मानते हैं. डा. की शर्मा ए.एस.पुरी
के अनुसार असगन्ध को आमवात के ७५-८० रोगियों पर इसके मूल का उपयोग किया
गया है जिसमें नये रोगियों को लाभ हुआ है. जामनगर संस्थान में अश्वगंधा के
पत्तों में से येनिसिलिन सदृश्य एण्टीवायोटिक तत्व खोजकर इसकी उपयोगिता को
अपूर्व विकसित किया है.
इसके रासायनिक संगठन में अश्वगन्धीण या सेम्वि-~फेरीन नामक एक कडुवा क्षारीय
तत्व पाया जाता है. इसमें गुणधर्म सम्मोहक निद्राजनक है. इसके अतिरिक्त
इसमें राल, वसा कुछ रंजक पदार्थ होते हैं.
यूनानी मत के अनुसार-
असगन्ध उष्ण और रूक्ष है. काम शक्ति को बढ़ाता है. तथा कटिशूल को मिटाना इसका
प्रमुख कार्य है. इसके गुण शोथ नासक हैं. बाजीकरण के लिये शुक्रमेह और
शुक्रातारल्य में यह प्रयोग किया जाता है.
असगन्ध का बाहरी प्रयोगों से लाभ-
(१) घवों को सुखाना-असगन्ध का बारीक चूर्ण फोड़ों पर बुरकने से घाव भर जाते हैं
(२) फोड़े की सूजन का कड़ापन होना-असगन्ध के पत्तों पर अण्डी का तैल चुपड़कर
बांधने से फोडों की सूजन तथा कड़ापन मिटता है.
(३) स्तन पुष्ट करना-तेजपात, असगन्ध, फुल-प्रियंगु इनका बारीक चूर्ण बनाकर घी
में मलने से तथा करने से स्तन पुष्ट और कड़े होंगे. यह प्रयोग १ से १.. माह तक
करना चाहिए.
(४) योनि की सूजन अवस्था पर- असगन्ध, मोच-~रस को लेकर तथा इसी में थोड़ी मेंहदी
डालकर काढ़ा बनाकर तथा ठण्डा होने पर योनि धोने से उसकी सूजन ठीक हो जाती है.
(५) शिशन छोटा हो तो-सरसों, पीपल, काली मिर्च, कूट, बड़ी कटेरी, तगर, अपामार्ग
को लेकर कूट-पीसकर चूर्ण बनालें. फिर दूध घोलकर शिश्न पर लेप करने से शिश्न की
बृद्धि होती है.
(६) पतला शिश्न मोटा करने के लिए-असगन्ध, बिदारी कन्द, जटामासी, कूट, इन सबको
एकदिल करके कूट-पीस कर तैयार करें. फिर उसे दूध में पीसकर शिश्न पर मलने से या
लेप करने से शिश्न मोटा हो जाता है.
चिकित्सा-
(१) अश्वगन्धारिष्ट लेने से मन्दाग्नि, निद्रान का आना उन्माद, वात नाशक,
अर्श आदि रोग ठीक हो जाते हैं.
(२) कान के बहने पर-असगन्ध के योग से बना हुआ नारायण तैल डालें. (डा. आर. एन.
खोरी)
(३) सन्निपातजन्य निद्रानाश-में असगन्ध के पत्तों को पीसकर उसके स्वरस में मधु
मिला खाने से लाभ होता है.
(४) श्वास में- असगन्ध के मूल का क्षार शहद के साथ देने से श्वास रोग में
आराम मिलता है.
(५) नींद में आना- असगन्ध चूर्ण को गोघृत या शक्कर की चासनी के साथ चाटने से
नींद आती है.
(६) पांडु में-असगन्ध चूर्ण को स्वर्णसाक्षिक भस्म के साथ सेवन करने से पांडु
रोग में लाभ होता है.
(७) प्रमेह में- आंवलों के स्वरस के साथ असगन्ध का चूर्ण समभाग में
लेने से प्रमेह में लाभ होता है.
(८) हृदयशूल- आंवला, बहेड़ा, हर्रा और असगन्ध को बराबर-२ लेकर बारीक चूर्ण
तैयार करें. और उसमें गुड़ मिलाकर बेरी के समान गोली बनाकर सुखा लें. १-१ गोली
सुबह सायं सेवन करने से शूल ठीक हो जाता है.
(९) पलित रोग में-चित्रक चूर्ण के साथ असगन्ध चूर्ण को मिलाकर रख लें और रोगी
को ६-६ माशे प्रात: सायं देने से पलित रोग ठीक होता है.
(१०) अर्श की पीड़ा पर- असगन्ध और निर्गुण्डी की छाल, कटेरी के फल, पीपल को
कूट-पीसकर घृत मिलाकर अ गारे पर इस चूर्ण को डालकर गुदा में धूनी देने से
बबासीर (अर्श) में आराम मिलता है.
(११) गठिया वात रोग पर- असगन्ध का पंचांग कूटकर मोटे कपड़े में निचोड़कर उसका
रस २.. तोले से ५ तोला तक सेवन करने से गठिया तथा अन्य वात रोगों में आराम होता
है.
(१२) कण्ठमाला दूर करना- असगन्ध के ताजे पत्ते पीसकर लेप करने से गण्डमाला,
ग्रन्थि शोथ, अपची दूर होती हैं तथा गरम पत्तों को पीसकर समभाग गुड़ मिलाकर
बेरी के समान गोली बनाकर सुखा लें. सुबह-शाम १-१ गोली लेने से गण्डमाला ठीक
होती है.
(१३) गर्भपात या गर्भस्राव होने पर- यदि गर्भ पात या गर्भस्राव होजाया करता हो
तो असगन्ध और सफेद कटेरी की जड़ दोनों को १-१ तोला लेकर उनका स्वरस मिलाकर पहले
मास में ५ मास तक प्रतिदिन सुबह सेवन करें. तो अकाल गर्भपात नहीं होगा.
(१४) बदन में दर्द तथा हृदय में कमजोरी होना-
असगन्ध के चूर्ण को लेने से नींद अच्छी आती है. मन प्रसन्न रहता है. इससे
पेशाब साफ आता है. बदन में दर्द, चुनचुनाहट होना, उठते-बैठते तकलीफ होना. हृदय
बलबान आदि लाभ होते हैं.
-डा. लाल मोहन धोवाल साख.
(१५) असगन्धादि कषाय- पोहकरमूल, शतावर, असगन्ध, अतीस, गुडूची सत्व, दशमूल,
अडूषा इनका काढ़ा सम मात्रा में लेकर पीने से टी.बी. (तपेदिक) ठीक हो जाती है.
तथा खांसी भी कम हो जाती है.
(१६) स्वप्नदोष में- वंशलोचन, लाजवन्ती, शता-~वर दोनों बहमन, सालमगट्टा, कौंच
बीज (शुद्ध) नागर, मोथा, बिधारा, असगन्ध, छोटी इलायची, गोखरू, त्रिफला सममात्रा
में लेकर कूट-पीस कर तैयार करें. फिर सबके बराबर मिश्री मिलाकर शीशी में रख
लें. दोनों समय १-१ तोला दूध के साथ लेने से स्वप्नदोष ठीक हो जाता है.
नम्र निवेदन- समस्त प्रश्नकर्ताओं से प्रार्थना है कि आपके प्रश्नों का उत्तर
देर से पहुंचता है. इसका कारण यह है कि आपके पत्र में दाऊदयाल जी गर्ग
आयुर्वेदाचार्य के पास अलीगढ़ जाते हैं. वे पत्र जब एकत्रित होते हैं तब मेरे
पास भेजते हैं और मैं उनके उत्तर लिखता हूँ. यदि शीघ्र उत्तर चाहते हैं तो आप
पत्र ऊपर छपे मेरे पते पर सीधे भेज दें. प्रश्न स्पष्ट लेख में तथा
स्पष्ट शब्दों में होने चाहिए. पत्र लम्बे नहीं होने चाहिए. जो शिकायत करते हैं
कि हमारे प्रश्न का उत्तर नहीं मिला वे निर्मल आयुर्वेद संस्थान अलीगढ़ पत्र न
भेज कर सीधे मुझे पत्र लिखें. मैं उन्हें शीघ्रातिशीघ्र उत्तर दे सकूंगा.
आशा एवं विश्वास है कि भविष्य में प्रश्नोत्तर देने में बिलम्ब नहीं होगा.-
- आपका शुभेच्छु-चन्द्रशेखर व्यास
ठाकुरपुरा (मैनपुरी) से एक सज्जन लिखते हैं-
प्रश्न- एक लड़के के ४-५ वर्षों से बालिकायों के स्तन जैसे कागजी नीबू के समान
उभार हो गया है.
उत्तर- महाशय यह कोई रोग नहीं है. यह तो माता-पिता के विकृत सहवास का फल है.
भावप्रकाश में लिखा है कि स्त्री ऊपर पुरूष नीचे ऐसे सहवास से उत्पन्न सन्तान
पुरुष होने पर स्त्रियों जैसा तथा स्त्री होने से पुरुष जैसा आचरण करती हैं.
हमारे यहां एक स्वर्णकार के छाती का उभार स्त्री जैसा रहा. कई औरतें के मूंछ
दाढ़ी भी देखी गई है. यह समय पाकर ठीक हो जाते हैं. परन्तु दाढ़ी मूंछ तो रहती
ही हैं यह ठीक नहीं होता.
मो. अजमद अली चान्दी, भोजपुर (आरा)
प्रश्न- जनाव आपने वर्ष ८६ के सितम्बर माह के धन्वन्तरि में दो रोगियों के इलाज
लिखे थे, एक कान का रोगी जिसे आपने त्रिकुटादि गुटी तथा दूसरे रोगी को चरक
संहिता का योगराज रसायन लिखा. मैने दोनों रोगियों को दिया पर कान के रोगी को
कुछ लाभ नहीं हुआ. दूसरे रोगी को दवा खाने के बीस दिन बाद लिंग की उत्तेजना और
बढ़ जाने से स्वप्नदोष का शिकार होता रहा. फिर मैंने उसे एक माह तक दवा लेने के
बाद बन्द करवा दी बरना बरबाद हो जाता . अब आप फिर से कोई दूसरा अच्छा इलाज
लिखें ताकि इन रोगियों की जान बचाई जा सके.
उत्तर- मौलाना साहब कान के रोगी को जो त्रिकुटादि गुटी देने को लिखी थी देते
रहें. यदि यह नहीं दें तो अमर सुन्दरी वटी सुबह-शाम गर्म जल से देवें. कान में
बिल्ब तेल की २-२ बूंद डालें. योगराज रसा-~यन वाले रोगी को गिलोय का स्वरस ३
ग्रा., मधु २ ग्रा. मिलाकर देवें. लाभ होगा. आपने जो उलाहना लिखा है यह नहीं
लिखना चाहिए. आपसे कुछ लेते तो नहीं हैं. खुद का समय लगा कर जैसी सेवा हो सकती
है करते हैं. यह जरूरी नहीं है कि शत प्रतिशत लाभ ही हो. दबा दूसरी बदल कर लिख
देते हैं.
ठा. रनवीर सिंह, गोटी पो. मोहदी (रायपुर)
प्रश्न-मेरी उम्र ७४ वर्ष की है बैठे-२ कोई बीमारी नहीं है. गले में कफ भरा
रहता है. खांसी सुबह तथा रात को ज्यादा आती है. चलने से श्वास फूलता है बैठने
से ठीक हो जाता है.
उत्तर-श्री ठाकुर साहब आप की अवस्था बड़ी हो गई है यह तो अवस्था का धर्म है. आप
परिश्रम नहीं करें. तथा- सुबह-शाम अभ्रक भस्म १ रत्ती, लोह भस्म १ रत्ती,
बहेड़े का चूर्ण ४ रत्ती तथा बड़ी इलायची के दानों का चूर्ण दानों का चूर्ण
२ रत्ती मिलाकर यह पुड़िया मधु में चाटें. आपको राहत मिलेगी. दवा लेने के १५
मिनट बाद यथेष्ठ दूध जरूर लेवें. उपरोक्त दवा लेते रहने से लाभ अवश्य होगा.
श्री गायत्री औषधालय के वैद्य जी कोई गुप्ता जी हैं उनका पत्र है जो पढ़ने में
नहीं आ रहा है. मैं बहुत बार यह नम्र निवेदन कर चुका हूं कि पत्र स्पष्ट तथा
सुलेख होना चाहिये. पत्र का सार जो समझ में आया है उसका उत्तर लिख रहा हूं.
उत्तर- श्री गुप्ता जी आप ४० वर्ष वाले रोगी को यह दवा खिलावें. सुबह-शाम-बंग
भस्म १ रत्ती, स्वर्ण माक्षिक १ रत्ती, गिलोय सत २ रत्ती, एक मात्रा है.
ऐसी-ऐसी दो खुराक दोनों समय लें. दवा खाने पर गर्मी मालूम दे तो दूध पीवें. दवा
का सेवन ६१ दिन तक करें. खट्टे पदार्थों का परित्याग करें. लाभ होगा.
श्री श्याम बाबू जायसवाल मु. पो. सेन्द्री (म.प्र.)
आपका पत्र समझ नहीं आया है. कृपया स्पष्ट लिखकर भेजें.
श्री मिलन कुमार उपाध्याय, जाट गुरादियां (होशंगाबाद)
महोदय आपका कार्ड पढ़ने में नहीं आता है. कृपया स्पष्ट लिखें. बारम्बार
प्रार्थना करने पर भी जब पत्र का लेखन शुद्ध व स्पष्ट नहीं किया जाता है तो
उत्तर देने में बहुत कष्ट होता है. समय बरवाद जाता है. अस्पष्ट पत्रों का उत्तर
भविष्य में नहीं दिया जायगा. दु:ख होता है- यदि उत्तर नहीं लिखूं तब पर जब पत्र
की भाषा ही समझ में नहीं आ सके तब उपाय ही क्या है. यह मेरा नम्र निवेदन है न
कि किसी तरह का रोष है. कृपया प्रश्नकर्त्ता सज्जन शुद्ध स्पष्ट पत्र लिखें.
श्री सत्यदेव शास्त्री आर्यपुरी, गुड़गाँव, हरियाणा
प्रश्न- आज मुझे एक युवक के रोग के निदानार्थ पत्र लिखना पड़ा है. यह बालक १८
वर्ष की आयु का है. इसके दोनों गुर्दे खराब हो गये हैं. ऐसा यहां के परीक्षणों
से पता चला है आल इण्डिया मेडिकल में इसे डाय-~लिसिस पर रखा हुआ है. उनके यहां
गुर्दे बदलने के सिवाय और कोई इलाज नहीं है. क्या इसके गुर्दे बिना बदले ठीक हो
सकते हैं? यदि हों तो किस चिकित्सा से और कहां- यह बालक भोजन साधारण करता है
किन्तु टट्टी बहुत सख्त गांठदार होता है.
उत्तर- शास्त्री जी निदान तो हो ही चुका है अब तो सवाल है गुदें को बदलवाये
बिना औषधि से लाभ होना. बात यह है कि वैद्य शल्य चिकित्सा नहीं करते हैं केवल
काय चिकित्सा ही करते हैं. जब मूत्र संस्थान काम ही नहीं करता तो औषधि क्या काम
करेगी? मूत्रल औषधियां हैं पर ऐसा देखा गया है कि मूत्र संस्थान खराब होने पर
औषधियां काम नहीं करती हैं. मूत्रल औषधियां तो बहुत हैं. पर जब मूत्र संस्थान
ही विकृत हो गया है तब औषधियां क्या काम करेंगीं. फिर भी औषधि काम करें यह
क्वाथ देकर देखें-
क्वाथ- हर्रे की छाल, जवासा, पाषाण भेद, अमलतास का गूदा,
गोखरू प्रत्येक १०-१० ग्राम लेवें. जबकुट करके उपरोक्त औषधियों की ५ पुड़ियां
बना लें. १ पुड़िया २०० ग्रा. जल में औटाकर ५० ग्रा. जल रहने पर उतार छानकर १
ग्राम यव क्षार मिलाकर देवें. गोक्षुरादि गूगल भी १-१ वटी देवें. प्रभु कृपा से
लाभ हो सकता है.
श्री रमेश कुमार जी (पूरा पता नहीं दिया)
प्रश्न- श्रीमान जी मेरी एक समस्या है. मैंने पहले हस्तमैथुन किया था अब आदत
छोड़ दी है. खाने पीने की कोई कमी नहीं है. दूध, घी मक्खन खूब खाता हूं. पर जब
शौच जाता हूं तब लिंग से तथा गुदा से सफेद पदार्थ निकलता है. यह कभी-२
होता है. कोई दवा लिखें.
उत्तर -महाशय यह वीर्य ही निकलता है. आपका हाजमा खराब है. हस्तमैथुन के कारण
आपकी लीवर याने पाचन शक्ति निर्बल हो गई है. आप गरिष्ठ भोजन का परित्याग करें
जैसे मावे मैदे का पदार्थ नहीं खावें. हरी सब्जी खायें.
