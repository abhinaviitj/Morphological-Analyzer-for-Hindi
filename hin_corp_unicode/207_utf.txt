<औङ्ङिचिअल् अन्ड् ंएडिअ लन्गुअगेस्><ळेगिस् ळटिवे><आनोन्><ःअर्यन लेग्. आस्. डेब्. ंअर्च्ह् ९०><१९९०><ःअर्यन गोव्ट्><छ्हन्डिगर्ह्><४६ टो ५१><२१००><आनोन्-ःअर्यन लेग्. आस्. डेब्. ंअर्. ९०>

शिक्षा का विकास तथा निरक्षरता का उन्मूलन हमारी सरकार की प्राथमिकताओं
में से एक है. जन-साधारण के लिये प्रारम्भिक शिक्षा के प्रचार हेतु अलग
से एक प्राथमिक शिक्षा निदेशालय की स्थापना की गई है. ६ से ११ वर्ष की
आयु वर्ग के लड़कों की शिक्षा से सम्बन्धित लक्ष्य पूर्ण रूप से प्राप्त
कर लिये गये हैं. लड़कियों की शिक्षा में हमारी उपलब्धि ९० प्रतिशत तक
सीमित है. सातवीं पंच-वर्षीय योजना के दौरान ५०७ प्राइमरी और ३२८ मिडल
स्कूलों का दर्जा बढ़ाकर क्रमश: मिडल व उच्च विद्यालय स्तर का बना दिया
गया है. अगले वर्ष के दौरान १०० प्राइमरी, ५० मिडल तथा २५ उच्च
विद्यालयों का अगले स्तर तक दर्जा बढ़ाने का प्रस्ताव है. लड़कियों की
शिक्षा को प्रोत्साहन देने के लिये चालू वर्ष के दौरान १०० और विद्यालय
खोले जा रहे हैं. वित्त आयोग की सिफारिशों पर केन्द्रीय सरकार से प्राप्त
४ करोड़ ८८ लाख रुपये के विशेष अनुदान से चालू वर्ष के दौरान ४८८
प्राथमिक विद्यालय भवनों के निर्माण का कार्य चलाया जा रहा है. वर्ष
१९८९-९० के दौरान १,४९७ अतिरिक्त विद्यालयों की "आप्रेशन ब्लैक बोर्ड"
स्कीम के अन्तर्गत लाने का प्रस्ताव है. सरकार के व इशेष प्रयास हैं कि
अनुसूचित जातियों तथा आर्थिक रूप से कमजोर वर्गो के बच्चे अधिक-से-अधिक
संख्या में स्कूलों में आयें और शिक्षा ग्रहण करें. इन स्कीमों को अच्छी
तरह चलाने के लिये इन बच्चों को मुफ्त लेखन सामग्री, फीस, वर्दी आदि के
रूप में विभिन्न प्रोत्साहन दिये जा रहे हैं. हमारी सरकार की एक और
अनूठी योजना के तहत घुमन्तु कबीलों के बच्चों को स्कूलों में आकर्षित
करने के लिये एक रूपया प्रतिदिन उपस्थित की दर से प्रोत्साहन दिया जाता
है. अगले वर्ष के दौरान इन घुमन्तु कबीलों के २२ हजार बच्चों तक यह लाभ
पहुंचाने का प्रस्ताव है.
२३१ स्कूलों तथा ११७ महाविद्यालयों में १० जमा २ शिक्षा प्रणाली की
सुविधा उपलब्ध है. गुड़गांव तथा सोनीपत में जिला शिक्षा एवम् प्रशिक्षण
संस्थाओं ने कार्य करना आरम्भ कर दिया है. राज्य के प्रत्येक जिले में
एक-एक नवोदय विद्यालय खोला जाना है. ९ जिलों के लिये नवोदय विद्यालयों को
मन्जूर किया जा चुका है और शेष जिलों को चरणबद्ध रूप में इस स्कीम के
अन्तर्गत लाने का प्रस्ताव है.
हम ग्रामीण तथा दूरस्थ क्षेत्रों में उच्चतर शिक्षा को बढ़ावा देने के
लिये उत्सुक हैं. वर्ष १९८९-९० के दौरान तावड़ में राजकीय महाविद्यालय
खोला गया और अगले वर्ष राज्य में दो राजकीय महाविद्यालय खोला गया है और
अगले वर्ष राज्य में दो राजकीय महाविद्यालय खोले जाने का प्रस्ताव है.
चालू वर्ष के दौरान तीन महाविद्यालयों में विभिन्न विषयों में
स्नातकोत्तर शिक्षायें तथा चार महाविद्यालयों में नये विषय आरम्भ किये
गये हैं. राष्ट्रीय शिक्षा नीति के अन्तर्गत वर्ष १९९०-९१ के दौरान तीन
महाविद्यालयों में विज्ञान विषय और स्नात-~कोत्तर स्तर पर रोजगार-उन्मुखी
कार्यक्रम तथा नये विषय आरम्भ करने का प्रस्ताव है. वर्ष १९९०-९१ के
दौरान एक ओपन यूनिवर्सिटी अथवा दूरस्थ शिक्षा दूर यूनिट स्थापित करने तथा
प्रयोगात्मक आधार पर कुछ महाविद्यालयों को स्वायत्त महा-~विद्यालयों में
बदलने का भी प्रस्ताव है. हमारे राज्य को सार्वजनिक पुस्तकालय अधिनियम
पारित करने में उत्तर भारत का सर्व-प्रथम राज्य होने का गौरव प्राप्त है.
नये बने चार जिलों में उप मण्डलीय स्तर के पुस्तकालयों का दर्जा बढ़ा कर
जिला पुस्तकालय बनाने का प्रस्ताव है.
खेल-कूद
युवावर्ग में अनुशासन, धैर्य, सहनशीलता तथा नेतृत्व के गुण विकसित करने
में खेलों का महत्त्वपूर्ण योगदान है. हमने खेलकूद-प्रतिभा को विकसित
करने के लिये कुश्ती, जिमनास्टिक्स जैसे महत्त्वपूर्ण खेलों के लिए
विभिन्न स्कीमें शुरू की हैं. परिणामस्वरूप हमारे राज्य में अनेक
प्रतिभाशाली खिलाड़ी उभरे हैं जिससे राज्य और देश को सम्मान मिला है. मास
दिसम्बर, १९८९ में पश्चिमी बंगाल में भद्रेश्वर में हुई राष्ट्रीय योग
प्रतियोगिता में हमारी योग टीम ने प्रथम स्थान प्राप्त किया है. हम राज्य
के प्रत्येक जिले के खिलाड़ियों को आधारभूत सुविधायें देने का प्रयास कर
रहे हैं. कुश्ती को प्रोत्साहन देने के लिये, हमारे राज्य ने पहली बार ११
खलीफों को २०० रुपये मासिक की दर से मानदेय देने की प्रोत्साहन योजना
शुरु की है. इसके अतिरिक्त १.९० करोड़ रुपये के योजनागत परिव्यय से वर्ष
१९९०-९१ के दौरान खेलकूद को और विकसित करने का प्रस्ताव है.
समाज कल्याण
हमारे राज्य के वृद्ध नागरिकों को सुरक्षा तथा आत्म-सम्मान प्रदान करने
के लिये हमारी सरकार ने जो वृद्धावस्था पेंशन स्कीम चलाई है वह अपने आप
में बेजोड़ है और पूरे राष्ट्र भर में इस स्कीम की बदौलत हरियाणा को एक
विशेष स्थान मिला है. इस वर्ष ७ लाख ७७ हजार लोगों को वृद्धावस्था पेंशन
का लाभ पहुंचा है जिस पर १०४.४३ करोड़ रुपये का खर्चा हुआ है. वर्ष
१९९०-९१ के दौरान इस योजना के तहत हमने १०१ करोड़ ५७ लाख रुपये का
प्रावधान रखा है जिससे ८ लाख ४८ हजार लोग लाभान्वित होंगे. इस प्रकार
पेंशन स्कीम के तहत शारीरिक रूप से विकलांग व्यइतयों, वे-~सहारा
महिलाओं और विधवाओं को जो लाभ प्राप्त हो रहा है, वह आगामी वर्ष में जारी
रखा जायेगा. इस श्रेणी में आने वाले लाभार्थियों को मौजूदा साल में विशेष
लाभ दिये गये हैं. जहां इन लाभ प्राप्तकर्त्ताओं की पात्रता के लिये ५०
रुपये मासिक आमदनी की सीमा थी उसे बढ़ाकर २०० रुपये प्रति-मास कर दिया
गया है और पेंशन की दर ५० रुपये प्रति-मास से बढ़ाकर ७५ रुपये प्रतिमास
कर दी गई है. उपेक्षित और अपचारी बच्चों के पुनर्वास के लिये बालक न्याय
अधिनियम के तहत हर जिले में एक-एक अपचारी कल्याण बोर्ड बनाया जा रहा है.
हमारे कल्याण नियमों और स्वैच्छिक संस्थाओं की सहायता से महिलाओं और समाज
के आर्थिक रूप से पिछड़े वर्गों की सामाजिक और आर्थिक स्थिति सुधारने के
लिये विभिन्न कार्यक्रमों के अन्तर्गत स्कीमें चलाई जा रही हैं. समाज
कल्याण विभाग की विभिन्न योजनाओं को अमली-~जामा पहनाने के लिये वर्ष
१९९०-९१ के दौरान १४१ करोड़ ६१ लाख रुपये का प्रावधान किया गया है.
अनुसूचित जातियों, पिछड़े वर्गों तथा अन्य दलित वर्गों के सामाजिक व
आर्थिक उत्थान के लिये अनेक कार्य किये जा रहे हैं जिनमें हरिजन बस्तियों
का सुधार, आवास सहायता पेयजल की सुविधा व हरिजन चौपाल आदि बनाने की
स्कीमें वर्णनीय हैं. इन वर्गों के बच्चों में शिक्षा का प्रसार करने के
लिये अनेक उपाय किये गये हैं. उन उपायों को सुदृढ़ करने के लिये हमारी
सरकार आठवीं श्रेणी के विद्यार्थियों के लिये लेखन सामग्री अनुदान की
राशि २० रुपये से बढ़ाकर ४० रुपये प्रतिवर्ष और उच्च श्रेणियों के लिये
४० रुपये से ६० रुपये प्रति-~वर्ष कर दी है. इसी प्रकार नौवीं, दसवीं व
ग्यारहवीं जमातों में पढ़ने वाले विद्या-~र्थियों को जो बज़ीफा दिया जाता
था उसकी रा शि क्रमश: ४०, ५० व ६० रुपये प्रति-मास से बढ़ाकर ८०, १०० व
१२० रुपये प्रतिमास कर दी गई है. अनु-~सुचित जातियों के लिये हमारी सरकार
ने एक और नई स्कीम इस साल चालू की है जिसके तहत पहले दो बच्चों के जन्म
के समय जच्चा को अच्छी खुराक व देख-भाल के लिये ३०० रुपये की राशि दी
जाती है. आगामी वर्ष में इस उद्देश्य के लिये २५ लाख रुपये का प्रावधान
किया गया है. हरियाणा हरिजन कल्याण निगम ने मास नबम्बर, १९८९ तक ९० लाख
रुपये की हिस्सा पूंजी की सहायता से ७,३४८ लाभार्थियों को लाभ पहुंचाया
है. हरियाणा पिछड़े वर्ग कल्याण नगम को मौजूदा साल में ४० लाख रुपये की
हिस्सा पूंजी दी गई है तथा अगले वर्ष ५० लाख रुपये बतौर हिस्सा पूंजी
देने का प्रावधान रखा गया है. विशेष संघटक योजना
हमारी सरकार इस योजना के तहत अनुसूचित जातियों तथा पिछड़े वर्गो के
कल्याण के लिए चलाई जा रही विभिन्न योजनाओं को विशेष महत्त्व देती है.
चालू वर्ष में इस योजना के तहत योजना परिव्यय के ५९६.६९ करोड़ रुपये में
से ७१.१२ करोड़ रुपये का खर्चा निर्धारित किया है. मास जनवरी, १९९० तक
विभिन्न स्कीमों के अन्तर्गत २८,४७५ परिवारों को सहायता उपलब्ध कराई जा
चुकी है. अगले वर्ष के ७०० करोड़ रुपये के अनुमोदित योजना परिव्यय में से
८१.७४ करोड़ रुपये इस योजना हेतु खर्च करने की व्यवस्था की गई है.
मेवात विकास बोर्ड
हमारी सरकार की नीति रही है कि पिछड़े क्षेत्रों के विकास पर हम विशेष बल
दें. इसी सम्बन्ध में मेवात विकास बोर्ड के माध्यम से अनेक विकास की
स्कीमें क्रियान्वित की जा रही हैं. रोजका मेव में औद्योगिक कम्पलैक्स की
जो रुप-रेखा उभरी है इससे उस क्षेत्र के बदलते स्वरूप की झलक मिलती है.
मेवात विकास बोर्ड के जरिये विभिन्न विकास की स्कीमों पर जहां २.२५
करोड़ रुपये का खर्चा मौजूदा साल में किया गया है वहीं अगले वर्ष के लिये
हमने ३ करोड़ रुपये का प्रावधान रखा है.
मैचिंग ग्रांट योजना
हरियाणा राज्य मैचिंग ग्रांट स्कीम शुरू करने में अग्रणी रहा है. इसी
स्कीम के माध्यम से हम अपने सभी विकास एवं जनहित कार्यो में जनता का
सहयोग प्राप्त करने में सफल रहे हैं. लोगों ने इस स्कीम को बहुत पसंद
किया है. इसका अनुमान इस तथ्य से लगाया जा सकता है कि ३१ मार्च, १९८९ तक
३,९३८ विकास कार्यों के लिये राज्य के हिस्से के रूप में ८ करोड़ ३ लाख
रुपये की राशि खर्च की गई है. मैचिंग ग्रांट स्कीम के कार्यक्षेत्र को और
बढ़ा दिया गया है तथा इसे कार्यान्वित करने के लिये नीचे के स्तर पर
पर्याप्त शइतयां दी गई हैं. महत्त्वपूर्ण विकास एवं जनहित कार्यों को
सम्पन्न करने में इस स्कीम का भारी योगदान है तथा इस परिणामस्वरूप इस
वर्ष में राज्य का अंशदान एक करोड़ तीस लाख रुपए से बढ़ा कर ५ करोड़ ८०
लाख रुपये कर दिया गया है. महिला-शिक्षा को बढ़ावा देने के लिये राज्य
सरकार ने इस वर्ष कन्या विद्यालयों के भवन-निर्माण हेतु अपने अंशदान को
जनता के अंशदान की राशि के बराबर से बढ़ाकर दो गुना कर देने का निर्णय
किया है. हम आगामी वर्ष भी इस स्कीम को जारी रखेंगे जिसके लिये राज्य के
अंशदान के रूप मे एक करोड़ ४५ लाख रुपये क ई राशि के प्रावधान की
व्यवस्था की है.
हमारी सरकार पंचायतों एवं नगरपालिकाओं की वित्तीय स्थिति में सुधार लाने
की इच्छुक है. इसी उद्देश्य से हमने ग्रामीण क्षेत्रों में बिकने वाली
देसी शराब की प्रत्येक बोतल पर एक रुपये की दर से अतिरिक्त शुल्क लगाने
का निर्णय लिया. इसके दृष्टिगत हमने इस वर्ष २ करोड़ रुपये की राशि
पंचायतों, पंचायत समितियों और नगरपालिकाओं को पहले ही दे दी है और पूरे
वर्ष के लिये ५ करोड़ ३९ लाख रुपये देने का प्रस्ताव है. हमारी सरकार इस
स्कीम को आगामी वर्ष के दौरान भी जारी रखेगी जिसके लिये ५ करोड़ ४२ लाख
रुपये की राशि का प्रावधान किया गया है.
व्यापारियों तथा उद्योगपतियों की रियायतें
जहां आबकारी तथा कराधान विभाग ने चालू वर्ष में जनवरी, १९९० तक वसूलियों
में पिछले वर्ष की आमदनी से १४.९१ प्रतिशत की वृद्धि दिखाई है, वहां हमने
कर-प्रणाली में सुधार लाने तथा व्यापारियों एवं उद्योगपतियों को और
रियायतें व सुविधाएं देने के लिये भी ठोस कदम उठाए है. हम व्यापारी-वर्ग
की कार्य सम्बन्धी कठिनाइयां समझते हैं और उनको कुछ सीमा तक कम करने के
लिये हमने १-१०-८९ से संक्षिप्त कर निर्धारण के लिये आयसीमा ३.०० लाख
रुपये से बढ़ा कर ५.०० लाख रुपये कर दी है. इसी प्रकार लेखा-पुस्तकें न
बनाने अथवा उन्हें व्यापार के स्थान पर न रखने के लिये जुर्माना ५.०००
रुपये से घटाकर ५०० रुपये कर दिया है. कर-राहत की दिशा में कम्बलों,
खान्डसारी तथा बूरा पर से कर हटा दिये गये हैं और गेहूं-उत्पाद, डबलरोटी,
बीजों तथा छोटी कारों पर करों की दरें कम कर दी गई हैं. सीमेन्ट को छोड़
अनुसूची "क" में वर्णित आरामदेह वस्तुओं पर कर की दर १२ प्रतिशत से घटाकर
१० प्रतिशत कर दी गई है. नये उद्योगों को प्रोत्साहन देने के लिये सरकार
की नीति के अनुसार ३३ नये उद्योगों को बिक्री कर से छूट अथवा स्थगन लाभ
दिया गया है. कर की चोरी को रोकने के लिये मुख्यालय पर एक चौकसी विंग
खोलने का प्रस्ताव है.
केन्द्रीय प्रायोजित योजना
मैंने वर्ष १९९०-९१ के बजट अनुमानों में जिन विभिन्न योजनाओं का अभी
जिक्र किया है उनमें १४२ करोड़ ९१ लाख रुपये की ऐसी स्कीमें भी शामिल हैं
जो केन्द्र सरकार की सहायता से पूरी होंगी. चालू वर्ष के साथ ही सातवीं
पंचवर्षीय योजना भी समाप्त हो जाएगी. परिणाम-स्वरूप, अनेक केन्द्र चालित
स्कीमों को चालू रखने के लिए इन्हें राज्य क्षेत्र को अन्तरित किये जाने
की सम्भावना है जिससे गैर योजना खर्चे में आर्थिक भार और भी बढ़ जाएगा.
हम इस मामले में केन्द्र सरकार से अनुरोध करेंगे कि वे ऐसी स्कीमें राज्य
क्षेत्र में अन्तरित करने के बदले हमें एकमुश्त आर्थिक सहायता दें.
संसाधन संग्रह
सरकार इस मूल सिद्धांत से अवगत है कि महत्त्वाकांक्षी एवं कल्याणकारी
विकास स्कीमों को कार्यरूप देने और लोगों को पर्याप्त सेवाएं एवं
सुविधाएं जुटाने के लिये संसाधन-आधार सुदृढ़ होना अति आवश्यक है. इस
दृष्टि से सरकार ने पहले एक संसाधन समिति गठित की थी जिसे अब "रिसोर्सिज
एवं इकोनोमी कमेटी" का नाम दिया गया है. यह समिति ऐसे क्षेत्रों की पहचान
करेगी जहां किफायत की जा सके तथा यह नए की तलाश करने में अपना ?..? इसी
प्रकार हाल ही में मुख्य सचिव की अध्यक्षता में एक प्रशासनिक सुधार समिति
का गठन किया गया है जो कार्य प्रणाली में सुधार, अनुशासन रखने और
कर्मचारियों की कार्य-कुशलता में प्रर्याप्त सुधार लाने के लिये उपायों
की सिफारिश करेगी. विभिन्न स्थानों पर बेकार पड़ी व प्रयोग में न लाई
जाने वाली सरकारी जमीनों को आवासीय एवं वाणिज्यिक उपयोग में लाया गया है
जिससे राज्य सरकार को अतिरिक्त आय भी हुई है. इसी प्रकार परित्यक्त
सम्पत्तियों (ऐवचुएए फ्रोपेर्टिएस्) के कब्जों को नियमित करने से सरकार को
लगातार आमदनी हो रही है. अचल सम्पत्ति के कम मूल्यांकन को रोकने के लिये
किये गये उपायों के परिणामस्वरूप १५ करोड़ रु पये की अतिरिक्त आय
प्राप्त हुई है. लघु बचत स्कीम अभियान के अन्तर्गत जनता द्वारा अधिक
धन-राशि जमा करवाने पर जोर दिया जा रहा है. जिससे भी राज्य के आय साधनों
में वृद्धि हुई है. राज्य सरकार को वर्ष १९८८-८९ में लघु बचतों की वजह
भारत सरकार से १७३ करोड़ ३६ लाख रुपये की कर्जा सहायता मिली है और हमें
इस वर्ष भी लगभग इतनी ही सहायता मिलने की आशा है. सभी सरकारी विभागों,
बोर्डो तथा निगमों को परामर्श दिया गया है कि वे देय बकाया राशियों की
वसूली करें और खर्च-प्रक्रिया को बेहतर बनाने के भरसक प्रयास करें ताकि
फिजूल खर्च को रोका जा सके.
इन प्रयासों के बावजूद इस बात से इन्कार नहीं किया जा सकता कि गैर-~विकास
खर्चो में अभी भी बचत करने की गुजाइश है. हम फालतू खर्च को कम करने व
खर्च मानकों की पूरी तरह छान-बीन करके विकास कार्यो के लिये धन बचाने के
भरसक प्रयास जारी रखेंगे.
नौवां वित्त आयोग
माननीय सदस्यों को यह ज्ञात है कि नौवें वित्तायोग की सिफारिशें केन्द्र
से राज्यों को निधियों के अन्तरण के लिये मार्गदर्शक सिद्धान्त तय करती
हैं. वित्तायोग द्वारा दी गई पहली रिपोर्ट में उसका फैसला हरियाणा जैसे
समृद्ध एवं कुशल राजस्व प्रबन्ध राज्यों के लिये उत्साहवर्द्धक नहीं रहा
क्योंकि आयोग की सिफारिशों का झुकाव घाटे वाले और पिछड़े राज्यों को
सहायता देने की ओर अधिक रहा है. यह बात ध्यान देने योग्य है कि अपनी
सिफारिशें करते समय वित्तायोग ने हरियाणा जैसे कुशल राजस्व प्रबन्ध और
वित्तीय अनुशासन बनाये रखने जैसे विचारणीय विषयों को नज़र-अन्दाज करके
अपने ही मापदण्डों की अवहेलना की है. आयोग द्वारा अपनाई गई इस एकतरफा
प्रणाली के कारण न केवल विभाज्य करों में हमारे आनुपातिक हिस्से में कमी
आई है बल्कि आयोग द्वारा घाटे को पूरा करने व सेवाओं के स्तर को बढ़ाने
के लिये प्रस्तावित १,१५६ करोड़ रुपये की अनुदान राशि में भी हमें कोई
हिस्सा नहीं मिला. हमने विभिन्न मन्चों से आयोग के इस रवैये के विरुध
अपनी भावनाओं को व्यक्त किया है.
