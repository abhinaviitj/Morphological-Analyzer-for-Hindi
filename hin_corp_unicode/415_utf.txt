<शोचिअल् श्चिएन्चे><आन्ट्ह्रोपोलोग्य्><शट्येन्ड्र ठ्रिपट्हि-ख्रिस्ह्नडट्ट् डुरिवेडि><इकस् क समज् स्हस्ह्ट्र><१९८८><इस्ह्वविड्यलय फ्रकस्हन्><अरनसि><१५४ टो १५९><२७००><ठ्रिपट्हि-ढरिवेडि-इकस् क शमज् श्हस्ह्ट्र><ढ्हनन्जय् कुमर्><१. प्रदत्त पद अनुस्थापन:

सामाजिक वस्तुओं के प्ररूपों के बीच चुनाव दो आधारों पर होता है: प्रदत्त
तथा अर्जित विकासशील समाजों में आर्थिक भूमिकाओं का वितरण आदर्श रूप में
इस बात पर निर्भर है कि व्यक्ति कौन है, इस बात पर कम विचार होता है कि
व्यक्ति `क्या' कर सकता है. भूमिकाओं का वितरण प्रदत्त आधार पर होता है
जहाँ प्रत्येक जाति का निश्चित व्यवहारों पर पूर्ण नियंत्रण है, अर्थात
विशिष्ट जाति के लोगों को ही किसी निश्चित काम को करने की अनुमति होती
है. इससे यह अर्थ लगाना भ्रामक होगा कि अर्जित अनुस्थापन का निराभाव है.
जाति व्यवस्था में किन्हीं निश्चित स्थानों पर चाहे इस आदर्श का
पूर्णरूपेण पालन भले ही किया जाता हो, परन्तु सदैव पूर्णतया प्रदत्त
विशेषताओं को ही चयन का आधार नहीं बनाया जाता. फिर भी काफी स्पष्ट है कि
जिस समाज में आर्थिक भूमिकाओं के वितरण का आधार व्यक्ति का पद है या उसका
वितरण प्रदत्त आधार पर किया जाता है, ऐसे समाज में सामाजिक गतिशीलता कठिन
हो जाती है, तथा सामाजिक परिवर्तन, जहाँ तक गतिशीलता पर आश्रित है,
अवरोधित हो जाता है. इसका एक अन्य उदाहरण आदिम जातियों के सामानों के
वितरण की प्रणाली है, जहाँ सामग्रियों के वितरण का आधार नातेदारी है, जो
प्रदत्त पद व्यवस्था है.
(२) विशिष्टतावाद:
मूल्य अनुस्थापन मानदण्ड के चुनाव के तरीके हैं: विशिष्टतावाद एवं
सार्वभौम-~वाद. ये मूल्य अनुस्थान उस आदर्श का निर्धारण नहीं करते, जिससे
तय होता है कि भूमिकाएँ कौन संपादित करेगा. अपितु इनका सम्बन्ध इस बात से
है कि आर्थिक भूमिकाओं के चुनाव में एक ही नियम प्रत्येक के साथ लागू
होता है या नहीं.
विकासशील समाजों में आर्थिक भूमिका के चुनाव मे विशिष्टतावादी
(फर्टिचु-~लरिस्टिच्) नियम का प्रचलन पाया जाता है. उदाहरण स्वरूप
मध्ययुगीन यूरोपीय समाज में कृषक, अभिजात वर्ग तथा सामान्य लोगों के साथ
आर्थिक भूमिकाओं के विशिष्ट नियम थे. कतिपय बाजार तथा आदान-प्रदान
विशिष्ट समूहों के लिए सुरक्षित थे. भारत की जाति व्यवस्था इसका अन्य
उदाहरण है, जहाँ विभिन्न जातियों के लिए विशिष्ट नियम का प्रचलन है.
सारांशत: विशिष्टतावादी मूल्यों की प्रधानता विकासशील समाजों के विकास
में बाधक बन जाती है. इसके विपरीत विकसित समाजों में सार्वभौमिक मूल्यों
की प्रधानता होती है. यहाँ यह कहना उपयुक्त होगा कि अर्जित तथा प्रदत्त
अनुस्थापना की भाँति, विशिष्टतावादी तथा सार्वभौमवादी मूल्य अनुस्थापन
आदर्श रूप में किसी समाज में नहीं पाये जा सकते. पर वास्तविक समाजों की
ओर देखने से इस निष्कर्ष पर आसानी से पहुँचा जा सकता है कि किस समाज में
किस मूल्य अनुस्थापन की प्रधानता है. प्रदत्तपद आदर्श तथा विशिष्टवादी
सामाजिक सम्बन्ध का अधिक प्रचलन आदिम समाजों में पाया जाना नयी बात नहीं
है, उदाहरणार्थ मैंने इसीको पद पर आधारित समाज कहा है.
(३) प्रकार्यात्मक विसरणीयता:
विषय में अभिरुचि के क्षेत्र की परिभाषा, प्रकार्यात्मक विसरणीयता या
विशिष्टता से होती है. आर्थिक दृष्टि से पिछड़े समाजों में आर्थिक पक्ष
से सम्बद्ध भूमिकाएँ विसरित (डिङ्ङुसेड्) होती है. ऐसा आंशिक रूप में इसलिए
होता है कि विकासशील समाजों में श्रम विभाजन के विकास का निम्नस्तर होता
है तथा आंशिक रूप से यह निम्न उत्पादन स्तर का परिणाम है. गैर-औद्योगिक
समाज का साधारण कृषक, इस कार्य-आदर्श का विशेष रूप से प्रतिनिधित्व करता
है. कृषक न केवल फसल पैदा करने सम्बन्धी समस्त काय को ही करता है, अपितु
वह अपना मकान बनाता है. अपना यन्त्र बनाता है, तथा प्राय: अपने लिए कपड़ा
तथा अन्य उपभोग की वस्तुएँ तैयार करता है. इसके विपरीत आधुनिक जटिल मशीन
उत्पादन में अधिक सूक्ष्म विशिष्ट कार्य पाये जाते हैं.
यहाँ सचेत करना आवश्यक है कि भूमिकाओं के निर्धारण में विशिष्टता का
सिद्धांत केवल विकसित समाजों में ही नहीं पाया जाता; अपितु पिछड़े समाजों
के कतिपय आर्थिक क्षेत्रों में अधिक मात्रा (विशिष्टता) पायी जा सकती है,
जैसे--भारतवर्ष में जाति व्यवस्था में श्रम-विभाजन में अधिक
प्रकार्यात्मक विशिष्टता पायी जाती है. इसके विपरीत, विकसित समाजों में
भी प्रकार्यात्मक विसरणीयता पायी जा सकती है, जैसे--वरिष्ठ व्यवस्थापक
पदों का निर्धारण यहाँ मौलिक बात यह है कि पिछड़े समाजों में विशिष्टता
इसलिए पायी जाती है कि वहाँ मानव सस्ता होता है, तकनीकि का विकास का स्तर
निम्न होता है तथा आर्थिक असमानता पायी जाती है. पिछड़े समाज में जहाँ
उत्पादन के कारण अपेक्षाकृत अधिक धन संग्रह हुआ है और जहाँ साधारण
मजदूरों की मजदूरी बहुत कम होती है, वहाँ धन तथा पदों में बहुत अधिक
अन्तर होने के कारण समाज वर्गों में बँट जाता है. उच्च वर्ग की प्रतिष्ठा
के कारण निम्न वर्ग के विशिष्ट सेवाओं की आवश्यकता पड़ती है. इस प्रकार
पिछड़े समाजों में विशिष्टता आर्थिक आधारों पर नहीं टिकी होती या समाज के
उत्पादन संगठन द्वारा उसकी माँग निर्धारित नहीं होती, अपितु यह सामाजिक
संरचना के परम्परात्मक प्रतिमान के बढ़ाने के प्रयास पर आधारित है.
(४) आत्म-अनुस्थापन:
सामाजिक वस्तुओं के प्रति कर्ता का अनुस्थापन जानने का एक विकल्प आत्म
बनाम सामूहिक अनुस्थापन है. अर्थात आर्थिक महत्व के सामाजिक वस्तुओं से,
कर्ता व्यक्तिगत अहं (ऐगो) या स्व (शेल्ङ्) हितों को ध्यान में रखकर
सम्बन्धित हो सकता है या सामूहिक पिछड़े समाजों में अभिजातवर्ग तथा जिनके
हाथ में आर्थिक तथा राजनैतिक सत्ता होती है, सामाजिक वस्तुओं से
आत्म-अनुस्थापित दृष्टि से सम्बन्ध रखते हैं. इसके अनेक उदाहरण हैं.
पूर्वी समाज, आर्थिक दृष्टि से पिछड़े समाज का अच्छा नमूना है. इनकी
विशेषताएँ मध्ययुगीन यूरोप के सामन्तशाही समाज की विशेषताओं से
मिलती-जुलती है. इन समाजों में एक विशिष्ट अभिजात वर्ग होता है, जिसका
धन, राजनीतिक सत्ता तथा शिक्षा आदि पर एकाधिकार होता है, जिनसे पद
निर्धारण होता है. आर्थिक संदर्भ में यह अभिजातवर्ग प्रधानता
आत्म-अनुस्थापित होता है. दूसरे शब्दों में उस समाज में जहाँ केन्द्रीय
नेता की शक्ति सर्वोपरि होती है, समाज के आर्थिक अधिनियम इस प्रकार
संरचित होते हैं कि उनसे नेता आत्म-अनुस्थापित (शेल्ङ्-ओरिएन्टेड्)
उद्देश्यों की पूर्ती होती रहे. इसका स्पष्ट ऐतिहासिक उदाहरण पुराना
मिश्र है. यह अभिवृ त्ति राज्य के दैवीय सिद्धान्त के रूप में मध्ययुग
में प्रचलित थी, जो फ्रांस के लूइस चतुर्दश तक चलती रही.
आर्थिक दृष्टि से पिछड़े समाजों में आर्थिक वस्तुओं के प्रति
आत्म-अनुस्थापनों की अभिवृत्ति की प्रधानता होती है, और कम-से-कम उन
कर्त्ताओं की अभिवृत्ति आत्म-अनुस्थापित अवश्य होती है जो राष्ट्रीय या
सामूहिक अभिजातवर्ग में वरिष्ठ स्थान रखते हैं. आर्थिक दृष्टि से पिछड़े
समाजों में छोटे तथा साधारण संगठनों की अधिकता होती है, जहाँ सत्तायुक्त
तथा अधीनस्थ व्यक्तियों के बीच सम्बन्ध विशिष्टवादी आधार पर होता है और
इसी आधार पर उनकी व्यवस्था की जाती है.
(५) सांवेगिकता:
सांवेगिकता तथा संवेगिक-तटस्थता, कर्ता के उस अनुस्थापन का बोध कराते
हैं, जिससे वह सामाजिक वस्तुओं से सम्बन्ध रखता है. सांवेगिक अनुस्थापन
संतुष्टि का बोधक है. आर्थिक दृष्टि से पिछड़े समाजों में सांवेगिकता की
प्रधानता होती है. उसकी व्यवहारों का निर्धारण वर्तमान आवश्यकताओं द्वारा
होता है, तथा सामाजिक वस्तु, चाहे वह मानवीय हो या अमानवीय, के प्रति
उसका व्यवहार प्रतिमान विशुद्ध रूप से सांवेगिक होता है. यहाँ यह आगाह
करना आवश्यक है कि कतिपय प्रजातियों की संस्कृति श्रेष्ठता तथा तार्किक
है और कुछ की बर्बर है, पुराना पड़ गया है. फिर भी इस चर से संरचनात्मक
सम्बन्धों का विवरण प्रस्तुत करना उचित है. इस दृष्टि से कहा जा सकता है
कि विकासशील समाज के विभिन्न सामाजिक समूहों के सदस्यों के बीच सम्पर्क
की आवृति तथा गहनता सांवेगिकता पर आधारित होती है, यद्यपि विकल्प को
प्रति व्यक्ति उत्पादन के सन्दर्भ में नहीं लगाया जा सकेगा.
(६) पारम्परिक अभ्यास:
परम्परात्मक तथा आधुनिक समाजों का विभाजन इतिहास में बहुत पुराना है.
परम्परात्मक समाज की संस्कृति ऐसी होती है, जहाँ लोग परम्परा (ट्रडिटिओन्)
में चिपके रहना अधिक यथेष्ट मानते हैं. दूसरे शब्दों में इन समाजों में
परम्परा से तनाव होता है तथा नवीनता के विरोध की प्रवृत्ति पायी जाती है,
कम-से-कम उस नवीनता का विरोध तो व्यापक रूप से होता है जिसमें
परम्परात्मक अभ्यास को छोड़ने की बात निहित होती है. इन समाजों के लोगों
का सामाजीकरण ऐसे वातावरण में होता है, जहाँ रूढ़िवादिता की प्रधानता
होती है. इन समाजों में लोगों को परिचित वस्तुएँ संवेगात्मक दृष्टि से
अधिक अपरिचित की तुलना में कम विनाशात्मक प्रतीत होती हैं. ऐसा प्राय:
उन्हीं समाजों में पाया जाता है जो समाज औद्योगिक दृष्टि से पिछड़े हैं.
औद्योगिक विकास न होने के कारण इन समाजों में नवीनता एवं परिवर्तन के
प्रति सापेक्ष अभिरुचि नहीं रहती. इतना ही नहीं, किन्तु नवीन वस्तुओं को
इन समाजों में सन्देह की दृष्टि से देखा जाता है. इतिहास में इसके अनेक
उदाहरण पाये जाते हैं. ग्वेवारा ने कनाडा के राष्ट्रपति को १५३१ में
भर्त्सना किया कि वह `नयी वस्तुओं के आरम्भ करने का प्रयास नहीं करें,
क्योंकि नवीनता के कारण प्रायोजक के समक्ष चिंता उत्पन्न हो जाती है तथा
जनता के बीच कठिनाइयाँ पैदा हो जाती हैं. स्पेन के शब्दकोश निर्माता
कोवारुविनास ने नवीनता को `नवीन एवं अनभ्यस्त वस्तु' के रूप में परिभाषित
किया तथा अज्ञात ढंग से कह डाला कि नवीनता स्वभाव से खतरनाक होती है,
क्योंकि यह परम्परात्मक प्रचलन को विकृत करती है. उन्नीसवीं सदी के
उत्तरार्द्ध में सिसली के मछुवे गांव में ऐसा प्रचलन था कि "जो आप के
पिता ने किया है, उसीसे संतुष्ट रहो, अन्यथा तुम्हारा भला नहीं होगा."
ऐसी अनेक उक्तियाँ पायी जाती हैं.
भारतवर्ष में परम्परा के प्रति मोह पाया जाता है. श्यामाचरण दुबे को १९५५
में हैदराबाद तथा सिकन्दराबाद के निकट के गाँव शमीरपेट में रूढ़िवाद के
अनेक तत्व प्राप्त हुए. वे व्यक्ति, जिनके विचार नवीन एवं मौलिक हैं,
समूह द्वारा संदेह की दृष्टि से देखे जाते हैं तथा उनकी आलोचना की जाती
है. इसी आशय की बात गोस्वामी तथा राम ने भी भारतीय ग्रामों में पायी है.
विद्वान द्वय के अनुसार अतीत के शोषण एवं अज्ञानता के कारण ग्रामीण
रूढ़िवादी हैं और किसी नयी वस्तु को शर्म से लड़ते हैं.
(७) भाग्यवादिता:
परम्परावादी समाजों की एक विशेषता है भाग्य पर अधिक भरोसा करना और यह
भाग्वादिता विकास में अवरोंध बन जाती है. भाग्य पर भरोसा तथा अनौद्योगिक
समाजों में तत्परता से किया जाता है, क्योंकि इन समाजों में प्रकृति पर
बहुत कम नियन्त्रण पाया जाता है, तथा लोगों में विश्वास रहता है कि उनके
जीवन में ऐसी अनेक वस्तुएँ हैं जिसके बारे में कुछ नहीं किया जा सकता.
सूखा, बाढ़, आदि को दैवी दुर्विपाक का दंड माना जाता है. लोगों का ऐसा
विश्वास होता है कि देवता को प्रसन्न किया जा सकता है, परन्तु उस पर
नियन्त्रण कर पाना मनुष्य के बस की बात नहीं है. इन समाजों में अनेक विषय
परिस्थितियाँ भी पायी जाती हैं, जिनमें आश्चर्य नहीं कि लोगों को अपनी
स्थिति सुधारने में कुछ भ्रम होता है, जैसे भूमि पर अधिकार का सामन्ती
स्वरूप, अनुत्पादक प्रौद्योगिकी के कारण कृषि को गिरी दशा, भेषजिक तथा
विविध आवश्यक सेवाओं का अभाव, अल्पायु आदि. इसलिए इन समाजों की
निराशपूर्ण परिस्थिति में भाग्यवादी दृष्टिकोण सामंजस्य का अच्छा साधन
है, जो इस मान्यता पर आधारित है कि जो होता है, ईश्वर की इच्छा से होता
है.
भारत में भाग्यवादी विचारधारा पायी जाती है. कास्ट्रेयर्स ने इस
प्रवृत्ति का रोचक उदाहरण प्रस्तुत किया है. भारतवर्ष के एक गाँव की घटना
का उद्धरण देते हुए इन्होंने लिखा है कि बच्चा कंठरोहिणी (डिप्ह्ट्हेरिअ) से
पीड़ित था, जहाँ उन्हें भी बुलाया गया. बच्चे को दशा निराशाजनक थी, तब भी
उन्होनें इसलिए बच्चे को सुई लगाया ताकि माता पिता को विश्वास हो सके कि
उनके बच्चे के लिए कुछ किया जा रहा है. बच्चा अन्तत: मर गया और इन्हें भय
हुआ कि माता-पिता उन पर क्रोधित होंगे. परन्तु उन्हें आश्चर्य हुआ, जब
उन्होंने माता-पिता को उन पर क्रोधित होते हुए नहीं पाया. उनकी आशा के
विरुद्ध माता-पिता ने मृत्यु वेदना अभिव्यक्ति के बाद परम्परात्मक कथन को
दुहराया: `यह उसका भाग्य था, उसका दिन आ गया. वह ईश्वर द्वारा दिया गया
ऋण था, और वह ईश्वर के पास वापस चला गया.' भाग्य पर भरोसा करना केवल भारत
की ही विशेषता नहीं है, अपितु विश्व के विभिन्न पिछड़े देशों में इस
प्रकार की अभिवृत्ति पायी जाती है. कोलम्बिया के ग्रामीण क्षेत्र में
पेनेडा ने किसी शिशु की मृत्यु के बाद माता-पिता को यह कहते पाया कि `यह
उसका भाग्य था कि वह नहीं बच सका' या `यह बच्चा अपने जगत के लिए नहीं था'
और यदि बच्चा बीमारी से बच गया तो यह कहते कि `ईश्वर की इच्छा थी कि वह न
मरे' इसलिए बिना चकित्सा के भी जीवित रह गया. परिणामस्वरूप, प्रशिक्षित
चिकित्सक को तीनों का विश्वास पाने में बड़ी कठिनाई होती है. जब उन्हें
चिकित्सा कराने को चिकित्सक के पास जाने को कहा जाता, तो लोग उत्तर देते
कि `चिकित्सा के लिए पर्याप्त धन के लिए पर्याप्त धन होने पर भी धनी
व्यक्ति मर जाते हैं.' लैटिन अमेरिका में पीयर्सन को भाग्यवादी अभिवृत्ति
व्यापक रूप से मिली. ब्राजील के ग्राम के लोगों का विश्वास है कि ईश्वर
बीमारी को पाप के दंड के रूप में भेजता है. बीमारी के बढने पर उसे
व्यक्ति के भाग्य का फल माना जाता है तथा मृत्यु होने पर लोग कहते पाये
जाते कि ईश्वर की ऐसी ही इच्छा थी. मिश्र में मृत्यु को अल्लाह की मरजी
मानी जाती है. लोग मानते है कि जीवन को कोई बढ़ा नहीं सकता तथा कुरान का
प्रमाण देते जहाँ लिखा है `तुम जहाँ हो, मृत्यु तुम्हे ढूँढेगी, भले ही
कितना ही मजबूत महल में क्यों न हो.
इसके विपरीत औद्योगिक समाजों में मनुष्य ने भलीभाँति सिद्ध कर लिया है कि
सामाजिक एवं प्राकृतिक दशाओं पर नियंत्रण करना सम्भव है. इनके लिए किसी
अवांछनीय परिस्थिति का आना निराशापूर्ण अवरोध नहीं है, अपितु ये अवरोध
मनुष्य की पटुता के लिए चुनौती हैं. औद्योगिक समाजों में लोगों का
विश्वास है कि कोई भी वस्तु प्राप्त की जा सकती है, कम-से-कम किसी भी
बुद्धिसंगत योजना को आजमाया अवश्य जा सकता है. इस प्रकार अधिक जटिल
औद्योगिक समाजों में व्यक्ति प्रकृति के ऊपर अधिकार एवं नियन्त्रण करने
का अभ्यस्त होता है, तथा छोटी समस्याएँ ऐसी नहीं मानी जातीं, जिनका
समाधान नहीं निकाला जा सकता हो.
(८) सांस्कृतिक स्वजातिवाद:
प्रत्येक संस्कृति के लोग यह विश्वास करते है कि उनकी संस्कृति सबसे
अच्छी है, उनके कार्य करने का तरीका स्वाभाविक तथा सर्वोत्तम है. यही
विश्वास समाज की स्थिरता के लिए शक्तिशाली शक्ति के रूप में काम करता है.
इस स्वजातिवाद (एट्हेनोचेन्ट्रिस्म्) का परिणाम यह होता है कि पिछड़े समाज के
लोग अपनी संस्कृति का सर्वश्रेष्ठ मानते हैं, जो विकास की दृष्टि से बाधक
बन जाता है. विकास के लिए आवश्यक है कि समुदाय तथा सहायता करने वालों के
बीच अन्तराक्रिया (इन्टेरच्टिओन्) हो, परस्पर तादात्म्य (इडेन्टि-~ङिचटिओन्)
हो तथा दोनों में स्वजातिवाद की भावना कम हो. सहायता करने वालों के लिए
आवश्यक है कि वे उस समुदाय के मूल्यों तथा आदर्शों को जानने का प्रयास
करें, जहाँ वह परिवर्तन लाना चाहते हैं, क्योंकि व्यक्ति समूह के साथ
सुविधापूर्वक तादात्मीकरण कर सकता है, परन्तु समूह व्यक्ति के साथ उतनी
सुविधा से तादात्मीकरण नहीं कर पाता. पाश्चात्य समाजों के लोग
परम्परात्मक समाज की भाँति ही अपनी संस्कृति को सर्वश्रेष्ठ मानते हैं.
उनका विश्वास है कि वे सत्य को परखने की शक्ति रखते हैं तथा इस श्रेष्ठता
की भावना से उद्वेलित होकर कम भाग्यशाली लोगों की सहायता करने के लिए
आतुर रहते हैं. जब वे परम्परात्मक समाज में सहायता की दृष्टि से आते हैं,
तो उन्हें यह जानकारी हैरानी होती है कि पिछड़े समाजों के लोग अपनी
संस्कृति एवं कार्य करने के तरीकों को ही सर्वश्रेष्ठ मानते है.
परिणाम-~स्वरूप परम्परात्मक तथा आधुनिक समाजों के पृथक स्वजातिवाद की
आवधारणा एवं विश्वासों के कारण परस्पर तादात्मीकरण में बड़ी कठिनाइयाँ
होती है. परम्परागत समाज के व्यक्ति उन व्यक्तियों से दूर रहना चाहते
हैं, जो उनकी आवश्यकताओं के अनुरूप नहीं होते. स्थानीय स्तर पर संस्था के
प्रमुख की दूरी के कारण, विकास के लिए लोग सक्रिय नहीं हो पाते.
नृतत्वशास्त्री इसी तथ्य को सांस्कृतिक सापेक्षवाद (चुल्टुरल्
रेलर्टिविस्म्) से स्पष्ट करते हैं. सांस्कृति सापेक्षवाद से
नृतत्वशास्त्रियों का मन्तव्य होता है कि किसी विशिष्ट समाज के समस्त
लोगों के मूल्य उनकी जीवन पद्धति के परिणाम हैं. अत: उस विशिष्ट समाज के
मूल्यों को उस संस्कृति के सन्दर्भ में ही जाना जा सकता है. इसलिए
नृतत्वशास्त्रियों का कहना है कि दूसरों की जीवन पद्धति को इसलिए
तिरस्कृत करना उचित नहीं है, क्योंकि निर्णयकर्ता की संस्क ऋति संबंधित
समाज की संस्कृति से भिन्न होती है. जहाँ ऐसा होता है, विकास में बाधाएँ
उपस्थित हो जाती हैं.
स्वजातिवाद का बड़ा ही रोचक उदाहरण पिनेडा ने दिया है. इन्होंने ग्वाजिरा
प्रायद्वीप के पशु पालने वाले ग्वाजिरो भारतीयों का अध्ययन किया.
ग्वाजिरो भारतीयों में प्रथा यह थी कि विवाह में लड़के की ओर से लड़की को
रुपया तथा गाय दी जाती है, परन्तु श्रीमती पिनेडा के समाज में विवाह में
इस प्रकार से कोई वस्तु देने की प्रथा नहीं है. जब ग्वाजिरो भारतीय महिला
को इस तथ्य का पता लगा कि श्रीमती पिनेडा को विवाह में कुछ नहीं मिलता तो
उस भारतीय महिला की दृष्टि में श्रीमती पिनेडा की कीमत घट गयी. इधर
श्रीमती पिनेडा को उक्त भारतीय महिला का इस प्रकार रुपया और गाय के बदले
में बेचा जाना अच्छा नहीं लगा. सारांशत: स्वजातिवाद विकास में बाधक बन
जाता है.
(९) गर्व एवं गरिमा:
सांस्कृतिक स्वजातिवाद की ही भाँति विभिन्न संस्कृतियों में गर्व
(फ्रिड्स्) एवं गरिमा (डिग्निट्य्) की भावना पायी जाती है. व्यवहार के कतिपय
प्रतिमान विभिन्न भूमिकाओं के लिए उपयुक्त होते हैं तथा उनका पालन किया
जाना नितान्त आवश्यक है.
