<शोचिअल् श्चिएन्चे><ऐचोनोमिच्स्><शडच्हरि शिन्ग्ह् ठोमर्><ख्हेटि खे  ऊर्ज श्रोअट्><१९८५><णटिओनल् फुब्लिस्हिन्ग् ःओउसे><णेत् ढेल्हि><४० टो ४५><२२००><ठोमर्-ख्हेटि खे  ऊर्ज श्रोअट्>

(अ) डीजल इंजनों में ईंधन के रूप में
डीजल इंजनों को प्रोड्यूसर गैस से चलाने के दो माध्यम हैं पहला है
द्वि-~ईधन (गैस तथा डीजल) सिद्धांत जिसमें कुछ डीजल की मात्रा दहन एवं
शइत उत्पादन हेतु काम में आती है (अत: स्पार्क प्लग की जरूरत नहीं
रहती) एवं दूसरा है चिनगारी दहन सिद्धांत जिसमें उच्च तनाव का स्पार्क
प्लग काम में लाया जाता है. कुछ आवश्यक शर्तें बनाई रखी जाती हैं जिसमें
पूर्व ईंधन (डीजल) से प्रोड्यूसर गैस ईंधन वाला इंजन बनाया (रूपांतरित
किया) जा सके. अध्ययन से ज्ञात होता है कि चिनगारी दहन इंजन, प्रोड्यूसर
गैस या दूसरी समान गुण वाली गैस हेतु ज्यादा उपयुक्त रहते हैं.
द्वि-ईंधन वाले इंजन इसलिए ठीक रहते हैं कि जब एक ईधन समाप्त हो जायेगा
तब ये दूसरे ईधन से चलाये जा सकेंगे. चूंकि प्रोड्यूसर गैस में हाइड्रोजन
की मात्रा ज्यादा रहती है, अत: यह चिनगारी दहन वाले इंजनों हेतु उपयुक्त
रहते हैं जबकि कम हाइड्रोजन वाले ईंधन द्वि-ईंधन वाले इंजनों हेतु
उपयुक्त होते हैं. प्रोड्यूसर गैस वाले इंजनों की विश्वसनीयता इन बातों
पर निर्भर रहती है कि गैस कितनी साफ है. साफ गैस में कम धुआं तथा अच्छा
दहन होगा तथा सुधार कार्य काफी दिनों बाद कराना पड़ेगा. अत: गैस को छानना
(साफ करना) ज्यादा हितकर है. यदि गैस में १% से ज्यादा सल्फर न हो तो
द्वि-ईंधन वाले इंजन डीजल इंजनों की तुलना में ज्यादा विश्वसनीय बन जाते
हैं. इंजनों के लायनर रिंग, वाल्व सीट आदि के निर्माण में सावधानी बरतनी
चाहिए. यद्यपि सल्फर की उपस्थिति अच्छी होती है किंतु आधुनिक डीजल इंजन
१% सल्फर की उपस्थिति में चलाये रखे जा सकते हैं.
(ब) पेट्रोल इंजन
प्रोड्यूसर गैस को पेट्रोल इंजनों के ईंधन के रूप में उपयोग करने हेतु
कुछ संशोधन करने आवश्यक होते हैं. सामान्य परिस्थिति में इंजन चलाने हेतु
निम्न आवश्यक संशोधन करने होंगे.
गैस आगम हेतु आगम प्रबंध में ऐसे संशोधन किए जाते हैं जिससे प्रोड्यूसर
गैस वायु के प्रवाह को बिना अवरोध पैदा किए दहन कक्ष में पहुंचा सके.
इंजन के कार्बुरेटर को ज्यों का त्यों (परंपरागत) बनाए रखा जाता है जिससे
इंजन आसानी से चालू किया जा सके. प्रारंभ में इंजन को पेट्रोल से चालू
करते हैं तथा जब यह गर्म हो जाता है तब प्रोड्यूसर गैस का नियंत्रण वाल्व
खोल देते हैं जिससे गैस दहन कक्ष में जाने लगती है और इंजन में पेट्रोल
की जगह गैस ले लेती है.
आगम (अंतर्गम) प्रबंध में संशोधन
क्योंकि संपूर्ण ज्वलन एवं न्यूनतम ईंधन की खपत एक आवश्क आवश्यकता है,
अत: दहन कक्ष में जाने से पहले वायु तथा गैस को उचित रूप से मिलाना
आवश्यक होता है. इस सामान्य सुधार के लिए जिन तीन तरह के प्रबंधों पर
प्रयत्न किए गए हैं वे हैं:
१. गैस एवं वायु को एक छिद्र से प्रवाहित किया जाता है जिनसे वे एक
सिलेण्डर में जाकर उचित रीति से मिश्रित हो जाती है.
२. दूसरे तरह के प्रबंध में वायु तथा गैस को एक नियंत्रक की उपरोधी कपाट
में मिश्रित करते हैं जिसमें इंजन के खिंचाव के समय अधिक वेग होने के
कारण मिश्रण में समांगता रहती है.
३. तीसरे प्रबंध में दहन कक्ष में ईंधन को प्रवाहित करने के ठीक पूर्व
गैस तथा ईधन मिश्रित किए जाते हैं.
साधारण प्रबंध में गैस एवं वायु को कार्बुरेटर के पहले मिलाते हैं
अर्थात् यह कि कार्बुरेटर को इंजन तथा वायु गैस मिश्रण प्रबंध के माध्यम
रखते हैं. यह प्रबंध रबर की नलिका का बनाया जाता है जिसका एक सिरा
वायुमंडल की हवा खींचता है र दूसरा सिरा गैस से जुड़ा रहता है तथा इन
दोनों प्रवेश द्वार को जेट वाल्व से जोड़ देते हैं जहां से मिश्रण बनकर
यह कार्बुरेटर में पहुंचता है.
३.५.४ शइत आंकलन
पेट्रोल इंजनों को प्रोड्यूसर गैस से चलाकर प्राप्त शइत का आंकलन
सरलता से किया जा सकता है. विश्लेषण से पता चलता है कि जब पेट्रोल इंजन
को प्रोड्यूसर गैस से चलाया गया तो प्राप्त शइत पूर्व में प्राप्त
(पेट्रोल से प्राप्त) शइत का ५० प्रतिशत से भी कम रहती है. इसका
प्रमुख कारणों में एक यह भी था कि ज्वलन के लिए जो रासायनिक रूप से सही
मिश्रण होना था (जैसा कि उसी इंजन में वायु एवं पेट्रोल का मिश्रण) वह
दहन कक्ष के अंदर उपलब्ध नहीं रह पाया जिससे ज्ञात होता है कि प्रोड्यूसर
गैस को सीधे ही दहन कक्ष में (जो पेट्रोल के लिए उपयुक्त है) बिना किसी
संशोधन के जलाना उचित नहीं है. इस शइत ह्रास की क्षतिपूर्ति वायु एवं
गैस के मिश्रण को ज्यादा दबाव के साथ दहन कक्ष में प्रवेश कराके ज्वलन से
पूर्ति की जाती है. तात्पर्य यह है कि मिश्रण प्रवेश हेतु "सुपर चार्जर"
(उच्च दाबी निवेशक) लगाना आवश्यक है. इस सुपर चार्जर के उपयोग के दो
वैकल्पिक तरीके हैं.
एक तरीके में सुपर चार्जर वायु एवं गैस के मिश्रण को खींचकर इंजन में
अधिक दबाव के साथ भेजता है. इस विधि से प्रोड्यूसर गैस के संयत्र को वायु
मंड-लीय दबाव पर रखकर ही इंजन को सुपर चार्ज (अतिभार) किया जा सकता है.
दूसरे विकल्प के रूप में सुपर चार्जिग (अतिभरण) दबावयुक्त वायु को इंजन
तथा प्रोड्यूसर गैस संयंत्र दोनों में ही भेज सकता है, जिससे गैस अधिक
दबाव पर पैदा होगी.
दूसरे तरीके में प्रोड्यूसर गैस चलित पेट्रोल इंजन से ज्यादा शइत लेने
हेतु इनका दाबानुपात (कम्प्रेसन रेसियो) बढ़ाया जाता है. गैसोलीन
(पेट्रोल) से चलने वाले इंजनों का दाबानुपात एक निश्चित अवधि से ज्यादा
करने पर शक्ति ह्रास प्रारंभ हो जाता है क्योंकि इंजन में अपस्फोटन चालू
हो जाती है, किंतु प्रोड्यूसर गैस मिश्रण का दबाव बढ़ाने से इतनी जल्दी
अपस्फोटन नहीं पैदा होती. अत: दाबानुपात (संपीडन अनुपात) बढ़ाकर
प्रोड्यूसर गैस से इंजन चलाने में अधिक शइत मिलेगी.
सुपर चार्जर तथा बढ़ा संपीडन अनुपात का संयोग करके इंजन में प्रोड्यूसर
गैस भली-भांति प्रयोग में ला सकते हैं. इस विधि में इंजन में खास संशोधन
की भी जरूरत नहीं होगी.
आजकल प्रोड्यूसर गैस के ऐसे परीक्षण प्रयोग चल रहे हैं जिनमें गैस को
दो-स्ट्रोक वाले पेट्रोल एवं डीजल दोनों ही तरह के इंजनों में प्रयोग में
लाया जा सकता है. दो-स्ट्रोक वाले इंजनों में प्रमुख समस्या है कि ये
बहुत तेज गति से चलते हैं जिसके कारण सिलिण्डर के ऊपर के भाग में अलग से
स्नेहन (चिकनाई) प्रबंध विशेष प्रकार से लगाया जाता है.
संपीडन प्रज्वलन या दाब दहन (कम्प्रेसन इगनीशन) इंजनों या डीजल इंजनों
में प्रयोग करने पर ५० प्रतिशत तक गैस को डीजल से प्रतिस्थापित किया जा
सकता है. डीजल इंजनों में गैस प्रयोग के परीक्षण के आंकड़े तालिका ३.११
में दिए गए हैं. यह देखा गया है कि पेट्रोल इंजनों में शइत ह्रास ५०
प्रतिशत होता है जबकि डीजल इंजनों में मुश्किल से २० प्रतिशत शइत
ह्रास होता है.
आज यह जरूरी है कि विस्तार में प्रोड्यूसर गैस को इंजन में प्रयोग पर
अध्ययन किया जाय. यह प्रमुख रूप से देखा जाना चाहिए कि गैस का प्रभाव
पदार्थ पर, ज्वलन पर तथा इंजन के दूसरे तरह के कार्यो पर क्यों एवं कैसे
पड़ता है. विभिन्न ईधनों गैसों से संबंधित आंकड़े सारणी ३.१२ में दिए गए
हैं.
चूंकि प्रोड्यूसर गैस संयंत्र कोयले, लकड़ी तथा अन्य जैव पदार्थों से
आसानी से चलाये जा सकते हैं, अत: यह आवश्यक है कि यह देखा जाय कि इस गैस
से किस विधि से आसानी से प्रचलित पुराने इंजन चलाये जा सकते हैं. आज की
ईंधन की कमी को देखते हुए आज प्रोड्यूसर गैस, इंजनों हेतु एक वैकल्पिक
माध्यम बन सकता है. प्रोड्यूसर गैस के लिए पदार्थ काफी मात्रा में उपलब्ध
है. पंजाब जैसे प्रदेश में इतनी मात्रा में प्रोड्यूसर गैस बनाने का
पदार्थ उपलब्ध है कि वहां की उद्वहन सिंचाई योजनाओं में पानी उठाने हेतु
पर्याप्त बिजली उपलब्ध हो सकती है. इसी तरह मध्य प्रदेश जैसे पहाड़ी
प्रदेशों में काफी मात्रा में जंगली अपशिष्ट उपलब्ध है जिससे प्रोड्यूसर
गैस बनाकर ऊर्जा प्राप्त की जा सकती है. द्वि-ईधन इंजन, डीजल तथा
प्रोड्यूसर गैस के मिश्रण से चलते हैं जब प्रोड्यूसर गैस समाप्त हो जाती
है तब मात्र डीजल से चलाये जाते हैं किंतु इन्हें मात्र गैस (१००
प्रतिशत) से नहीं चलाया जा सकता जबकि चिनगारी दहन इंजन मात्र प्रोड्यूसर
गैस (१०० प्रतिशत) से भी चलाये जा सकते हैं.
३.६ बायोगैस या जैव गैस
किसी भी कार्बनिक जीवाष्म जैसे सेल्यूलोज, शर्करा या स्टाची पदार्थ को
ताप अपघटन, गैसीकरण प्रक्रिया या उद्विच्छेदन (जल अपघटन) अथवा वायु रहित
सड़न आदि क्रियाओं से अल्कोहल, बायोगैस या प्रोड्यूसर गैस बनाया जा सकता
है. अल्कोहल एवं प्रोड्यूसर गैस भी यद्यपि अच्छे ईंधन हैं किंतु इनके
बनाने की सस्ती एवं सुगम तकनीक विकसित नहीं हो पाई, अत: आज की स्थिति में
बायोगैस एवं वैकल्पिक ऊर्जा के रूप में दिनों दिन प्रचलित हो रहा है. आज
सरकार बायोगैस संयंत्र स्थापन के लिए ५० प्रतिशत तक अनुदान दे रही है. यह
भिन्न-भिन्न क्षेत्रों हेतु भिन्न-भिन्न हैं. इसका प्रचार-प्रसार का
अनुमान इसी से लगाया जा सकता है कि वर्ष १९८१-८२ में २५,३६९ बायोगैस
संयंत्र देश में भिन्न-भिन्न भागों में लगाए गए हैं. गत वर्ष १९८२-८३
में ७५,००० संयंत्र लगाने का लक्ष्य रखा गया है तथा वर्ष १९८३-८४ में
८०,००० से ज्यादा संयंत्र लगाने का प्रावधान है. इस तरह के ४० विषयों पर
प्रशिक्षण का प्रावधान रखा गया है.
परंपरागत ऊर्जा स्रोत मात्रा में कम हैं ही अत्याधिक महंगें भी हैं जिनका
आयात करने पर देश की आर्थिक स्थिति प्रभावित हो रही है. हमारी ऊर्जा का
प्रमुख स्रोत ईंधन पेट्रोलियम का भरपूर दोहन भी हमारी खेत की शइत की
आवश्यक (०.८६ अश्व शइत) प्रति हेक्टयर पूर्ति नहीं कर सकता. सारणी
३.१३ से स्पष्ट है कि हम अपने संपूर्ण उपलब्ध स्रोतों से दोहन करें तब भी
हमें वर्ष १९८३-८४ में अपनी आवश्यकता का ४१.४% (लगभग १४५ लाख टन) तेल
आयात करना पड़ेगा. यही नहीं हमें वर्ष १९८४-८५ में भी (पूर्ण उपलब्ध
साधनों द्वारा दोहन करने के बाद भी) लगभग १०० लाख टन तेल आयात करना
पड़ेगा जिसका मूल्य लगभग ३००० करोड़ रुपए होगा. (एक अनुमान के अनुसार यह
आयात १५ हजार करोड़ रुपए से भी ज्यादा होना बताया गया है.)
इन सब समस्याओं के साथ ही ऊर्जा के स्रोत सीमित हैं. अभी ९०% ऊर्जा की
मांग ईंधन जैसे पेट्रोलियम कोयला आदि से प्राप्त हो रही है जिसका समाप्त
शीघ्र है, यदि इसी दर से (६% प्रतिवर्ष उपयोग वृद्धि) इसका उपयोग किया
गया तो सन् २०१० तक (आगामी २८ वर्षों में) यह ईधन पृथ्वी से समाप्त
प्राय: हो जायेगा एवं वैकल्पिक ऊर्जा की जरूरत होगी. खनिज तेलों का
अधिकांश भाग (लगभग ६२%) अकेले अंतर्दहन इंजनों में ही ईंधन के रूप में
लगता है, अत: इंजनों हेतु वैकल्पिक ईंधन की महती आवश्यकता है. इन सब
बातों से स्पष्ट है कि जब पेट्रोलियम भी समाप्त हो जायेगा तब हमें
वैकल्पिक ऊर्जा के कितने अधिक साधन जुटाने पड़ेंगे. अत: विकासशील देशों
में प्रत्येक क्षेत्र के विकास हेतु ऊर्जा--गोबर गैस जैसे कई वैकल्पिक
ऊर्जा स्रोत खोजने होंगे.
३.६.१ बायोगैस या जैव गैस का इतिहास
गोबर में मीथेन गैस की उपस्थिति का पता सर्वप्रथम सन् १८०० में हम्फेरी
डैवे ने लगाया तथा प्रथम गैस प्लांट (संयंत्र) की स्थापना सन् १९०० में
मटुंगा (गृह विहीन कुष्ठरोगी आश्रम) में की गई. बीसवीं सदी में द्वितीय
विश्व युद्ध के समय बहुत गैस संयंत्र स्थापित किए गए. इस प्रकार आजकल
जापान, कोरिया, फिलीपाइन, पापुआ, न्यु गिनी, पाकिस्तान, चीन, नेपाल,
थाईलैंड में बायोगैस प्लांट प्रचलित हैं. भारत में फावलर एवं जोशी १९२३
में प्रथम बार भारतीय विज्ञान संस्थान बंगलौर में बायोगैस का अध्ययन किया
तथा बताया कि सेल्यूलोज पदार्थ एक ऐसी गैस का उत्पादन करते हैं जिसमें
कोल गैस की तुलना में १.४ गुना ऊर्जा होती है. इसके बाद १९३९ में एस.बी.
देसाई ने भारतीय कृषि अनुसंधान संस्थान में गैस पर तापक्रम का प्रभाव आदि
पर अध्ययन किया. इस कार्य को आगे बढ़ाते हुए श्री एन. बी.जोशी ने पूना
में एक संयंत्र का निर्माण कर उसका "पेटेंट" का अधिकार प्राप्त किया.
इसके बाद श्री जश भाई जे. पटेल ने एक साधारण गोबर गैस प्लांट बनाया जिसको
"ग्राम लक्ष्मी" नाम से सन् १९५१ पेटेंट (एकस्व) या सर्व सत्व संरक्षित
कराया. तत्पश्चात् १९५२ में पश्चिम बंगाल में सस्ते माडल का निर्माण किया
गया जो गांवों के लिए उपयोगी एवं सस्ता बनाया गया. सन १९५४ में श्री पटेल
ने पुन: अपने पूर्व के आदि प्रारूप में संशोधन कर दो खण्ड वाला `ग्राम
लक्ष्मी" का निर्माण किया. योजना अनुसंधान एवं कार्य संस्थान, लखनऊ ने
१९५७ में इनके विकास में रुचि लेना प्रारंभ किया तथा १९६० में अजीत मल,
इटावा (उ.प्र.) में एक स्थाई अनुसंधान केन्द्र स्थापित किया. सन् १९६२
में खादी ग्राम उद्योग आयोग ने श्री पटेल के नमूनों को देश भर में हजारों
की संख्या में निर्मित कराए. इसके साथ ही और दूसरे संस्थान आज गोबर गैस
संयंत्र के विकास एवं उपयोग कार्यों में संलग्न हैं जैसे राष्ट्रीय
पर्यावरण अनुसंधान संस्थान, नागपुर; अखिल भारतीय गोबर गैस समन्वय
परियोजना (भारत सरकार, विज्ञान एवं तकनीकी विभाग) ; केन्द्रीय कृषि
इंजीनियरी संस्थान, भोपाल; केन्द्रीय मरू भू-कटिबंध अनुसंधान संस्थान,
जोधपुर; तमिलनाडु कृषि विश्वविद्यालय, कोयम्बटूर आदि हैं. इस समय २१० के
लगभग संस्थाएं इस कार्य में लगी हुई हैं.
बायोगैस को डीजल तथा पेट्रोल इंजनों में चलाने के कार्यक्रम में गैस का
प्रमुख अवयव मीथेन ही सहयोगी है. पेट्रोल इंजनों में गैस प्रयोग तो पहले
भी हुआ किंतु डीजल इंजन में इसका प्रयोग १९७६ में पानीपत (हरियाणा) के एक
कृषक ने शुरू किया. तमिलनायडु कृषि विश्वविद्यालय, भारतीय पेट्रोलियम
संस्थान, देहरादून एवं ट्रेक्टर प्रशिक्षण एवं परीक्षण केन्द्र बुधनी
(म.प्र.) भी इस कार्य को आगे बढ़ाए हैं.
पेट्रोलियम का उपयोग तथा उपलब्धि देखते हुए हमारे देश में इस समय जैव गैस
जैसे वैकल्पिक ऊर्जा स्रोतों की काफी आवश्यकता है. गोबर गैस (गोबर से
प्राप्त जैव गैस) सामान्य तकनीकी एवं आसानी से काफी मात्रा में बनाई जा
सकती है और इसी कारण हमारी सरकार छठी पंचवर्षीय योजना में इस पर ५० करोड़
रुपया खर्च कर रही है.
