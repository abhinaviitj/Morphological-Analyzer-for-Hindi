<ञिने आर्ट्स्><ंउसिचल् ईन्स्टुर्मेन्ट्स्><श्रिवस्टव, छ्.ळ्.><भन्सुरि श्हिक्स्ह><१९८३><शन्गेएट् खर्यलय><ःअट्ह्रस्, ऊ.फ्.><६४-६९><२००८><श्रिवस्टव, छ्.ळ्.-भन्सुरि श्हिक्स्ह-ंई-औ>

बाँसुरी और उसके वादन-क्रम या उपभोग का प्रारंभिक रूप कुछ भी रहा हो,
किंतु यह स्पष्ट है कि जैसे-जैसे मनुष्य का ज्ञान बढ़ता गया है, उसके
जीवन का व्यवहार क्षेत्र भी बढ़ता गया है. उसने अपने साधारण-से-साधारण
ज्ञान को बढ़ाया है और उसमें सुन्दरता की वृद्धि की है तथा कलात्मक विकास
किया है. इसी कारण हमें आज के व्यवहार में आते हुए अनेकविध वाद्य दिखाई
पड़ रहे हैं. विभिन्न देशों की सांस्कृतिक परम्पराएँ भी इन अनेकविध
वाद्यों के अपने-अपने प्रयोग, उनकी वादन-शैली एवं उनमें विविध परिवर्तन,
परिवर्धन एवं विकास में सहायक होती हैं. इसी कारण पश्चिमी देशों में
बजनेवाले आर्केस्ट्रा या बैंडों में उनकी आव-~श्यकताओं के वाद्य देखने में
आते हैं. भारत के अनेक प्रांतों में भी वाद्यों के अनेक रूप, उनके अनेक
प्रयोग देखने में आते हैं. आड़ी बाँसुरी, सीधी बाँसुरी, अलगोजा,
क्लारनेट, तुरई (तुरही), शहनाई, मुरली, त्रिपुरी बाँसुरी, कर्नाटकीय
बाँसुरी आदि-~आदि. इनमें सभी के बजाने और प्रयोग करने के प्रकार भी भिन्न
हैं.
बाँसुरी वादन के इन रूपों को सूक्ष्म और स्थूल रूप में जान लेने मात्र से
संतोष नहीं होता है. यूँ प्राय: सभी मांगलिक कार्यों में, सभा - आयोजनों
में उत्सव - आरम्भ शहनाई, शंख और घंटा-वादन से ही शुभ माना जाता है, जो
मंगल दायक, निर्विध्नता का सूचक और सहयोगियों के आमन्त्रण का सूचक होता
है. किंतु प्राय: समाज में उपेक्षित रहने के कारण अपना निजी इतिहास, अपना
निजी वादन-क्रम और उसकी कला के आधार का साहित्य एकत्रित-व्यवस्थित रख
पाने में असमर्थ रहा है. प्राय: समझा जाता है कि वाद्य गीत के अनुगत एवं
सहायक होते हैं. गीत-गायन ही मुख्य है हम भी यही मानते हैं, किन्तु
प्रत्येक वाद्य अपने-आपमें सहायक होते हुए भी स्वतन्त्र है और उसकी
निर्माणविधि, वादन-प्रक्रिया और उपयोग भी स्वतन्त्र हैं. इस कारण सहायक
वाद्य के रूप में अभी तक गीतामुगवाद्यों की तरह बाँसुरी-वादन का साहित्य
भी गीतानुग ही अनुकरण में आता रहा है. इस वाद्य के स्वतंत्र साहित्य और
स्वतंत्र कला का रूप अध्ययन एवं शोध का विषय है, जिसपर जैसे-जैसे
जिज्ञासुओं का प्रयत्न बढ़ेगा, वाद्य की प्रतिष्ठा स्थापित होगी और
गुणीजनों के आकर्षण का विषय होगी.
बाँसुरी के प्रकार
बाँसुरी किसी भी वस्तु की बनाई जा सकती है और बनाई भी गई है एवं बन भी
रही है. पीतल, अलमुनियम, लकड़ी, सिल्वर, गोल्ड (स्वर्ण) की बाँसुरियांॅ
अधिकतर विदेशों में देखने एवं सुनने को मिलती हैं. यह बाँसुरी चाबीदार
होती है (की प्लूट). अधिकतर इसे आर्केस्ट्रा में ही बजाने का प्रचलन है.
लकड़ी की बाँसुरी का प्रचार पंजाब (स्यालकोट) में रहा है, जो अब
पाकिस्तान में है. आबनूस लकड़ी की भी बाँसुरी बनाई जाती थी, जो अधिकतर
बैंडों में बजाते थे, किंतु अब इसका प्रचार बहुत कम है. रोम के म्यूजियम
में हड्डी एवं मिट्टी के बाँसुरी लोगों ने देखी हैं. इसके अतिरिक्त भी
कुछ विशेष प्रकार के शंख में छिद्र करके बाँसुरी की भाँति बजाने का
प्रचलन था. यानी किसी भी वस्तु की अलग-अलग सुरों की बाँसुरी बनाई जा सकती
है. किंतु मेंरे विचार से व बाँसुरी-वादकों के विचार से सिर्फ बाँस की
बाँसुरी को ही अति उत्तम समझनी चाहिए. बाँस की बाँसुरी में एक विशेष
मिठास रहती है. क्योंकि बाँस स्वंय ही मीठा होता है, जैसा कि इसके पहले
बाँस की उत्पत्ति पर भौतिक एवं अध्यात्मवादी विचार प्रस्तुत किया जा चुका
है. अधिकतर बैंडों में बजनेवाली बाँसुसियांॅ प्राय: पीतल, स्टील एवं लकड़ी
की ही होती हैं. बाँस की बाँसुरी का बैंडों में बहुत कम प्रयोग करते हैं.
इस पुस्तक में चार-पाँच प्रकार की बाँसुरी का संक्षिप्त परिचय व बजाने का
ढंग चित्रों द्वारा प्रदर्शित किया गया है. इसको विद्यार्थीगण भलीभाँती
देख-समझकर अध्ययन करके सरलतापूर्वक वंशी-वादन कर सकते हैं. प्रारंभिक
विद्यार्थियों के लिए यह अति आवश्यक है कि प्रत्येक बाँसुरी के बारे में
जानकारी करें. प्राय: यह देखा गया है कि नौसिखिया बाँसुरी-वादक जोकि
आधुनिक मन्द्र पंचम है वहीं से षड्ज मानकर बजाते हैं. ऐसा करने से
मन्द्र-सप्तक के स्वर नहीं प्राप्त होते. जबकि शास्त्रीय संगीत के लिए
तीनों सप्तक में गायन-वादन करना अति आवश्यक है.
`भरत-नाट्य-शास्त्र' वाद्य-अध्याय में १४ प्रकार की बाँसुरियों का वर्णन
किया गया है. किंतु वर्तमान काल में चार ही प्रकार की बाँसुरी देखने को
मिलती हैं, शेष बाँसुरियों का प्रयोग अब नहीं होता है. इसका मुख्य कारण
यह है कि उन १४ प्रकार की बाँसुरियों का मुख्यरंध्र एवं स्वररंध्र आज की
उन बाँसुरियों से भिन्न है. आज की वादनशैली एवं भरत नाट्य-काल की
वादन-~शैली में भी काफी अंतर है. यहाँ पर अभी हम आधुनिक काल की
बाँसुरियों का वर्णन करेंगे, शेष का वर्णन बाद में करेंगे.
आड़ी बाँसुरी का संक्षिप्त परिचय
बाँसुरी का यह अत्यन्त प्राचीन रूप है. यह प्राय: छह छेदों की देखने को
में आती है. यद्यपि बजाने में कठिन होती है, किंतु कलात्मक समस्त साधना
इसी बाँसुरी पर सम्भव हो पाती है. इस बाँसुरी में जीभ नहीं होती. बाँसुरी
में एक छिद्र ऊपर होता है, जिसे मुख्य रन्ध्र कहते हैं. छह छिद्र नीचे
होते हैं, जिन्हें स्वरन्ध्र कहते हैं. इस बाँसुरी में मुख्य रन्ध्र के
भीतर बाईं ओर लगभग एक इंच छोड़कर एक कार्क लगा होता है जोकि बाईं ओर हवा
जाने से रोकता है. यह कार्क स्वरों को ऊँचा-नीचा करने में भी उपयोगी हो
सकता है. आजकल बड़े-बड़े कलाकार ओर साधक इसी आड़ी बाँसुरी का प्रयोग करते
हैं, सात स्वरों के लिए सात छिद्र रखते हैं. सातवाँ छिद्र दाहिनी ओर
कनिष्ठ अगुलियों के पास कर लेते हैं, इससे मन्द्र-सप्तक तक स्वर-संचार कर
पाने की सुविधा हो जाती है. यह छिद्र सप्तक के मन्द्र~मध्यम को प्रकट
करता है. कुछ वादक शुद्ध मध्यम की अपेक्षा तीव्र मध्यम का छिद्र बनाते
हैं, इससे तार-सप्तक के स्वर ठीक और सही निकल पाते है, क्योंकि शुद्ध
मध्यम वाले छिद्र पर तार-सप्तक के स्वरों के निकालते समय स्वरों का
ठीक-ठीक निकाल पाना सम्भव नहीं हो पाता. कुछ कलाकार अँगूठे के नीचे एक
छिद्र बनाते हैं, जो मीड़ आदि के निकालने में बहुत सहायक होता है. परन्तु
इस छिद्र का प्रयोग अब प्राय: बन्द हो चला है. कुछ समय पूर्व इसका प्रचार
अधिक था.
आड़ी बाँसुरी फूँक या फूँक के तत्कार से बजाई जाती है. आड़ी बाँसुरी में
फूँक से पहले स्वर की स्थापना की जाती है. जबकि सीधी बाँसुरी में इस
प्रकार स्वर-स्थापना की कोई आव-~श्यकता नहीं होती. आड़ी बाँसुरी में स्वर
- स्थान के बाद ही बजाना संभव हो पाता है, यही इस बाँसुरी की विशेषता है.
सीधी बाँसुरी का संक्षिप्त परिचय
बाँसुरी शब्द कहने से स्पष्टता यह ज्ञात होता है कि यह बाँसुरी बाँस के
टुकड़ों पर बनती है. सीधी बाँसुरी प्राय: छह से लेकर आठ छेदों की बनाई
जाती थी, किंतु आजकल प्रचार में केवल छह छिद्रों वाली ही बनाई जाती है.
इस बाँसुरी में फूँक भरने की जगह जीभ के आकार की काटकर बनाई जाती है.
आड़ी बाँसुरी की तरह छिद्र नहीं होते. बाँस की मोटाई के अनुसार ही यह जीभ
बनाई जाती है. इस जीभ की उपयोगिता है कि बाँसुरी-~वादन में जो तत्कार
विशेष ध्वनियाँ हैं, उनको इसी जीभ पर निकाल पाना संभव है, जब कि आड़ी
बाँसुरी में काफी कठिनाई होती है.
(त्रिपुरा) या टेपारा बाँसुरी का संक्षिप्त परिचय
इस बाँसुरी का प्रचार प्राय: त्रिपुरा (आसाम) और बंगाल में अधिक था.
इसमें भी आड़ी बाँसुरी की भाँति फूँक द्वारा स्वर-~स्थापना की जाती है.
इस बाँसुरी में कुल आठ छिद्र होते है. सात छिद्र ऊपर ओर तथा एक उँगूठे के
नीचे होता है. इसमें फूँक मारने का छिद्र बाँस की मोटाई के अनुसार रखा
जाता है. इसमें आड़ी कि तरह कार्क तथा जीभ नहीं होती, परन्तु अन्य
बाँसुरी की अपेक्षा कोमल निषाद तथा शुद्ध मध्यम के छिद्र अलग-अलग होते
हैं, जो इसकी विशेषता है. फूँक द्वारा तत्कार से जो धवनि निकलती है, वह
सुनने में मधुर लगती है. किंतु दोनों का तरीका भी भिन्न है और
स्वर-माधुर्य भी भिन्न है. चाहे आड़ी बाँसुरी बजाई जाए या त्रिपुरा
बाँसुरी, गुणीजन इस बाँसुरी के स्वर-मात्र से ही इसे पहचान लेते हैं कि
कलाकार अमुक बाँसुरी बजा रहा है .
कर्नाटकीय बाँसुरी का संक्षिप्त परिचय
बाँसुरी का यह प्रकार मद्रास, मैसूर तथा आन्ध्रप्रदेश में बहुत पाया जाता
है. आठ और नौ छिद्रोंवाली बाँसुरी भी पाई जाती है, किंतु प्राय: आठ
छिद्रोंवाली बाँसुरी का ही अधिक प्रचार है. यह बाँसुरी अन्य बाँसुरियों
की अपेक्षा आकार में छोटी तथा इसके छिद्र अधिक पास-पास होते हैं, यह
उत्तर भारतीय बाँसुरी से भिन्न है. यह आड़ी बाँसुरी की तरह ही बजाई जाती
है. इन बाँसुरियों में मुखरन्ध्र ऐसे स्थान पर बनाते हैं जहाँ बाँस की
गाँठ होती है. कर्नाटकीय पद्धति के गायन या वादन के प्रकारों में संगीत
या स्वतंत्र-वादन में गीत के शब्दों का उच्चारण फूँक एवं तत्कार से करते
हैं. वास्तव में कर्नाटकीय बाँसुरी अपने आपमें निजी विशेषताओं के कारण
अन्याय बाँसुरियों की अपेक्षा अपना विशेष महत्व रखती है.
बाँसुरी में नए प्रयोग
विज्ञान की प्रगति ने मानव-बुद्धि में एक नई स्फूर्ति पैदा की है. वह
साधारण-से-साधारण वस्तु में विशिष्ट गुणों की कल्पना को साकार करने की
चेष्टा में लगा, ताकि कम से कम समय और शक्ति-~योग से अधिकतम लाभ, आनंद और
सौख्य प्राप्त हो. इस विचार से प्राय: सभी विद्याओँ और कलाओं के क्षेत्र
में प्रगति का प्रेरक यही मंत्र रहा है. भारतीय वाद्यों के अनेक रूप,
अनेक प्रकार एवं प्रयोग--इस दृष्टिकोण से अनेक विकसित रूपों का यह
जन्मदाता हुआ. बाँसुरियों के अनेक प्रकार प्रयोग में आते थे. उनमें
परिष्कार-~परिवर्धन हुए. छोटी बाँसुरियों में राग-विस्तार की अधिक क्षमता
न हो पाने का अनुभव हुआ, इसलिए बाँस के बड़े पोर के टुकड़ों में यथानुकूल
छिद्रों की कल्पना आई. परिणाम-स्वरूप आज के सिद्ध वादक वड़ी बाँसुरियों
पर ही आज की गायकियों की समस्त संभव कलात्मकताएँ दिखालाते दीख पड़ते है.
बाँसुरी-वादकों में वर्तमान युग के युग-निर्माता सिद्ध कलाकार स्व.
पन्नालाल घोष थे. उन्होंने बाँसुरी के आकार, लंबाई, छिद्रों के स्थान,
उनकी आपनी दूरी, उनपर स्वरों के निकालने के प्रकार आदि का शास्त्रों में
वर्णित प्रकार आदि के आधार पर अनेक प्रयोगसिद्ध ढंग प्रशस्त किए. वादन
क्रम में नवीन प्रयोगों से सभी सम्भव गायकियों की साधना मानों उनके
युग-निर्माता होने के विचार को सिद्ध करती है. स्व. पन्नालाल घोष ने
वादन-क्रम में नई अनुभूतियाँ पाईं. बाँसुरियों के आकार, ढंग, छिद्रों की
संख्या, उनपर उँगलियों के संचलन के प्रकार, स्वरों का निकालना, फूत्कार
के प्रयोग आदि-आदि सभी विषयों में गंभीर विचार करते हुए नवीन प्रयोग किए.
उदाहरणार्थ--पंचम स्वस से तार-सप्तक का ऋषभ निकालना तथा प, ध, नि,
से,सां, रें, गं, रें, सां निकाल पाना आज के युग की वादनशैली की विशेषाता
है. इसके अतिरिक्त अन्याय नवीन प्रयोग होते जा रहे हैं.
बजाने के दूसरे प्रकार को भी हम यहाँ इसलिए दे रहे हैं कि साधक दोनों
प्रकारों को जानकर उनके सरल ढंग की परख कर सकेंगे. दूसरे प्रकार में कोमल
ऋषभ पहली ही रीति के अनुसार प्राप्त होगा. कोमल गांधार पहली और तीसरी
उँगलियों के छिद्रों पर वैसी ही रखी रहने पर निकलेगी. केवल दूसरी उँगली
उठा लेने से कोमल गांधार की प्राप्ति होगी. इस गांधार की प्राप्ति में
श्रुति का अंतर बना रहता है. चतुर लोग इसे ठीक कर लेते हैं, किंतु
प्रारंभिक शिक्षण से जब तक स्वरों की शुद्धता का ज्ञान परिपक्व नहीं हो
पाता, स्वर के बेसुरेपन का अनुभव गुणी-~जनों को खटकता है, जो विद्यार्थी
के लिए हितकर नहीं हो पाता. इसी प्रकार शुद्ध मध्यम बनाने के लिए पहली और
दूसरी उँगलियों के छिद्र तो बंद रहेंगे और तीसरी उँगली पूरी खुली रहने से
शुद्ध मध्यम (कोमल मध्यम) प्राप्त होगा. कोमल धैवत पहले प्रकार से ही
प्राप्त होगा तथा कोमल निषाद दाहिने हाथ की दूसरी उँगली पूरी उठा लेने और
शेष सब छिद्रों को पूरा बंद रखने से प्राप्त होगा, किंतु यह भी कोमल
गांधार की तरह कुछ ऊँचा रहेगा. यहाँ भी चतुर गुणीजन फूँक के माध्यम से
स्वर ठीक कर लेंगे, किंतु प्रारंभिक विद्यार्थी को सही स्वर प्राप्त करने
का निर्णय नहीं हो पाएगा. तार-सप्तक एवं अतितार सप्तक के कोमल स्वरों के
निकालने की विधि अगले भाग में देंगे. हम पहले कह चुके हैं कि दाहिने हाथ
की दूसरी और तीसरी उँगलियांॅ सदैव खुली रहेंगी.
