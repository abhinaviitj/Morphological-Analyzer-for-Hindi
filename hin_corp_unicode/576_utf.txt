<ःइन्डि ळिटेरटुरे><ठेद्ट् भोओक्><फ्रेमनन्ड् छ्हन्डोलन्><घिर्वन् खे शिन्ग्ह्><१९८७><ण्चेर्ट् (खिस्होरे भ्हर्टि-१)><णेत् ढेल्हि><६४-६९><१७३६><छ्हन्डोलन्, फ्-घिर्वन् के शिन्ग्ह्-ठ्द्ट्-औ>

+ गिरवन के सिंह
भारत के वनों में जितने दुर्लभ और विविध प्रकार के प्राणी मिलते हैं उतने अन्य किसी
देश में नहीं. लेकिन खेद की बात है कि कुछ प्राणी ऐसे हैं जो दुर्लभ हो गए हैं और
उनके लोप होने का भय है. जंगल का राजा सिंह सचमुच आज लुप्त होने की प्रक्रिया में
है. यदि इन बचे-खुचे सिंहों को बचाने के उपाय नहीं किए गए तो हम सिंह नाम के शाही
जानवर को देखने के लिए तरस जाएँगे.
इसी उद्देश्य को ध्यान में रखकर सरकार ने विरल और लुप्त होते जानेवाले प्राणियों की
रक्षा के लिए कानून बनाए हैं. सभी जंगलों में शिकार खेलने पर प्रतिबंध लगा दिया गया
है और ऐसे सुरक्षित वन घोषित कर दिए हैं, जहाँ प्राणी बंद बाड़ों में नहीं, बल्कि
खुले और प्राकृतिक वातावरण में निर्भय और बेरोक-टोक आजादी से घूम सकते हैं. ऐसे
विशेष क्षेत्रों को 'अभयारण्य' या 'राष्ट्रीय प्राणी उद्यान' नाम दिया गया है. ऐसे
शरणवन या उद्यान अपने देश के विभिन्न राज्यों में स्थापित किए गए हैं.
यहाँ विश्व प्रसिद्ध गिरवन के सिंहों के बारे में संक्षिप्त जानकारी दो कारणों से
दी जा रही है. बता सकते हैं, क्यों ? पहली बात तो यह है कि गिरवन विश्व-प्रसिद्ध
है, जिसे दुनियाभर के पर्यटक लाखों की संख्या में प्रति वर्ष देखने आते हैं और
सिंहों को अपने-अपने कैमरों में बंद करके ले जाते हैं, उनके रहन-सहन का अध्ययन करते
हैं और उनकी जीवन-चर्या पर फिल्में भी बनाते हैं. दूसरा कारण यह है कि सिंह जंगल का
राजा है और भारत के अलावा केवल अफ्रीका में ही पाया जाता है.
अफ्रीका के सिंह और भारतीय सिंह में थोड़ा-सा ही अंतर है, जो उनकी स्थानीय
परिस्थितियों और जलवायु के कारण है. भारतीय सिंह की अधिकतम लंबाई लगभग तीन मीटर है
और अफ्रीकी सिंह की लंबाई इससे लगभग बीस सें. मी. अधिक होती है. भारतीय सिंह का
अयाल पतला और छोटा, किन्तु अधिक चमकीला होता है.
सिंह पंचतंत्र, हितोपदेश आदि कथाओं और जंगल के रंगमंच का नायक है. चुस्त, चतुर,
शक्तिशाली और निडर होने के कारण सिंह को वनराज कहा जाता है. अपनी रोबीली आकृति,
शांत एवं गंभीर प्रकृति, राजसी शानवाली चाल और गर्जना के कारण यह अद्भुत है और
इसकी तुलना अन्य किसी भी प्राणी से नहीं की जा सकती, क्योंकि सिंह बस 'सिंह' है.
सिंह बिडाल कुल का प्राणी है और बिल्ली को इसकी मौसी के रूप में हम भी जानते हैं.
सिंह, बाघ, चीता, तेन्दुआ आदि, बिडाल कुल के मौसेरे-चचेरे भाई हैं. इनके मुड़े हुए
और पैने नख मांस की मुलायम गद्दियों के अंदर ढके तथा सिमटे होते हैं, जिन्हें
आवश्यकतानुसार ये बाहर निकाल लेते हैं और जो दाँतों के साथ मिलकर शिकार पकड़ने में
मदद देते हैं.
गिरनार गुजरात का प्रसिद्ध तीर्थ-स्थल है. इसका यह नाम सिंहों के ही कारण पड़ा,
क्योंकि आज का गिरनार शब्द प्राचीन 'गिरि नाहर' नाम से ही बिगड़कर बना है, जिसका
अर्थ था नाहरों का गिरि अर्थात्, सिंहों का पहाड़. इसी गिरनार की तली का जंगली
क्षेत्र गिरवन है, जहाँ सिंह रहते हैं.
सिंह पहले उत्तरी भारत में काफ़ी बड़े क्षेत्र तक और दक्षिण में नर्मदा नदी तक पाए
जाते थे, लेकिन अब ये गुजरात के सौराष्ट्र के गिरवन क्षेत्र में ही रह गए हैं.
पइचमी भारत का यह स्थल पहले भूतभूर्व जूनागढ़ रियासत के शासकों का प्रसिद्ध आखेट
स्थल था. शिकारियों की हवस, सिर और खाल के शौक, वनों की कटाई, आबादी की बढ़ोतरी,
खेती के लिए भूमि के अधिकाधिक उपयोग आदि कारणों से सिंह विनाश की अवस्था में पहुँच
गए हैं.
सिंह को केसरी, नाहर और बबर शेर भी कहते हैं. इसके गले का केसर (अयाल) इसकी खास
पहचान है. केवल नरसिंह में ही केसर होता है, लेकिन गुच्छेदार पूँछ नर और मादा दोनों
की होती है. सिंह रीढ़ की ह़अडीवाला स्तनधारी प्राणी हैं. सिंहनी स्तनों से बच्चों
को दूध पिलाती है. शरीर बिना धब्बों का मटमैले बादमी रंग का यानी भूरापन लिए लाल
रंग का होता है. इसमें सुनने और सूँघने की ज्ञानेन्द्रियांॅ बहुत तीव्र होती हैं.
शरीर लचीला और फुर्तीला होता है. आँखें दिन और रात दोनों समय अच्छी तरह देख सकती
हैं. यह समूह में चलनेवाला प्राणी नहीं है, हाँ अपने परिवार के समूह में अवश्य रहता
है.
सिंह के जबड़े और जब़्अड़ों की माँसपेशियांॅ इतनी मजबूत होती हैं कि वह हिरन,
सूअर, यहाँ, तक कि भैंसे को मुँह में दबाकर आसानी से ले जा सकता है. पिछली टाँगों
और शरीर के अगले भाग की बनावट के कारण यह पाँच मीटर तक लंबी छलाँग मार सकता है. यह
गाय, भैंस, भेड़, बकरी, ऊँट, घोड़े, हिरन, बारहसिंहे, सूअर आदि का शिकार करता है.
जीभ की कड़ी कलियों की सहायता से यह हड्डी से मांस को रेती की तरह छील सकता है.
सिंहनी एक बार में दो से लेकर छह तक बच्चों को जन्म देती है. गिर में सिंह शावक
जनवरी और फरवरी के बीच पैदा होते हैं. ये तीन से लेकर पाँच वर्ष में युवक हो जाते
हैं. बच्चे शुरू के पाँच-छह महीनों तक माता-पिता की देखरेख में पलते हैं. इन
मांसाहारी प्राणियों के बच्चे बिना देखरेख के जीवित नहीं रह पाते. इसीलिए इनमें
मृत्यु दर अधिक है. सिंहनी लंबी और खुरदरी जीभ से बच्चों को चाट-पोंछकर साफ़ रखती
है और उनके लिए शिकार करके लाती है. थोड़ा बड़ा होते ही उन्हें शिकार करने की विधि
सिखाने के लिए ले जाती है. इनकी शिक्षिका माँ होती है. सिंहों की आयु बारह से बीस
वर्ष के बीच होती है लेकिन कोई-कोई तीस वर्ष तक भी जीवित रहते हैं.
इन्हें गिरवन के अलावा अन्य स्थानों पर बसाने की भी कोशिश की गई थी लेकिन वहाँ पनप
न सके. उत्तर प्रदेश में वाराणसी के चकिया वन के चन्द्रप्रभा अभयारण्य में गिरवर के
सिंह रखे गए थे, लेकिन कहते हैं, पास-पड़ोस के गाँववालों ने उन्हें विष-युक्त आहार
देकर मार डाला. इसका मुख्य कारण यह भी है कि ये स्वभाव के अनुसार जंगल के अंदर न
रहकर बाहर आकर घूमते हैं और खुले में झाड़योंवाली जगह पसंद करते हैं. इसलिए इन पर
मारने वालों की निगाह आसानी से पड़ जाती है. इसके विपरीत बाघ घने जंगलों और घासवाले
स्थानों को पसंद करते हैं. ये बिहार, बंगाल, उत्तर प्रदेश आदि राज्यों के घने
जंगलों में पाए जाते हैं.
गिरवन में घूमने का आनंद लेने के लिए डाक बंगलों तथा विश्रामगृहों में रहने और खाने
का बहुत अच्छा प्रबंध है. बैसे जूनागढ़ आदि स्थानों से यहाँ पर्यटकों के आने-जाने
के लिए बसें भी चलती हैं. हमारी टोली सिंह-लीला देखने में बड़ी भाग्यवान रही. संयोग
की बात थी, जब हम विश्रामगृह पहुँचे तो पता लगा कि सिंहों पर फिल्म बनाने के लिए
टेलीविजन वालों का दल भी पहुँचा हुआ है. हमने स्थानीय लोगों, वन-अधिकारियों और
टेलीविजन वालों से संपर्क स्थापित किया. सिंहों के तमाशे या 'लायन शो' के लिए तो
शुल्क देना ही पड़ता है, पर इन लोगों के कारण हम जो बहुत कुछ देख सके वह मुइकल
से ही नसीब होता है.
गिरवन एक अनोखा, आकर्षक और दर्शनीय स्थान है और ऐसा शरणवन दुनिया में और कहीं नहीं
है. यह पूरा घना जंगल नहीं बल्कि अर्ध बंजर भूमि का विस्तृत भू-भाग है. इस वन को
सिंह अभयारण्य में बदलने वाली परियोजना सन् १९७२ में शुरू हुई. एशियाई सिंह का यह
शरण स्थल १२९५ वर्ग किलोमीटर क्षेत्र में किस्म-किस्म के पतझड़ी वृक्षों और कँटीली
झाड़ियों वाले सूखे तथा खुले जंगल के रूप में फैला हुआ है.
गिरवन की छोटी-छोटी पहाड़ियां, झुरमुटों, कुंडों के किनारे यानी कि हर कहीं सिंह
अपनी मौज-मस्ती में घूमते रहते हैं. सिंह के अलावा यहाँ जंगली सूअर, तेंदुआ, हिरन,
बारहसिंहा, गीदड़, लोमड़ी, चीतल, सांबर, कृष्णसार, दुर्लभ सौसिंगा आदि जानवर भी
रहते हैं. इनके अलावा भाँति-भांॅति के रंग- बिरंगे पक्षी भी यहाँ की रौनक बढ़ाए रखते
हैं.
वन के अन्य मुख्य स्थल हैं तुलसी श्याम मंदिर, कणकाई माता का मंदिर और शिरवाण गाँव.
इनमे शिरवाण गाँव इस बात के लिए मशहुर है कि यहाँ करीब दो सौ साल पहले आए सिद्दी
कहलाने वाले अफ्रीकी हब्शी आज भी मौजूद हैं. ये जंगल का चप्पा-चप्पा जानते हैं.
सिंहों की दहाड़ से वे एकदम बता देते हैं कि यह किस सिंह की आवाज है.
जीप से और नीचे उतरकर औट से हमें गर्वीले सिंहों को बिल्कुल नज़दीक से देखने का
मौका मिला. कभी टहलते हुए, कभी पानी पीते हुए ,कभी एक-दूसरे पर गुर्राते हुए, कभी
बच्चों से खिलवाड़ करते हुए, कभी आराम करते हुए तो कभी शिकार को दबोचते हुए और खाते
हुए. पहले तो हमें बहुत डर लगा लेकिन वन-अधिकारियों के साथ रहने पर हमारा डर भाग
गया और हम सिंहों के निकट रहकर कैमरामैन के खेल में शामिल हो गए. अधिकारियों और
कार्यकर्ताओं को तो सिंह पहचानते हैं और इनके डाँटने-धमकाने से वे डरकर कहना भी मान
जाते हैं. साथ के शिकारी , सिद्दी लोग और वन-कार्यकर्ता बताते रहे कि वह मोहन है,
वह दामोदर है और वह गंगा है, वह मलका आदि.
लायन शो के लिए बँधी हुई बकरी और पाड़े (भैंस का बच्चा) भी तैयार रखे गए थे. सिंह
भी चुपचाप जलसा देखने और पोज़ देने के अभ्यस्त हो गए हैं. उन्हैं लालच रहता है कि
ऐसे मौके के बाद उन्हें खाने को कुछ अवश्य मिलेगा. कैमरे की क्लिक से वे घबराते
नहीं. वे कभी आदमी पर आक्रमण नहीं करते. कभी-कभी गुर्राकर रह जाते हैं.
इस तरह टेलीविज़न वालों ने पूरे इलाके की अलग-अलग तरह से और सिंहों के विविध क्रिया
कलापों की लंबी और रोचक फिल्में खींचीं. हमने भी बंदूक से नहीं बल्कि कैमरे से
सिंहों का शिकार किया. जो बातें हम सुनते या पढ़ते थे वे सब बातें प्रत्यक्ष अपनी
आँखो से देखी. सच, आप सब भी गिरवन के सिंहों को देखकर झूम उठेंगें.
