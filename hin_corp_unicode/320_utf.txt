<शोचिअल् श्चिएन्चे><घेओग्रप्ह्य्><ईस्ह्तर् श्हरन्  घेओग्रप्ह्य् ओङ् खस्हि><१९८७><षमनन्ड्  भ्हतन्><ढेल्हि><२ टो ७><२३००><ईस्ह्तर् - ःइस्टोरिचल् घेओग्. ओङ् खस्हि>

ऐतिहासिक घटनाओं के अध्ययन में भौगोलिक परिप्रेक्ष्य की तुलना में
निरीक्षण परीक्षण एवं विश्लेषण ही इतिहासवेत्ताओं का मुख्य विषय रहा है.
ऐतिहासिक भूगोल मुख्य रूप से किसी विशेष भूतकाल का भौगोलिक अध्ययन है,
जिसकी विषयगत अर्हताएं स्थूल रूप से क्रमबद्ध एवं विस्तृत घटनाएं, मानव
जीवन की घटनाओं में निहित हैं. जिस प्रकार भूगोलवेत्ता मुख्य रूप से
स्थानीय प्रतिरूप एवं उनके अन्त-~र्सम्बन्धों का ही अध्ययन करता है, उसी
प्रकार ऐतिहासिक भूगोलवेत्ता किसी भी निइचत स्रोत के द्वारा आरोपित
सीमाओं को पूर्णत: समझने के लिए इस तथ्य की पूर्ण जानकारी रखता है कि इन
स्रोतों को किस प्रकार समायोजित एवं क्रमबद्ध किया जाय.
ऐतिहासिक-भूगोलवेत्ता को उसकी विषयवस्तु से सम्बन्धित जो प्रमुख समस्या
आती है, वह है स्थानीय इकाईयों की उचित स्थिति तथा विस्तार का ज्ञान
प्राप्त करना. इस संबंध में उसे अनेकश: ऐसे प्राचीन तथ्यों की जानकारी
ग्रहण करनी पड़ती है, जबकि विस्तृत मानचित्र का अस्तित्व ही नहीं था एवं
कालातीत होने के कारण बहुतेरे स्थानीय इकाईयों के आधार प्राय: लृप्त
दृष्टिगत होते हैं. इस प्रकार "इतिहास पुरावृत्त" को भौगोलिक स्वरूप
प्रदान करना ही भूगोल के ऐतिहासिक उप-~विभाग का विषयवस्तु समझना चाहिए.
"भू" से संबंधित मानवीय जीवन की घटनाओं का एक क्रमबद्ध अतीत अध्ययन,
जिससे राजनैतिक, सामाजिक, आर्थिक आदि विभिन्न आयामों में नवीन मोड़
दिखाई देता है, ऐतिहासिक भूगोल का विषयवस्तु स्वीकार किया जा सकता है.
मानव प्रकृति से पूर्णत: आबद्ध है, इसलिए उसके क्रिया-कलाप प्राकृतिक
वातावरण के विभिन्न पहलुओं से बाहर नहीं जा सकते. मानव के जीवन भूगोल के
विभिन्न तत्वों के प्रभाव को इतिहास के संदर्भ में विश्लेषित करना ही
ऐतिहासिक भूगोल का विषयवस्तु है.
एफ. वी. इमरी द्वारा पुराने बस्तियों पर लिखे गये एक लेख, जो मुख्यत:
पुरावशेषों से सम्बन्धित है, को स्थूल रूप से दो समान भागों में विभक्त
किया जा सकता है--प्रथम भाग, जिसमें प्राचीन भूगोल के कतिपय उद्देश्यों
को पुनर्सरचित किया गया है तथा द्वितीय भाग, जो भौगोलिक परिवर्तनों से
सम्बन्धित तथ्यों का अध्ययन है. इन दो मूलभूत क्रियाशैलियों के मध्य की
विभाजक रेखा को ही ऐति-~हासिक भूगोल कहा जा सकता है. यह सर्व स्वीकृति
सुविचारित सम्मत है कि भूगोल के सापेक्षिक ज्ञान के बिना ऐतिहासिक अध्ययन
पूर्ण नहीं है. यह तथ्य विश्व के किसी भी भू-भाग के ऐतिहासिक भूगोल के
अध्ययन के लिए प्रयुक्त किया जा सकता है, लेकिन भारत के समुचित ऐतिहासिक
ज्ञान के लिए विशेष महत्व रखता है, क्योंकि इसमें लगभग चार सहस्र वर्षों
का इतिहास समाहित है एवं जिसने अनेकों साम्राज्यों के उत्थान एवं पतन को
देखा है. भारतीय नगरो, जनपदों आदि के अध्ययन के लिए ऐतिहासिक भूगोल का
ज्ञान अनिवार्य है. इसे किसी भी प्रकार से वंचित नहीं किया जा सकता है.
भूगोल की भांति विगत कई वर्षों से ऐतिहासिक भूगोल के स्वरूप एवं उद्देश्य
में पर्याप्त गति से परिवर्तन एवं परिवर्धन होता जा रहा है, जैसाकि एच.
सी. प्रिंस ने "ऐतिहासिक भूगोल के प्रगति की समीक्षा" की भूमिका में
दर्शाया है कि "ऐतिहासिक भूगोल" शीर्षक के अन्तर्गत अद्यावधि जिस कार्य
शैली को अपनाया गया है, उसमें समयानुसार प्राचीन विश्व का गजेटियर,
भूगोल पर इतिहास का प्रभाव, प्राचीन भूगोल की पुनर्संरचना, रहन-सहन का
अध्ययन तथा समयानुसार उसमें परि-~वर्तन, पुरावशेषों का अन्वेषण आदि
सम्मिलित होते रहे हैं. इस प्रकार ऐतिहासिक भूगोल के स्वरूप के अन्तर्गत
भूगोल, इतिहास एवं पुरातत्व का पूर्ण अध्ययन मानव-~जीवन की घटनाओं से
सम्बन्धित है.
ऐतिहासिक भूगोल की दिशा में कतिपय महत्वपूर्ण कार्य प्रकाश में आए हैं.
अद्यावधि इस विषय पर जितने कार्य हुए हैं, उनका दे स्वरूप दृष्टिगत होता
है, प्रथम--प्राचीन एवं मध्यकालीन भारत का ऐतिहासिक भूगोल एवं
द्वितीय--भारत के कतिपय प्रान्तों का ऐतिहासिक भूगोल. दुर्भाग्य है कि
ऐतिहासिक भूगोल के अध्ययन के इतने सुदीर्घ आयामों के कालातीत होने के
पश्चात् भी प्राचीन भारत के किसी प्रमुख नगर एवं जनपद का ऐतिहासिक भूगोल
किसी प्रामाणिक ग्रन्थ के रूप में प्रकाश में नहीं आया. इस अभाव की
पूर्ति की दिशा में प्रयास ही ही प्रस्तुत शोध-प्रबन्ध का मुख्य उद्देश्य
है.
कनिंघम लिखित आन्चिएन्ट् घेओग्रप्ह्य् ओङ् ईन्डिअ ऐतिहासिक भूगोल की दिशा में
प्रथम सराहनीय कार्य है, जो १८७१ ई. में लंदन से प्रकाशित हुआ और
अद्या-~वधि इसके अनेक संस्करण एवं हिन्दी अनुवाद भी उपलब्ध हैं. प्रस्तुत
ग्रन्थ वास्तविक समालोचनात्मक अनुसंधान पर आधृत है, जिसमें सिकन्दर के
भारत आक्रमण के ग्रीक विवरणों और चीनी यात्री युवान च्वा ग के यात्रा
विवरण के आधार पर प्राचीन भारतीय भूगोल का चित्र उपस्थित किया गया है.
द्वितीय महत्वपूर्ण कार्य डॉ. विमलाचरण लॉ लिखित ःइस्टोरिचल् घेओग्रप्ह्य् ओङ्
आन्चिएन्ट् ईन्डिअ (फेरिस्, १९५४) है. यह प्राचीन भारत के भौगोलिक अध्ययन की
चरम परिणति है, जिसमें साहित्यिक साक्ष्यों पर आधृत प्राचीन भारतीय
नगरों, जनपदों, नदियों, पर्वतों आदि का विवेचन किया गया है. डी. सी.
सरकार का श्टुडिएस् इन् ट्हे घेओग्रप्ह्य् ओङ् आन्चिएन्ट् अन्ड् ंएडिएवल् ईन्डिअ (१९६० )
भी इस दिशा में श्रेष्ठ कदम है. उप-~र्युक्त दोनों ग्रन्थों की तुलना
में डी.सी. सरकार का कार्य अद्वितीय एवं पृथक् है. उक्त ग्रन्थ में
पौराणिक वर्णनों पर आधृत प्राचीन भारत के महत्वपूर्ण पौराणिक स्थल नवदीप
एवं वायु, ब्रह्म, मत्स्य, मार्कण्डेय, वामन आदि पुराणों में उल्लिखित
स्थानों के विवेचन का स्तुत्य प्रयास किया गया है. ऐतिहासिक भूगोल के
प्राचीन भारतीय स्वरूप को परिष्कृत एवं परिमार्जित करने में महत्तम
योगदान देने वाले विद्वानों यथा--एन. एल. डे, ठ्हे घेओग्रप्हिचल्
ढिच्टिओनर्य् ओङ् आन्चिएन्ट् अन्ड् ंएडिएवल् ईन्डिअ (१९२७), भरत सिंह उपाध्याय,
बुद्धकालीन भारतीय भूगोल, (१९६१), अवध बिहारी लाल अवस्थी, प्राचीन का
भौगोलिक स्वरूप, (१९६४), के. डी. बाजपेयी, ठ्हे घेओग्रप्हिचल्
ऐन्च्य्च्लोपएडिअ ओङ् आन्चिएन्ट् अन्ड् ंएडिएवल् ईन्डिअ (१९६७), एस. एम. अली, ठ्हे
घेओग्रप्ह्य् ओङ् ट्हे फुरन (१९६६) एवं एम. आर. सिंह, घेओग्रप्हिचल् ढट इन्
ट्हे ऐअर्ल्य् फुरन--आ छ्रिटिचल् श्टुड्य् (१९७२) की कृतियां महत्वपूर्ण हैं.
भारत के कतिपय प्रान्तों यथा गुजरात (श्टुडिएस् इन् ट्हे ःइस्टोरिचल् अन्ड्
छुल्टुरल् घेओग्रप्ह्य् अन्ड् ऐट्ह्नोग्रप्ह्य् ओङ् घुजरट, ः. ढ्. शन्कलिअ, १९४९),
बिहार (ठ्हे ःइस्टोरिचल् घेओग्रप्ह्य् अन्ड् ठोपोग्रप्ह्य् ओङ् भिहर्, ं.श्. फन्डेय्,
१९६३), मध्य प्रदेश (ःइस्टोरिचल् घेओग्रप्ह्य् ओङ् ंअड्ह्य फ्रडेस्ह्, फ्.ख्.
भ्हट्टच्हरय्य, १९७७) एवं बंगाल (ःइस्टोरिचल् घेओग्रप्ह्य् ओङ् आन्चिएन्ट् अन्ड्
ऐअर्ल्य् ंएडिएवल् भेन्गल्--आ. भ्हट्टच्हरय्य १९७७) के ऐतिहासिक भूगोल पर जो
भी कार्य हुए हैं, सभी अपने स्थान पर महत्वपूर्ण सूचनाएं प्रदान करते
हैं. सद्य: प्रकाशित "आ ःइस्टोरिचल् आट्लस् ओङ् शोउट्ह् आसिअ", ळोन्डोन्, १९७८"
स्वात्र्जर्ग (श्च्ह्तर्ट्ॅबेर्ग् झोसेप्ह्, ऐ) का श्रेष्ठ संपादित कार्य है
जिसमें एशिया के विभिन्न भू-भागों का प्रागैतिहासिक काल से लेकर बीसवीं
सदी ई. तक के विभिन्न ऐतिहासिक युगों को कालक्रमानुसार मानचित्र पर
प्रदर्शित किया गया है एवं उत्तरार्द्ध में संक्षिप्त विवरण भी द्रष्टव्य
है.
काशी या वाराणसी पर अद्यावधि जितना भी कार्य प्रकाश में आए हैं, उनमें
अधिकांशत: धार्मिक इतिहास से सम्बन्धित हैं, किन्तु विवेचन के प्रसंग में
आर्थिक, राजनैतिक, सामाजिक, कला आदि पक्षों का भी विवरण मिलता है.
भौगोलिक दृष्टि से नगर एवं जनपद के प्राचीन भूगोल पर तो कोई कार्य नहीं
हुआ है, किन्तु वर्तमान भूगोल के परिज्ञान के लिए प्रो. आर. एल. सिंह
(१९५५) का कार्य उल्लेखनीय है.
काशी पर अनेक ग्रंथ एवं लेख सम्पन्न हुए हैं. किन्तु अपने वण्र्य-विषय
के अनुसार सभी एक दूसरे से पृथक् हैं तथापि जो महत्वपूर्ण कार्य प्रकाश
में आए हैं उनमें उल्लेखनीय हैं--एम.ए. शेरिंग (१९६८), ए. पार्कर,
(१८९५), ई. बी. हैवेल (१९०५) एवं एडविन ग्रीव्स (१९०९) की कृतियां, जो
मूलत: धार्मिक इतिहास से सम्बद्ध हैं. शेरिंग ने अपनी पुस्तक में
अनेकानेक प्राचीन स्थलों को भी सर्वेक्षित करने का प्रयास किया है,
यथा--वाराणसी नगर के चतुर्दिक् स्थित परिखा एवं प्राकार आदि. हैवेल महोदय
ने वण्र्य-विषय के रूप में हिन्दू एवं बौद्ध दोनों तीर्थों के केन्द्र
वाराणसी एवं सारनाथ का वैदिक काल से लेकर वर्तमान काल तक कालक्रमानुसा र
धार्मिक परिप्रेक्ष्य में विवरण देते हुए हिन्दू एवं बौद्ध धर्मों के उदय
एवं विकास तथा वाराणसी के घाटों, मन्दिरों, देवायतनों एवं पर्वों का सजीव
चित्रण किया है. कुछ वर्षों के अन्तराल के पश्चात् डा. ए. एस. अल्तेकर
(ःइस्टोर्य् ओङ् भेनरेस्, १९३७) एवं. डॉ. विमला चरण लॉ (ठ्रिबेस् इन् आन्चिएन्ट्
ईन्डिअ, १९४३) ने अपने प्रकाशित लेखों में काशी एवं उसकी राजधानी वाराणसी
के राजनैतिक एवं सांस्कृतिक पक्षों को साहित
यिक स्रोतों के आधार पर बड़े ही ठोस रूप में उजागर किया है. पी.वी. काणे
(ःइस्टोर्य् ओङ् ढ्हर्मस्हस्ट्र  ई, १९५३) ने भी संस्कृत ग्रंथों के आधार
पर तीर्थ के रूप में काशी के धार्मिक इतिहास का विवरण दिया है. इसी
परिपाश्र्व में उल्लेखनीय है राजघाट का पुरातात्विक उत्खनन, जो विभिन्न
दृष्टियों से वाराणसी के इतिहास के लिए महत्वपूर्ण भूमिका का निर्वाह
करता है. सर्वप्रथम श्री कृष्णदेव (१९४०) ने इसका सीमित उत्खनन कर
प्रकाशित किया. तत्पश्चात् प्रो. ए. के. नारायण एवं उनके सहयोगियों
(१९५७-५८, १९६०-६५) द्वारा किए गये विस्तृत उत्खनन में प्राप्त विभिन्न
पुरावशेषों को ऐद्चवटिओन्स् अट् षज्ग्हट् शीर्षक से चार खण्डों में प्रकाशित
कर ग्रन्थ रूप में प्रस्तुत किया. पुरातात्विक आधार पर ही श्री कृष्णदास
(१९४०), डॉ भगवतशरण उपाध्याय, डॉ. वासुदेवशरण अग्रवाल (१९४०, ६१), डॉ.
विश्वम्भरशरण पाठक (१९५८-५९), श्री अद्रीश बनर्जी (१९६५), डॉ. बी. सी.
छाबरा (१९६८), डॉ के. के. थपलियाल (१९६९), डॉ. आर. सी. सिंह (१९७८) एवं
डॉ. पुरूषोत्तम सिंह (१९८१) आदि के मृण्मूर्तियों, खिलौनों एवं मिट्टी की
मुहरों पर लिखे गए लेख महत्वपूर्ण हैं जो वाराणसी के सांस्कृतिक पक्ष पर
प्रकाश डालते हैं. नगर के अतिरिक्त काशी जनपद में अद्यावधि हुए सारनाथ,
प्रहलादपुर, तकियापार, बैरॉट, कमौली, सरायमोहान एवं मसोनडीह (गाजीपुर)
आदि के पुरातात्विक उत्खनन पुरातात्विक दृष्टि से काशी पर हुए कार्यों की
दिशा में महत्वपूर्ण कदम हैं.
ऐतिहासिक दृष्टि से अद्यावधि काशी पर जितने भी कार्य हुए हैं, उनमें
सर्वा-~धिक महत्वपूर्ण पुस्तक डॉ मोतीचन्द्र लिखित "काशी का इतिहास"
(१९६२) है. उक्त पुस्तक में वैदिक काल से लेकर उन्नीसवीं शती ई. तक
काशी के राजनैतिक, सामा-~जिक कला, आर्थिक एवं धार्मिक इतिहास का विवेचन
किया गया है. शोध-प्रबन्ध के प्रणयन में संदर्भो की दृष्टि से इसे आधार
रूप में ग्रहण किया गया है. पं. कुबेरनाथ सुकुल ने दो पुस्तकों का प्रणयन
किया--प्रथम,  ढोत्न् ट्हे आगेस् (१९७४) एवं द्वितीय, वाराणसी वैभव
(१९७७). अंग्रेजी की पुस्तक में कतिपय साहित्यिक स्रोतों के आधार पर
वाराणसी की भौगोलिक सीमाएं, व्यापार, पर्व, कला, देवायतनों एवं घाटों से
सम्बन्धित विषयों का विवरण दिया गया है. ऐतिहासिक धरातल पर यह पुस्तक खरी
नहीं उतरती, क्योंकि लेखक ने विवेचन के प्रसंग में अनेक स्थलों पर
अति-~शयोइतपूर्ण लक्ष्य या निष्कर्ष दिए हैं. (यथा-वाराणसी का
व्यापार, परिवहन या पथ पद्धति अंश) जिसको स्वीकार करने में इतिहास का
विद्यार्थी अपने को असमर्थ पाता है. द्वितीय ग्रंथ में पुराणों (विशेषकर
काशी खण्ड) एवं निबन्ध ग्रंथो के आधार पर काशी के धा र्मिक इतिवृत्त का
विवेचन किया है. शोध-प्रबन्ध को रूपायित करने में इस पुस्तक से मुख्य रूप
से सहायता ली गयी है जिसमें उल्लेखनीय हैं--कूपों, वाणी, तडागादि एवं
देवायतनों के समीकरण. सद्य: प्रकाशित पुस्तकों में राजेन्द्र पाण्डेय
(खस्हि ट्ह्रोउग्ह् ट्हे आगेस्, १९७९) एवं उमा पाण्डेय (वाराणसी--भारत का
सांस्कृतिक केन्द्र, १९८०) की कृतियां द्रष्टव्य हैं. राजेन्द्र पाण्डेय
ने पुस्तक के आधार रूप में बौद्ध पालि साहित्य का आश्रय ग्रहण किया है,
जिसमें काशी की भौगोलिक सीमाएं, आर्थिक इतिहास, सामाजिक इतिहास, शिक्षा,
कला एवं आवागमन का ऐतिहासिक विवरण दिया है.
उपरोक्त कार्यों के अतिरिक्त काशी या वाराणसी पर संक्षिप्त या विस्तृत
अनेक लेखकों ने पुस्तकें प्रकाशित कीं, जिनका स्वरूप मात्र
सर्वेक्षणात्मक है. उल्लेख-~नीय हैं--सी. केप, जे. इवीन (१८८६), रजनीरंजन
सेन (१९१२), मेजर एच. ए. नेवेल, पी. शेषाद्रि (१९३०), बाल मुकुन्द वर्मा
(१९३५), ए. एस. अल्तेकर (१९४७), भाऊ शास्त्री बझे (१९५४), पी. वी. राय
(१९५५), जीन हरवर्ट (१९५७), काशीनाथ झा (१९६४), राजबली पाण्डेय (१९६९),
रामवचन सिंह (१९७३), वैद्य-~नाथ सरस्वती (१९७५), सुरजीत सिन्हा (१९७८)
एवं एल. पी. विद्यार्थी (१९७९) आदि की कृतियां. प्रकाशित महत्वपूर्ण शोध
ग्रंथों में डायना इक (भनरस्: छिट्य् ओङ् ळिग्ह्ट्, १९८२) एवं वीरेन्द्र
प्रताप सिंह (ळिङे इन् आन्चिएन्ट्  आन् आच्चोउन्ट् भसेड् ओन् ट्हे
आर्च्हएओलोगिचल् ऐविडेन्चे १९८५) के सोध-ग्रंथ उल्लेखनीय हैं, जिनमें डायना
इक का कार्य पूर्णरूपेण काशी के धार्मिक इतिहास पर आधृत है तथा डॉ.
वीरेन्द्र प्रताप सिंह का कार्य राजघाट (वाराणसी) की खुदाई के आधार पर
प्राप्त पुरावशेषों के विश्लेषण से प्राचीन वाराणसी नगर एवं उसकी
संरचना, उपकरण, वस्त्राभूषण, केशविन्यास, जल निकास प्रणाली त था आर्थिक
जीवन एवं सामाजिक जीवन के कतिपय विषयों का एक समालोचनात्मक अध्ययन है.
स्थान-~स्थान पर साहित्यिक साक्ष्यों का पुष्टिपरक सामन्जस्य भी उपस्थित
किया गया है. सद्य: प्रकाशित सम्पादित ग्रंथों में उत्तर प्रदेश का काशी
अंक (१९८४), भारतीय इतिहास संकलन समिति पत्रिका का `युग-युगों में काशी'
अंक (१९८६) एवं सन्मार्ग का काशी विशेषांक (१९८६) उल्लेखनीय हैं. इन
ग्रंथों में काशी के विविध पक्षों पर विद्वानों के लेख दर्शनीय हैं.
विवेच्य नगर एवं जनपद के ऐतिहासिक भूगोल की निर्मित में साहित्यिक एवं
पुरातात्विक दोनों प्रकार के साक्ष्यों का अनुपम योगदान रहा है.
प्रारम्भिक काल से लेकर बारहवीं शती ई. तक के सुदीर्घ काल खण्ड के शोध
अध्ययन में विभिन्न साहित्यिक ग्रंथो एवं पुरातात्विक उल्खननों का
अनुशीलन आवश्यक था. इस प्रकार स्रोतों की मीमांसा के प्रकरण पर संस्कृत,
पालि, प्राकृत, साहित्य, चीनी यात्रियों के यात्रा विवरण तथा कतिपय
मुस्लिम लेखकों की कृतियां एवं जनपद तथा नगर के पुरातात्विक स्थलों का
अध्ययन ही सहचर बना.
संस्कृत साहित्य के अन्तर्गत वेद, ब्राह्मण ग्रंथ, उपनिषद्, सूत्र ग्रंथ,
महाकाव्य (महाभारत, रामायण), पुराण, संस्कृत निबन्ध ग्रंथ एवं कतिपय
संस्कृत कवियों द्वारा प्रणीत रचनाएं तथा वैयाकरणिक ग्रंथों से विवेच्य
नगर एवं जनपद के ऐतिहासिक भूगोल की सामग्रियों का चयन किया गया है.
उल्लेखनीय है कि उक्त वैदिक ब्राह्मण, उपनिषद् एवं महाकाव्यों तथा
पुराणों में ऐतिहासिक भूगोल से सम्बन्धित सामग्रियों का अभाव दिखाई देता
है. उदाहरणस्वरूप हम इन तथ्यों का विवरण दे सकते हैं, यथा--अथर्ववेद की
पैप्लादशाखा में काशी का उल्लेख, शतपथ ब्राह्मण में सतानीक सात्राजित् की
गाथा एवं उपनिषद् तथा अन्य ब्राह्मण एवं सूत्र ग्रंथों में काशी का अन्य
जनपदों के साथ द्वन्द के रूप में उल्लेख आदि. मात्र नामोल्लेख के
अतिरिक्त अन्य किसी भी पक्ष पर विशेष प्रकाश नहीं पड़ता क्योंकि यह उनकी
अवधारणा नहीं है. यह सत्य है कि उक्त विवरण नगर एवं जनपद की प्राचीनता
एवं क्रमबद्धता का परिचय अवश्य देते हैं, किंतु ऐतिहासिक भूगोल का मात्र
यही वण्र्य-विषय नहीं समझना चाहिए. यद्यपि पाणिनी एवं पतन्जलि के
ग्रंथों में काशी एवं वाराणसी का किन्चिद् उल्ल एख आता है किंतु वह
अत्यल्प है. मात्र भौगोलिक स्थिति से सम्बन्धित एवं कतिपय आर्थिक जीवन से
सम्बन्धित विवरण प्राप्त होता है. महाकाव्यों, यथा महाभारत एवं रामायण
में उप-~रोक्त ग्रंथों की तुलना में कतिपय अधिक सामग्रियां प्राप्त होती
हैं. महाभारत के वन-~पर्व, अनुशासनपर्व में वाराणसी की भौगोलिक स्थिति से
सम्बन्धित तथ्यों का एक विवे-~चन मिलता है, जिसमें गंगा-गोमती के संगम पर
वाराणसी की स्थिति सम्बन्धी कथा-~नक महत्वपूर्ण है. रामायण में महाभारत
से भिन्न सामग्रियां मिलती हैं जिनमें काशी की राजधानी वाराणसी नगर के
चतुर्दिक परिखा एवं प्राकार तथा सुन्दर तोरणों का विवरण द्रष्टव्य है.
