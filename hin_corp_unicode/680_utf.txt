<ःइन्डि ळिटेरटुरे><छ्हिल्ड्रेन्'स् ळिटेरटुरे><खल ठ्हेरनि><भरे शयने भरे छ्हलक्><१९८२><ण्.भ्.ठ्><णेत् ढेल्हि><१८-३२><१९३०><ठ्हेरनि,क्-भरे शयने भरे छ्हलक्-छ्लो>

+ तिब्बत की एक घाटी के ऊपरी भाग में बसंत ऋतु की सुहानी भोर हुई. पंछी चहचहा
उठे. जाड़े भर एक जगह बंधे रहने के बाद जानवर खुली हवा में सांस लेने बाहर
निकले. एक भूखा भेड़िया भोजन की तलाश में इधर-उधर भटक रहा था. आखिर उसे एक छोटा
सा क्यांग,जंगली गधा, जो कोई एक बरस का होगा, नयी-नयी उगी दूब में मुंह मारता
हुआ दिखाई पड़ा.
"अहा, कैसा तर माल हाथ लगा."यह सोचता हुआ भेड़िया उस पर झपटने ही वाला था कि
कयांग ने उसे देख लिया. " भेड़िया चाचा, थोड़ी मेहरबानी करो. अभी मत खाओ मुझे,"
बेचारे कयांग ने गिडगिडा कर कहा. "कड़ाके की सर्दियों में हड्डियां निकल आयी
हैं मेरी ,पतझड़ तक मैं दुगना मोटा हो जाऊंगा, फिर मजे से खा लेना मुझे."
भेड़िया मान गया. " अच्छा,अच्छा. छ: महीने बाद यहीं पर मिलना,"उसने कहा.
पतझड़ आने पर भेड़िया क्यांग से मिलने निकला. पहाड़ियो पर से गुजरते हुए एक
लोमड़ी उसे मिली.
"बड़ी जल्दी में मालूम होते हो?" लोमड़ी ने कहा." कहां की तैयारी हैं ?"
"एक मोटे-ताजे क्यांग को मिलने का समय दे रखा है आज,"भेड़िया बोला. उसने यह भी
बताया कि छ: महीने पहले कैसे उन्होनें यह मुलाकात तय की थी.
लोमड़ी नहीं चाहती थी कि वह पीछे रहे. बोली," तो क्या इतने मोटे-ताजे क्यांग को
अकेले ही चट करने का इरादा है?कहो तो मैं भी चलूं तुम्हारे साथ?"
"हां हां, बड़ी खुशी से,"भेड़िये ने जवाब दिया और दोनों साथ-साथ चलने लगे.
रास्ते में एक खरगोश मिला" नमस्ते. किधर जा रहे हो दोनों?" उसने पूछा.
भेड़िये ने सब बात बतायी.
क्यांग के लिए खरगोश को बड़ा अफसोस हुआ. जान हैं तो जहान है. पहाड़ियों और
चारागारों में घुमना फिरना जीते-जी का मना हैं. इन दरिन्दों के लिए एक भोली-
भाली जान क्यों जाए? खरगोश ने क्यांग को बचाने की ठानी, लेकिन उसे यह भी ध्यान
था कि भेड़िया और लोमड़ी उस पर किसी तरह का शक न करने पाएं.
"क्यांग बहुत बड़ा जानवर होता हैं,"खरगोश ने कहा. "उसे समूचा खा गये तो बीमार
पड़ जाओगे. क्या मैं भी तुम्हारा साथ दूँ?"
"एक से भले दो,दो से भले तीन,"भेड़िया ने जवाब दिया. अब तीनों मिलकर चलने लगें.
मिलन-स्थल निकट आने पर उन्होंने देखा कि नन्हा क्यांग एक पेड़ के नीचे खड़ा
उनका इंतजार कर रहा हैं. उसकी आंखों में निराशा और उदासी झलक रही थी, मगर अब वह
पहले से बड़ा और मोटा नजर आ रहा था. भेड़िया होठों पर जीभ फेरने लगा. ललचायी
हुई उसकी आंखें चमक ही थीं.
"देखों उसकी ओर. कैसी बढ़िया दावत रहेगी,"उसने अपने साथियों से कहा.
क्यांग की गर्दन को भेड़िया ने पकड़ा ही था खरगोश ने उसे रोक दिया," मेरे
दोस्तो! इतने सुन्दर डीलडौल वाले क्यांग को इस तरह खत्म करना बरबादी ही नहीं एक
भद्दा तरीका भी है. इससे तो इसका दम घोंट देना अच्छा हैं. इसका शरीर तो ज्यों
का क्यों समूचा बना रहेगा, हमारे लिए."
भेड़िये और लोमड़ी को उसकी बात जंच गई.
"अब, सब कुछ मुझ पर छोड़ दो. उधर पहाड़ी पर चरवाहे की झोंपड़ी हैं. उससे एक
रस्सा उधार मांग कर लाता हूँ."
खरगोश भागता हुआ गया और भागता हुआ ही लम्बा रस्सा लेकर लौट आया. उसने एक सिरे
पर गांठ लगा कर बड़ा-सा फंदा बनाया और दूसरे सिरे पर दो छोटे फंदे तैयार किए.
"अब कान लगाकर सुनो,"उसने कहा." क्यांग बड़ा मजबूत जानवर हैं. हम तीनों को जोर
लगाना पडेगा- उसका दम घोंटने के लिए. बड़ा फंदा तो हम उसकी गरदन में डाल देंगे.
दूरवाले छोर पर छोटे फंदों को तुम दोनों थामे हना. बीच में लटकने वाले हिस्से
को मैं दांतों तले कसकर दबा लूंगा. मेरा इशारा पाते ही तुम जोर-से खींचना शुरू
कर देना."
यह कह, बड़ा फंदा तो उसने क्यांग के गले में डाल दिया और छोटे फंदों को भेड़िये
और लोमड़ी की गरदनों मे लटका दिया . बीच के हिस्से को उसने अपने दांतों में
जकड़ लिया.
"खींचों," खरगोश चिल्लाया.
जानवरों ने खींचना शुरू किया. क्यांग कुछ कदम आगे सरक आया. भेड़िये और लोमड़ी
को लगा कि दोनों जमीन पर घिसटते चले जा रहे हैं और उनके फंदे कस-कस कर उनका दम
घोंट रहे हैं.
"जोर से खीचों," खरगोश चिल्लाया और बीच की रस्सी को उसने एकाएक छोड़ दिया.
भेड़िया और लोमड़ी मुंह के बल धड़ाम से जा गिरे. उनके फंदे फांसी के फंदे बन
चुके थें.
खरगोश ने क्यांग की गरदन से फंदा निकाला और उसे आजाद कर दिया. उसे खुशी थी कि
दिन में एक अच्छा काम उसने कर लिया था.
(तिब्बती पहाड़ियों में खरगोश कमज़ोरो का मददगार हैं)
एक बार दो आदमियों में एक कुल्हाड़ी पर झगड़ा चल रहा था. "कहां है वह कुल्हाड़ी
जो पिछले साल तुमने मुझ से उधार ली थी?" एक कह रहा था.
"बता तो दिया है कि दीमक खा गई उसे,"दूसरा जवाब दे रहा था.
"यह असंभव है. तुम झूठ बोल रहे हो."
"यह सच हैं."
उनकी बहस बढ़ती चली गयी. समझौते की सूरत नज़र न आने पर उन्होंने मामला बादशाह
सुलेमान के सामने रखने की ठानी.
बादशाह ने दोनों को बड़े ध्यान से सुना और फिर कोई गवाह पेश करने के लिए कहा.
दोनों ने सिर हिला दिया. इस पर बादशाह ने हुक्म दिया कि पलांतुक नाम के मूषक
हिरण को मशवरे के लिए बुलाया जाए.
मूषक हिरण झट हाजिर होकर बादशाह के सामने पेश हुआ. सारा किस्सा सुनाकर बादशाह
ने उसकी राय मांगी.
"माफी चाहता हूं, बादशाह सलामत! मैं जरा जल्दी मैं आया था," उसने कहा,"अगर आप
का हुक्म हो तो पहले मैं नहा-धो आऊँ."
बादशाह ने इजाज़त देते हुए कहा," जाओ, लेकिन जल्दी लौटना."
जब पलांतुक नदी की ओर जा रहा था को रास्ते में एक ऐसी जगह आई जहां जमीन से घास
काट कर जला दी गयी थी. वह उसी राख पर गिरकर लोटने लगा. इसके बाद वह बादशाह के
पास लौट आया.
यह क्या तमाशा है?" बादशाह ने पलांदुक के देखते ही पूछा.
"क्या बताऊं हुजूर. जैसे ही वहां पहुंचा तो देखता हूं कि नदी में आग लगी हुई
हैं. इस डर से कि लपटें कहीं आपके महल तक न आ जाएं, उन्हें फैलने से रोकने के
लिए मैं नदी में कूद गया, "पलांदुक ने जवाब दिया, "इसीलिए तो मैं राख से लिपटा
हुआ हूँ."
बादशाह और उसके वजीरों ने घूर कर मूषक हिरण की तरफ देखा. जीवन में ऐसी बेतुकी
बात उन्होंने पहले कभी नहीं सुनी थीं.
"तुम सोचते हो कि इस बेसिर पैर की बात पर हम यकीन कर लेंगे?" बादशाह ने पूछा
"लेकिन यह सच हैं, अन्नदाता." पलांदुक ने जवाब दिया. बादशाह बहुत नाराज
था."गुस्ताख की यह मजाल. इतने बड़े बादशाह से मजाक करने की हिम्मत कैसे हुई
इसे?"
बादशाह की आवाज में सख्ती थी,"मैं तुम्हें खबरदार करता हूं मूषक हिरण. यह मजाक
करने की जगह नहीं हैं. यहां किसी के भी पूछ देखो कि इस तरह की बात कभी मुमकिन
हो सकती हैं? यह नामुमकिन है, नामुमकिन!"
धुटने टेक कर मूषक हिरण ने कहा, " आप और यहां मौजूद सब लोग अगर मेरी बात पर
यकीन नहीं कर रहे हैं तो आप सबने कुल्हाड़ी उधार मांगने वाले पर किस तरह यकीन
कर लिया? आप कहते है कि नदी में आग नहीं लग सकती तो क्या दीमक कुल्हाड़ी चट कर
सकते हैं?
बादशाह खामोश था. पलांदुक का मतलब वह समझ गया था. बात बिल्कुल साफ हो चुकी थी.
उधार लेने वाला झूठ बोल रहा था. बादशाह सुलेमान ने (उधार लेने वाले को) हुक्म
दिया कि फौरन वह कुल्हाड़ी उसके मालिक को लौटाए. पालंदुक की मदद के लिए बादशाह
ने उसका अहसान तो माना ही, मुषक हिरण को ढेर सारे इनाम देकर उसे जंगल का
मुंसिफ(न्यायाधीश) भी बना दिया. उस दिन से जितने भी मामले बादशाह सुलेमान के
यहां पेश होते, पलांदुक उन सब में पंचफैसला देता.
(मलेशिया के जंगलो में सूझबूझ और हाज़िर जवाबी में पलांदुक का जवाब नहीं.)
एक दिन काशिल नाम का मूषक हिरण किसी किसान के घर के पास से गुज़रा. सामने का
दरवाजा खुला हुआ था . किसान और उसकी बीवी धान के खेत में काम करने गये थे. भीतर
झांके बिना कांशिल से रहा न गया. अंदर ढ़ेर-सा पकवान केले के पत्तों में बंधा
रखा था. दबे पांव वह अन्दर जा घुसा और पकवान को चखा. गजब का स्वाद था. एक के
बाद दूसरा, दूसरे के बाद तीसरा टुकड़ा काटा. फिर जो बचा उसे मुंह में दबाकर
बाहर निकल आया. खाने में वह सुध-बुध ही खो बैठा और चलते-चलते अचानक सिर के बल
एक गड्ढे में जा गिरा.
कूद कर बाहर निकलने की बहुत कोशिश की, लेकिन गड्ढ़ा काफी गहरा था. अब तो वहीं
बैठा-बैठा लगा सोचने.
कुछ देर बाद माजन बाघ ने ग़अढ़े में झांक कर देखा. कांशिल ने झट से केले का
पत्ता आंखों के सामने रख लिया और घूर घूरकर उसे देखने लगा." तुहान! तुहान!"(हे
ईश्वर!) उसने रटना शुरू किया.
"तुम ईश्वर का नाम क्यों ले रहे हो?"बाघ ने पूछा.
"आज कयामत का दिन है और केवल वहीं बचेगें जो चूने के पवित्र गढ़े में आकर शरण
लेंगे".
डर से हाथी की सुंड़ हिलने लगी. " मैं भी आ रहा हूँ."
"नहीं, नहीं," नीचे से तीनों एक साथ चिल्लाये."तुम पाक नहीं हो क्योंकि तुम
छींकते बहुत हो. पवित्र पुस्तक में लिखा है-पाक जगह को छींक से नापाक करने वाला
बाहर फेंक दिया जायेगा."
हाथी ने चिरौरी करते हुए कहा,"मै बिल्कुल नहीं छींकूंगा. सूंड़ पर खड़ा रहूंगा
ताकि छींके आये ही नहीं."
हाथी नीचे आ गया. चारों सटकर बैठ गये. और कांशिल पाठ करने लगा,"तुहान! तुहान!"
पाठ को अचानक बीच में रोक, कांशिल ने अपनी नाक को कस कर पकड़ लिया.
"ऐसा न हो!" उसने कहा,"ऐसा न ह...ह...ह... आछीं!"
"इसने पाक जगह को नापाक कर दिया है,"जानवर गुस्से से चिल्लाये. फिर खूब कस कर
उसे पकड़ा और उठा कर गड्ढ़े से बाहर फेंक दिया.
(इंडोनेशिया के जंगली जानवरों के नायक कांशिल की अनोखी सूझ-बूझ प्रसिद्ध हैं)
