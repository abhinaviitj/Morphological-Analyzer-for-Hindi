<ळिटेरटुरे><णोवेल्><शिन्ग्ह् ठरुन् फ्रटप्><ख्होइ ःउइ फह्च्हन्><१९८४><फन्डुलिपि फ्रकस्हन्><ढेल्हि><५०-५५><१८००><शिन्ग्ह् ठ्, ख्होइ ःउइ फह्च्हन्,नो><घिरिस्ह् णट्ह् झ्ह>

+ अपनी कुटिया मे आकर मंजु ने देखा कि इंगे सो रही है. मंजु को अपार हर्ष था
उसका विषाद और मानसिक तनाव समाप्त हो गया था पर न जाने क्यों हृदय
जल्दी-जल्दी धड़क रहा था. पसीने से सारा बदन तर हो रहा था. मंजु ने अपने लम्बे
काले घने बाल खोल लिए. रोगीयों के लिए कुटिया मे बिजली की रोशनी की व्यवस्था
थी पर हवा के लिए पंखे न थे, अतः हाथ-पंखे से मंजु ने हवा करना शुरू किया.
इंगे अभी-अभी पत्र समाप्त करके लेटी ही थी. वह मंजू के लम्बे बालो पर फिदा थी.
बोली--
"हाय, तेरे नजर लग जाएगी, खुले बालों में तू कितनी सुन्दर लगती है !"
"अरे, तू जाग रही है !" कहते-कहते मंजू इंगे के तख्त पर आकर बैठ गई.
"मेरे भी ऐसे बाल होते तो मैं...."
"नारियल का तेल लगा मैंने तुझे कितनी बार...."
"बालो मे चिकनाहट से मुझे अटपटा सा लगता है. तू मुझे अपना काला रंग ओर लम्बे
बाल दे दे."
"ओर तू मुझे अपना कद ओर गोरा रंग. सच इंगे, मैं इस साँवले रंग से कभी-कभी हीन
भावना महसूस करती हूं. प्राकृतिक चिकित्सा या योग मे कोई ऐसी विधि नही है कि
तेरे बाल काले हो जाए ओर रंग भी. ओर मैं गोरी ओर लम्बी हो जाऊ."
"बर्फीले प्रदेश मे चली जा. साल दो साल रहने से सारा रंग फीका पड़ जाएगा. मगर
आज तेरे चेहरे पर ललाई नजर आ रही है, क्या बात है योगीजी से कुछ...."
"मैं आज बहुत खुश हूं प्यारी इंगे ! महात्मा जी की कृपा से मुझे मेरे मन का
मीत मिल है."
"मीत ?"
"प्रेमी, जीवन साथी. प्रियतम."
"बस-बस मैं समझ गई."
"क्या समझ गई ?"
" पहले तू बता कि तू इतनी खुश क्यों है ?"
"तो सुन."
ओर मंजू ने हर्षित मन से सब बता दिया तो इंगे से सहज भाव से पूछा--
"कौन सा महीना चल रहा है ?"
मंजू ने शर्माते हुए इंगे के कान मे कुछ कहा तो इंगे चौंक पड़ी--
"तीन माह, और तुने मुझे बताया भी नही ! अब हम तेरे विवाह का प्रबन्ध करेंगे
शीघ्र, अतिशीघ्र."
सुनकर मंजू इंगे से लिपट गई. इंगे ने अपने हाथो में मंजू का लज्जापूर्ण चेहरा
थामकर कहा--
"अब मैं तेरे सामने योगी जी से मजाक में पूछूंगी कि योगी जी मुझसे कब शादी कर
रहे हो ओर कब जर्मनी चल रहे हो ?"
"इतनी सजा मत देना. बहुत डाँट फटकार पड़ रही होगी उन पर. सच महात्मा जी से
कुछ भी तो नही छुपाया जा सकता दिल के भाव तक पढ़ लेते हैं."
"एक बात पूछूं ?"
"हूं." इंगे के विशाल चोड़े वक्ष पर अपना सिर रखे मंजु भाव विभोर थी. मंजु के
बालो में अंगुलियां चलाते हुए इंगे ने कहा--
"अगर वह मुझसे शादी कर लेता तो ?"
"तो मैं आत्महत्या कर लेती."
सुनकर इंगे के शरीर मे सिरहन दौड़ गई. स्नेहवश उसने मंजू को अपनी बाहो मे लपेट
कर कहा--
"तुम भारतीय नारियां बड़ी भावुक होती हो. भावना से ही जीती हो भावना से ही मरती
हो. हमारे यहा जर्मनी में नारी इतनी कमजोर नहीं. वह अपने पैरो पर खड़ी हैं.
उसमें स्वाभिमान है. वह बुद्धि से सोचती है हृदय से नही."
अब तो तुम्हारा मित्र यहां आ जाये तो हमारी...."
"लो, मेरा मित्र तो पता नही कब आएगा, पर तुम्हारे प्रियतम आ गये."
"कौन ?" मंजु चौंककर उठी. उसने कुटिया के द्वार पर पड़ी चिक की ओर देखा तो
बाहर खड़े योगीजी नजर आए. योगीजी ने पुकारा--
"मंजू, एक मिनिट मेरी कुटिया में आना ." कहकर योगीजी चले गए . मंजू जल्दी-
जल्दी अपना जूड़ा बाधंने लगी . उसका हृदय फिर जोर-जोर से धड़कने लगा था .
मुंह लाल और पसीने से तर .
"तुझे तो योगीजी मुझसे छीनकर ले जा रहे हैं . मैं तो अकेली ही रह जाऊंगी इस
कुटिया में ."
"अच्छा, मैं अभी आती हूं ." कहकर मंजू चली गई तो इंगे ने उठकर अपनी सहेली
को लिखे पत्र में कुछ और लिखने के लिए कलम पकड़ी . पत्र को उसने अभी लिफाफे
में बंद नहीं किया था . इंगे ने लिखा--
"एक खुशी की खबर लिख रही हूँ . मेरी सहेली ने मुझे अभी-अभी बताया कि वह
गर्भवती है तीन माह से . उसने अपने मित्र से भी नहीं बताया . पर आज सारा भेद
खुल गया है . अब शीघ्र ही उनका विवाह हो जायेगा . कितनी भाग्यशाली है मेरी
सहेली ! काश मैं भी ऐसा भाग्य पाती ! रोपर्ट के बारे में अवश्य लिखना .
चंपा बर्तन लेने के बहाने अनिरूद्ध की कुटिया में आई . उसने सतर्कता से देखा,
अनिरूद्ध सो रहा था . चंपा को शराब की बोतल कहीं नजर नहीं आई . उसने
सोचा--`शराब की बोतल बाहर कौन रखेगा . कहीं छिपा कर रखी होगी . मुझे क्या
पता कहां है ! मैं तो इसके घड़े में ही यह पुड़िया डाल देती हूं .'
चंपा ने अपनी साड़ी के पल्लू में बंधी तीन पुड़ियाओं में से एक निकाली और घड़े
की ओर बढ़ी . उसके हाथ कांप रहे थे . भय से हृदय जोर-जोर से ध़्अड़क रहा
था . घड़े का ढ़क्कन उठाया तो तांबे का गिलास लुढ़ककर घड़े पर गिरा . आवाज
से अनिरूद्ध जाग उठा और बोला--
"कौन ?"
"मैं हूं, चंपा, बरतन लेने आई हूं ."
"अभी-अभी तो सोया था चंपा ! तुमने मेरी नींद उड़ा दी . रात साली नींद ही नहीं
आई . मगर बरतन तो छुट्टन ले गया था ."
"मैं...मैं...बाबूजी गिलास और ढ़क्कन लेने...." चंपा बहाना बना गई .
"तो ले जाओ . खड़ी-खड़ी मेरा मुंह क्या देख रही हो ." अनिरूद्ध संस्कारवश चंपा
को डांट रहा था . वह घर पर भी अपने नौकरों को इसी तरह डांटता-फटकारता
था .
उतावलेपन, घबराहट और भय से कांपती चंपा गिलास को लेने झुकी तो उसके हाथ
से पुडिया छूट कर गिर गई . चंपा को इसका ख्याल तक न रहा . वह जस्त का
ढक्कन और तांबे का गिलास लेकर जाने लगी तो अनिरूद्ध ने टोका--
"घड़
ए को उस अखबार से ढक दो . जर्दा खाती हो ?"
"नहीं बाबूजी ." चंपा ने सोचा--`बाबूजी उसे जर्दा खाने को देंगे इसलिए मना कर
दिया . वह कुटिया से जल्दी जाना चाहती थी .
"तो फिर यह पुड़िया किसकी है ?"
सुनकर चंपा को होश आया कि उसके हाथ में पुडिया नहीं है . वह संभलकर बोली--
"इसमें सूंघनी है बाबूजी !"
"अच्छा-अच्छा जाओ . "
चंपा ने पुड़िया उठाई और कुटिया की तरफ भागी . दोपहर तक वह बर्तन मांजती
रही . काम खत्म करके चंपा बगैर पूछे अपने घर को चल दी . रास्ते में वह सोच
रही थी--
`घर जाकर क्या करूगीं . चंदा तो तलैया पर नहाने गई होगी . मैं गेस्ट-हाउस
जाकर आज सारी बात का फैसला ही कर ही दूंगी . राम-राम-राम मेरे हाथ से आज
कुकर्म हो जाता . भगवान ने बचा लिया .'
गेस्ट-हाउस के दरवाजे पर उसने अपने पल्लू में बंधी तीनों पुड़ियाओं को एक झाड़ी
में फेंक दिया और उस कमरे की ओर बढ़ी जहां ब्रहम्चारी जी रहते थे . कमरे का
दरवाजा खुला था और ब्रह्मचारी जी कमरे में पंखे के नीचे आरामकुर्सी पर बैठे
अखबार प़्अढ़ रहे थे . चंपा ने भीतर आकर भड़ाक से दरवाजा बंद कर लिया और
दरवाजे से अपनी पीठ सटाये आँखे बंद करके गहरी-गहरी साँसे लेने लगी .
ब्रहम्चारीजी ने चौंककर देखा और चंपा की हालत से चिंतित होकर उसकी ओर
लपके . चंपा के ललाट पर पसीना था .
"पंखे के नीचे आ जाओ . घबरा क्यों रही हो ?" सुनकर चंपा खामोश खड़ी रही
तो ब्रह्म्चारी जी ने चंपा की बांह पकड़कर पंखे के नीचे ले जाना चाहा . चंपा ने
झटके से अपनी बांह छुड़ा ली और क्रोध में कांपती हुई बोली--
"राक्षस, तु मुझसे क्या-क्या पाप करवाएगा . मैं तेरी पत्नी हूं और तू एक ल़्अड़की
का बाप . कब तक अपने पापों को इस ब्रह्मचारी की चादर से ढकता रहेगा .
कभी न कभी तो यह पर्दा हटेगा और तेरा असली रूप लोगों के सामने आएगा ."
ब्रह्मचारीजी सहमकर कुर्सी पर आ बैठे . उन्हें लगा कि चंपा से गड़बड़ घोटाला
हो गया है . वे सहम कर चंपा की ओर देखने लगे . वे जानते थे कि इस वक्त
चंपा को कुछ कहना प्रज्वलित आग में घी डालना होगा . अत: वे खामोश रहकर
चंपा के विकराल स्वरूप को निहारते रहे . चंपा के मुंह से अग्निबाण बरस रहे
थे --
"मथुरा में हम कितने खुश थे ! क्या नहीं था हमारे पास ! रहने को मकान था,
काम के लिए वृन्दावन बिहारी के मन्दिर की सेवा . मगर तुम्हें तो नाम और दौलत
चाहिये थी न ? बेचारे बडे पुजारी जी को तुमने जहर देकर मरवाया . तुम्हारी
करतूतों से हरा-भरा घर उजड़ा . मरी यह चंदा जब जन्मी है मेरी कोख से, तब
से हम पर शनिग्रह की छाया पड़ गई है . कहां-कहां मारे-मारे नहीं फिरे हम .
गयाजी, काशीजी, जगन्नाथ पुरी, रामेश्वरम्, द्वारका, सब जगह तुमने मुझसे कितने
पाप-कर्म करवाए . हे भगवान्, मेरे रोम-रोम में कीड़े पडेंगे . मैं घोर नरक में
जाऊंगी . मैंने यह सब कुछ तुम्हारे लिए किया, चंदा के लिए... ."
कहते-कहते चंपा का गला रूंध गया . ब्रहम्चारी जी जानते थे कि चंपा का यह
आवेग रोने से ही शांत होगा . हृदय में उठी घृणा की लपटें संताप और पश्चाताप
के आंसुओं से ही शांत होगी . चंपा ने संभल कर कहा--
"क्या सुख देखा है मैंने इस चालीस वर्ष की जिंदगी में ! ऐसी लगती हूं जैसे साठ
साल की बुढ़िया हो गई हूं . और तुम, मुझसे पाँच साल बड़े हो . सत्तर-पिचहत्तर
के अपने को बताकर लोगों को धोखा दे रहे हो . अरे बृजलाल ! अपनी जवान
लड़की का ही ख्याल करो, तुम्हें मुझपर तो रहम आता नहीं . आश्रम में हर किसी
की जबान पर एक ही बात है कि चंपा की जवान लडकी चंदा से ब्रहम्चारी जी
प्यार करते हैं . भगवान जानता है कि मैं सुन-सुन कर पागल हो गई हूं . मैं
तुम्हारे हाथ जोड़ती हूं . पैर पड़ती हूं... ."
*
