<ळिटेरटुरे><ऐस्सय्स्><खुमर् झइनेन्ड्र><आर्ट्हिक् शब्ह्यट ंएन् णरि><१९८०><फुर्वोडय् फ्रकस्हन् (णरि)><णेत् ढेल्हि><६०-६७><२०४०><खुमर् झ्., आर्ट्हिक् शब्ह्यट, ऐस्>

+ किन्तु ऐसे व्यइतयों के लिए आप क्या कहेंगे जो सहानुभूति की प्रेरणा से नही
वरन् भोगेच्छा से मर्यादा उल्लंघन करते हैं ? स्त्री का ऐसे व्यइत के साथ
निर्वाह भला किस प्रकार हो सकता है ?
-ऐसे व्यइत को तो मैं सराहना नही दूंगा . किन्तु जो स्त्री प्रतिकूलता रहते
हुए भी उसकी सेवा से विरत नही होती उस स्त्री को मैं अवश्य पूजाई समझ सकता हूं.
और ऐसा उदाहरण मैं असम्भव नही मानता .
किन्तु बहुत से व्यइत इतने दुव्र्यसनी देखने में आते हैं कि उनकी बुराइयों
से सहते रहने से उन्हें और प्रोत्साहन मिलना ही सम्भव है. क्या ऐसे व्यइतयों
के लिए स्त्री की ओर से किसी दण्ड या विरोध की व्यवस्था लाभप्रद न होगी ?
-दण्ड और प्रतिकार स्त्री की ओर से चलता ही रहता है. सती की ओर से वह नही चलता
ऐसा नहीं मानना चाहिए. व्यइत के साथ के सहयोग में उसके दोषों के साथ असहयोग
की अमित सम्भावना समा सकती है. जहां गृहस्थी को तीन-~तेरह करना ही, विच्छेद ही,
एक उपाय दीख पड़ता हो, वहां अधिकांश सम्भव है कि सहयोग में असहयोग चलाने की
कुशलता नहीं साधी जा सकी है.
प्रश्न है कि दोष का परिहार कैसे साधा जाय ? दोषी को दुष्ट कहकर छोड़ देना तो
प्रश्न से ही बचना होगा. सहानुभूति में से उसे छोड़ नहीं दिया जायगा, यह शर्त
रखकर ही कुछ दूर तक दोष के निराकरण का उपाय किया और खोजा जा सकता है.
मेरा मानना है कि सहानुभूति से हीन होकर मनुष्य का सुधार साधना सम्भव-~नीय
कार्य नहीं है.
मुझे यह लगता है कि किन्ही व्यइतयों के दोष का परिहार दोष को सहते जाने की
नीति के द्वारा तो सम्भव है ही नही, विच्छेद भले ही उसमें सहायक हो जाय. तब आप
क्या ऐसी अवस्था में विच्छेद की स्वीकृति देंगे ?
-विच्छेद के लिए यदि इतना अवकाश है कि किसी की अनुमति पाने तक वह रुका रहे, तो
कहना चाहिए कि वह अनिवार्य नही हुआ अर्थात् मेरी उसमें स्वीकृति का प्रश्न नही
है. जो पुरुष या स्त्री खीझ में नही बल्कि तटस्थ होकर यह अनु-~भव कर आती है कि
दोनों के हित में विच्छेद ही उचित है, तो उस विच्छेद को मैं अपनी ओर से अनुचित
कहने वाला नहीं हूं. पति-पत्नी दोनों प्रसन्न भाव से जिसमें सहमत हों, उस
विच्छेद में दोष देखना मेरा काम नही है . मेरा आग्रह तो बस प्रसन्न-~भाव का
है. जहां तक मैं जानता हूं, विच्छेद के मामलों में दोनो ओर भाव प्रसन्न नही
खिन्न रहता है. वह खिन्नता समाज के शरीर में और वातावरण में व्याप्त हुए बिना
नही रह सकती. वही एकत्रित होकर और फैलकर नाना व्याधियों को जन्म देती है. इसलिए
कानून के जरिये तलाक की राह खोल देने भर से, उलझन सुलझती है,या कम भी होती है,
ऐसा मेरा मानना नहीं है.
दोनों ओर से प्रसन्न भाव में रहना तो बिलकुल असम्भव ही है. अधिकतर पुरुष
स्त्री के साथ भरपूर अत्याचार करके भी उसे अपने ही पास रखना चाहते हैं. मेरे
सामने अपनी एक मित्र का उदाहरण है जिस पर घोर अत्याचार हुआ किन्तु पति के पास
से चले आने पर उसे बुलाने का आग्रह भी होता रहा. वह स्त्री हठात् विच्छेद के
 सिवा और क्या कर सकती है?
-अत्याचार जो दूसरो पर करता है, वह पहले अपने पर करता है. जिसे पति के हाथों
आये दिन पिटना पडता हो, वह पत्नी ऊपर की निपट सत्यता को भूल जाये तो अचरज नहीं
है. अत्याचारी के भीतर के दुखी मानव को देखना उसके लिए इतना सहज नही रहता.
इसलिए उसका विच्छेद का निर्णय प्रसन्न न हो, दोनों ओर से न होकर एक ओर से हो,
तो इसमें कोई अनहोनी बात नहीं है. मैं मारपीट को एकान्त महत्व नही देता, बिना
मारपीट हुए भी विच्छेद किन्ही में अनिवार्य बन जाता है. कहीं मारपीट का क्रम
इतना सहज हो जाता है जितना भोजन में मसाला. अर्थात् सहनशइत की सीमा कहां है,
मै कह नही सकता . शायद सीमा कहीं है ही नही. शहीद मृत्यु सहते नहीं, प्रत्युत
उसका वरण करते हैं. तब सहन-शइत की सीमा कहां मानी जाए.
और देखो,तुम स्त्री बनकर क्यों बोल रही हो? उसके उत्तर में यह तो नही चाहती कि
मैं पुरुष बनकर बोलूं ? यानी स्त्री पुरुष पर इलजाम लाए तो पुरुष अभि-~योग
स्त्री पर डालना चाह सकता है. इस बदाबदी से कुछ भी होने वाला नहीं है. उपाय
निकलेगा तो जब हर पक्ष दोष अपनी तरफ ढूंढने के प्रयास को ठीक समझेगा. स्त्री
अत्याचार अपने ऊपर मानकर अपने को जैसे पहले ही अबला ठहरा लेती है. यह बात सही
नही है. मुष्टि-बल में मनुष्य को प्रबल मान भी लो, लेकिन वाक्-बल में स्त्री के
आगे मनुष्य कोई भी चीज नही है. अर्थांत स्त्री को यह भूल जाना चाहिए कि वह
निर्बल है. निर्बल वह सचमुच नही है मनुष्य रोना रोने सामने नही आता है. इतने से
ही स्त्री अपने बल को जानने में भली रहे यह आवश्यक नही है.
स्त्री अपने को निर्बल समझे तो मैं नही कहती. किन्तु स्वयं उसकी प्रकृति और
सामाजिक परिस्थितियां उसे मनुष्य की अपेक्षा कहीं अधिक विपदावस्था में डाल देती
हैं. इसलिए वह मेरी सहानुभूति का केन्द्र बन जाती है ? क्या आप इस बात को
स्वीकार नहीं करते ?
-स्वीकार करने में आज की अर्थ-महत्ता अवश्य मेरी सहायता करती है. यानि पहले
पैसा मनुष्य के हाथ में आता है, पुरुष के द्वारा स्त्री हाथ में पहुंचता है
इसलिए पुरुष की अपेक्षा में स्त्री को दूसरे नम्बर पर देखा जा सकता है. आर्थिक
सहा-~यता में ऐसा होते जाना अनिवार्य है. इसलिए मुझसे पूछो तो जो सभ्यता आर्थिक
है उसे गहराई में असभ्य मान लेने को तैयार हूं. विवाह से झगड़ने या तलाक को खोल
देने से परिस्थिति में किसी प्रकार का अन्तर आ जाने वाला नही है. पश्चिम में
विवाह लगभग धार्मिक संस्था है ही नहीं, वह सुविधा की संस्था है. लेकिन वहां पर
मनुष्य की अपेक्षा में स्त्री गौण नहीं है, क्या यह मानने का अवसर है ? नहीं,
वहां तनिक भी वैसी समता नहीं है, न हो सकती है. पश्चिम की उस अर्थ-गरिमा के
प्रभाव में अवश्य वहां स्त्री पुरुष सम्बन्धों में एक गम्भीर विषमता घर करती जा
रही है जिससे स्त्री में आर्थिक स्वाधीनता की मांग बढ़ रही है. लेकिन यह
मरीचिका है. छीन-छपट की स्वाधीनता में स्त्री पुरुष में होड़ नहीं ले सकती. उस
राह तो पुरुष को सदा ही प्रभु स्वीकार कर लेना होगा. पश्चिम की अर्थ केन्द्रित
सभ्यता को स्त्री पुरुष के सम्बन्ध में दृष्टि से कोई साभ्य की सभ्यता कहे तो
मेरे लेखे उससे बड़ा भ्रम दूसरा कोई न होगा. आज तो मै मानता हूँ कि उस तरह की
'बराबरी' की महिमा और मांग बढ़़्अती जा रही है. इसमें स्त्री को अवश्य नीचा देखना
होगा. लेकिन अर्थ में कोई खास महिमा नहीं रहने दी जाए तब क्या आदमी तो अर्थ
लाने वाला मजदूर और स्त्री उसके व्यय पर अधिपत्य रखने वाली
रानी ही बनी नहीं देखी जा सकती ? प्रश्न अर्थ का कमाना उतना नहीं जितना उसका
खर्च करना है. यह सिर दर्द पुरुष के लिए भारी पड़ता है, घर-~गृहस्थी के काम में
उसकी बुद्धि उतनी चलती ही नहीं. इसलिए सवाल केवल महत्त्व के मुख को फेर देने का
है. आमद से अधिक खर्च को महत्व मिले तो सहज ही स्त्री को प्रधानता मिल जाती है.
नैतिक सभ्यता का यही मतलब है. आर्थिक सभ्यता आमद के लिहाज से ऊंच-नीच नापती
है, नैतिक सभ्यता खर्च की विधि के लिहाज से. भोग विलास में जो खर्च करता नीचा
है, सेवा-सत्कार में जो खर्चता है वह ऊंचा है. जहाँ हमारे मानसिक मान वैसे हुए
कि स्त्री का महत्व बढ़ जाता है. स्त्री तब केन्द्र और मनुष्य की परिधि हो जाता
है. लोग कितना भी कहें मैं मानता हूं कि भारतीय सभ्यता में स्त्री का जो स्थान
मान प्राप्त था अधिक-से-अधिक भी आर्थिक उन्नति और विचार धारा उसे वह मान नही
दिखा सकती. मुझे स्वीकार करना चाहिए कि हमारी अर्थ-~रचना और अर्थ-गरिमा के कारण
स्त्री की स्थिति आज काफी विषम बन आई है. उसका उपाय मेरे विचार मे विवाह और
सतीत्व से लड़ना नहीं बल्कि अर्थ के मूल्य को उलट देना है.
अर्थ रचना को बदलना हमारी शइत के बाहर की बात है. जिस व्य-~वस्था में हम
रहते है उसी का जोर हम पर पड़ता है. जब पुरुष अर्थ की पराधीनता के कारण स्त्री
को गले पड़ी वस्तु समझें, भार समझें, मनमाना अधिकार जमाए और अत्याचार करे तो
स्त्री कहां तक अर्थ को महत्व देने से बची रह सकेगी ?
-नहीं बच रह सकेगी तो अपनी स्थिति की हीनता को भुगतने अ पहचानने से भी नहीं बच
सकेगी. अगर कभी भी उस हीनता से उसे उभरना है तो इसके सिवाय कोई उपाय नहीं है कि
वह स्नेह और सेवा के बल पर अपना स्थान प्राप्त करे, तथाकथित आर्थिक स्वतंत्रता
के बल पर नही. जरा पढ़-लिखकर झटपट नौकरी में वह दौड़ जाय और प्राप्त हुए वेतन
के रुपये से अपनी स्वाधीन स्थिति बनाकर गर्व-~शाली बने . इस पद्धति से स्त्री
कभी अपनी हीनता से छूट नही सकती. न उसकी स्थिति ऐसी सुरक्षित और सुखकर बन सकती
है. ये पुरुष के साथ स्पर्द्धां और संघर्ष में आने के मार्ग हैं. जीवन का नियम
स्पर्द्धां नही सामंजस्य है, संघर्ष नहीं सहयोग है.
स्नेह और सेवा के बल पर मार्ग बनाना आजकल की अर्थ-व्यवस्था वाले समाज में संभव
नहीं दीखता. माता-पिता तक अर्थार्जन में अक्षम होने के कारण लड़की की अवहेलना
करते देखे जाते हैं. पति तो मुझे लगता है अत्याचार करने का अवसर इसी निर्भयता
के कारण पा जाते हैं कि रहना तो इसे हमारे आश्रय में है, और जाएगी कहाँ ?
-अत्याचार के उदाहरण हैं तब सहयोगी प्रयास और निर्वाह के उदा-~हरण नहीं है, यह
समझना भ्रांति है. मध्यवित्त श्रेणी पर आज बहुत बोझ है. इधर वे लोग श्रम से
जुड़े नहीं हैं, उधर बड़े पूंजीपति की खूंटी से अधर में लटके हैं. वे दो पाटों
के बीच है. इस श्रेणी में सिर्फ वे ही गृहस्थियां विषमता की झेल पा रही हैं जो
सहयोग और सेवा-भावना का पल्ला थामे हुए हैं. जिन्होंने अपने बीच आर्थिक-~मानस
को उपजने और पनपने दिया है वे ही गृहस्थियाँ हैं जिनके यहां विषमता और व्यथा का
पार नहीं है. वे गृहस्थियाँ आज तीन-तेरह हुई जा रही हैं, और द्वन्द्धात्मक
मतवाद की आंच के लिए ईन्धन बन रही हैं.
ऐसी गृहस्थियां भी तो हैं जो निर्धनता की ज्वाला में जल रही हैं और जहां
स्त्रियां आर्थिक रूप से असमर्थ होने के कारण अकृतार्थता का बड़ा बोझ अनुभव
करती हैं. मन मसोसे रहती हैं कि यदि वह इस योग्य होतीं तो अपने माता-पिता या
गृहस्थी को कुछ लाभ पहुँचाती.
-हाँ है और प्रश्न हो कि वे किधर जाएं ? स्वन्तंत्र और अलग-अलग होकर अपने निजी
अर्थोपार्जन को महत्त्व दें या सहयोग भाव से एक-दूसरे को सहारा देते हुए
सम्मिलित निर्वाह करें ? मैं निश्चय ही दूसरी राह के पक्ष में हूं.
सहयोग आर्थिक भी तो हो सकता है. उसका तो फिर आप विरोध नहीं करते ?
-लक्ष्य सहयोग हो अर्थ नही. तो उस प्रकार के आर्थिक सहयोग में कोई अनिष्ट
सम्भावना नहीं है. किन्तु देखा तो यह जा रहा है कि अर्थ को अपने आप में हम इतना
इष्ट बना देखते हैं कि वह परस्परता के निर्माण के लिए है ऐसा मानते हैं कि मूल
व्याधि तो यही है.
कभी-कभी स्वतन्त्रता के निर्माण के लिए भी यह आवश्यक हो जाता है. उदाहरण के लिए
एक पति-पीड़िता स्त्री अथवा विधवा स्त्री अलग विधवा स्त्री अलग अर्थोपार्जन
ढूंढेगी ही.
-ढूंढेगी ही, तो इसमें मुझे क्या कहना है. लेकिन मैं यह मानता हूं कि विधवाएं
हैं, और पत्नियां तो हैं ही और अपने को थोड़ा बहुत उपयोगी भी अनुभव कर रही हैं.
अब कोई स्त्री (या पुरुष) ऐसा नही है जो पीड़ित न हो और चाहने पर अपनी पीड़ा का
दोष अपने से बाहर किसी पर न रख सकती हो. उन सबके लिए एक उपाय यही माना जाय कि
वे सीधे पैसे को अपने सामने रखकर अपना श्रम बेचने चलें तो मैं कहता हूं कि श्रम
की जगह वे अपना तन बेचने लगेंगी, और इसमें भी कोई दोष नहीं देखा जा सकेगा. पैसा
सदा कुछ बेचकर कमाया जाता है. पैसे को महत्व देना आवश्यक रूप से बेचने को महत्व
देना है. पैसे का महत्त्व बढ़ता जाता है तो कहा जा सकता है कि प्रत्येक स्त्री
को निमन्त्रण मिलता रहता है कि वह स्त्री न रहे, वेश्या हो जाए, भ्रष्टाचार
अर्थ-सभ्यता का फल और बल है. अर्थ जरूरी है और उसी का अभाव है, इसलिए क्यों न
हम कुछ बेचने चलें,...यही तुम्हारा तर्क है. तुम्हारे से मतलब परिस्थिति का
तर्क. हां मैं मानता हूं कि आज की परिस्थिति ने अवश्य ही जीवन को क्षत-विक्षत
कर रखा है. लेकिन परिस्थिति का तर्क ही सब कुछ है, जो जायज ही सब-~कुछ हो जाता
है. मैं वह नही मानता हूं. परिस्थिति हम पर हावी रहे, कि हम उस पर काबू पायें .
इस तरह की परिस्थिति की तरफ से आने वाली मजबूरी को मैं कभी नहीं बता सकूंगा,
व्यइत के संकल्प को ही मुझे उससे ऊचांई पर रखना होगा. मैं आशावादी हूं.
परिस्थिति की और से आशा को आने का कोई रन्ध्र है, तो उसके
निवास और उद्गम के लिए व्यइत का मन तो सदा ही विद्यमान नहीं है. अर्थ को ही
एक मार्ग के रूप में सामने देखना मनुष्यता में, मनुष्य की सामर्थ्य में,
अविश्वास करना है. इसलिए मैं नहीं चाहूंगा कि माता-पिता कमाने के लिए दफ्तर
में जाएं और धाय कमाने के लिए बच्चे को अपना दूध पिलाने आए. कमाई का चक्कर ही
है जो इस तरह दो माताओं का मातृत्व छीनकर दोनों को बिक्री की वस्तु बनाता है.
बच्चे फिर भी पलते हैं, लेकिन वे स्नेह से नही शायद मजदूरी से पलते हैं, बहुत
हुआ तो विज्ञान से पल सकते हैं. मै क्या इस हालत पर व्यवस्था को और
व्यवस्थापकों को बधाई दूं ?
लेकिन इस वार्ता में से ऐसी स्त्री के लिए उपाय तो निकला ही नहीं-यदि श्रम
बेचना हीन है तो फिर वह निराश्रित और क्या करे ?
-उसे जो सूझे करे. श्रम यदि कोरा है और किसी विशेष दिशा की कुश-~लता उसके साथ
नहीं है, तो सम्भव है कि उस श्रम की ब्रिक्री से पेट के लायक तो मिले, बाकी
साधन उतने से न जुटें. मेरे यहां बर्तन मांजने वाली को १० रुपये मासिक मिलता
है. अधिक-से-अधिक चार चौकों का काम वह कर सकती. महंगाई देखते वह उसको जिला
सकता है, या कितने अंश तक जिला सकता है, यह हिसाब फैलाकर जाना जा सकता है.
हारी-बीमारी लगती ही रहती है और उन दिनों की तनख्वाह कट सकती है. हो सकता है उस
विधवा के पास दो-एक बच्चे भी हों, वह विधवा यदि कुछ अक्षर पढ़ गई है और किंचित्
मानी कुल की है, तो चटसाल में बच्चों को पढ़ाकर ३० रुपये मासिक पाना उसे मंजूर
होंगें, चौका बासन के ४० रुपये नहीं. इस तरह व्यावहारिक समस्याएं सबकी अपनी हैं
और कुछ-कुछ एक-दूसरे से भिन्न हैं. श्रम बेचने के साथ तन की ब्रिक्री सी भी
तैयारी हो तो अमुक वय में अपेक्षाकृत जीवन-निर्वाह में अघिक सुभीता हो सकता है.
संक्षेप में बिक्री सदा एक व्यवसाय है और हर व्यय-~साय दलाल मांगता है. दलाल
कहो या ठेकेदार, यानी एक मध्यवर्ती जिसके द्वारा बाजार में
व्यइत या वस्तु के दाम उठे. यानी तन बेचकर स्त्री को आप ही जीना नही है, जो
इस बिकवाली का इन्तजाम करता है उसके घर-बार और कारोबार को भी बहाल रखना है. हो
सकता है रुपये में बारह आने इसमें काम आएं, चार आने उस बेचे गये तन की मालकिन
के हाथ आएं. विभाजन सही-सही हिसाब को उस प्रकार के कारोबार के विशेषज्ञ से
प्राप्त किया जा सकता है. मतलब की बिक्री में से अगर कुछ निर्वाह का मार्ग देखा
जाता है तो वह भी इतना सीधा और सुगम नहीं है. तुम्हारी कठिनाई शायद यह है कि
स्नेह सेवा उतनी में से भी राह खुलती न दिखाई दे, तो क्या किया जाए ? मैं कहता
हूं कि उस ओर से राह पाने के प्रयत्न का अन्त आ जाए, अर्थात् श्रद्धा का ही
संपूर्ण अभाव हो जाए, तो मैं कहूंगा कि अच्छा अपनी सीधी बिक्री करके पेट पालने
का प्रयत्न कर देखा जाय. मेरा मानना है कि कुछ देर के लिए पेट तो शायद वैसे
पलेगा, पर समस्या सुलझगी नही, उल्टे उलझेगी ही. व्यइतगत समस्या भी और
सामाजिक भी.
विवशता प्रेरित स्त्री के लिए श्रम बेचने की बात को लेकर आप उसे वेश्या-~वृत्ति
की निकृष्टता तक क्यों ले जाते हैं. अखिर पुरुष भी तो श्रम बेचकर जीविका का
उपार्जन करते ही हैं ?
-प्रश्न का मतलब यह भी समझा जा सकता है कि जो पुरुष करते हैं, कुछ वैसा ही
बेचने का काम करके वेश्या कहकर स्त्री को निकृष्ट क्यों मानना चाहिए ? मैं अपनी
ओर से सचमुच वेश्या को निकृष्ट कहकर छुट्टी नही पा जाता हूं. मुझसे निकृष्ट
शब्द निकला हो तो बताओ ?
लेकिन जिस दृष्टि से समाज वेश्या को देखता है वैसा भाव तो आपने स्त्री को श्रम
बेचने के अर्थ में रखा ही है न ?
