<शोचिअल् श्चिएन्चे><फ्हिलोस्प्ह्य्><भ्हरट् कुमर् ठितर्य्><इवेकनन्ड् क डर्स्ह्निक् च्हिन्टन्.><१९८८><भ्हर्टिय भ्हस्ह फेएट्ह्><णेत् ढेल्हि><२१० टो २१५><२३००><भ्हरट्-  क डर्स्ह्निक् च्हिन्टन्> 

गांधी जी ने जीवन के अन्य क्षेत्रों के समान शिक्षा के क्षेत्र में भी
अहिंसा पर जोर दिया है. वे शिक्षा और हिंसा को परस्पर विरोधी मानते हैं
और शिक्षा के द्वारा एक अहिंसक समाज की स्थापना करना चाहते हैं. उन्होंने
लिखा है, "यदि भारत ने अहिंसा के निषेध का निश्चय कर लिया है, तो शिक्षा की
यह प्रणाली उसके अनुशासन का एक अंतरंग अंग बन जाती है, हमें बतलाया जाता है
कि इंगलैंड शिक्षा पर लाखों व्यय करता है. अमेरिका भी ऐसा ही करता है परंतु
हम भूल जाते हैं कि समस्त सम्पति शोषण से प्राप्त होती है. उन्होनें शोषण
की कला को विज्ञान बना डाला और इसीलिए वे अपने लड़कों को वह कीमती शिक्षा
दे सकते हैं जो कि वे देते हैं. हम शोषण के शब्दों में नहीं सोच सकते और
न ऐसा करेंगे ही, और हमारे सामने इस शिक्षा-योजना के अतिरिक्त अन्य कोई
विकल्प नहीं है जो कि अहिंसा पर आधारित है. यहां पर गांधी जी का तात्पर्य
उनकी बुनियादी शिक्षा योजना से है. गांधी के अनुसार स्वावलम्बन बुनियादी
शिक्षा की सच्ची कसौटी है. इसके बिना शोषण मुइत का कार्य नहीं हो सकता
अत: शुरू से ही बच्चों में इस भावना का विकास होना आवश्यक है. क्रियात्मक
शिक्षण से आत्मनिर्भरता की भावना का विकास होता है. इससे जीविका भी मिलती है
और जीवन भी बनता है तथा बच्चों में आत्मविश्वास की भावना जाग्रत होती है.
बुनियादी शिक्षा का सबसे अधिक महत्वपूर्ण तत्व इसका सामाजिक पहलू है. गांधी
ने इसका अन्वेषण ही नये शोषण-मुक्त, विषमता-रहित अहिंसक समाज की रचना के लिए
किया था. उद्योग के आधार पर शिक्षा देने से समाज से ऊंच-नीच का भेद समाप्त हो
जाता है. समाज की यह रूढ़ भावना कि बौद्धिक कार्य श्रेष्ठ और शारीरिक कार्य
हीन है--समाप्त हो जाती है. बौद्धिक कार्य करनेवाले भी शारीरिक कर्म करते
हैं और शारीरिक श्रम करने वालों को भी बौद्धिक कार्य करने का अवसर मिलता है
जिससे समाज में एक प्रकार की क्रान्ति आ जाती है. ज्ञान और कर्म को अलग-अलग
करने से समाज में अनावश्यक वर्ग-भेद उत्पन्न होते हैं. परंतु जब ज्ञान और
शरीर-श्रम को आपस में जोड़ दिया जाता है तो सम्मान और सुविधा की दृष्टि से
सभी बराबर हो जाते हैं. ऐसे समाज में शोषण के लिए स्थान नहीं रह जाता. इस
प्रकार विवेकानन्द एवं गांधी के शिक्षा-दर्शन का उद्देश्य एक नये समाज की
स्थापना था. विवेकानन्द एवं गांधी दोनों शिक्षा के माध्यम से समाज में सर्वाग
मानववाद स्थापित करना चाहते थे. दोनों देश के प्रत्येक नर-नारी को शारीरिक,
भौतिक, नैतिक और अध्यात्मिक दृष्टि से सच्चे अर्थों में मनुष्य बनाना चाहते
थे. वे प्रत्येक नर-नारियों में स्वयं अपने प्रति, परिवार, पड़ोस, समुदाय,
राष्ट्र और मानव जाति के प्रति एकात्मवादी दृष्टिकोण निर्माण करना चाहते
थे. दोनों ने वर्तमान शिक्षा प्रणाली एवं अंग्रेजी शिक्षा की कटु आलोचना की
तथा शिक्षा के माध्यम से चरित्र निर्माण और बुनियादी शिक्षा पर जोर दिया.
उनका विचार था कि देश में शिक्षा के द्वारा क्रान्ति लाने के लिए वर्तमान
शिक्षा प्रणाली को बदलकर शिक्षा के लक्ष्यों, विधियों, पाठयक्रम और प्रत्येक
महत्वपूर्ण बात पर नये सिरे से विचार करना पड़ेगा. दोनों ने सब कहीं सन्तुलित
और समन्यवयवादी दृष्टि कोण रखा. विवेकानन्द एवं गांधी ने शिक्षा के माध्यम से
सामाजिक पुनर्निर्माण एवं राष्ट्र पुनर्निमाण की बात सोची और स्वतन्त्रता,
समानता और भ्रातृत्व के जन-~तन्त्रीय आदर्शों का अधिक से अधिक प्रसार किया.
(९) राजनीति दर्शन राजनीति दर्शन का आधार-बिन्दु राज्य धारणा है. समाज
दर्शन का उदेश्य यदि सामाजिक संस्थाओं के सम्बन्ध में व्यापक सिद्धान्तों
का अन्वेषण करना हैं तो राज्य निश्चय ही समाज के महत्वपूर्ण संस्थाओं
में से है, जो मानव-जीवन के समग्र क्षेत्र को प्रभावित करता है. भारतवर्ष
में अध्यात्म और धर्म की तुलना में राज्य और राजनीति का कम महत्व रहा है.
राजनीति को धर्ममय बना दिया गया. इसलिए "राजनीति" के बदले "राजधर्म" शब्द
व्यवहार में आने लगा. यों राज-~धर्म का महत्व माना गया है.--सर्वेधर्मा:
राजधर्मा: निमग्ना:. किन्तु राजनीति विशेषकर पश्चिम की देन है. समाज की कोई
भी संस्था राजनीति के प्रभाव से अलग नहीं है. अत: राजनैतिक सिद्धान्तों
और व्यवस्थाओं की श्रेष्ठ और न्यूनता पर सम्त मानव जीवन की श्रेष्ठता
और न्यूनता आधारित है. चूंकि विवेकानन्द मूल रूप से राजनैतिक नेता या
राजशास्त्री नहीं थे इसलिए उन्होंने कोई व्यवस्थित राजदर्शन उपस्थित नहीं
किया है. किन्तु फिर भी उनके वक्तव्यों और लेखों में राजदर्शन सम्बन्धी
विचार देखने को मिलते हैं. इनमें सबसे अधिक महत्वपूर्ण विचार व्यइत और
राज्य के सम्बन्ध को लेकर हैं. राज्य व्यइतयों से बनता है. व्यइत
जितने ही सुसंस्कृत होंगे राज्य भी उतना ही श्रेष्ठ होगा. विवेकानन्द के
शब्दों में, "सामाजिक अथवा राजनैतिक सभी व्यवस्थाओं का आधार मनुष्यों
की भलाई है. कोई भी राष्ट्र इस कारण महान या शुभ नहीं हो सकता क्योंकि
विधान सभा ने यह अथवा वह कानून बनाया है, बल्कि क्योंकि उसके मनुष्य महान
और शुभ हैं." विवेकानन्द के शब्द भारत में वर्तमान स्थिति में और भी अधिक
सत्य मालूम पड़ते हैं. आज जब देश में सब ओर समस्यायें ही समस्यायें हैं
तो उनको सुलझाने के लिए सबसे बड़ी आवश्यकता चरित्रवान व्यइतयों की है.
चूंकि आज की शिक्षा प्रणाली ऐसे व्यइतयों का निर्माण नहीं करती इसीलिए
देश की प्रगति के लिए बनी कोई भी योजना कारगर नहीं हो पाती. विवेकानन्द के
अनुसार संसार की समस्त सम्पत्ति से भी मनुष्य अधिक मूल्यवान है. किन्तु उनको
कानूनों अथवा सामाजिक नियंत्रण से गुणवान नहीं बनाया जा सकता. उन्हें धर्म
से ऊंचा उठाया जा सकता है और यह धर्म मानव धर्म है. इस प्रकार विवेकानन्द
धर्म निरपेक्ष राज्य की धारणा का खण्डन करते हैं. विवेकानन्द ने राज्य और
राष्ट्र में विशेष अन्तर नहीं किया. वेदान्त की परम्परा में उन्होंने यह
माना है कि मानव समाज का लक्ष्य मानसिक और आध्यात्मिक विकास की परिस्थितियों
का निर्माण करना है. राज्य ऐसा होना चाहिए कि प्रत्येक नागरिक को आध्यात्मिक
विकास के पूर्ण अधिकार हों. यह तभी हो सकता है जबकि राज्य इसके अधिक से अधिक
अवसर दे और इसमें आने वाली बाधाओं को दूर करे. इस प्रकार राज्य व्यइतयों
के विकास का साधन है, वह स्वयं साध्य नहीं है. अस्तु, विवेकानन्द ने सब
प्रकार के अधिनायकवाद का विरोध किया. जैसा कि सर्वविदित है गांधी एक कुशल
राजनीतिज्ञ थे और उन्होंने राज्य और राजनीति की नवीन व्याख्या की है. अत:
हम गांधी के राजनीति-दर्शन संबंधी विचारों का अवलोकन करेंगे. विवेकानन्द
की भांति गांधीजी भी राजनीति का आध्यात्मीकरण करना चाहते थे. विवेकानन्द
ने भी इस बात पर बल दिया था कि राजनीति में नैतिक मूल्यों को समाविष्ट
किया जाय. किन्तु अहिंसा के प्रति गांधी जी का अनुराग विवेकानन्द से जिसे
राज्य-मुक्त समाज कह सकते हैं--प्राप्त करना मानव सभ्यता और संस्कृति
का आदर्श है. परन्तु "जीवन में आदर्श की पूरी सिद्धि कभी नहीं होती है."
दूसरी ओर वर्तमान राज्य-व्यवस्था, यहां तक कि प्रजातन्त्र भी दोषपूर्ण है
और हिंसा पर आधारित है. गांधी की राय में हिंसा और प्रजातन्त्र दोनों एक
साथ नहीं रह सकते. असत्य और अहिंसा के द्वारा न तो स्वराज्य की स्थापना की
जा सकती है और न सच्चे प्रजातन्त्र की, क्योंकि हिंसा के द्वारा विरोधियों
का दमन होता है या उसे समाज से बहिष्कृत कर दिया जाता है जो व्यइत की
स्वतन्त्रता का अपमान है. यदि व्यइत की स्वतन्त्रता प्रजातन्त्र का
सार है तो इसकी सुरक्षा और पूर्ण विकास अहिंसा में ही सम्भव है. अहिंसा के
विज्ञापन के आधार पर ही वास्तविक प्रजातन्त्र की स्थापना की जा सकती है.
अतएव गांधी तथाकथित प्रजातन्त्रवादियों को ललकारते हैं कि या तो उन्हें
स्पष्ट रूप से अपने को सर्वाधिकारी घोषित कर देना चाहिए या सही अर्थ में
प्रजातन्त्र को स्वीकार करना चाहिए जिसके लिए उन्हें साहसपूर्वक अहिंसक
बनना पड़ेगा. यह कहना कि अहिंसा का प्रयोग केवल व्यइत ही कर सकता है,
राज्य नहीं--ईश्वर का अपमान करना है. सच्चे प्रजातन्त्र या अहिंसक राज्य में
पूर्वाग्रह, अज्ञान और अंधविश्वासों के लिए कोई स्थान नहीं है. यह पूर्णत:
ज्ञान और अनुशासन पर आधारित है. इसकी अपनी विशेषता है कि यह सत्ता के अपहरण
किए बिना ही राज्य-शइत को सफलतापूर्वक नियंत्रित और निर्देशित करता है.
इसके अन्तर्गत सबल और दुर्बल--सबको विकास का समान सुअवसर मिलता है. हर
स्त्री-पुरुष अपने बारे में स्वयं चिन्ता करते हैं. इनमें भौतिक, आर्थिक,
आध्यात्मिक विभिन्न प्रकार के साधनों का उपयोग सभी के सामान्य सुख के लिए
होता है. सहिष्णुता और धर्मनिपेक्षता इसके आवश्यक गुण हैं. इसमें विचार का
शासन चलता है. परन्तु सभी के विचार और सत्य समान नहीं होते. अत: इसके आधार पर
न तो शत्रुता की जा सकती है और न अपने विचारों को ही दूसरों पर लादा जा सकता
है. अत: सभी को विचार की सच्ची स्वतन्त्रता प्राप्त होती है. अहिंसक-राज्य
में व्यइत के अधिकारों का सृजन राज्य या किसी अन्य संस्था के द्वारा नहीं
होता, वह स्वयं सत्य, अहिंसा की खोज के आधार पर अधिकारों के लायक बनता है.
राज्य केवल उसके अधिकारों को मान्यता देती है. अत: राज्य जितना ही अधिक
अहिंसक होता है व्यइत उतना ही अधिक अपनी स्वतंत्रता का उपभोग करता है.
गांधी अधिकार से अधिक कर्त्तव्य का महत्व देते हैं. क्योंकि उनके अनुसार
अधिकार का अर्थ है आत्मानुभव का सुअवसर प्राप्त करना जो दूसरे के साथ
आध्यात्मिक एकता स्थापित कर सेवा और कर्त्तव्य करने से प्राप्त होता है.
इसीलिए वे कहते हैं--"कर्त्तव्य करने का ही एकमात्र अधिकार है जिसके लिए
व्यइत जी या मर सकता है." यदि राज्य के द्वारा अधिकार प्रदान कर भी
दिया जाए परन्तु व्यइत उसके सुन्दर परिणामों का ही उपभोग कर सकता
है. परन्तु लायक बनने पर अधिकार स्वयं आ जाता है. अत: गांधी की राय में
आत्मानुभव करना अथवा अहिंसक मूल्यों का आचरण करना और अपनी सरकार बनाना
व्यइत का सबसे बड़ा कर्त्तव्य है. अहिंसक राज्य में कर्त्तव्य के आधार
पर मिलने वाले अधिकारों का उपयोग समाज सेवा के लिए होता है. अत: न तो
कोई अपने अधिकारों के आधार पर किसी का शोषण करता है और न अपने अधिकारों
को खोता है. आवश्यकता पड़ने पर उसकी सुरक्षा के लिए आत्मपीड़न और असहयोग
का सहारा लेता है. गांधी के अनुसार अहिंसक-राज्य का संगठन विकेन्द्रीकरण
के सिद्धान्त के आधार पर होगा. विकेन्द्रीकरण का सिद्धांत राजनैतिक शइत
और आर्थिक उत्पादन दोनों क्षेत्रों में लागू होगा. गांधी का यह विश्वास है
कि केन्द्रित राज-~नीतिक और आर्थिक व्यवस्था ही शोषण का मूल कारण है जिसमें
जनता को अपनी संपूर्ण संभावनाओं को विकसित करने का सुअवसर नहीं मिलता. अत:
सत्ता केन्द्री-~करण हिंसा है. विकेन्द्रित व्यवस्था ही अहिंसक है जिसमें
प्रत्येक व्यइत, गांव और संस्थाओं को पूर्णरूपेण भौतिक, मानसिक, नैतिक
और आध्यात्मिक विकास का सुअवसर मिलता है. इस प्रकार की व्यवस्था में हर
व्यइत राज्य के कार्य में अपना हाथ बंटाता है, उसके ऊपर कोई कानून या
प्रशासन लादा नहीं जाता. इसके लिए प्रत्येक गांव को राजनैतिक इकाई माना
जाता है जिसमें नागरिक जीवन की सम्पूर्ण व्यवस्थाओं का विधान किया जाता है.
गांधी कहते हैं, "शइत का केन्द्र अभी नई दिल्ली या कलकत्ता या बम्बई
जैसे बड़े शहरों में है. मैंने इसे सात लाख गांवों में बांट दिया होता."
विकेन्द्रित व्यवस्था में प्रशासनतन्त्र सरल होते हैं जिससे कार्य जल्द
होता है और व्यइत को न्याय मिल पाता है. अत: गांधी के अनुसार अहिंसक
राज्य का संगठन लगभग स्वावलम्बी, स्व-~शासित और सत्याग्रही गांवों के आधार
पर होगा. राज्य इन गांवों का संघ होगा. संघ और समुदायों का संगठन स्वेच्छा
से होगा जिसमें सहयोग, सम्मान और शांति से जीवन होंगे. प्रत्येक गांव पूरे
अधिकारों से सम्पन्न एक जनतन्त्र या पंचायत होगा. वह अपने संपूर्ण मामलों
की देखभाल स्वयं करेगा. वह इतना शइतशाली होगा कि सत्याग्रह के द्वारा
संपूर्ण विश्व से भी सुरक्षा कर लेगा. ऐसे गांव में प्रत्येक नागरिक
ग्राम-सम्मान के लिए मरने तक के लिए तैयार रहेंगे. गांधी का सत्याग्रह
दर्शन सत्य के सर्वोच्च आदर्श से उत्पन्न हुआ है. यदि सत्य ही परमतत्व है
तो उसके पुजारी का पुनीत कर्त्तव्य है कि सत्य की कसौटी तथा उसके आधारों
की रक्षा करे. ईश्वर ही परम सत्य और परम सत् है, अत: ईश्वर-भक्त के
लिए आवश्यक है कि वह पूर्णत: विनम्र और स्वार्थरहित हो. उसमें नैतिक तथा
आध्यात्मिक मूल्यों के लिए संघर्ष करने का अजेय कल्प तथा साहस होना चाहिए.
तभी वह अपनी सच्ची नैतिक भावना का प्रमाण दे सकता है. सब प्रकार के अन्याय,
उत्पीड़न और शोषण के विरुद्ध शुद्धतम आत्मबल का प्रयोग ही सत्याग्रह है.
"सत्याग्रह मनुष्य का जन्मसिद्ध अधिकार है." वह पवित्र अधिकार ही नहीं
अपितु पवित्र कर्त्तव्य भी है. यदि सरकार जनता का प्रतिनिधित्व नहीं करती
और बेईमानी तथा आतंकवाद का समर्थन करने लगती है तो उसकी आवज्ञा करना आवश्यक
हो जाता है. किन्तु जो अपने अधिकारों की रक्षा करना चाहता है उसे सब प्रकार
के कष्ट सहने के लिए तैयार रहना चाहिए. गांधी जी ने जिस सत्याग्रह की कल्पना
की वह सामाजिक तथा राजनीतिक विघटन का सूत्र नहीं था. सत्याग्रही वही हो सकता
है जिसने पहले स्वेच्छा से बुद्धिमानी के साथ और स्वत: राज्य के कानूनों
का पालन किया हो. गांधी जी लिखते हैं--"सत्याग्रही समाज के कानूनों का
बुद्धिमानी से और अपनी स्वतन्त्र इच्छा से पालन करता है, क्योंकि वह ऐसा
करना अपना पवित्र कर्त्तव्य समझता है. जब इस प्रकार मनुष्य समाज के कानूनों
का ईमानदारी से पालन कर लेता है तभी वह यह निर्णय करने की स्थिति में हो
सकता है कि कौन सा कानून अच्छा और न्यायोचित है और कौन सा अन्यायपूर्ण तथा
अनुचित. तभी उसे कुछ कानूनों की सुनिश्चित परिस्थितियों में सविनय अवज्ञा
करने का अधिकार प्राप्त हो सकता है." गांधी अपने को स्वभाव से कानूनों
का पालन करने वाला मानते थे. जब मनुष्य राज्य के नागरिक नैतिक कानूनों
का पालन करके अनुशासन सीख ले तभी उसमें सविनय प्रतिरोध की क्षमता उत्पन्न
हो सकती है. गांधी जी का सत्याग्रह जीवन तथा राजनीति का दर्शन है और उसके
अन्तर्गत प्रचण्ड सामूहिक कार्यवाही के द्वारा निरंकुश सरकार की सम्पूर्ण
व्यवस्था को छिन्न-भिन्न करने की कल्पना की जाती है. इस प्रकार गांधी जी
का राजनीति दर्शन, सत्याग्रह एवं अहिंसा पर आधारित दर्शन है. विवेकानन्द एवं
गांधी के राजनीति-विचारों के अवलोकन करने के उपरान्त यह स्वत: सिद्ध हो जाता
है कि गांधी के राजनीति-सम्बन्धी विचार या राजनीति-दर्शन अधिक व्यवस्थित एवं
पूर्ण हैं जबकि विवेकानन्द ने राजनीति-दर्शन की स्पष्ट व्याख्या नहीं की
है. विवेकानन्द एवं गांधी के सम्पूर्ण विचारों का अवलोकन करने के उपरान्त
हम इस निष्कर्ष पर पहुंचते हैं कि समकालीन चिन्तकों में गांधी ऐसे विचारक
हैं जो विवेकानन्द से मिलती-जुलती विचारधारा रखते हुए प्रतीत होते हैं एवं
विवेकानन्द से प्रभावित जान पड़ते हैं. ब्रह्म, ईश्वर, मोक्ष, धर्म समाज
दर्शन एवं शिक्षा दर्शन संबंधी विचारों में विवेकानन्द और गांधी में बहुत
समानता है. यहां पर आलोचक कह सकता है कि गांधी के उक्त विचार, उपनिषद्,
शंकर, रामानुज एवं गीता से मिलते जुलते हैं, अत: गांधी उपनिषदों, शंकर,
रामानुज एवं गीता से प्रभावित हैं, क्योंकि उपनिषद् एवं गीता आदि ग्रन्थ
विवेकानन्द से पूर्व विद्यमान थे. इस प्रश्न के समाधान हेतु लेखक का विचार
है कि गांधी को विवेकानन्द से प्रभावित इसलिए माना है कि विवेकानन्द समकालीन
भारतीय चिन्तन के अग्रदूत हैं या समकालीन चिन्तन का उदय विवेकानन्द चिन्तन से
होता है, और प्रस्तुत शोध-प्रबन्ध का मन्तव्य भी यह है कि समकालीन भारतीय
चिन्तन को विवेकानन्द का क्या योगदान है. अत: हमने यह देखने का प्रयास
किया है कि विवेकानन्द के बाद आने वाले दार्शनिकों में कौन सा विचरक अपने
विचारों का निर्माण विवेका-~नन्द के अनुसार कर रहा है. इस प्रयत्न में
हमने देखा कि अन्य सभी विचारकों की तुलना में संभवत: गांधी ही ऐसे विचारक
हैं जो विवेकानन्द चिन्तन के समीप हैं.
