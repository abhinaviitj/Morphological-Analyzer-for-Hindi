<शोचिअल् श्चिएन्चे><ळिन्गुइस्टिच्स्><शुरेस्ह् खुमर्><आनुवड् शिड्ड्हन्ट कि षुप्रेक्ह><१९८६><अनि फ्रकस्हन्><णेत् ढेल्हि><३० टो ३७><२०१६><शुरेस्ह् खुमर् - आनुवड् शिड्ड्हन्ट><ढ्हनन्जय् खुमर्>

अनुवाद सिद्धांत की प्रकृति
अनुवाद सिद्धांत का मूल उगम है अनुप्रयुक्त तुलनात्मक पाठ संकेत विज्ञान,
परन्तु उसे कुछ अन्य शास्त्र भी स्पर्श करते हैं. 'तुलनात्मक 'से अनुवाद का दो
भाषाओं से सम्बन्धित होना स्पष्ट होता है जिसमें भाषाओं की समानता-असमानता के
प्रश्न उपस्थित होते हैं. पाठसंकेतविज्ञान के तीनों पक्ष - अर्थ-~विचार,
वाक्यविचार, तथा सन्दर्भमीमांसा - अनुवाद सिद्धांत के लिए प्रासं-~गिक है.
अर्थविचार में भाषिक संकेत तथा भाषाबाह्य यथार्थ के बीच में सम्बन्ध का अध्ययन
होता है. वाक्यविचार में वाक्यों के भीतर तथा वाक्यों के बीच सम्बन्धों पर विचार
होता है. सन्दर्भ मीमांसा के अन्तर्गत भाषा प्रयोग की स्थिति के संदर्भ के
विभिन्न आयामों - वक्ता एवं श्रोता की सामाजिक पह-~चान, भाषा प्रयोग का उद्देश्य
तथा संदेश के प्रति वक्ता-श्रोता की अभिवृत्ति, भाषा प्रयोग की भौतिक
परिस्थितियाँ तथा अभिवृत्ति के माध्यम आदि - की मीमांसा होती है. स्पष्ट है कि
संकेतविज्ञान की परिधि भाषाविज्ञान की अपेक्षा व्यापकतर है तथा अनुवाद कार्य
जैसे व्यापक सम्प्रेषण व्यापार के अध्ययन के उपयुक्त है. अनुवाद सिद्धांत को
स्पर्श करने वाले शास्त्रों में है सम्प्रेषण सिद्धांत जिसकी मान्यताओं के
अनुसार अनुवाद कार्य एक संप्रेषण व्यापार है तथा तदनुसार उस पर वे
सभी बातें लागू होती हैं जो सम्प्रेषण व्यापार की प्रकृति में है, जैसे
सम्प्रेषण का शतप्रतिशत यथावत न होना, अपूर्णता, उद्रिक्तता (व्यतिरिक्तता), आंशिक
कृत्रिमता आदि. इसी से अनुवाद कार्य में शब्द-प्रति-शब्द तथा अर्थ-प्रति-अर्थ
समानता के स्थान पर सन्देशस्तरीय समानता का औचित्य भी साधा जा सकता है.
संक्रियात्मक दृष्टि से एक पाठ या प्रोक्ति अनुवाद कार्य का प्रवर्त्तन बिन्दु
होता है. एक पाठ की अपनी संरचना होती है, भाषिक संसक्ति तथा सन्देशगत सुबद्धता
की संकल्पनाओं द्वारा हम उसके सुग-~ठित अथवा शिथिल होने की जाँच कर सकते हैं.
इसके अतिरिक्त एक पाठ को भाषाप्रकार्यों की एकीभूत समष्टि के रूप में देखते हुए
हम उसमें भाषा-~प्रयोग के पैटर्नों के भाषाप्रकार्यमूलक वितरण के विषय में अधिक
ठोस जानकारी प्राप्त कर सकते हैं. इसी से सम्बन्धित शास्त्र हैं समाज
भाषाशास्त्र तथा शैलीविज्ञान जिसमें सामाजिक बोलियों तथा प्रयुक्तियों के अध्ययन
के साथ संदर्भा-~नुकूल भाषाप्रयोग के पैटर्नों के वितरण की जानकारी अनुवाद
सिद्धांत के लिए वांच्छनीय है. भाषा से सम्बन्धित होने के कारण तर्कशास्त्र तथा
भाषादर्शन भी अनुवाद सिद्धांत को पुष्ट करते हैं. तर्कशास्त्र के अनुसार अनूदित
पाठ के सत्यमूल्य की परीक्षा अनुवाद की विशुद्धता को स्थिर करने का आधार है.
भाषादर्शन में होने वाले अर्थ सम्बन्धी चिन्तन से अनुवाद कार्य में अर्थ के
अंत-~रण या उसकी पुनरावृत्ति से सम्बन्धित समस्याओं को समझने में सहायता मिलती
है. विटजेन्स्टीन की मान्यता 'भाषा में शब्द का 'प्रयोग'ही उसका अर्थ
है'अनु-~वाद सिद्धांत के लिए इस कारण से विशेष प्रासंगिक है कि पाठ ही अनुवाद
कार्य की इकाई है, जिसका सफल अर्थबोध अनुवाद की पहली आवश्यकता है. इस प्रकार
वक्ता की विवक्षा में अर्थ का मूल खोजना, भाषिक अर्थ(सेन्स) तथा भाषाबाह्य
स्थिति अनुवाद सिद्धांत के आवश्यक अंग के अंतरण में जहाँ उपर्युक्त मान्यताओं की
एक भूमिका है वहाँ अर्थगत द्विभाषिक समानता के निर्धारण में घटकीय विश्लेषण की
पद्धति की विशेष उपयोगिता स्वीकार की गई है. यह बात विशेष रूप से ध्यान देने
योग्य है कि जहाँ विविध शास्त्रों की प्रासंगिक मान्यताओं से अनुवाद सिद्धांत का
स्वरूप निर्मित है वहाँ स्वयं अनुवाद सिद्धांत उन शास्त्रों का एक विशिष्ट अंग
है.
अनुवाद सिद्धांत का क्षेत्र
इसी से सम्बन्धित प्रश्न है कि अनुवाद सिद्धांत के अन्तर्गत क्या-क्या आता है;
दूसरे शब्दों में, हमें अनुवाद सिद्धांत के अन्तर्गत किन-किन बातों पर विचार
करना होता है. सबसे बड़ा विचारणीय प्रश्न यथासम्भव अधिकतम पाठ प्रारूपो के लिए
एक उपयुक्त तथा सामान्य अनुवाद प्रणाली का निर्धारण. प्रणाली के निर्धारण के
सम्बन्ध में अनुवाद प्रक्रिया की प्रकृति पर विचार,अनुवाद (वस्तुतः अनुवाद
कार्य) के विभिन्न प्रकार, अनुवाद के सूत्र तथा विभिन्न कोटि के पाठों के अनुवाद
निर्देश निश्चित करने के प्रारूप का निर्धारण आदि पर विचार करना होता है. अनुवाद
का मुख्य उद्देश्य, अनुवाद की इकाई, अनुवाद का कला-कौशल-विज्ञान का स्वरूप,
अनुवाद कार्य की सीमाएँ, आदि कुछ अन्य विषय हैं जिन पर विचार अपेक्षित होता है.
अनुवाद कार्य का मेरुदण्ड है मूल भाषा पाठ. इसकी संरचना, इसका प्ररूप,भाषाप्रकार्य
प्रारूप के अनुसार मूल पाठ स्वरूप निर्धारण, आदि के साथ शब्दार्थ-व्यवस्था एवं
व्याकरणिक संरचना के विश्लेषणात्मक बोधन के विभिन्न प्रारूप,उनकी शक्तियों और
सीमाओं का आकलन, आदि के सम्बन्ध में सैद्धांतिक चर्चा तथा इनके संक्रियात्मक
ढ़ाँचे का निर्धारण, इसके अन्तर्गत आने वाले मुख्य बिन्दु हैं. अनुवाद सिद्धांत
के ही अन्तर्गत कुछ गौण बिन्दुओ की चर्चा भी होती है - रूपक, व्यक्तिवाचक
संज्ञाएंॅ, पारिभाषिक शब्द, आद्याक्षर शब्द, भौगोलिक नाम, व्यापारिक नाम,
व्यवसायिक प्रतिष्ठानों के नाम, सांस्कृतिक शब्द, आदि के अनुवाद के लिए कौन-सी
प्रणाली अपनाई जाए. साहित्यिक रचनाओं के अनुवाद, वैज्ञानिक और प्रौद्योगिकीय
लेखन, प्रचार साहित्य आदि के लिए अनुवाद प्रणाली का रूप क्या हो;इत्यादि.
इसी से सम्बन्धित एक महत्त्वपूर्ण बिन्दु है अनुवाद की विभिन्न युक्तियां -
लिप्यंतरण, शब्द-प्रति-शब्द अनुवाद, शब्दानुगामी अनुवाद, आगत अनुवाद, व्याख्या,
विस्तरण, संक्षेपण, सांस्कृतिक पर्याय, स्वभाषीकरण, आदि. अनुवाद का काम
अन्ततोगत्वा एक ही व्यक्ति करता है. एकाकी अनुवाद में तो अनुवादक अकेला होता ही
है, सहयोगात्मक अनुवाद में भी, अन्तिम दौर में, सम्पादन का काम अनुवादक को अकेले
ही करना होता है. इसलिए अनुवादक के साथ अनेक दायित्व जुड़ जाते हैं और कार्य के
सफल निष्पादन में उससे अनेक अपेक्षाएंॅ रहती हैं. भाषा ज्ञान, विषय ज्ञान,
अभिव्यक्ति कौशल, व्यक्तिगत गुण आदि की दृष्टि से अनुवादक से होने वाली
अपेक्षाओं पर विचार होता है.
अनुवाद शिक्षा और अनुवाद समीक्षा दो अन्य महत्त्वपूर्ण बिन्दु हैं. अनुवाद की
शिक्षा, भाषा-अधिगम के; विशेष रूप से अन्य भाषा अधिगम के, साधन के रूप में दी
जा सकती है (भाषाशिक्षण की द्विभाषिक पद्धति भी इसी के अन्तर्गत है); इसमें
शिक्षार्थी भाषा सीखता है, अनुवाद करना नहीं. शिक्षा के दूसरे चरण में अनुवाद का
अभ्यास, अनुवाद को एक शिल्प या कौशल के रूप में सीखने के लिए किया जाता है जिसकी
प्रगत अवस्था 'अनुवाद कला है' की शब्दावली में निर्दिष्ट की जाती है. इस स्थिति
में जो भाषा (मूल भाषा या लक्ष्य भाषा) अनुवादक की अपनी नहीं उसके अधिगम को वह
आनुषंगिक रूप से पुष्ट करता जाता है. अभ्यास सामग्री के रूप में पाठ प्ररूपों की
विविधता तथा कठिनाई की मात्रा के अनुसार पाठों का अनुस्तरण करना होता है. यदि एक
सजातीय/विजातीय स्वदेशी या विदेशी भाषा को सीखने की योजना मे उससे या उसमें
अनुवाद करने की क्षमता को विकसित करना एक उद्देश्य हो तो अनुवाद-शिक्षण के दोनों
सोपानों - साधनपरक तथा साध्यपरक - को अनुस्तरित रूप में देखा जा सकता है.
अनुवाद समीक्षा, अनुवाद सिद्धांत का ऐसा अंग है जिसका शिथिल रूप में व्यवहार,
अनूदित कृति का एक सामान्य पाठक भी करता है, परन्तु जिसकी एक पर्याप्त स्पष्ट
सैद्धांतिक पृष्टभूमि है. सिद्धांतपुष्ट अनुवाद समीक्षा एक ज्ञानात्मक व्यापार
है. इसमें एक मूल पाठ के एक या एक से अधिक अनुवादों की समीक्षा की जाती है, तथा
मूल की तुलना में अनुवाद का या मूल के विभिन्न अनुवादों का पारस्परिक तुलना
द्वारा मूल्यांकन किया जाता है. इसके तीन सोपान है - मूल भाषा पाठ तथा
लक्ष्यभाषा पाठ का विश्लेषण, दोनों की तुलना (प्रत्यक्ष तथा परोक्ष समानताओं की
तालिका, और अभिव्यक्ति विच्छेदों की पहचान), और अन्त में लक्ष्य भाषागत
विशुद्धता, उपयुक्तता और स्वाभाविकता की दृष्टि से अनुवाद का मूल्यांकन के सोपान
पर अनुवाद की सफलता की जाँच के लिए विभिन्न परीक्षण तकनीकों का प्रयोग किया जाता
है.
अनुवाद सिद्धांत से सम्बन्धित एक रोचक प्रश्न है : अनुवाद सिद्धांत का अनुवादक
के लिए क्या उपयोग है? अनुवाद के सिद्धांतकार और समीक्षक के लिए इसकी
प्रासंगिकता स्पष्ट है; वे लोग व्यावसायिक स्तर पर इससे जुड़े हैं. परन्तु
अनुवादक को अनुवाद करना है तथा अनुवाद कार्य कोई ज्ञान-विधा न होकर एक व्यवहार
विधा है. यदि यह कहा जाए कि अनुवाद सिद्धांत को जानकर ही अनुवादक अनुवाद कर सकता
है जिस प्रकार भाषाशास्त्र को जान-~कर ही भाषाशास्त्री भाषाविश्लेषण कर सकता है
तो स्पष्ट है कि यह अमान्य होगा. वास्तविक अनुभव से इसकी पुष्टि नहीं होती. रुचि
से अनुवाद करने वाले सफल अनुवादक अनुवाद सिद्धांत की ओर से प्रायः उदासीन देखे
जाते हैं. ऐसा प्रायः होता है कि सफल अनुवादक अनुवाद सिद्धांत के विभिन्न पक्षों पर
अधिकार के साथ चर्चा नहीं कर पाते. वे इसे उपयोगी और आवश्यक भी नहीं मानते. यह कहना
सम्भवतः अनावश्यक होगा कि इस परिपूरकता की स्थिति के अपवाद भी देखें जाते है - कुछ
लोग सफल अनुवादक होने के साथ-साथ अनुवाद सिद्धांत को भी योगदान करते हैं. यह ठीक
है कि इसमें प्रधान गौण की स्थिति रहती है - यदि एक पक्ष प्रधान है तो दूसरा गौण.
मुख्य बात यह है कि व्यक्ति के एक होते हुए भी ये दो अलग-अलग रोल है जिसका
उभय-~निष्ट क्षेत्र सीमित और वैकल्पिक है ?
वस्तुतः अनुवाद सिद्धांत की अनुवाद कार्य में उपयोगिता का आकलन इस सामयिक तथ्य
को ध्यान में रखकर करना उचित होगा कि अब अनुवाद एक संगठित व्यवसाय हो गया है
जिसमें व्यक्तिगत रुचि की अपेक्षा व्याव-~सायिक सामाजिक आवश्यकता से प्रेरित
प्रशिक्षणार्थियों की संख्या अधिक होती है. विशेष रूप से ऐसे लोगो के लिए तथा
सामान्य रूप से रुचिशील अनुवादकों के लिए अनुवाद कार्य में दक्षता विकसित करने
में अनुवाद सिद्धांत के योगदान को निरूपित किया जा सकता है. इस योगदान का
सैद्धांतिक औचित्य इस दृष्टि से भी है कि अनुवाद कार्य सर्ज४नात्मक होने के कारण
ही गौण रूप से समीक्षात्मक भी होता है. इसे 'सर्जनात्मक-समीक्षात्मक ' भी कह
सकते हैं. सर्जनात्मकता को विशुद्ध तथा पुष्ट करने के लिए जो समीक्षात्मक
स्फुरणाएँ अनुवादक में होती हैं वे अनुवाद सिद्धांत के ज्ञान से प्रेरित होती
हैं. अनुवाद की विशुद्धता की निष्पत्ति में सिद्धांत के ज्ञान का योगदान रहता
है. साथ ही, अनुवाद प्रक्रिया की जानकारी उसे पर्याय-चयन में अधिक सावधानी से
काम करने में सहायता कर सकती है. इससे अधिक बात यह है कि वह मूर्खता-~भरी
भूलें करने से बच सकता है. मूल पाठ का भाषिक, विषयवस्तुगत, तथा सांस्कृतिक
महत्त्व का कोई अंश अनूदित होने से न रह जाए, इसके लिए अपे-~क्षित सतर्क दृष्टि
को विकसित करने में भी अनुवाद सिद्धांत का ज्ञान अनुवादक की सहायता करता
है. इसी प्रश्न को दूसरे छोर से भी देखा जा सकता है. कहा जाता है कि जो लोग
मौलिक लेखन नहीं कर सकते वे अनुवाद करते हैं, और जो लोग अनुवाद नहीं कर सकते वे
अनुवाद के बारें में चर्चा किया करते हैं. अधिकांश में इसके सत्य होने पर यह
मानना होगा कि अनुवाद विष-~यक चर्चा को अधिक प्रामाणिक तथा विशद बनाने में अनुवाद
सिद्धांत के विद्यार्थी को अनुवाद कार्य सम्बन्धी अनुभव सहायक होता है. यह बात
कुछ ऐसी ही है कि सर्जनात्कता से अनुभव के स्तर पर परिचित साहित्य समीक्षक अपनी
समीक्षात्मक प्रतिक्रियाओं को अधिक विश्पासोत्पादक रीति से प्रस्तुत कर सकता है.
अनुवाद सिद्धांत का विकास
अनुवाद सिद्धांत के वर्तमान स्परूप को देखते हुए इसके विकास को मोटो तौर पर दो
चरणों में बाँटकर देखा जा सकता है : (१) आधुनिक भाषाविज्ञान, विशेष रूप से
अनुप्रयुक्त भाषाविज्ञान,के विकास से पूर्व का युग - बीसवीं सदी पूर्वार्ध; तथा
(२) इसके बाद का युग - बीसवीं सदी उत्तरार्ध. सामान्य रूप से कहा जा सकता है कि
सिद्धांत विकास के विभिन्न युगों में और उसकी विभिन्न धाराओं में विवाद का विषय
यह रहा कि अनुवाद शब्दा-~नुगामी हो या अर्थानुगामी, यद्यपि विवाद की 'भाषा'
बदलती रही. विकास-~पूर्व का युग ईसापूर्व पहली शताब्दी में रोमन युग से
आरम्भ होता है जब होरेस तथा सिसरो ने शब्दानुगामी तथा अर्थानुगामी अनुवाद में
अन्तर स्पष्ट किया तथा साहित्यिक रचनाओं के लिए अर्थानुगामी अनुवाद को प्रधानता
दी. सिसरो ने अच्छे अनुवादक को व्याख्याकार तथा अलंकार प्रयोग में दक्ष बताया.
रोमन युग के बाद, जिसमें साहित्यिक अनुवादों की प्रधानता थी, दूसरी शक्तिशाली
धारा बाइबिल अनुवाद की है. संत जेरोम (४०० ईस्वीं) ने भी बाइबिल के अनुवाद में
अर्थानुगामिता को प्रधानता दी तथा अनुवाद में नित्यप्रति के व्यवहार की भाषा के
प्रयोग का समर्थन किया. इसमें विचार यह था कि बाइबिल का सन्देश जन-साधारण तक
पहुँच जाए और इसके निमित्त जनसाधारण के लिए बोधगम्य भाषा का प्रयोग किया जाए
जिसमें स्वभावतः अर्थानुगामी दृष्टिकोँण को प्रधानता मिली. जान
वाइक्लिफ़ (१३३०-८४) तथा विलियम टिंड्ल (१४९४-१५३६) ने इस प्रवृत्ति का समर्थन
किया. बोधगम्य तथा सुन्दर भाषा में, तथा शैली एवं अर्थ के बीच सामंजस्य की रक्षा
करते हुए बाइबिल के अनुवाद की प्रवृत्ति को बढ़ावा मिला जिसमें मार्टिन लूथर
(१५३०) का योगदान उल्लेख-~नीय रहा. तीसरी धारा शिक्षाक्रम मे अनुवाद के योगदान से
सम्बन्धित रही हैं. क्विंटिलियन (प्रथम शताब्दी) ने अनुवाद तथा समभाषी
व्याख्यात्मक शब्दांतरण की उपयोगिता को लेखन अभ्यास तथा भाषण-दक्षता विकसित करने
के संदर्भ में देखा जिसका मध्यकालीन यूरोप में काफ़ी प्रसार हुआ. इससे स्थानीय
भाषाओं का दर्जा ऊपर उठा तथा उनके अभिव्यक्ति सामर्थ्य में वृद्धि भी हुई.
समृद्ध और विकसित भाषाओँ से विकासशील भाषाओं में अनुवाद की प्रवृत्ति मध्यकालीन
यूरोप के साहित्यिक जगत् की एक प्रमुख प्रवृत्ति है जिसे उर्ध्वस्तरी आयाम की
प्रवृत्ति कहा गया और इसी समय प्रचलित समान रूप से विकसित या अविकसित भाषाओ के
बीच अनुवाद की प्रवृत्ति को समस्तरी आयाम की प्रवृत्ति के रूप में देखा गया.
