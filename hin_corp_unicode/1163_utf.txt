<ःइन्डि ळिटेरटुरे><ठेद्ट् भोओक्><ंअक्हन्लल् छ्हटुर्वेडि><शुबस्ह् ंअनव् : शुबस्ह् ंअहमनव्><१९८९><ण्छैष्ठ्(फ्रवल्-१)<णेत् ढेल्हि><४२-४७><१७१०><छ्हटुर्वेडि, ं-शुबस्ह् ंअनव्-ठ्ध्ठ्-औ> 

जब तुम भारत से गए, लोग कहते थे, तुम बीमार हो, घर से बाहर नहीं निकल
सकते, और तुम थे, कि घर से क्या, देश से भी बाहर चले गए. गरज यहकि, रहस्य
सोचा अरविन्द ने, रहस्य काव्य बनाकर लिखा रवीन्द्र ने औररहस्य अवतरित हुआ
तुम्हारे रूप में.तुम जब युद्ध से लौटे, लोगों ने सोचा, तुम अमरीका और
इंग्लैण्ड से घिरजाओगे, बंदी होगे, तुमपर मुकदमा चलेगा, दंड दिया जाएगा.
हिरोहितो, हिटलर, पेताँ और तुम डबल मार्च में एक साथ थे. सर्वनाश में,
मित्र राष्ट्रोंकी सूलियों पर, अलग-अलग तिथियों में भले होओ, किन्तु भाग्य,
परिणाम, दंडऔर यात्रा, ये एक ही होंगे.किन्तु फिर तुम्हारा विमान चला,
अपने सिपाहियों से विदा लेकर, किसी अज्ञातलोक को; लोगों ने कहा कि वह विमान
गिर पड़ा, विमान टूट गया, तुम गिरगए, तुम अज्ञात लोक के यात्री अनंत लोक
के यात्रा-पंथी हो गए. तुम्हारीमृत्यु पर कुछ के जी में काँटा चुभ गया, कुछ
के जी से काँटा निकल गया, किन्तु तुम्हारी मौत पर देशवासियों ने विश्वास
नहीं किया, वे सोचते रहे, और सोचते रहते हैं कि "किसी दिन, किसी देश में,
किसी वेश में, तुम जरूर मिलोगे."किन्तु तुम तो `रहस्य' हो न? जीवन में,
मरण में तुम्हारा स्वभाव कैसे बदलेगा?एक बात सच है, भारत का भाग्य बने,
भारत का भाग्य बिगड़े, तुम अबउस निर्माण के हिस्सेदार नहीं हो सकते.तुम
दुनिया से हटे या न हटे, विश्वगति के परदे से हट गए. कैसे कठोरनिर्णय हो
रहे हैं, आँसुओं को हँसते, मृत्यु को मुसकराते और निर्माणों मेंभूकंप आते
जगत् देख रहा है.तुम लोगों के मन पर हो, जीवन पर छाए हो, क्योंकि तुमने
भारतीय जीवन को युद्ध के बीचोंबीच `जीवित' किया है. तुम भारतीय विश्वासों
पर हरियारहे हो, क्यंकि स्वतंत्रता मिलने के दिन, वे तुम्हारे प्रयत्नों
का मूल्य चुकाना चाहते थे, किन्तु तुम न थे, तुम पास न थे. `रहस्य' पर भी
क्याकिसी का कब्जा होता है? तुम भारतीयों की कल्पनाओं पर छाए हुए हो.सब सहगल,
ढिल्लन, अबुल-रहमान, शाहनवाज, शिन्दे के होते हुए भी यादें आकाश में तुम्हें
खोजती हैं, पुकार की वाणी मानों कहीं से टकराकरलौट आती हैं, आँखों में कोई
दीखता है, किन्तु बाँहें खींचकर उसे ह्रदय से नहीं लगा पातीं.`श्रद्धा'
सँजोने की नियति आज्ञा नहीं देती. वह तुम्हें सामने लाकर खड़ा नहीं कर देती.
श्रद्धा करने को भारतीय मन राजी नहीं होता. वहमानता है कि तुम जहाँ कहीं
हो, हो अवश्य.तुम `रहस्य' हो गए. इस देश के सामंत, वीर, योद्धा और बलिदानी
प्रायःरहस्य होते आए हैं, वे अपमानों को अनंत सामर्थ्य से अपनाते हैं और
वरदानोंके समय रहस्य हो जाते हैं. तुम बलिपंथी, तुम रक्त-क्रांति के होता,
तुम सेनानी, तम सिपहसालार!क्यासौन्दर्य था तुम्हारी बालमूर्ति में! तरुणाई
की तो मानो,"अनब्याही हुलसी फिरैं, ब्याही मीड़े हाथ"की दशा थी, तलवार
लेकर तबीयत पर आनेवालों की अथवा तलवार वालों की तबीयत पर बाग-बाग होने
वालों की.तुम्हारे आसपास, नहीं तुम्हारे पास बेदाग बहादुरी मानो अनदेखा-सा
अनहोनापनबनकर देखनेवालों को अचंभे के जादू-भरे उल्लास बाँटती रहती. औरबंगाल,
वह तो मानौ,नैनों के बँगले में तुम्हें, सैनों से बुला लेंगे,पलकों की चिक
डाल पिया को, पुतली पर सुला लेंगे.  .  .  बिना कहे कहता रहता है. अपनी
कीमत अमरों से भी अधिक कूतने वाला प्रेम बोलतानहीं है न! बड़े महँगे मोलों
की थी, तुम्हारी यह मनमोहनी मरण-न्योतती मस्ती!बंगाल के लाड़ले तुम, अपने
आप क्रांति पथ पर नहीं आए. तुम्हें खोजा था, प्रबुद्ध लोगों में देशबंधुदास
ने. प्यार करनेवाला और खोजनेवाला, मानो सब निहाल हो उठे, जब उन्होंने देखा,
कष्ट सामने आने पर तुम अधिक कष्ट माँगते, और त्याग करने पर तुम और अधिक
त्याग के लिए बेचैन हो उठते. तुम कष्टको जोड़ते, त्याग को गुणित करते.
रहस्य मानो तुम्हारा स्वरूप ही नहीं, स्वभाव भी था.तुम्हारी जीवन-यात्राएंॅ
सदा विचित्र रहीं. तुम चले थे, `आई.  सी.  एस.  ' का इम्तहानदेने, अपने ही
भाइयों को गुलाम मानकर, गुलाम बनाकर विदेशी हुकूमत करनेवालों की `बदजात'
में मिलने, और पहुँच गए सी.  आर.  दास केक्रांतिवादियों में, जहाँ अपने ही
भाइयों को गुलाम बनाने वालों का शिकार खेलाजाता और भाइयों को जन-देवता मानकर
उनकी पूजा की जाती, मानोरक्त का टिकट लेकर, देश-सेवा के अग्नि-पथ में स्वयं
पहुँच गए. इसी तरह तुमप्रस्तुत थे देशभक्तों के साथ किसी ब्रिटिश जेल में
युद्धकाल बिताने के लिए, और पहुँच गए युद्ध के बीचोंबीच ब्रिटेन के शत्रुओं
को मित्र बना, युद्ध की सेनाके सिपहसालार और भारतीय स्वातंत्र्य के `प्रथम
वाइसराय' कहलाने. फिरमित्र-राष्ट्रों के जीतने पर अपने सिपाहियों से विदा
लेकर तुम चले थे, किसी सुरक्षित स्थान की ओर , जहाँ से तुम वज्र की शक्ति
बनकर, भारतीय राष्ट्रके शत्रुओं को मजा चखा सको. और विमान टूटने से तुम पहुँच
गए अनंतको लोक में, जहाँ देवता तुम पर पुष्प-वर्षा करें. गरज यह कि जीवन के
यात्रा-पथ में तुम्हें `मनचीते' से बड़ा `प्रभुचीता' मिलता रहा.कांग्रेस
के अखिल भारतीय पथ में तुम्हारे सामने जवाहरलाल थे.क्रांतिवादियों का दल,
बंगाल का दल, और भारी हलचल के बाद भी गांधीजीऔर मोतीलाल जी के सम्मिलित
बल के सामने तुम छोटे पड़ गए.तुम्हें पुनः कलकत्ता कांग्रेस में (१९२८)
ठोकर मिली.जब तुम स्विट्जरलैण्ड की रोग-शय्या पर पड़े स्वतंत्रता का
स्वप्न-चित्र बना रहे थे, तब तुमने अपने देशवासियों को चेतावनी दी थी कि वे
गांधी के नेतृत्व सेदूर हट जाएँ, किन्तु जब तुम लौटकर भारत आए, तब देशभक्त
नारी-मेन, डॉक्टर खरे और न जाने कौन-कौन गांधी-विरोधी तुम्हें स्वयं नष्ट
करने पड़े,और गांधी के आशीर्वादों से भरी हरिपुरा कांग्रेस के सभापतित्व की
गादी- वह राष्ट्रपतित्व तुमने, स्वयं गांधी और बल्लभभाई और गांधीवादियों
के हाथोंग्रहण किया. इसमें भी कौन हारा तुम या गांधी?फिर डॉक्टर पट्टाभी
से लोहा लेकर, गांधी को पीछे ठेलकर तुमने त्रिपुराकांग्रेस की गद्दी जीती.
कितनी कटुता, कितनी भर्त्सना, कितने इलजामों के बीच. एक-सौ तीन ज्वर में
भी कौन इलजाम तुम पर नहीं लगा, किन्तु तुम्हारी जीती हुई गद्दी पर राज
किसने किया? यहाँ भी तुम्हारे सामने कठोर संघर्ष था.तुम्हें हारना पड़ा.
कलकत्ता में तुमने कांग्रेस की गादी छोड़ दी.वह भी एक दिन था. तुमने सोचा,
तुमने ठाना, तुमने शुरु किया कि कांग्रेस जैसीएक समानांतर बलशालिनी संस्था
का निर्माण करोगे और मेल किया श्री फजलुलहकसे जो तुम्हारे बाद लीग के जहर
से बंगाल को भूखा मारने और दंगो में भून डालने में ही सफल हुए.किन्तु तुम,
तुम गांधी के साथ जेल में बैठकर माला जपने को तैयार न थे.तुम युद्ध को प्रभु
द्वारा प्राप्त स्वर्ण-संधि समझते थे, और भारतीय आजादी के लिए उसका उपयोग
करने के लिए इतने निश्चिंत थे कि `प्राण जाएं'तो भी तुम अवसर को छोड़ने के
लिए तैयार न थे. ऐसे निश्चय के लोगों के भाग्य मेंफूलों की शय्या कभीं नहीं
रही होती. उनके गले में पड़े फूलों के हार,विश्व के सुगंधायमान, अस्तित्व
की क्षणिकता के सिवाय और क्या व्यक्त करते हैं.तुमने अपनी दृढ़ता को, कभी
भी अवसरवादिता की गंदी चादर से नहीं ढाँका.बड़े तुम्हारी पूजा के पात्र
थे, तुम्हारा पथ-भंग करने के हकदार नहीं.तरूण तुम्हारी सेना के सिपाही
थे, मता पर कुरबान करने की हवन सामग्री! तुम्हारेप्यार, दुलार, रोमांस
और चुंबन में से कुरबानी के यज्ञधूम की सुगंध आती थी, औरसिर उतारने के
रक्त-बिन्दु उनमें से चू उठते थे!पुलिस का कितना पहरा था. कलकत्ता में उस
समय स्कॉटलैण्ड-यार्डके प्रशिक्षित कितने पुलिस खिलाड़ी तुम्हारे दायें-बायें
तुम पर निगरानी करतेहुए. फिर तुम बीमार; तुम्हें दाढ़ी उग आई. और एकाएक
तुम गायब.हिटलर का तुम्हें भारत का प्रथम वाइसराय बनाना. महीनों कोई खबर
न पाकर, भारतीयों को तुम्हारी मृत्यु की दुःशंका, और एक दिन तुम्हारा से
गाँव रेडियो पर भारतीयों से बोलना. और वह आजाद हिन्द सेना, वह युद्ध, वह
तैयारी. मानोयुग के महान् और मरण माँगते तूफान के हाथों तुमने अपने-आपको
हँसते-हंॅसते सौंप दिया.और एक ब्रिटिश-युद्ध को जन-युद्ध कहनेवाली देशघातकता
देश में कहने लगी,"वह जापान का एजेण्ट हो गया". वह देशघातकता,जो खुद जापान
के महान्पड़ोसी के हाथों रोटियों और नारों पर बिक चुकी थी, किन्तु तुम थे कि
जमाने की छाती पर लिखे अपने सुनहले नाम को, अपने हाथों मसलकर मिटादेने के
मूल्य तक पर, अपने को संकटों में फेंक चुके थे कि "भारत तू आजाद हो जा!"और
आज! आज तो सब तुम्हारा गुण गाते हैं. तुम्हारे सिपाही भारतीय सेना में ले
लिए गए. तुम्हारा "जय हिन्द" का नारा भारतवर्ष और भारतीय सरकारका नारा हो
गया है और स्वर्गीय शरत् बोस से स्वर्गीय सरदार-श्री गले मिले थे.और उन्हें
भारतीय मंत्रिमंडल में जगह भी मिली थी. किन्तु तुम? भारतीय तरुणाईअपने में
जब-जब बल खोजेगी, तो तुम्हें पुकार उठेगी!"रहस्य सोचा अरविन्द ने, रहस्य
काव्य बनाकर लिखा रवीन्द्र ने और रहस्यअवतरित हुआ तुम्हारे रूप में," इस
कथन को स्पष्ट कीजिए.सुभाष की मृत्यु पर हम भारतीयों को आज भी विश्वास
क्यों नहीं होता?सुभाष की खोज से देशबंधु दास कैसे निहाल हो गए?सुभाष
की जीवन यात्रा की विचित्रताओं का उल्लेख कीजिए."जीवन के यात्रा-पथ में
तुम्हें `मनचीते' से बड़ा `प्रभुचीता' मिलता रहा." सुभाष के जीवन की घटनाओं
के आधार पर इस कथन की पुष्टि कीजिए.आशय स्पष्ट कीजिए:(क) तुम्हारे प्यार,
दुलार, रोमांस और चुंबन में से कुरबानी के यज्ञ धूम कीसुगंध आती थी, और
सिर उतारने के रक्त-बिन्दु उनमें चू उठते थे!(ख) इस देश के सामंत, वीर,
योद्धा और बलिदानी प्रायः रहस्य होते आए हैं, वे
