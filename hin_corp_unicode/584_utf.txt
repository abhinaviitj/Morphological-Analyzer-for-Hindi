<ळिटेरटुरे><ऐस्सय्स्><ःअर्डयल्><आलोच्ह्न खर्म्><१९८९><ंअड्हुमटि (षज् शहिट्य आकडमि)><ऊडय्पुर्><६-११><२०२०><ःअर्डयल्, आलोच्ह्न खर्म्, ऐस्>

+ आलोचना-कर्म बड़ा कठोर है. यदि कोई ईमानदारी और निष्ठा से कर्म में प्रवृत्त होता
है तो उसे यश कम मिलता है, अपयश अधिक मिलता है. छोटे-से-छोटे रचनाकार को इस
बात का गुमान होता है कि वह बड़े से बड़े आलोचक से श्रेष्ठ है. समकालीन साहित्य के
आलोचक का कर्म और भी कठिन हो जाता है. यदि वह किसी समकालीन रचनाकार के विषय
में कुछ न कहे तो उपेक्षा का आरोप लगाया जाता है और कहे तो पक्षपात का. सम्भवत:
इसलिए यह नियम बनाया गया था-जीवित कबेराशयों न वर्णनीय:. लेकिन आज के युग में
समका-~लीन साहित्य के विषय में लिखे बिना कोई आलोचक कृतकार्य नहीं हो सकता, और
कुण्ठित रचनाकारों की प्रतिकूल टिप्पणियों से बच भी नहीं सकता. अत: किसी भी गम्भीर
और निष्ठावान आलोचक को सम-~कालीन रचनाकारों की प्रतिकूल टिप्पणियों की परवाह किये
बिना आलोचना-कर्म में प्रवृत्त रहना चाहिये.
आलोचना और औपचारिक या अनौपचारिक रूप में रचना के साथ ही जन्म लेती है. अपनी
रचना का सबसे पहला आलोचक तो स्वयं रचनाकार ही होता है. रचना कर लेने के बाद जब
स्वयं रच-~नाकार अपनी रचना का पारायण करता है तो उसे उसमें संशोधन की आवश्यकता का
अनुभव होता है. अनेक रचनाकार अपनी रचनाओं में संशोधन करते भी हैं. एक ही रचना के
रचनाकार द्वारा तैयार किये गये एकाधिकार पाठ हमें आज सुलभ हैं. यह आलोचना का का एक
अनौपचारिक रूप है. कभी-कभी औपचारिक रूप से भी रचनाकार अपनी रचना की आलोचना
करता है. निराला ने 'मेरे गीत और कला' नामक लेख में पन्तजी के गीतों की अपने गीतों
के साथ तुलना करते हुए बाकायदा व्याख्या करके अपने गीतों को श्रेष्ठ सिद्ध किया है.
इसे रचनाकार के द्वारा अपनी रचना की औप-~चारिक आलोचना कहेगे. कई बार रचना-~कार अपनी
और रचना-प्रकिया पर प्रकाश डालते हुए अपनी रचनाओं की व्याख्या करता है तब आलोचना
का एक और रूप हमारे सामने आता है. आजकल लेखकों से साक्षा-~त्कार लेने परम्परा चल
पड़ी है. ऐसे साक्षात्कारों में जब रचनाकार अपनी श्रेष्ठ रचना के विषय में कुछ
बताते हैं अथवा किसी प्रश्न के सन्दर्भ में कुछ सैद्धान्तिक बातें कह रहे होते हैं
तब वे स्वयं जाने-अनजाने अपने साहित्य की आलोचना कर रहे होते हैं. यह आलोचना का एक
रूप है और इसमें रचनाकार प्राय: प्रवृत्त होते हैं. आलोचकों पर आरोप लगाने वाले
या आलो-~चना को व्यर्थ बताने वाले रचनाकारों का ध्यान जब इस ओर आकर्षित किया जाता
तब वे इसे 'आपधर्म' कह कर टाल देते हैं. सम्भवत: यह आपधर्म होता भी है.
इसी-~लिए इसका महत्व रचनाकार विशेष को, या अधिक-से-अधिक उसकी प्रवृत्ति के रचनाकारों
को समझने में तो सहायक हो सकता है, साहित्य के व्यापक सन्दर्भ में इसका महत्त्व
अत्यल्प होता है. एक साक्षा-~त्कार में 'सफल कहानी' के लक्षण बताते हुए सुदर्शनजी ने
कहा था 'सफल कहानी का सबसे बड़ा गुण, या कह लें सबसे छोटा गुण, तो भी चलेगा, यह है
कि वह कहानी हो. यानी कहानी पढ़ने वाले ऊब न जायें कहानी पढ़ने वाले की दिलचस्पी
अन्त तक बनी रहे. एक तो यह, और दूसरी बात यह कि कहानी को पढ़ने के बाद पाठक
को मालूम हो कि वह कुछ ऊँचा उठा है. यदि कहानी पढ़ने के बाद उसे ऐसा महसूस नहीं
होता तो मैं समझता हूं कि कहानी लिखना बेकार गया. (साहित्यिक साक्षात्कार-डॉ.रणवीर
रांग्रा, पृष्ठ २१) इसका अर्थ यह हुआ कि सफल कहानी का मनोरंजन और शिक्षाप्रद होना
अनिवार्य है. सफल कहानी की यह कसौटी सुदर्शन की अपनी कहानियों में से निकलती है.
अत: यह उनकी 'हार की जीत' जैसी कहानियों पर सफलतापूर्वक लागू होती है, अन्य
कहानीकारों की सफल कहानियों पर भी वह पूरी तरह लागू होगीं, नहीं कहा जा सकता.
रचना का दूसरा आलोचक उसका पाठक होता है. हर रचना अपने हर पाठक में अच्छी या बुरी,
अनुकूल या प्रतिकूल प्रति-~क्रियां उत्पन्न करती हैं. कोई रचना किसी को कैसी लगी, इस
प्रश्न का उत्तर हर पाठक के पास नहीं होता. अत: सामान्य पाठकीय प्रतिक्रियाओं को
आलोचना नहीं माना जाता, और इसलिए लोकप्रियता, पाठकों की अधिकाधिक संख्या किसी रचना
की श्रेष्ठता की कसौटी नहीं है. जो रचनाकार अपनी रचनाओं के पाठकों की संख्या के
आंकड़ो के आधार पर वा कवि-सम्मेलनी कवि अपने श्रोताओं की संख्या की आधार पर अपने
को श्रेष्ठ रचनाकार सिद्ध करना चाहते हैं, वे भ्रान्ति का शिकार हैं. वे स्वयं
भ्रमित हैं और दूसरों को भ्रमित करने का प्रयत्न कर रहे हैं. एकायामी सपाट और
साहित्येतर कारणों से अधिक लोकप्रियता प्राप्त करने वाली या अधिक संख्या में बिकने
वाली रचनाएँ यदि आलोचकों का ध्यान आकर्षित नहीं करती-तो इसका कारण यह नहीं है कि
आलोचक जानबूझ कर उन रचनाओं की उपेक्षा कर रहा है, कि वह गुटबाज है, कि उसकी उन
रचनाओं के रचनाकारों से कोई दुश्मनी है, इत्यादि. इसका कारण यह होता है कि उन
रचनाओं में प्राणशक्ति कम होती है, वे विश्लेषण सह्य नहीं होती है, वे आलोचकों के
लिए चुनौंती नहीं होती हैं. सच्ची आलोचना का जन्म होता है जब कोई दीक्षित संवेदना
वाला पाठक रचना विपेश के प्रति अपनी प्रतिक्रिया की सचाई की परीक्षा यथासम्भव
तटस्थतापूर्वक उस रचना का विवेचन-विश्लेषण करके करता है, और उस रचना के सम्बन्ध
में विवेकपूर्ण निष्कर्ष पर पहुंचता है. अत: आलोचना विशिष्ट पाठकों की
व्याख्याधारित और विवेश्रामिश्र ऐसी मौलिक और स्थायी प्रति-~क्रिया है, जिसे
सुव्यवस्थित ढंग से अभि-~व्यक्त किया गया है.
यों आलोचना के नाम पर विभिन्न रचनाओं को लेकर तमाम लोग लिखते रहते हैं, लेकिन वे
सभी आलोचक नहीं है. इनमें से अधिकांश पत्रकार हैं, जो आर्थिक, व्वावसायिक,
यशाकांक्षा या ऐसे ही किसी अन्य प्रयोजनवश लिखते हैं, और जब प्रयोजन सिद्ध हो
जाता है तो लिखना बन्द कर देते हैं. आलोचक को अपने आलोचना-कर्म से धन भी मिल सकता
है, यश भी मिल सकता है, या इसी प्रकार की अन्य उपलब्धियां भी हो सकती हैं, लेकिन
वह इनके लिए मूलत: आलोचना नहीं लिखता है. वह आलोचना लिखने के लिए अधिक गहरे
स्तर पर प्रेरित होता है. उसकी प्रेरणा बहुत कुछ वैसी होती है, जिसके लिए तुलसीदास
ने 'स्वान्त: सुखाय' कहा है. अत: सच्चे आलोचक का व्यक्तित्व विशिष्ट होता है. उसके
व्यक्तित्व में कुछ ऐसे गुण होते हैं, जो राजशेखर के द्वारा प्रतिपादित अरोचकी,
सतृणाभ्यवहारी और मत्सरी श्रेणी में आने वाले आलोचकों के व्यक्तित्व में नहीं होते.
आलोचक तो यह भी होते हैं, लेकिन जिन्हें सचमुच आलोचक कहा जा सकता है वे राजशेखर-कृत
तत्त्वाभिनिवेशी श्रेणी के अन्तर्गत आते हैं. ऐसे आलोचक सच्चे सहृदय होते हैं.
उनकी संवेदना इतनी दीक्षित होती है कि वे रचनाकार को अनुभूति के साथ अपने को एकाकार
करके उसका साक्षात्कार कर लेते हैं. इस साक्षात्कार से रचना-विशेष में व्यक्त
अनुभूति थी. प्रामाणिकता-अप्रमाणिकता गुणावगुण की परीक्षा करने में उन्हें सहायता
मिलती है. ऐसी सहृदय और दीक्षित संवेदना से युक्त आलोचना स्वभावत: पूर्वाग्रह-युक्त
होगा. इसके पूर्वाग्रह-युक्त रहने के लिए आवश्यक है कि वह विवेक-~शील भी हो. हम
देखते हैं कि अनेक बार बड़े समर्थ आलोचक किसी आलोचना के प्रवाह में अपनी आंखें
बन्द कर लेते हैं, और रचना, रचना-प्रवृत्ति या रचनाकार के सम्बन्ध में अपनी
व्याख्या के द्वारा अपनी राय बनाने के बजाय दूसरों की राय को तोते की तरह रटते
रहते हैं. इस तोता रटने से ऐसे आलोचक न अपना भला कर पाते हैं, न रचना का.
रचनाकार की तरह जब तक उसकी कोई पहचान नहीं बनती हैं, न उसका कोई
प्रभाव पड़ता है. बिना सोचे-विचारे दूसरों के कथनों के उधरणों का ढेर लगाने वाले
विद्वान तो हो सकते हैं, आलोचक नहीं. आलोचक के लिए विद्वत्ता साधन होती है,
साध्य नहीं. जब विद्वता साध्य बन जाती है तो जड़ता को जन्म देती है. आलोचक का
अध्ययन विस्तृत होना चाहिए. वह ज्ञानी हो, लेकिन ज्ञान उसके ऊपर बोझ न हो. उसने
विभिन्न बातों से अर्जित ज्ञान को आत्मसात कर लिया हो तभी वह उसे ठीक-ठीक उपयोग
में ला सकता है. जिन्हें ज्ञान का अजीर्ण हो जाता है, वे स्वयं जीवन भर भटकाते
रहते हैं और दूसरों को भटकाते रहते हैं. अर्जित ज्ञान का जब विवेकपूर्वक उपयोग
किया जाता है तब आलोचक के दुराग्रह मिट जाते हैं और वह तटस्थ होकर रचना का
विवेचन-मूल्यांकन करता है. तटस्थ होने का कार्य न यान्त्रिक होता है न ही जीवन
और जगत से पलायन. आलोचना में नियमों को जब यान्त्रिक ढंग से लागू किया जाता है
तब ऐसी जड़ आलोचना जन्म लेती हैं जो सब धान बाईस पंसेरी तोलती है. ऐसी आलोचना
के लिए 'पृथ्वीराज रासो', 'रामचरित मानस', 'रामचन्द्रिका' 'कामायनी', 'साकेत',
'उर्वशी' आदि सब महाकाव्य हैं, और एक जैसे महाकाव्य हैं. उनका अपना कोई वैशिष्ट्य
नहीं है. उनकी अपनी कोई अलग पहचान नहीं है. ऐसी आलोचना के उदाहरण अकादमिक
जगत में अनायास और प्रचुर मात्रा में मिलते हैं. ऐसी आलोचना को वितृष्णापूर्वक
'अध्यापकीय आलोचना' कहा जाता है. इसकी कसौटी की संवेदना-~शून्य और यान्त्रिक रूप
में उपयोग में लाकर बदनाम कर दिया है, वरना उसमें मनुष्य मात्र के इन्द्रियबोध
और भावबोध का सार निहित है. आचार्य रामचन्द्र शुक्ल ने इस की कसौटी का कैसा
सजीव और सटीक उपयोग अपनी आलोचना में किया था. उन्होंने इतने से ही सन्तोष नहीं
कर लिया था कि भाव. विभाव, अनुभाव, संचारी भाव आदि की किसी काव्य में परिगणना में
सिद्ध कर दें कि अमुक रचना में अमुक रस का परिपाक हुआ है, अपितु उन्होंने
काव्यशास्त्र मनोविज्ञान जीवन-व्यवहार आदि के सन्दर्भ में इनका गहरा सैद्धान्तिक
विवेचन किया था और व्यावहारिक आलोचना में विवेचन-~पूर्वक सृजनात्मक उपयोग किया था.
रस की कसौटी का ऐसा उपयोग करने के कारण ही उनका ध्यान साधारणीकरण,
व्यक्तिवैचित्र्यवाद और रसात्मक बोध के विविध रूपों की ओर गया था और वे रस के
क्षेत्र में नवीन, मौलिक उद्भावनाएं कर सके थे. हिन्दी में रसवादी आचार्य तो अनेक
कहलाये और उनकी अविवेकपूर्ण कटु आलोचना करने वालों की संख्या भी अच्छी खासी है, लेकिन
रस की कसौटी का शुक्ल जी जैसा मौलिक विवेचन और उपयोग कोई दूसरा नहीं कर पाया.
इसका एक कारण तो यह रहा कि हिन्दी के अधिकांश आलो-~चक विभिन्न आन्दोलनों के
प्रभाववश पूर्वाग्रह ग्रस्त हो गये. दूसरे उन्होंने साहित्य को जीवन से संयुक्त
करके नहीं देखा, बल्कि विभिन्न संकल्पनाओं से संयुक्त करके देखा. परिणाम हमारे
सामने है. रूपवादी कहलाने के डर से तमाम आलोचक-विशेषत: प्रगति-~वादी आलोचक रचना
के अभिव्यंजनाशिल्प का विश्लेषण करने से कतराते हैं. अनेक आलोचकों में
अभिव्यंजनाशिल्प का सूक्ष्म विश्लेषण करने की क्षमता भी कम है. आलोचक को न केवल
आलोच्य के अभिव्यं-~जनाशिल्प का सूक्ष्म विश्लेषण करके उसके सौन्दर्य का उद्घाटन
करने में समर्थ होना चाहिए, अपितु उसमें अपनी बात को प्रभाव-~शाली ढंग से अभिव्यक्त
करने की सामर्थ्य भी होनी चाहिए.
अब प्रश्न यह कि आलोचना कर्म क्यों ? उसकी आवश्यकता और उपयोगिता क्या है ? आधुनिक काल
में आलोचना की उपयोगिता पर रचनाकार बराबर प्रश्नचिन्ह लगाते रहे हैं. उनकी मान्यता
है कि रचना-~कार और उनके पाठक के बीच आलोचक की उपस्थिति निरर्थक है. लेकिन यह
मान्य-~ता न तो सुचिन्तित है और न ही व्यावहा-~रिक. दरअसल हर रचनाकार अपनी रचना से
सम्मोहित होता है और समझता है कि उसने श्रेष्ठ रचना की है. उसकी रचना के सम्बन्ध
में यदि आलोचक की राय अनुकूल होती है तो वह प्रसन्न होता है, और यदि प्रतिकूल
होती है तो वह अप्रसन्न होता है. उसे आलोचक उदासीनता भी सहन नहीं होती है. आलोचक
के साथ रचनाकार का सम्बन्ध युगपत प्रेम और घृणा का है. रचनाकार को यह समझ रखना
कि आलोचना न तो स्तुति है न निंदा, बल्कि रचना के यथार्थ स्वरूप का उद्घाटन और
उसका ठीक-ठीक मूल्यांकन है. हमारा स्पष्ट मत है कि आलोचक का सबसे प्रमुख कर्तव्य
रचनाओं की भीड़ में से अच्छी रच-~नाओं को रेखांकित करना है. आज कागज और मुद्रण की
सुलभता के कारण साहित्य के नाम पर ढेरों रचनाएँ प्रकाशित होती हैं. इनमें से अच्छी
और बुरी रचना के बीच विवेक कर पाना सांमान्य पाठक के सम्भव नहीं है. आलोचक
अपनी दीक्षिक संवेदना, विस्तृत ज्ञान और विश्लेषण-क्षमता के द्वारा अच्छी, बुरी या
सामान्य रचना के बीच अन्तर कर पाता है. चूक आलोचकों से भी होती है. इसके उदाहरण
साहित्येति-~हासों में सहज सुलभ हैं. ये मनुष्य की सीमाओं के उदाहरण हैं, जो
साहित्यालोचन में ही नहीं, जीवन के हर क्षेत्र में मिलते हैं. कोई आलोचक जब किसी
रचना को अच्छी या बुरी रचना कह रहा होता तब प्रत्यक्ष या परोक्ष रूप से उस रचना का
मूल्यांकन कर रहा होता है. यदि यह मूल्यांकन रचना के विश्लेषण पर आधारित होता
है तो ज्यादा सही, ज्यादा विश्वसनीय होता है. इसके विपरीत यदि यह मूल्यांकन आलोचक
पर पड़े प्रभाव पर अथवा किन्हीं नियमों को जड़, यान्त्रिक रूप में लागू करने पर
आधा-~रित होता है तो इसके गलत और अविश्वस-~नीय होने की सम्भावना अधिक रहती है. मनुष्य
की अभिरूचि, आवश्यकता और अपेक्षा युगानुसार बदलती रहती है. अत: आलोचक को मूल्यांकन
करने के साथ पुनर्मूल्यांकन भी करना पड़ता है. किसी विशेष देशकाल में कुछ रचनाएँ
बहुत महत्वपूर्ण रचनाएँ बन जाती हैं और कुछ रचनाएँ उपेक्षित रह जाती हैं. समय बदल जाने पर
और कभी-कभी देशांतर हो जाने पर महत्त्वपूर्ण मानी जाने वाली रचनाएँ सामान्य लगने
लगती हैं और उपेक्षित रचनाएँ महत्वपूर्ण लगने लगती हैं. कालजयी रचनाएँ कम होती हैं.
अत: मूल्यांकन ही नहीं, पुनर्मूल्यांकन भी आलो-~चक का निरन्तर कर्तव्य-कर्म है.
रचना विशेष अथवा रचना-समूह के ठीक-ठीक विश्लेषण-मूल्यांकन का एक साधन रचनाओं
रचना-प्रवृत्तियों, रचनाकारों, साहित्यिक युगों की पारस्परिक तुलना भी है. तुलना
में पक्षधरता जितनी कम होगी तुलना उतनी उपयोगी होगी. रचनाओं की कुछ ऐसी सामान्य
विशेषताएँ होती हैं जो किसी विशेष प्रवृत्ति या वर्ग की प्राय: सभी रचनाओं में
मिलती हैं, लेकिन इसके साथ ही हर रचना या रचनाकार का विशिष्ट व्यक्तित्व भी होता
है. आलोचक को इन दोनों पर दृष्टि रखनी पड़ती है. किसी विशेष रचना की निजता को
पकड़ने के लिए आलोचक को उसकी राह से गुजरना पड़ता है, साथ ही उस रचना पर श्रेष्ठ
रचना की कसोटी को लागू करना पड़ता है. आलोचक का एक कर्तव्य श्रेष्ठ की कसौटी को
भी निर्मित करना होता है. यह कसौटी कालजयी रचनाओं कों कालजयिता प्रदान करने वाली
विशेषताओं, आलोचक के अपने युग की मांगों और आलोचक के अपने विवेक से निर्मित होती
है. ऐसी कसौटी हर आलोचक निर्मित नहीं कर पाता है, लेकिन हर आलोचक किसी-न-किसी
कसौटी का उपयोग अवश्य करता है. यह कसौटी जितनी सुचिन्तित और सुनिश्चित होती है,
आलोचक आपने कर्तव्य में उतना ही सफल होता है. यदि आलोचक के लिए युग-प्रवाह के साथ
तिनके की तरह बहना अहितकर है तो पत्थर की तरह स्थिर रहना भी अहितकर है. अच्छे
आलोचक की विशेषता यह है कि उसमें दृढ़ता और नमनीयता का आवश्यक सन्तुलन हो. अच्छी
रचनाओं को महत्त्व मिले, साहित्य-जगत में अराजकता और मूल्यहीनता का बोलबाला न हो
जाये, इसके लिए आवश्यक है कि आलोचक साहित्य-~स्वादकों की अभिरूचि का निर्माण करे.
जब किसी युग के आलोचक अपने इन सब कर्तव्यों का पालन करते हैं तभी श्रेष्ठ आलोचना
का जन्म होता है. आलोचना कर्म वैसा ही महत्त्वपूर्ण है, जैसा रचना-कर्म लेकिन वह
रचना-कर्म की अपेक्षा अधिक दुष्कर है.
