<औङ्ङिचिअल् अन्ड् ंएडिअ ळन्गुअगेस्><ळेगिस्लटिवे><आनोन्><ःअर्यन लेग्. आस्. डेब्. शेप्.८२.><१९८३><ःअर्यन गोव्ट्><छ्हन्डिगर्ह्><६६ टो ७१><२३५०><आनोन् - ःअर्यन लेग्. आस्. डेब्. शेप् ८२>

इसके साथ श्री कुलबीर सिंह ने बिजली के मीटरों के बारे में कहा. स्पीकर
साहब, मैं आपके माध्यम से सदन को यह बताना चाहता हूं कि कंज्यूमर्ज़ को
पहले बिजली बोर्ड मीटरों की सप्लाई करता था लेकिन मीटरों की शार्टेज होने
की वजह से कनैक्शंज़ देने में काफी डिले हो जाती थी अब हमने यह फैसला
किया है कि जो कंज्यूमर्ज अपने मीटर अच्छे स्टैडर्ड के स्वयं ले आएंगे,
बिजली बोर्ड उनको टैस्ट करने के बाद लगवाने की आज्ञा दे देगा ताकि ज्यादा
से ज्यादा कनैक्शंज लोगों को दियें जा सकें.
तीसरी बात मास्टर हुकम सिंह जी ने कही कि बिजली किसानों को दिन के समय
मिलनी चाहिए और भी दूसरे कई मानवीय सदस्यों ने इस बारे में अपने-अपने
विचार रखे हैं. मैं आपके माध्यम से अध्यक्ष महोदय, हाउस को यह बताना
चाहता हूं कि सरकार को दिन में बिजली सप्लाई करने में कोई दिक्कत नहीं है
और हमने तीन महीने पहले फैसला किया कि बिजली रात को भी देंगे और दिन को
भी देंगे ए और बी ग्रुप्स के तौर पर. लेकिन मैं यह बता देना चाहता हूं कि
जो लोग दिन में बिजली लेते हैं उनको फलक्चुएशन और बिजली की कटौती के कारण
तीन चार घण्टे बिजली कम मिलती है और वे हमेशा नुकसान में रहते हैं और रात
वालों को पूरी बिजली मिलती है. उसको शाम ६ बजे तक लगभग ११, १२ घण्टे
मुतवातिर बिजली मिलती है. इस बारे में किसानों ने हमसे मांग भी की है कि
उनको रोज़ रात को ही बिजली दी जाए हालांकि उनको बिजली रोटेशन में मिलती
है. इसलिये हम किसानों को पूरी बिजली पहले ही सप्लाई कर रहे हैं और किसान
खुश हैं.
इसके साथ-साथ श्री राम बिलास जी ने एक बात कही कि सारे हरियाणा में लगभग
३५ हजार के करीब ट्रान्सफारमर्ज जले हुए हैं. यह गल्त है, मैंने यह नहीं
कहा था. मैंने यह कहा था कि टोटल हरियाणा में ३५ हज़ार ट्रान्सफारमर्ज
हैं जिनमें से केवल ४२४ जले हुए हैं. (शोर) इससे आगे बिजली के रेट्स के
बारे में भी कहा गया कि किसानों से बिजली के रेट्स बहुत ज्यादा चार्ज
किये जाते हैं. खासकर महेन्द्रगढ़ और भिवानी में जहां पानी बहुत गहरा है
वहां १० रुपये पर-हार्स पावर के हिसाब से चार्ज करते थे जोकि १०, १२ पैसे
की यूनिट के हिसाब से बनती थी. मैं सदन को यह बताना चाहता हूं कि बिजली
बोर्ड का ५५,६० पैसे पर यूनिट के हिसाब से बिजली की प्रोडक्शन का खर्चा
आता है. इसका मतलब यह हुआ कि हम अब तक उनको ४०, ५० पैसे की यूनिट के
हिसाब से सबसिडाइज करते थे. क्योंकि वहां पर पानी बहुत गहरा है और पानी
का डिस्चार्ज बहुत कम है. अब हम ने केवल ५ पैसे पर-यूनिट के हिसाब से रेट
बढ़ाया है जोकि अब उनको १५, १६ पैसे पर यूनिट के हिसाब से पड़ेगा. अब भी
अगर देखा जाए तो बोर्ड को ४५, ५० पैसे पर यूनिट के हिसाब से नुकसान हो
रहा है. इसके बावजूद भी हम किसानों से रेट कम चार्ज कर रहे हैं और
किसानों को बिजली की पूरी सप्लाई दे रहे हैं. एक बात और कहना चाहता हूं
कि यहां पर माननीय सदस्य यह मांग करेंगे कि जो एम्पलाईज़ हैं, उनका डी.ए.
बढ़ाया जाए, तनख्वाहें बढ़ाई जाएं,हाउस रैन्ट अलांऊस उनको दिया जाए,
दूसरी सारी सहूलितें दी जाएं. मैं यह मानता हूं कि यह बुरी बात नहीं है.
इसके साथ-साथ वे यह भी मांग करेंगे कि डिवैल्प-~मेन्ट के कामों पर भी
खर्चा होना चाहिये अब आप ही बताएं कि सरकार के पास कोई ऐसी मशीन तो है
नहीं कि सभी की मांग पूरी की जा सके. जितने फण्डज़ हमारे पास अवेलेबल
होंगे उनके अन्दर रह कर के ही हम काम कर सकते है (शोर एंव व्यवधान) यहां
पर अध्यक्ष महोदय, मेरे कई विरोधी पक्ष के साथियों ने यह कहा कि यह सरकार
बिल्कुल नहीं चलेगी, मैं उनको यह बताना चाहता हूं कि यह सरकार खूब चलेगी,
यह कोई खोटी अठन्नी तो है नहीं जो नहीं चलेगी. इसलिये इन भाईयों को इस
बारे में कोई वहम नहीं करना चाहिए. दरअसल में बात यह है कि ये विरोधी दल
के भाई यह सोच कर के आये थे कि इनको राज गद्दियां मिलेंगी, वो इनको मिली
नहीं. इसलिये ये फरस्ट्रेटिड होकर ऐसी बातें कर रहे हैं. (शोर एवं
व्यवधान) इन शब्दों के साथ मैं आपका धन्यवाद करता हुआ अपना स्थान लेता
हूं.
राजस्व मन्त्री (चौधरी फूल चन्द) : अध्यक्ष महोदय, एक दो बातें माननीय
सदस्यों ने ऐसी कह दीं मालूम नहीं वे किस ढंग से डिबेट कर रहे थे.
ओलावृष्टि पर बोलते हुए एक सदस्य यह कह गये कि पैसा बांटने में फेवर की
गई. अध्यक्ष महोदय, मैं आपके द्वारा सदन को बताना चाहता हूं कि इसमें न
कोई रिजर्वेशन थी और न कोई कन्सैशन था. जहां-जहां पर ओलावृष्टि हुई
वहां-वहां पर स्पैशल गिरदावरी करवाई गई है. जितना लौस जिसका हुआ है उसके
मुताबिक उसको पैसा बांटा गया है. भाई हुकम सिंह जी कह गये कि आदमपुर में
पैसा दे दिया और दूसरी जगहों पर नहीं दिया. उनके ज्ञान के लिये मैं बताना
चाहता हूं कि आदमपुर में केवल २० लाख रुपये बांटा गया और हांसी और नारनौल
में ५३ लाख रुपये बांटा गया है. मैं आपके द्वारा सदस्यों को विश्वास
दिलाना चाहता हूं कि इसमें कोई गड़बड़ नहीं होगी और जिसका जितना हक
बनेगा, उसको दिया जाएगा.
श्रीमती चन्द्रावती : अध्यक्ष महोदय, मेरा प्वायंट आफ आर्डर है. वित्त
मन्त्री जी जब जवाब दें तो वे एक बात यह भी बताएं कि रोहतक यूनिवर्सिटी
में श्री हरद्वारी लाल जी से पहले जो वाइस चांसलर थे उन्होंने पंचकूला
में रोहतक यूनिवर्सिटी के लिये एक रैस्ट हाउस ले लिया और पांच साल के लिए
पैसा एडवांस में दे दिया. मैं चाहती हूं कि वह पैसा उनसे वापिस लिया जाए.
रोहतक यूनिवर्सिटी के लिये पंचकूला में रैस्ट हाउस की क्या जरूरत है.?
वित्त मन्त्री (चौधरी कटार सिंह छोकर) : अध्यक्ष महोदय, जैसे आपने
आब-~जरवेशन भी की थी कि इस एप्रोप्रिएशन बिल पर बहुत लिमिटड चर्चा की जाए
लेकिन आपका उदार ह्रदय है और आपने मैम्बरों को अपनी बातें कहने का मौका
दिया. यहां ज्यादा बातें इर-रैलेवैंट कही गई. जैसे बिजली की बातें कही गई
लेकिन इस बिल में बिजली का एक भी आइटम नहीं है. सभी मैम्बर्ज ने बिजली की
कमी पर, बिजली के रेटस पर और ट्रांसफारमर्ज के जलने के बारे में बातें
करते हुए ज्यादा समय लिया. चूंकि ये भी महत्वपूर्ण बातें थीं इसलिये
हमारे मन्त्री महोदय ने उन बातों का जवाब भी दिया इसलिये मुझे उस बारे
में और कहने की जरूरत नहीं है. इस एप्रोप्रिएशन बिल में केवल दो ही मुख्य
आइटमें थीं. इसमें १५ करोड़ रुपये तो ओलावृष्टि की वजह से किसानों को
राहत देने के लिये हैं और ७८ लाख रुपये ऐसा है जो जमीन का कम्पनसेशन देने
के लिये हैं. समय-समय पर जिन लोगों की जमीन एक्वायर की गई उनमें से कुछ
लोग अदालतों में गये और अदालतों ने उन्हें डिक्री दे दी. ऐसी डिक्रीज़
समय-समय पर अदालतों में होती रहती हैं और बहुत से केसिज में कम्पनसेशन
बढ़ता रहता है. जब फाइनल निर्णय होता है तो वह पैसा गवर्नमैंट को एक
निश्चित डेट पर जमा करवाना पड़ता है. यह करीब ७८ लाख रुपया ऐसा है जो
कोर्स की डिक्रियों का है. ओला-~वृष्टि के लिये जो १५ करोड़ रुपया
खर्च हुआ है उसके लिये सदन के सभी मैम्बरों ने सहमति प्रकट की है कि यह
बहुत अच्छा काम है. बाकी जो कम्पनसेशन के लिये पैसा है, वह तो चार्जड
आइटम है और उस पर वोटिंग भी नहीं होती लेकिन उस पर भी सदस्यों ने काफी
बातें कहीं. सभी बातों का जवाब देना तो सम्भव नहीं है. मोटी बात यह कही
गई कि मुआवजा देर से मिलता है जिस वजह से लोगों को तकलीफ होती है. इस
बारे में आदरणीय मुख्य मन्त्री जी ने कई बार इस सदन में स्पष्टीकरण दिया
है और मैं समझता हूं कि सरकार की नीति इस संबंध में हाउस के सामने रखी जा
चुकी है. उन्होंने बताया था कि लैंड एक्वीजीशन अफसर जमीन एक्वायर करते
वक्त सारी चीजें ध्यान में रखता है. यह भी बताया था कि जमीन की कीमत की
जो पांच साला औसत ली जाती है उसके अलावा मार्किट की कीमत को भी ध्यान में
रखा जाता है. जिस किसी पर्टिकुलर केस में देर लगी वह तो उन लोगों की अपनी
मरजी थी कि वे अदालत में चले गये. किसी आदमी को अदालत में जाने से रोका
नहीं जा सकता. मुख्य मन्त्री जी ने सिद्धांत के रूप में यह बात मानी है
कि कम्पनसेशन देते वक्त सारी बातों को ध्यान में रखा जाएगा और किसान के
हित का भी ध्यान रखा जाएगा ताकि उनको जमीन की कीमत के बारे में कोई
नुकसान न हो.
श्री हीरा नन्द आर्य : स्पीकर साहब, अब भी ऐसे केसिज हैं जिनको ५-५ साल
से मुआवज़ा नहीं मिला.
चौधरी कटार सिंह छोकर : अगर कोई आदमी अदालत में चला जाता है तो उसे कोई
रोक नहीं सकता. फिर भी माननीय सदस्य कोई ऐसा केस ध्यान में लाएं कि कोई
आदमी अदालत में न गया हो और उसको ५ साल से मुआवजा न मिला हो, हम पूरी
इन्क्वायरी करवाएंगे.
श्री हीरा नन्द आर्य : भिवानी जिले में ऐसे सैंकड़ों केस हैं. (शोर)
चौधरी कटार सिंह छोकर : आप कोई पर्टिकुलर केस बताएं, आपको जवाब दिया
जाएगा. यहां पर दूसरी आपत्ति यह उठाई गई कि किसानों से जमीन लेकर
कारखानेदारों को दी जाती है. यह बात गलत है. कारखानेदार तो पहले से ही
अमीर होते हैं और किसान गरीब होते हैं. आज जो एप्रोप्रिएशन बिल हाउस के
सामने है इसमें तो एक भी आइटम ऐसा नहीं जिसमें किसान की जमीन लेकर किसी
कारखानेदार को दी गई हो. इसमें केवल एक आइटम थी वह भी इंडस्ट्रियल एस्टेट
के लिये थी. किसी पर्टिकुलर कारखाने के लिये कोई जमीन एक्वायर की गई हो,
ऐसा एक भी उदाहरण नहीं है. जो जमीन एक्वायर की गई वह या तो किसी पुलिस
स्टेशन के लिये की गई या किसी हस्तपताल के लिये की गई या सरकारी
सैक्रेटेरिएट के लिये की गई. यानी जितनी भी जमीन एक्वायर की गई वह
सार्वजनिक कामों के लिये की गई. यह बात जो कही गई यह भी उचित नहीं लगी और
यह खामखाह की बहस थी. जब चर्चा हो रही थी तो बहुत सी और भी इर-रैलेवैंट
बातें कही गई थीं जिनका इस बिल से कोई संबंध नहीं था. ऐसी ही एक बात बहिन
चन्द्रावती ने कह दी--
श्री कंवल सिंह : स्पीकर साहब, मेरा प्वायंट आफ आर्डर है. मन्त्री महोदय
हर बात में यह कह रहे हैं कि मैम्बरों ने इर-रैलवैंट बातें कही. ऐसा कह
कर क्या ये चेयर पर एसपर्शन कास्ट नहीं कर रहे हैं ? थिट्ह् योउर्
पेर्मिस्सिओन्, ट्हे होन्. ंएम्बेर्स् हवे स्पोकेन्.
ंर्. श्पेअकेर् : णो र्‍उएस्टिओन् ओङ् अस्पेर्सिओन् इस् ट्हेरे.
चौधरी कटार सिंह छोकर : अध्यक्ष महोदय, एप्रोप्रिएशन बिल से सम्बन्धित जो
बातें थीं उनका जवाब लगभग दे दिया है लेकिन फिर भी कुछ १३.०० बजे बातें
रह गई हैं जिनका जवाब देना बहुत आवश्यक है. इस बिल पर बोलते हुए बहुत से
माननीय सदस्यों ने कहा कि किसानों को नैचुरल कैलेमिटीज से फसल खराब होने
का जो मुआवजा दिया जाता है वह सरकार की तरफ से बहुत देर से दिया जाता है.
अध्यक्ष महोदय, इस बारे में मैं पहले ही बता चुका हूं लेकिन फिर भी मैं
माननीय सदस्यों की जानकारी के लिए बताना चाहता हूं कि जो पैसा
स्पलीमैन्टरी के जरिए सदन से मंजूर करवाया जा रहा है उसकी डेट बता देना
चाहता हूं वैसे तो डेट इस किताब में लिखी हुई है. पहला केस १९७३ का है.
इसमें दिल्ली रोहतक राजमार्ग पर बाहर गांव की जमीन एक्वायर की गई थी.
दूसरा केस १९७० का है जिसमें कालका में औद्योगिक सम्पदा विकास कालोनी
स्थापित करने के लिये जमीन एक्वायर की गई थी. तीसरा केस १९७७ का है
जिसमें मधुबन में पुलिस लाइन के लिए जमीन एक्वायर की गई थी. चौथा केस
१९७४ का है जिसमें सरकारी कर्मचारियों के लिए मकान बनाने के लिए जमीन
एक्वायर की गई थी. पांचवां केस १९७६ का है जिसमें थाने और रिहायशी
क्वार्टरों के लिए जमीन एक्वायर की गई थी. छठा केस १९७४ का है जिसमें
स्पोर्टस स्कूल, राई के विकास के लिये ज़मीन एक्वायर की गई थी. इसके
अलावा अध्यक्ष महोदय, एक केस ऐसा नोटिस में आया कि एक सरकारी कर्मचारी को
समय से पहले डिस्चार्ज कर दिया गया इसलिये गवर्नमैंट को उसे ७ महीने की
तनख्वाह देनी पड़ी. वह कोर्ट में चला गया. वह एक्सैप्शनल केस था और वह
फौजी आदमी था. सरकार ने उसको मिलिट्री डिस्चार्ज सर्टीफिकेट के आधार पर
रिटायर कर दिया लेकिन बाद में रिकार्ड से यह पाया गया कि उसने जो
मिलिट्री डिस्चार्ज सर्टीफिकेट दिया था उसमें उसकी उम्र ठीक नहीं थी.
इसलिये उसके रिकार्ड से उसकी उम्र ठीक पाई गई और उसको जितना बैनीफिट
मिलना चाहिए था वह उसको दे दिया. इसके अलावा, अध्यक्ष महोदय, हैल्थ
डिपार्टमैंट के एक ड्राइवर से एक एक्सीडैन्ट हो गया जिसके कारण एक बूढ़े
आदमी की मौत हो गई. उसके बाद मृतक की पत्नी ने कोर्ट में मुआवजे के लिये
केस दायर कर दिया. कोर्ट ने उसको मुआवजा देने का फैसला कर दिया. यह कोई
ज्यादा अमाउन्ट भी नहीं था. यदि यह पैसा गवर्नमैंट उसी वक्त दे देती तो
कोई आपित्त वाली बात नहीं थी. लेकिन ऐसा होता है कि ऐसे केस में मुआवजा
दिया जाए तो कितना दिया जाए उसका अमांउट कोर्ट में ही तय होता है.
अध्यक्ष महोदय, ऐसी कोई स्कीम नहीं है कि एक आदमी की एक्सीडैन्ट से मौत
हो जाए और उसके परिवार वाले यह कहें कि हमें एक लाख या ५० हजार रुपया
मुआवजे का मिलना चाहिये. सरकार की तरफ से ऐसे केसिज में १० या २० हजार
रुपये तक निश्चित किये जाते हैं. इस लिये ऐसे केसिज में अदालत मुआवजा तय
करती है कि इतना अमांउट दिया जाए. इसलिये यह अनिवार्य है कि ऐसे केसों का
मुआवजा अदालत से तय करवाया जाए. आंयदा के लिये इस बात का पूरा-पूरा ध्यान
रखा जाएगा कि ऐसे केसिज में देरी न हो. इसके अलावा अध्यक्ष महोदय, कई
माननीय सदस्यों ने अपने हलकों के लिये कुछ मांगे सदन के सामने रखी हैं.
किसी माननीय सदस्य ने यह कहा कि मेरे हल्के में केवल बिजली का ही साधन है
दूसरे सोर्सिज से पानी नहीं मिलता. इसलिये मेरे हल्के में ज्यादा बिजली
मिलनी चाहिए. किसी माननीय सदस्य ने कहा कि मेरे हल्के में ट्यूबवेल
कामयाब नहीं है कियोंकि जमीन के नीचे पानी ठीक नहीं है इसलिये नहरों में
ज्यादा पानी दिया जाए. अध्यक्ष महोदय, बिजली के बारे में एक काल अटैन्शन
मोशन के जबाव में आई.पी.एम. साहब ने सदन को बता दिया था. इसके अलावा
जितनी नहरें हैं वे इस समय लगभग पूरा पानी दे रही हैं और जहां भी पानी का
पानी जा सकता है वह जा रहा हैं. अध्यक्ष महोदय, बहन चन्द्रावती ने इस बिल
पर बोलते हुए कहा कि ऐसा लगता है कि सरकार चल ही नहीं रही है, प्रदेश में
ला एण्ड आर्डर ठीक नहीं है और एस.एस.एस बोर्ड में बहुत करप्शन है.
अध्यक्ष महोदय, बहनजी को चारों तरफ करप्शन दिखाई दे रही है और सरकार सोई
हुई नजर आ रही है. बहन जी को यह बहम हो गया है कि इन्हें सरकार सोई हुई
नजर आ रही है. मैं बहन जी का बहम दूर करने के लिये करना चाहता हूं कि
सरकार बिल्कुल ठीक काम कर रही है और प्रदेश के विकास के कार्य बहुत तेजी
से हो रहे हैं. सरकार सोई हुई नहीं है. आप अगर ध्यान से देखें तो आपको यह
सरकार जागी हुई नजर आएगी. इसके अलावा अध्यक्ष महोदय, बहन जी ने एक बात
आर्ट, कल्चर के बारे में कही कि सरकार ने कल्चर पर इतना पैसा खर्च कर
दिया लेकिन इनको यह पता नहीं कि कल्चर क्या चीज है. मैं बहन जी की
जानकारी के लिये बताना चाहता हूं कि एजूकेशन हैड के नीचे जो पैसा खर्च
किया गया है वह स्पोर्टस स्कूल, राई के विकास के मुताल्लिक खर्च किया गया
है और वह एजुकेशन के हैड में लिखा हुआ है. आर्ट और कल्चर एचुकेशन के हैड
के साथ जुड़े हुए हैं इसलिये बहन जी को यह भ्रम हो गया कि यह पैसा कल्चर
पर खर्च किया गया है. अध्यक्ष महोदय, आर्ट कल्चर और एजुकेशन इन तीनों के
एक ही हैड है. इसके अलावा बहन जी ने कुछ दबी हुई जवान में यह कहा कि
पुलिस एडमिनिसट्रेशन में बहुत ही गलत तरीका इस्तेमाल किया जा रहा है और
ला एन्ड आर्डर की हालत ठीक नहीं है. इसके साथ ही बहन जी ने यह भी कहा कि
हरियाणा में एक दो कत्ल हर रोज होते हैं. अध्यक्ष महोदय, ला एन्ड आर्डर
की हालत के बारे में कल प्रश्नोत्तर काल के दौरान कई सवालों के जवाब में
सारी स्थिति स्पष्ट हो गई थी. सत्य यह है कि सारा देश इस बात को मानता है
कि हरियाणा एक ऐसा प्रदेश है जहां पर ला एन्ड आर्डर की कोई प्रोब्लम नहीं
है. हमारी सिस्टरक स्टेट पंजाब और दूसरे प्रदेश अपने यहां यह उदाहरण कोट
करते हैं कि हरियाणा एक ऐसा प्रदेश है जहां पर बहुत डिवैल्पमैंट हुई है
और शान्ति भी बहुत है. लेकिन ठीक बात को मेरे विरोधी पक्ष के भाई खींचतान
कर कहते हैं और अपने हल्के के लोगों को खुश करने के लिये प्रच आर के तौर
पर बात को बढ़ा चढ़ाकर कहते हैं. अध्यक्ष महोदय, मेरे विरोधी पक्ष के
सदस्यों ने पिछले दो दिन से अखबारों के जरिए इस बात का जहर फैलाया है और
यह दावा किया है कि पुलिस के जितने भी कर्मचारी हटाए गए हैं वे एक जाति
विशेष से सम्बन्ध रखते हैं. अध्यक्ष महोदय, मैं विरोधी पक्ष के भाइयों से
पुलिस कर्मचारियों के मामले में प्रार्थना करूंगा कि यदि आप प्रदेश में
ला एन्ड आर्डर चाहते हैं और शान्ति चाहते हैं तो आपको अपने दिल में भी
शान्ति रखनी पड़ेगी. ऐसे भ्रम की चीज फैलाने पर काबू रखना पड़ेगा. मैं
इनसे यह बात भी कहना चाहता हूं कि प्रदेश में सबसे ज्यादा अशान्ति तो आप
लोग फैलाते हैं. इसलिये मैं आपसे प्रार्थना करता हूं कि आप केवल प्रचार
के तौर पर जनता में इस प्रकार का जहर न फैलाएं और इस प्रकार की स्टेटमैंट
अखबारों में न दें. अध्यक्ष महोदय, ३६३ पुलिस कर्मचारी हटाए गए हैं
जिनमें से १६१ कर्मचारी एक कम्यूनिटी के हैं. बाकी अलग अलग कमयूनिटी के
हैं. (शोर एवं व्यवधान)
