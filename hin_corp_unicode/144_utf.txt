<शोचिअल् श्चिएन्चे><ःइस्टोर्य्><षम्गुलम् घुप्ट भ्हट्नगर्><आर्तच्हिन् ऐउरोपे><१९८८><छोल्लेगे भोओक् ढेपोट्><घ्तलिओर्><७६ टो ८१><२२००><घुप्ट भ्हट्नगर् - आर्तच्हिन् ऐउरोप्>

गणतन्त्र की स्थापना
विधान सभा (ळेगिस्लटिवे आस्सेम्ब्ल्य्)--पहली अक्तुबर १७९१ को राष्ट्रसभा
(णटिओनल् आस्सेम्ब्ल्य्) विसर्जित हो गई और १७९१ के विधान के अनुसार, नई
विधानसभा (ळेगिस्लटिवे आस्सेम्ब्ल्य्) के उद्घाटन हुआ. राष्ट्रसभा के अन्तिम
अधिनियम के फलस्वरूप, उसके सब सदस्य अनुभव शून्य आदर्श-~वादी नवयुवक थे.
७४५ सदस्यों में लगभग १/३ दल के थे और २/३ किसी विशेष राजनीतिक पक्ष से
सम्बन्धित न थे, परन्तु सामान्यत: नये विधान को चलाने और सफल बनाने के
लिए उद्यत थे. उग्र पक्ष के सदस्यों की संख्या १२१ से अधिक न थी. उसमें
से कुछ सदस्य "जकोबें" दल के अनुयायी थे जो अधिकांश में पेरिस नगर के
प्रतिनिधि थे. और शेष "जिरोदिस्त" कहलाते थे. क्योंकि वे बोर्दो
(भोर्डेअउद्) प्रदेश के जिरोंद (घिरोन्डे) जनपद के निर्वाचित कुछ मेधावी
सदस्यों के नेतृत्व को मानते थे.
फ्रांस का नया संविधान अच्छे नक्षत्रों में चालू प्रतीत होता था, क्योंकि
राजा ने अब उसे सहर्ष स्वीकार कर लिया था और जनता भी सन्तुष्ट मालूम होती
थी, परन्तु एक वर्ष के भीतर ही यह संविधान स्थागित कर दिया गया और फ्रांस
एक गणतन्त्रात्मक राज्य बन गया. फ्रेंच क्रांति की सामान्य गति को जानने
के हेतु यह आवश्यक हैं कि हम इस आश्चर्यजनक परिणाम कारणों का विशेष रूप
से अध्ययन करें. उस समय से फ्रांस में एक नवीन गणतन्त्रात्मक परम्परा
चालू हुई जो अनेक बार शिथिल तथा संजीव हुई पर अन्त में फ्रांस के तृतीय
गण-~तन्त्र की स्थापना द्वारा देश के राजनीतिक जीवन में एक स्थायी नवीन
तत्व का जन्म हुआ यही इसका महत्व है.
फ्रांस में गणतन्त्र की स्थापना की परिस्थितियां--
गणतन्त्र की स्थापना के कारण समझने के लिये, १९७१ के संविधान की
त्रुटियों, देश की तत्कालीन परिस्थिति, फ्रेंच क्रांति के प्रति अन्य
योरोपीय देशों की नीति और प्रतिक्रिया तथा विधानसभा के विभिन्न राजनीतिक
दलों और गुटों की नीति को ध्यान में रखने की आवश्यकता है. नये संविधान की
त्रुटियों का दिग्दर्शन अध्याय ४ में कराया जा चुका है. यहां उनकी ओर
संकेत मात्र ही पर्याप्त होगा.
विरोधी परिस्थितियां--१७९१. के संविधान ने रोजगारपेशा और सम्पत्ति-~हीन
व्यक्तियों को वोट का अधिकार नहीं दिया था. किसान और मध्यवर्ग के व्यक्ति
ही निर्वाचन में भाग ले सकते थे. अप्रत्यक्ष रूप से राजा तथा उसके मित्र
और आश्रित भी नए संविधान से अति असंतुष्ट थे. पादरी वर्ग भी उसके विरुद्ध
था, क्योंकि राष्ट्रसभा ने उनकी जायदादें छीन ली थीं और उनके धर्म पर
कुठारा-~घात किया था. कुलीन वर्ग के वे व्यक्ति, जो विदेश भाग गये थे,
उत्तरी सीमा पर जर्मन नगरों (कलोन, मेत्ज आदि) में सेनायें एकत्रित कर
रहे थे और फ्रांस के नवीन संविधान और व्यवस्था को विध्वंस और विदेशी
सरकारों की सहायता से "प्राचीन व्यवस्था" का शीघ्र पुनरार्वतन करने की
धमकियां दे रहे थे. राष्ट्रसभा भी कुलीन वर्ग तथा राजपक्ष के कुछ नेता
बराबर इस नीति पर काम कर रहे थे कि यदि उग्रदल उनकी बात नहीं मानता तो
उन्हें उत्तेजित कर नये संविधान को इतना विकृत कर दिया जावे कि वह चल ही
न सके. रानी मारी आन्ताएने भी अपने भाई आरिट्रया के राजा ल्यूपोल्ड़ और
भतीजे फ्रांन्सिस से बराबर सहायता और रक्षा के लिए याचना कर रही थी.
सारांश यह कि, जैसा ऊपर बतलाया गया है, न ये संविधान के शत्रु अधिक थे और
मित्र तथा रक्षक कम. केवल "वैधानिक" दल (छोन्स्टिटुटिओनलिस्ट्स्) उसका पक्ष
करता था, परन्तु पेरिस और कुछ अन्य नगरों में उसका प्रभाव नाममात्र को था
और इस दल के अनुयायियों को राजनीति के हथकंड़ो का कोई अनुभव भी न था.
विधानसभा में तो वे अधिक संख्या में थे, पर देश में, और विशेषता नगरों
में, उनका पक्ष कमजोर था.
यह भी स्मरणीय है कि १७९१ के संविधान ने अशांति के दमन करने की शक्ति
स्थानीय परिषदो को दे दी थी और केन्द्रीय शासन के पास जन-अनुशासन का तथा
अराजकता को रोकने का कोई साधन ही न था. जैसा हम आगे पढ़ेगे, उग्र दल वाले
इस व्यवस्था का लाभ उठाकर शक्ति-संचय करने में दक्ष साबित हुए. फलत: राजा
और वैज्ञानिक दल बढ़ती हुई उग्रता का दमन करने में असफल रहे.
विरोधी दल--हम देख चुके हैं कि राजा की असफल वारेन यात्रा के पश्चात्
जकोवें दल (झचोबिन्स्) ने गणतन्त्र की आवाज उठाई थी, पर उनका दमन कर दिया
था. इस पक्ष के सहायक अधिकाँशत: पेरिस और अन्य नगरों की वह मतवंचित जनता
थी जिसका उल्लेख पहले हो चुका है. वे कहते थे कि संविधान में जनसत्ता का
प्रतिपादन नहीं हुआ है और क्रांति की गति बढ़ाने की आवश्यकता है, क्योंकि
प्रस्तुत संविधान समृद्ध मध्यवर्ग के हितार्थ बना है. जनता को उससे कोई
लाभ नहीं. वे तथा बहुत से निष्पक्ष अन्य व्यक्ति भी यह समझते थे कि वह
दूषित संविधान, जिसका मुख्य परिचायक विश्वासघाती लुई १६वां हों, कभी
असफल हो ही नहीं सकता था.
पुन: विधान सभा का `जिरोंद' दल सिद्धांतत: नए संविधान का विरोधी था,
रचनात्मक राजनीति से अनविज्ञ, पर समकालीन चिन्तन के विचारों में सर्वथा
रंगे हुए लोग प्राचीन ग्रीस और रोम की गणतन्त्रात्मक व्यवस्था के प्रशंसक
थे. उनके नेता बर्निओं (एर्ग्निअउओ), ब्रिस्सो (भ्रिस्सोट्), रोलाँ (षोलन्ड्)
तथा कन्दोर से (छोन्डोर्चेट्) वापद और तर्कनिपुण व्यक्ति थे, जो किसी भी
विषय की तर्कपूर्ण एवं रोचक विवेचना करने में दक्ष थे. उनकी धारणा थी कि
लोकहित, आत्म-~सम्मान तथा संस्कृति का विकास गणतन्त्र राज्य के अन्तर्गत
ही सम्भव है, अन्यत्र नहीं. उनकी वापटुता विद्वत्ता और स्वार्थहीनता
में तनिक भी संदेह नहीं किया जा सकता. अंग्रेज इतिहासज्ञ आर्ड एक्टन का
मत है कि फ्रेंच क्रांति में कोई दल उनसे बढ़कर स्वतन्त्रता के आदर्श, का
इतना भक्त न था, परन्तु इतना तो मानना ही पड़ेगा कि उनकी नीति फ्रांस की
तत्कालीन दशा के सन्दर्भ में सर्वथा अनुपयुक्त थी. देश अराजकता के कारण
छिन्न-भिन्न हो रहा था, पश्चिमी फ्रांस के लॉ वेन्डे (ळ-एन्डेए) प्रदेश
में विप्लव मचा हुआ था, पेरिस की दशा खराब थी. ऐसी स्थिति में देश की
बड़ी आवश्यकता थी, सृद्दढ़ शासन, शांतिस्थापना और अर्थ-प्रबन्ध १७९१ के
संविधान की त्रुटियां कुछ विलम्ब से भी दूर की जा सकती थी, पर `जिरोंद'
दल के सदस्य मेरे आदर्शवादी थे. अस्तु, वे आरम्भ से ही गण-~तन्त्र की
स्थापना के प्रयास में संलग्न हो गये.
देश की दशा--उपरोक्त पंक्तियों में शासन की दुर्दशा की ओर संकेत किया जा
चुका है. फ्रांस की सेना भी छिन्न-भिन्न हो चुकी थी. बहुत से अनुभवी अफसर
पद त्याग विदेश भाग गये थे. शेष अफसर जो अधिकांश में सैनिकों द्वारा
निर्वाचित हुए थे, सैनिकों पर कुछ अनुशासन न कर सकते थे. उनमें उग्र
विचार फैल चुके थे. केवल दो चार विदेशी सैनिकों की रेजिमेंटों
(षेगिमेन्ट्स्) के अतिरिक्त राजा और उसके मन्त्री सेना के शेष भाग पर कोई
भरोसा न कर सकते थे. करों का एकत्रण, न्याय-प्रशासन, दमन, व्यापार और
उद्योग धन्धे-संक्षेप में शासन की समस्त सामान्य कार्यवाही स्थगित थी.
बेकारी फैल रही थी. वस्तुओं के मूल्य बढ़ गये थे. खाद्यान्न का अभाव था.
ऐसी स्थिति में फ्रांस के राजनितिज्ञ आदर्शवादिता निजी महत्वकांक्षा से
प्रेरित होकर क्रांति को अधिक गतिमान करने पर तत्पर हुये.
फ्रेंच शांति और योरोप--इन आन्तरिक कठिनाइयों के अतिरिक्त, फ्रांस की
नवीन व्यवस्था को अब योरोप के अन्य राज्यों की सशंकता और विरोध का भी
सामना करना पड़ा. आरम्भ में फ्रेंच क्रांति की गति से वे देश प्रसन्न थे.
फ्रांस की बढ़ती हुई निर्बलता के कारण वे निर्द्वन्द हो योरोप में अपनी
स्वार्थ-सिद्धि कर सकते थे. फ्रांस के राजाओं ने अनेक बार महाद्वीपों को
रक्त रंजित किया था. उनका नि:शस्त्र हो जाना शेष योरोप के लिये सुसंवाद
ही था. परन्तु लुई १६वें की असफल यात्रा के पश्चात् के जब उसके प्रति
दुर्व्यवहार हुआ और कुछ दिनों के लिए वह पदच्युत कर दिया गया, तो योरोप
के राजाओं की आँखें खुलीं. पुन: प्रवासी फ्रेंच अमीरों और पादरियों ने
उनके सामने जब अपना रोना रोया तो वे और सतर्क हुये. इन लोगों ने उन्हें
समझाया कि फ्रांस की क्रांति की क्रांतिकारी विचारधारा उनके देशों में भी
फैल रही है और यदि वे फ्रांस में हस्तक्षेप करके इस उद्दण्डता को शांत
तथा `प्राचीन व्यवस्था' का पुननिर्माण न करेंगे तो एक दिन उनकीं भी वही
दशा होगी जो फ्रांस में लुई १६वें की हुई थी. वास्तव में जर्मनी,
पौलैण्ड, बेल्जियम आदि देशों में वहां की जनता फ्रेंच सिद्धांतों से बहुत
प्रभावित हो चुकी थी. यह ठीक ही था कि फ्रांस की नवीन उदार एवं स्वतन्त्र
सामाजिक व्यवस्था शेष योरोप की `प्राचीन' व्यवस्था के सर्वथा प्रतिकूल
थी. दोनों एक साथ मेल खा ही नहीं सकती थी. कभी न कभी उनमें संघर्ष होना
अनिवार्य था. अन्य देशों के जनसाधारण फ्रांस की व्यवस्था किसी मांग कर
रहे थे. इसके अतिरिक्त क्रान्तियुगीन सुधारों के परिणामस्वरूप, कई विषयों
पर फ्रांस और आस्ट्रिया का मतभेद हो गया. कई जर्मन राजाओं के पास एल्सास
प्रदेश (आल्सचे) में जागीरें थीं जिनमें उनके अधिकार और स्वत्व,
वेस्टफेलिया तथा अन्य सन्धियों द्वारा सुरक्षित थे. १४ अगस्त १७८९ वाला
नियम, जिसके द्वारा सामन्तशाही पद्धति (ञेउडलिस्म्) का अन्त कर दिया गया
था, यहां भी लागू किया गया. परन्तु जर्मन राजाओं और उनके संरक्षक सम्राट
ल्यूपोल्ड ने इसका विरोध किया. उनका कहना था कि फ्रांस को इन विदेशी
राजाओं से स्वत्वों को समाप्त करने का अधिकार नहीं है. फ्रांस की
राष्ट्रसभा का यह तर्क था कि वह एक सर्वसत्तासम्पन्न संविधान सभा है और
पुराने राजकीय समझौते के बंधनों से मुक्त हैं. वह जैसे नियम चाहे बना
सकती है, जर्मन स म्राट तथा अन्य राजाओं ने स्वभावत: इस कथन को अस्वीकार
किया और झगड़ा चलता रहा.
प्रवासी फ्रेंच अमीरों के जर्मन नगरों में बस जाने और वहां से क्रांति के
नेताओं तथा उनके कार्यक्रम के विरुद्ध धमकियां देने और उनके दमन के हेतु
योज-~नायें बनाने के कारण इस मतभेद की उग्रता और बढ़ गई. फ्रांस की
राष्ट्र सभा ने जर्मन सम्राट से इस निर्वासित फ्रेंच अमीरों के कुकृत्यों
को रोकने की मांग की, पर वह चुप रहा.
पुन: राष्ट्रसभा ने कैथोलिक चर्च के सर्वोपरि पदाधिकारी पोप की एक जागीर
एविग्नान-(आविग्नोन्)-जो फ्रांस में स्थित थी, अपने राज्यक्षेत्र में मिला
ली थी. वहां की प्रजा की प्रार्थना पर ही ऐसा किया गया था, परन्तु इसका
अर्थ यह हुआ कि किसी प्रदेश की भी विद्रोह या फ्रांसीसियों द्वारा उकसाई
गई प्रजा ऐसी प्रार्थना करके अपने प्रदेश को फ्रांस को दे सकती थी और
फ्रांस के नये शासक उसे ले सकते थे. इसके अतिरिक्त पोप समस्त योरोप के
कैथोलिक धर्मानुयायियों का पूज्यनीय गुरु था. और उसके प्रति यह
दुर्व्यवहार सब कैथोलिक सरकारों को बहुत खटका. वस्तुत: राष्ट्रसभा की
सम्पूर्ण धर्मनीति ही ऐसी थी कि फ्रांस तथा अन्य देशों के कैथोलिक उसके
विरोधी हुए बिना रह ही न सकते थे. (देखिये अध्याय ४) अत: यह विषय भी
योरोप के अन्य देशों और नवस्थापित फ्रांसिसी शासन के बीच झगड़े का एक
कारण बन गया.
योरोप और फ्रांस के बढ़ते हुए वैमनस्य का एक व्यापक परन्तु अप्रत्यक्ष
कारण उस समय की सरकारों की स्वार्थपूर्ण महत्वकांक्षायें भी थीं. ऐसा
अनुमान किया जाता है कि क्रांति के आरम्भ से ही कई देशों के गुप्तचर
पेरिस और अन्य नगरों में क्राँति को उत्तेजित करने में संलग्न थे. फ्रांस
की अराजकता और निर्बलता अन्य देशों की स्वार्थ-सिद्धि के लिये हितकर थी.
इस समय पूर्वी योरोप में रुस पौलैण्ड को पूर्णत: हड़पना चाहता था. प्रशा
भी इस ताक में था कि यदि रुस इस कार्य में अग्रसर हो, तो वह तुरन्त उससे
मिलाकर एक भाग ले ले. आस्ट्रिया भी इस सम्भावित लाभ की ओर से उदासीन न
था. अस्तु, पूर्वी शक्तियां इस समय फ्रांस की ओर से सशंकित होते हुये भी
फ्रांस में कोई हस्तक्षेप करने या लुई को सहायता देने को उद्यत न थीं.
लुई के वारेन से पुनरागमन गमन के पश्चात् केवल प्रशा और आस्ट्रिया के
राजाओं ने मिलकर जर्मनी के पिलनित्ज नगर से यह घोषणा (ढेच्लरटिओन् ओङ्
फिल्ल्निट्ॅ, आउग्. १९७१) की थी कि फ्रांस में जो कुछ हो रहा है वे उससे बहुत
असन्तुष्ट हैं और यदि लुई के साथ ऐसा ही दुर्व्यवहार होता रहा, तो वे
अन्य शक्तियों की सम्पत्ति और सह आ-~यता से उचित कार्यवाही करेंगे. दोनों
शक्तियां स्वयं अभी कुछ करने को तैयार न थीं. क्योंकि पौलैण्ड के प्रति
रूस की नीति से वे बहुत सशंकित थीं. परन्तु रूस की सम्राज्ञी केथरीन,
अपनी स्वार्थ-सिद्धि के हेतु उन्हें फ्रांस के दमन के लिये प्रोत्साहित
करना चाहती थी. वह सोचती थी कि यदि वे राज्य फ्रांस में फँस जावें तो वह
पौलैण्ड में अपना स्वार्थ पूरा कर सकेगी. अत:, जब १७९१ में पौलैण्ड के
राजा ने वहां एक वैधानिक शासन की स्थापना की तो कैथरीन को स्वभावत: यह
सन्देह हुआ कि वहां भी क्रांतिकारी भावनायें फैल चुकी है और यदि उनका दमन
न किया गया तो शीघ्र ही वे समस्त योरोप में फैल जायेंगी. अस्तु, उसने
प्रस्ताव किया कि आस्ट्रिया और प्रशा फ्रांस में क्रांति का दमन करे और
वह स्वयं पौलैण्ड में इस कार्य को करे. सफलता के बाद आस्ट्रिया और फ्रांस
के राज्यक्षेत्र से अपनी सेवा और परिश्रम का पुरस्कार प्राप्त कर लें.
अस्तु, मध्य योरोप के देश फ्रांस में हस्तक्षेप कर उस देश का बँटवारा
करने की योजना बना रहे थे.
अत:, इस समय अनेक परिस्थितियां ऐसी बन गई थीं जिनके कारण नवीन फ्रेंच
संविधान का प्रयोग शांतिपूर्वक नहीं हो सकता था और इस बात की भी सम्भावना
थी कि फ्रांस और जर्मन शक्तियों के बीच युद्ध छिड़ सकता है. १७८९ में
फ्रांस की राष्ट्रसभा ने यह स्पष्ट घोषणा कर दी थी कि वह सब देशों से
मित्रता रखना चाहती है और नवीन फ्रांस सब देशों से मैत्री का व्यवहार
करेगा उसे अन्य राष्ट्रों की कोई जमीन नहीं चाहिये. फ्रांसीसी जनता भी
शांति और मैत्री के पक्ष में थी, परन्तु उग्र दल के नेताओं में फ्रांस की
नवीन स्वतन्त्र शासन-व्यवस्था और क्रांतिकारी सिद्धान्तों के प्रचार की
भावनायें भी जागृत हो गई थीं जिसके कारण युद्ध की सम्भावना अधिक बढ़ती जा
रही थी.
