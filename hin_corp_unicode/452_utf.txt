<शोचिअल् श्चिएन्चे><ऐडुचटिओन्><श्ह्यम्लल् खउस्हिक् ' ख्रिस्ह्न घोपल् भेएजवट्><ठुल्नट्मक् श्हिक्स्ह><१९८९><षज्स्ट्हन् ःइन्डि घ्रन्ट्ह् आचडेम्य्><झइपुर्><२१० टो २१५><२३००><खउस्हिक् ' भेएजवट् - ठुल्नट्मक् श्हिक्स्ह>

तकनीकी एवं व्यावसायिक शिक्षा
पॉलीटेक्निकल शिक्षा
सोवियत रूस में श्रम और पॉलीटेक्निकल प्रशिक्षण दिया जाता है. यह
प्रशिक्षण व्यावसायिक शिक्षा से भिन्न है. इस प्रशिक्षण द्वारा छात्रों
को आधुनिक औद्योगिक और कृषि-उत्पादन की महत्त्वपूर्ण शाखाओं से परिचित
कराया जाता है.
मार्क्स ने कहा था, "शिक्षा का हमारे लिए अर्थ है--(१) बौद्धिक विकास,
(२) शारीरिक विकास तथा (३) पॉलीटेक्निकल शिक्षा, जो उत्पादन-प्रक्रिया के
सामान्य वैज्ञानिक सिद्धान्तों का ज्ञान देगी और साथ-साथ बालकों तथा
युवकों को उत्पादन की प्रत्येक शाखा के साधारण उपकरणों से परिचित
कराएगी." यह प्रशिक्षण शिक्षा-व्यवस्था और शिक्षा देने का तरीका दोनों ही
है. शिक्षा-विधि के रूप में बच्चों को कुशल तथा चतुर मजदूर बनाने का
कार्य किया जाता है जो प्रत्येक दृष्टि से लाभदायक होते हैं.
शिक्षा-व्यवस्था के रूप में इस प्रशिक्षण द्वारा जीवन तथा स्कूल दोनों
में परस्पर सम्बन्ध स्थापित किया जाता है.
लेनिन का विचार था, "मानव-रचित ज्ञान की सारी सम्पत्ति पर अधिकार प्राप्त
करके ही कोई साम्यवादी बन सकता है." इस मानवीय ज्ञान और भौतिक वातावरण के
भाग हैं--यन्त्र तथा समाज. इसलिए विज्ञान के प्रत्येक क्षेत्र में
अधि-~कार करना और जीवन तथा विज्ञान में सम्बन्ध स्थापित करना रूसी युवकों
का कार्य है. इस उद्देश्य के कारण रूस में प्रत्येक स्तर पर विज्ञान,
कल-पुर्जे, वातावरण तथा सामूहिक फार्म आदि के कार्यों से परिचित कराना
आवश्यक है.
अक्टूबर-क्रान्ति के बाद लेनिन नें पॉलीटेक्निकल प्रशिक्षण के सिद्धान्त
पर बल दिया. बड़े पैमाने पर लोगों को पॉलीटेक्निकल प्रशिक्षण देना, जिससे
उनका दृष्टिकोण बदल जाए तथा वे अपने अर्जित ज्ञान को काम में ला सकें--यह
शिक्षा का प्रथम काम होना चाहिए. सन् १९३६ तक इस विचारधारा के अनुसार
स्कूलों में अच्छे उपकरणों, मशीनों आदि के द्वारा हाथ से काम पर बल दिया
जाने लगा. वैज्ञानिक प्रगति के कारण इस कार्य में शिथिलता आ गई और अब
पॉलीटेक्निकल शिक्षा के स्थान पर विज्ञान की शिक्षा को अधिक महत्त्व दिया
जाने लगा.
सन् १९५५-५६ में पुन: पॉलीटेक्निकल प्रशिक्षण पर बल दिया जाने लगा. सन्
१९५५-५६ के नये स्कूली वर्ष से सोवियत स्कूलों में नया पाठ्यक्रम चालू
किया गया. इस पाठ्यक्रम में सामाजिक ज्ञान को दिये जाने वाले घण्टों में
कुछ कमी की गई. भौतिक और रसायन विज्ञान के अध्ययन को अधिक समय दिया गया.
व्याव-~हारिक और प्रयोगशालाओं में किये जाने वाले कार्यों के घण्टे बढ़ा
दिये गये. नये पाठ्यक्रम में कक्षा १ से ४ तक हस्त-श्रम के पाठ, कक्षा ५
से ७ तक के छात्रों के लिए स्कूल के अनुभव, भूमि-खण्डों एवं वर्कशॉपों
में व्यावहारिक कार्य तथा कक्षा ८ से १० तक के छात्रों के लिए
इंजीनियरिंग, कृषि तथा यांत्रिक विज्ञान का व्यावहारिक ज्ञान प्राप्त
करना शामिल है.
इस प्रकार हम देखते हैं कि छात्रों को व्यावहारिक तथा उपयोगी काम सिखाने
पर बल दिया जाता है. उनका विश्वास है कि यदि नागरिक विज्ञान के कार्य तथा
उपयोग से परिचित ही न होंगे तो आगे वे उसका प्रयोग जीवन में किस प्रकार
करेंगे. मास्कों का स्कूल नं. ५४५ शिक्षाशात्र का प्रयोगात्मक स्कूल है.
वहाँ पॉलीटेक्निकलाइजेशन एक अनुसन्धान का विषय है. वहाँ पर इन्जन के
भीतरी काम का ज्ञान कराया जाता है तथा विद्युत-इंजन के तीन प्रकार के
रूपों से परिचित कराया जाता है. वहाँ पर तीन-चौथाई काम स्कूल की कर्मशाला
में ही होता है. सोवियत संघ में इस प्रकार की तीन अकादमियाँ है. यहाँ पर
उच्च पॉलीटेक्निकल शिक्षा दी जाती है. अध्यापक-प्रशिक्षण काल में
विद्यार्थी पॉलीटेक्निकल शिक्षा के सिद्धान्त तथा व्यवहारिक रूप में विषय
पढ़ते हैं तथा स्वयं काम सीखते हैं. इस प्रकार की शिक्षा द्वारा स्कूल
तथा प्रशिक्षण का सम्बन्ध स्थापित किया जाता है.
सोवियत संघ के शिक्षा शास्त्री इस बात में विश्वास करते हैं कि जीवन और
स्कूल में अन्तर नहीं होना चाहिए. परिवर्तित जीवन के अनुसार स्कूल में
अवश्य परिवर्तन होना चाहिए, ताकि वहाँ के छात्र जीवन में, समाज में तथा
विश्व में अपना स्थान बना सकें. कुशल कारीगर ही आज के विश्व में योग्य
नागरिक हो सकते हैं.
प्रारम्भिक व्यावसायिक शिक्षा
सोवियत संघ में क्रान्ति से पूर्व सन् १९२० में तरुण श्रमिकों के लिए
औद्यो-~गिक स्कूल खोले गये. सन् १९२६ में राष्ट्रीय आर्थिक व्यवस्था के
लिए व्यावसायिक शिल्पिक स्कूल खोले गये. इन विद्यालयों में छात्रों को १४
वर्ष की आयु में दाखिल किया जाता था तथा ३-४ वर्ष की अवधि का प्रशिक्षण
दिया जाता था. सर्वव्यापी शिक्षा के कारण इस प्रशिक्षण की अवधि घटाकर ७
से ९ माह कर देनी पड़ी. कारखाना-स्कूलों की संख्या १९२० से १९३९ तक खूब
बढ़ी.
उद्योग तथा कृषि-कार्यो की विशेष प्रगति के कारण सोवियत संघ में
श्रम-~शक्ति कम हो गई. इसलिए २ अक्टूबर, १९४० को सोवियत के प्रधान-मण्डल
ने कुशल श्रमिकों को दो वर्ष का प्रशिक्षण देने के लिए व्यावसायिक
स्कूलों की स्थापना की आज्ञा दी. इस प्रशिक्षण में लोहे और धातु के
मजदूर, रासायनिक, खान में काम करने वाले, संचार विशेषज्ञ, समुद्र और नदी
परिवहन में काम करने वाले तथा अन्य जटिल व्यवसायों से सम्बन्धित लोग थे.
कुशल रेलवे के श्रमिकों के प्रशिक्षण के लिए २ वर्षीय रेल्वे स्कूल और ६
माह की अवधि के कारखाना-स्कूलों की स्थापना की गई.
इस व्यवस्था की देखभाल का काम श्रमशक्ति-संचय मंत्रालय को सौंपा गया, जो
सन् १९५३ में सोवियत सांस्कृतिक मंत्रालय में मिला दिया गया.
व्यावसायिक और रेल्वे स्कूलों में १४-१५ वर्ष तथा खानों, कृषि-यन्त्रीकरण
तथा कारखाना-स्कूलों में १६-१८ वर्ष के तरुणों को प्रवेश दिया जाता है.
सभी प्रारम्भिक स्कूलों में प्रशिक्षण नि:शुल्क होता है. श्रमिकों को
आवश्यकता होने पर खाने-पीने और रहने की मुक्त सुविधा दी जाती है. इन
व्यावसायिक स्कूलों में उत्पादन और औद्योगिक विषय शामिल होते हैं, जो कुल
समय का तीन-चौथाई भाग ले लेते हैं और बचा हुआ समय सामान्य शिल्पिक विषयों
और सामान्य शिक्षा को दिया जाता है. स्कूल में ६-७ घण्टे अध्यापन -कार्य
होता है, जिसमें से २ घण्टे व्यावसायिक प्रशिक्षण में लगाये जाते हैं.
उत्पादन का प्रशिक्षण आधुनिक यांत्रिक साज-सज्जा से पूर्ण वर्कशापों में
कराया जाता है. इन स्कूलों में भी सांस्कृतिक कार्यक्रमों को महत्त्व
दिया जाता है तथा छात्रों की रुचि व उनकी कलात्मक प्रवृत्तियों के विकास
के लिए विशेष ध्यान दिया जाता है.
सन् १९५४ में श्रमशक्ति-संचय प्रणाली के लिए नये ढंग के टेक्निकल स्कूल
खोले गये, जहाँ प्रशिक्षण की अवधि २ वर्ष रखी गई. इन स्कूलों में भी
नि:शुल्क शिक्षा दी जाती है. इन टेक्निकल स्कूलों में मैधावी छात्र यदि
चाहे तो संध्या-~कालीन और पत्राचार में उच्च संस्थानों में परीक्षा में
सफल होकर बिना प्रति-~योगिता प्रवेश पा सकते हैं. इन श्रमशक्ति-संचय
विद्यालयों में यन्त्र-विशेषज्ञों को प्रशिक्षण दिया जाता है, जो
राष्ट्रीय आर्थिक व्यवस्था की आवश्यकताओं की पूर्ति करते हैं.
माध्यमिक व्यवसायिक शिक्षा
माध्यमिक व्यावसायिक प्रशिक्षण विशेष प्रकार के माध्यमिक स्कूलों द्वारा
दिया जाता है. इन स्कूलों के स्नातक मध्यम श्रेणी के विशेषज्ञ होते
हैं.इन विद्यालयों में उद्योगों, परिवहन, कृषि, दवाइओं, डॉक्टरों के
सहायकों तथा प्राथमिक अध्यापकों आदि को प्रशिक्षण दिया जाता है. नाटक,
संगीत और कला आदि के लिए भी माध्यमिक विद्यालय होते हैं.
इन स्कूलों में सप्तवर्षीय शिक्षा प्राप्त १४ से ३० वर्ष की आयु के
छात्रों को प्रवेश दिया जाता है. प्रवेश पाने के लिए छात्र को
प्रवेश-परीक्षा पास करनी होती है. इन विद्यालयों का प्रशिक्षणकाल ३ या ४
वर्ष होता है. इन विद्यालयों में छात्रों को अपने विशिष्ट विषयों के
साथ-साथ साहित्य गणित, भौतिक तथा रसायन शास्त्र, इतिहास, भूगोल एवं
जीवशास्त्र विषयों की शिक्षा भी दी जाती है. व्यावहारिक शिक्षण पर बल
देते हुए भी छात्र अन्य माध्यमिक विद्यालयों के समान ही शिक्षा प्राप्त
करता है.
इन विद्यालयों में प्रारम्भिक शिक्षा-संस्थाओं से अधिक उच्चस्तरीय कार्य
सिखाया जाता है. पढ़ाई समाप्त करने के बाद डिप्लोमा प्राप्त करने के लिए
छात्र को परीक्षा पास करनी होती है. माध्यमिक व्यावसायिक स्कूलों के
स्नातक तीन वर्ष तक अपनी विशिष्टताओं में काम करने के बाद उच्च
विद्यालयों में प्रवेश पा सकते हैं. मेधावी छात्र उच्च अंक प्राप्त करने
के कारण सीधे उच्च शिक्षा प्राप्त करने जा सकते हैं. सामान्य प्रगति करने
वाले सभी छात्रों को छात्रवृत्तियांॅ मिलती हैं.
पिछले वर्षों में नये प्रकार के टेक्निकल स्कूलों की स्थापना की गई है.
इनमें सामान्य माध्यमिक स्कूलों के स्नातकों को लिया जाता है और इनका
प्रशिक्षणकाल भी कम है. इन स्कूलों का पाठ्यक्रम मुख्यत: विशिष्ट विषयों
पर आधारित होता है, जिनका आवश्यक व्यावसायिक प्रशिक्षण स्कूलों तथा
उत्पादन-अभ्यास उद्योग में किया जाता है.
इन सोवियत माध्यमिक विद्यालयों अर्थात् टेक्निकल का नियन्त्रण
सांस्कृ-~तिक मन्त्रालय के अधीन है. इन विद्यालयों के लिए धन आदि की
व्यवस्था, जिन-~जिन उद्योगों के लिए विशेषज्ञों के प्रशिक्षण की व्यवस्था
होती है, उन-उन मन्त्रालयों द्वारा की जाती है. सोवियत रूस की इन
व्यावसायिक संस्थाओं की विशेषता बताते हुए मेदिनसकी ने लिखा है कि जहाँ
पूँजीवादी देशों में धनिकों के बच्चों को ही उच्च प्रशिक्षण मिल सकता है,
वहाँ रूस में यह प्रशिक्षण सर्वसाधारण के लिए उपलब्ध है. उन देशों में
छात्र प्राथमिक शिक्षा प्राप्त करने के बाद इन प्रशिक्षण-विद्यालयों में
प्रवेश लेते हैं और उनको अपनी शिक्षा को बढ़ाने का अवसर नहीं मिलता, पर
रूस में व्यावसायिक प्रशिक्षण के साथ-साथ सामान्य शिक्षा भी दी जाती है
और मेधावी छात्रों के लिए उच्च शिक्षा के द्वार सदा खुले रहते हैं. उच्च
व्यावसायिक शिक्षा
सोवियत संघ में विशिष्ट शिक्षा के लिए उच्च शिक्षा के विशेष संस्थान हैं.
टेक्निकल इन्स्टीट्यूट, कृषि-संस्थान, कला-संस्थान, शिक्षाशास्त्र,
अर्थ-~शास्त्र-संस्थान, विधि-संस्थान, कला-संस्थान तथ शारीरिक
शिक्षा-संस्थान आदि संस्थाओं में छात्रों को उच्च व्यावसायिक शिक्षा
प्रदान की जाती है. सोवियत संघ में टेक्निकल इन्स्टीट्यूट प्राय: दो
प्रकार के होते हैं. एक पॉलीटेक्निकल इन्स्टीट्यूट होते हैं, जिनमें अनेक
फैकल्टियाँ होती हैं और इनमें विभिन्न विषयों की तकनीकी शिक्षा प्रदान की
जाती है. दूसरे प्रकार के टेक्निकल इन्स्टीट्यूट को ब्रांच टेक्निकल
स्कूल कहते हैं. इस प्रकार के स्कूल में एक विशेष उद्योग की शिक्षा दी
जाती है. इन उच्च शिक्षा-संस्थानों में सैद्धान्तिक और व्यावहारिक दोनों
प्रकार की शिक्षा दी जाती है. कृषि-संस्थानों में कृषि की सभी शाखाओं से
सम्बन्धित उच्च शिक्षा दी जाती है. चिकित्सा सम्बन्धी संस्थानों में छह
वर्ष तक उच्च शिक्षा दी जाती है. इस प्रकर हम देखते हैं कि सोवियत रूस
में अलग-अलग प्रकार के संस्थानों द्वारा विभिन्न विषयों में उच्च शिक्षा
दी जाती है.
सोवियत रूस में प्रौढ़ शिक्षा
लेनिन ने कहा है--"अपढ़ व्यक्ति राजनीति के बाहर है उसे पहले वर्णमाला
पढ़ाई जानी चाहिए." इसी आधार पर सोवियत संघ में प्रौढ़-शिक्षा का प्रमुख
उद्देश्य निरक्षरता-निवारण और साम्यवादी विचारों का प्रसार रखा गया. सन्
१८९० की जनगणना के अनुसार रूस में २४ प्रतिशत लोग साक्षर थे. स्त्रियों
की निरक्षरता पुरुषों से तीन गुणा अधिक थी. क्रांति के बाद
निरक्षरता-निर्मूलन के जो कार्यक्रम चलाए गए, उनकी व्यापकता और सफलता के
कारण ९ से ४९ वर्ष की आयु के लगभग शत-प्रतिशत लोग साक्षर हो गये हैं.
सोवियत संघ को प्रौढ़-शिक्षा में यह सफलता इसलिए प्राप्त हुई कि
निरक्ष-~रता-उन्मूलन-कार्यक्रम में प्रत्येक श्रेणी के छात्र एवं
व्यावसायिक स्त्री-पुरुष सभी ने भाग लिया. इस कार्य को सम्पन्न करने के
लिए सन १९१९ में गृहयुद्ध के समय लाल सेना में शिक्षा अनिवार्य कर दी गई.
सन् १९२० में एक असाधारण आयोग बनाया गया, जो निरक्षरता-उन्मूलन-कार्य का
पर्यवेक्षण करता था. सन् १९२३ में "निरक्षरता का अन्त" नामक स्वैच्छिक
सभा का गठन किया गया, इस सभा ने राजनीतिक तथा अन्य शिक्षा सम्बन्धी
प्रचार किया. सन् १९३२-३३ में निरक्षरता-~विरोधी सभी स्कूलों में समान
पाठ्यक्रम लागू किया गया. रूसी या मातृभाषा के लिए २०० घण्टे और गणित की
पढ़ाई के लिए ३० घण्टे दिये गये. सन् १९२९ से १९३२ के बीच निरक्षरता का
उन्मूलन करने वाले स्कूलों में ३ करोड़ २० लाख लोग शिक्षा प्राप्त कर रहे
थे. सन् १९३२ में ग्रामीण क्षेत्रों में १ करोड़ १६ लाख से अधिक लोग
स्कूलों में जा रहे थे. सन् १९२० से ३९ तक निरक्षरों के स्कूलों में लगभग
५ करोड़ और अर्द्ध-साक्षरों के स्कूलों में लगभग ३ करोड़ लोगों को पढ़ाया
गया.
भ्रमणशील पुस्तकालय, पुस्तक-वाहनों, श्रमिकों, सामूहिक कृषकों और
कार्यालय-कर्मचारियों ने साक्षरता-आन्दोलन में हार्दिक सहयोग दिया.
द्वितीय विश्व युद्ध के समय कुछ पत्राचार-विद्यालय बन्द कर दिये गये थे,
पर सन् १९४४ में प्रौढ़-~शिक्षा मंत्रालय द्वारा आदेश जारी कर प्रत्येक
इलाके में इनकी स्थापना की गई.
सोवियत रूस में प्रौढ़-शिक्षा की इस सफलता का कारण वहाँ के विभिन्न
कार्यक्रम है जो समस्त देश में सफलतापूर्वक क्रियान्वित किये गये हैं.
प्रौढ़-शिक्षा के प्रमुख कार्यक्रम निम्नलिखित हैं--
प्रौढ़ प्राथमिक विद्यालय
ग्रामीण क्षेत्रों में प्रौढ़ प्राथमिक विद्यालय खोलकर ऐसे कार्यक्रम
निश्चित किये गये हैं, जैसे प्राथमिक विद्यालयों में किये जाते हैं.
प्रौढ़ों के लिए ये विद्यालय संध्या के समय लगते हैं और सप्ताह में केवल
४ दिन इनमें पढ़ाई होती है. पत्राचार द्वारा शिक्षा
जो लोग प्रौढ़ प्राथमिक एवं माध्यमिक शालाओं से दूर रहते हैं, और इन
स्कूलों में जाकर शिक्षा प्राप्त करने में असमर्थ रहते हैं, उनके लिए
पत्राचार-शिक्षा की व्यवस्था की गई है. इस प्रकार शिक्षा देने वाली
स्कूलें कोरस्पोन्डेन्स स्कूल्स कहलाती हैं. इन स्कूलों के अध्यापक
समय-समय पर प्रौढ़ों से सम्बन्ध बनाये रखने के लिए उनके घर पर भी
आते-जाते रहते हैं. व्यक्ति अपनी कठिनाइयों को दूर करने के लिए अध्यापकों
से परामर्श कर सकता है. प्रौढ़-शिक्षा विभाग इस पत्राचार पाठ्यक्रमों को
तैयार करता है, उनके संचालन की गोष्ठियाँ आयोजित करता है और शिक्षण
विधियों का निश्चय करता है.
रूस के प्रत्येक जिले में एक परामर्शदाता केन्द्र की स्थापना की गई है.
इन केन्द्रों द्वारा पत्र-व्यवहार से शिक्षा प्राप्त करने वाले प्रौढ़ों
को आवश्यक सलाह दी जाती है. परामर्श-केन्द्रों और कोरस्पोन्डेन्स स्कूलों
में घनिष्ठ सम्बन्ध बनाये रखने के लिए समय-समय पर गोष्ठियाँ होती रहती
हैं. कोरस्पोन्डेन्स स्कूल परामर्श-केन्द्रों और छात्रों को आवश्यक
पुस्तकें भी देते रहते हैं. केन्द्र केवल परामर्श देता है, सारे
कार्यक्रम का नियम स्कूलों द्वारा किया जाता है. सारे देश में
पत्राचार-पाठ्यक्रमों द्वारा प्रौढ़-शिक्षा की अच्छी व्यवस्था है. रूस के
लगभग सभी विश्वविद्यालय और उच्च शिक्षण-संस्थाएंॅ रात्रिकालीन शिक्षा और
पत्राचार-शिक्षा की व्यवस्था रखते हैं.
प्रौढ़ माध्यमिक विद्यालय
पत्राचार विद्यालयों से भिन्न लगभग १० हजार प्रौढ़ माध्यमिक विद्यालय
सारे सोवियत रूस में फैले हुए हैं. इन माध्यमिक विद्यालयों में
अध्ययन-कक्षों, पुस्तकालयों और प्रयोगशालाओं के लिए विशेष प्रबन्ध हैं.
पुस्तकालय और वाचना-~लय दिन भर खुला रहता है, जिसमें एक अध्यापक डूयूटी
पर रहता है.
