<शोचिअल् श्चिएन्चे><षेलिगिओन्><ंउरट्टिब्><शहिड् बुक्हरि श्हरिङ्><१९७९><णज् फुब्लिस्हिन्ग् ःओमे><ढेल्हि><१९८ टो २०५><२९००><ंउरट्टिब् - शहिड् बुक्हरि श्हरिङ्>

 ७२४. हजरत इब्ने उमर रजि. फ़र्माते हैं कि अल्लाह के रसूल सल्ल. बालों
को गोंद से जमाए हुए थे और उस वक्त आप एहराम बांधते थे.
७२५. हज़रत इब्ने उमर रज़ि. फ़र्माते हैं कि अल्लाह के रसूल सल्ल. ने
हमेशा मस्जिद (ज़ुलहुलैफ़ा से) एहराम बांधा.
७२६. हजरत इब्ने अब्बास रज़ि. फ्रमाते हैं कि (एक बार) हज़रत उसामा रज़ि.
अरफ़ा के मक़ाम से मुज़दफ़ा तक अल्लाह के रसूल सल्ल. के पीछे (ऊंटनी पर)
सवार रहे, उस के बाद मुज़दलफ़ा से मिना तक फ़ज़ल सवार रहे और दोनों ने
(ही) कहा कि आखिरी पत्थर फेंकने तक हुजूर सल्ल. बराबर लब्बैक कहते रहे.
७२७. हज़रत इब्ने अब्बास रज़ि. कहते हैं कि जब रसूलूल्लाह सल्ल. कंघी कर
चुके, तेल डाल चुके और आपने और सहाबा ने तहबंद और चादरें पहन लीं, तो आप
मदीना से तशरीफ़ ले चले और जाफ़रानी रंग की चादर के सिवा जिस का रंग छूट
कर बदन को लगता है और किसी तरह के तहबंद या चादर पहनने से मना नहीं
फ़र्माया, सुबह को ऊंटनी पर सवार होकर जुलहुलैफ़ा के मक़ाम से जाग कर
पहुंचे, वहां पहुंच कर आपने और सहाबा रजि. ने सीधे खड़े होकर एहराम बांधा
और (कुर्बानी के) जानवरों के गले में क़लावा (पट्टा) लटकाया (यह ताक़िया
२५ जीक़ादा का है,) फिर ज़िलहिज्जा की चार रातें गुज़ारने के बाद मक्का
में पहुंचे, बैतुल्लाह का तवाफ़ किया, सफ़ा व मरवह के दर्मि-~यान सई की
और चूंकि जानवरों के क़लावे बांध कर ले गए थे, इस लिए एहराम खोल दिया, इस
के बाद हुजों के पास ऊपरी मक्का में आराम फ़र्माया. उस वक्त आप एहराम
बांध चुके थे, अव्वल तवाफ़ करने के बाद, आप फिर काबा के पास नहीं गए. जब
आप अरफ़ा से वापस हुए, तो असहाब रजि. को हुक्म दिया कि जिस शख्स के पास
कुर्बानी का जानवर न हो ओर पहले से उसने क़लावा न बांध दिया हो, जाकर
खाना-ए-कावा का तवाफ़ करे, सफ़ा व मरवह के दर्मियान सई करे, फिर सर के
बाल तक-~रवा कर एहरम खोल दे, अगर बीबी के साथ हो, तो बीबी से मुक़ारबत और
खुश्बू लगाना और कपड़े पहनना उस के लिए हलाल है.
७२८. हज़रत अब्दुल्लाह बिन उमर रजि. फ़र्माते हैं कि अल्लाह के रसूल
सल्ल. इस तरह लब्बैक कहते थे--लब्बैक अल्लाहुम-म लब्बैक लब्बैक ला शरी-क
ल-क इन्नल हम-द वन्नेम-त ल-क बल्मुल-क ला शरी-क ल-क.
७२९. हज़रत अनस रजि. का बयान है कि हमने अल्लाह के रसूल सल्ल. के साथ
मदीना में जुहर की चार रकतें पढ़ी, फिर जुलहुलैफ़ा में (पहुंच कर) अस्र
की दो रकतें पढ़ीं. रात को आप वहीं रहे. सुबह को सवार होकर बेदा नामी
जगह पर आए. (यहां पहुंच कर) आपने खुदा की हम्द पड़ी, सुब्बहानल्लाह,
अल्लाहु अक्बर कहा और हज व उमरा का एहराम बांधा. (जब) हम तवाफ़ व सई
वगैरह से फ़ारिग होकर आए, तो आपने लोगों को एहराम खोल देने का हुक्म
दिया, लोगों ने एहराम खोल दिया, फिर ज़िलहिज्जा की सात तारीख को हज का
एहराम बांधा, रावी का बयान है कि हुज़ूर सल्ल. ने बहुत से जानवर अपने
मुबारक हाथ से ज़िह किए. चुनांचे मदीने में करे रंग के दो मेंढे
जिह किए थे.
७३०. हज़रत इब्ने उमर रजि. जुलहुलैफ़ा से लब्बैक शुरू करते थे और हरम में
पहुंच कर लब्बैक खत्म करते थे, तुवा के पास पहुंच कर रात गुजारते थे,
सुबह की नजाम पढ़ने के बाद वहीं गुस्ल करते थे कि अल्लाह के रसूल सल्ल.
ने ऐसे ही किया था.
७३१. हजरत इब्ने अब्बास रजि. कहते हैं कि अल्लाह के रसूल सल्ल. ने (एक
बार) इर्शाद फ़र्माया, गोया मेरी नज़रों के सामने हैं, मूसा अलै. वादी
में दाखिल हो रहे हैं और लब्बैक पढ़ रहे हैं.
७३२. हजरत अबूमूसा अशअंरी रजि. कहते हैं कि हज़रत मुहम्मद रसूलुल्लाह
सल्ल, ने मुझे यमन की तरफ़ अपनी क़ौम के पास भेजा था, मैं वापस आया तो
आपने बहा नामी जगह में मुझ से फ़र्माया, किस चीज़ का एहराम बांधा है?
मैंने अर्ज किया, जिस चीज़ का हज़रत मुहम्मद रसूलुल्लाह सल्ल. ने बांधा
है, फ़र्माया, तेरे साथ हुदी (कुर्बानी का जान-~वर) भी है? मैंने अर्ज़
किया, नहीं, आपने मुझे हुक्म दिया (कि तवाफ़ कर के सफ़ा व मरवह के
दर्मियान) सई करूं, मैंने काबे का तवाफ़ कर के सफ़ा व मरवह का चक्कर
लगाया, फिर आपने एहराम खोल देने का हुक्म दिया. मैंने ऐहराम खोल दिया और
अपने घर वालों में से एक औरत के पास आया, उसने मेरे बालों में कंघी की या
सर धोया, जब हज़रत उमर रजि. आए (यानी उन की खिलाफ़त का दौर आया) तो
फ़र्माने लगे, अगर हम अल्लाह की किताब पर अमल करते हैं तो हम को सिर्फ़
उमरा कर के बगैर हज के एहराम न खोल देना चाहिए, क्योंकि अल्लाह तआला
हुक्म देता है `व अतिम्मुल हज-ज वलुमर-तलिल्लाह' कि हज और उमरा को पूरा
करो और अगर हम सुन्नत नबवी पर अमल करें, तब भी बिना कुर्बानी किए (एहराम
न खोलना चाहिए,) क्योंकि आप कुर्बानी करने के बाद एहराम खोलते थे.
७३३. उम्मुल मोमिनीन हज़रत आइशा रजि. फर्माती हैं कि हज के दिनों में
हज़रत मुहम्मद रसूलुल्लाह सल्ल. के साथ हम रात को चले, सर्फ़ के मकान में
(पहुंच कर ) आराम फ़र्माया, हुज़ूर सल्ल. सहाबा रज़ि. के पास तशरीफ़ ले
गए और उन से फ़र्माया, जिस के पास हुदी न हो और उमरा करना चाहे, तो कर ले
और जिस के पास हुदी हो वह ऐसा न करे. चुनांचे कुछ सहाबियों ने उमरा किया,
कुछ ने नहीं किया. अक्सर को चूंकि हुदी लाने की ताक़त थी, (यानी मालदार
थे) और उन के पास कुर्बानी का जानवर मौजूद था, इस लिए उमरा न कर सके.
७३४. हज़रत आइशा रज़ि. फ़र्माती हैं कि हम सिर्फ हज करने का ख्याल लेकर
हुजूर सल्ल. के साथ चले. (मक्का) पहुंच कर हमने काबे का तवाफ़ किया,
हुजूर सल्ल. ने हुक्म दिया कि जिस के पास हुदी न हो, वह एहराम खोल दे.
चुनांचे, जो लोग हुदी नहीं ले गए थे, उन्होंने भी एहराम खोल दिया, हज़रत
सफ़िया रज़ि. बोलीं, मेरा ख्याल है कि मेरी वजह से लोगों को रुक जाना
पड़ेगा. आपने फ़र्माया, अक़रा हलक़ा (मूंडी काटी) क्या तूने दसवीं तारीख
का तवाफ़ नहीं किया? उन्हों ने अर्ज किया, कर तो चुकी हूं. फ़र्माया कुछ
हरज नहीं है, चली चल.
७३५. हज़रत आइशा रज़ि. की दूसरी रिवायत में है कि हम विदाई हज के साल
अल्लाह के रसूल सल्ल. के साथ चले. हम में से कुछ ने उमरा का एहराम किया
था, कुछ ने हज का, कुछ ने हज व उमरा दोनों का, रसूलुल्लाह सल्ल. ने हज का
एहराम बांधा था, जिन्होंने सिर्फ़ हज या हज व उमरा दोनों का एहराम किया
था उन्हों ने दस तारीख से पहले एहराम नहीं खोला.
७३६. हज़रत उस्मान रज़ि.(लोगों को) `मत अतुल हज' (हज व उमरा इकट्ठा करने)
से मना करते थे, हज़रत अली रज़ि. ने जब यह देखा तो हज व उमरा (दोनों, साथ
एहराम बांधा) और कहा, (लब्बैक लि उमर-त वल हज्ज, फिर फ़र्माया, हज़रत
मुहम्मद रसूलुल्लाह सल्ल. की सुन्नत को किसी के कहने से नहीं छोडूगां.
७३७. हज़रत इब्ने अब्बास रज़ि कहते हैं कि लोग जाहिलियत. के जमाने में)
ख्याल करते थे कि हज के महीनों में उमरा करना सब से बड़ा गुनाह है और कहा
करते थे कि जब जख्म (जो बोझ उठाने की वजह से) ऊंट की पीठ पर हो गया हो,
अच्छा हो जाए, निशान मिट जाएं, सफ़र का माह गुज़र जाए, तो उमरा करने वाले
के लिए उमरा करना हलाल है, चुनांचे जब चार तारीख़ को सुबह के वक्त हुजूर
सल्ल. हज का एहराम बांध कर तशरीफ़ लाए और दूसरे सहाबा रज़ि. ने भी हज का
एहराम बांधा, तो हुजूर सल्ल. ने सहाबा रज़ि.को हुक्म दिया कि उमरा का
एह-~राम करो, लोगों को यह बात बोझ मालूम हुई, इस लिए अर्ज़ करने लगे,
मिना हलाल है (हज या उमरा?) फ़र्माया सब कुछ हलाल है.
७३८. हज़रत उम्मुल मोमिनीन हफ़्सा रज़ि. फर्माती हैं, मैंने अर्ज किया, ऐ
अल्लाह के रसूल सल्ल. ! यह क्या बात है कि उमरा करने के बाद लोगों ने
एहराम खोल दिया और आपने नहीं खोला? फ़र्माया, मैंने हुदी के कलावा बांधा
है और सर में गोंद लगा हुआ है. मैं ज़िह करने के बाद एहराम खोलूगां.
७३९. हज़रत इब्ने अब्बास रज़ि से एक शख्स ने तमत्तोअ हज के बारे में पूछा
और कहा, लोग मुझे इस से मना करते हैं. आपने उस को तमत्तोअ करने का हुक्म
दिया. उस शख्स ने कहा कि मैंने ख्वाब में देखा है कि एक शख्स कह रहा है,
हज भी मक़बूल है और उमरा भी. इब्ने अब्बास रज़ि ने फ़र्माया , हुजूर
सल्ल. की यही सुन्नत है.
७४०. हज़रत जाबिर बिन अब्दुल्लाह रज़ि. कहते हैं, जिस दिन अल्लाह के रसूल
सल्ल. अपने साथ हुदी का जानवर लेकर गए थे, तो मैंने हुजूर सल्ल. के साथ
हज (का एहराम) किया और लोगों ने हज इफ़राद के एहराम बांधे थे. आपने उनको
हुक्म दिया कि काबे का तवाफ़ और सफ़ा व मरवा की सई कर के खोल दो और बाल
कतरवा कर ठहरे रहो. ७ ज़िलहिज्जा को एहराम हज के लिए बांधो और जिस नीयत
से तुम आए हो, उस को बदल कर तमत्तोअ कर लो, लोगों ने अर्ज किया, हम
तमत्तोअ किस तरह कर सकते हैं? हमने तो सिर्फ़ हज की नीयत की है.
फ़र्माया, मैं जो कुछ तुम को हुक्म दूं वह करो, मैं भी अगर हुदी न लाता
तो जो हुक्म तुम को दिया है वही मैं भी करता, मेरे साथ कोई महरम उस वक्त
तक एहराम नहीं खोल सकता, जब तक हुदी को ठिकाने न लगा दे. लोगों ने हुक्म
की तामील की.
७४१. हज़रत इम्रान रज़ि. कहते हैं, कि क़ुरआन नाजिख हो रहा था और हमने
अहदे रिसालत में तमत्तोअ किया था. (न क़ुरआन में उस के खिलाफ़ कोई हुक्म
नाज़िल हुआ और न हुजूर सल्ल. ने मना फ़र्माया. (बाक़ी) एक शख्स (हज़रत
उमर रज़ि.) ने अपनी राय से जो चाहा, कहा.
७४२. हज़रत इब्ने उमर रज़ि. फ़र्माते हैं कि (हज करने के ज़माने में)
रसूलुल्लाह सल्ल. कदार के मक़ाम की तरफ़ से उस ऊंची पहाड़ी के रास्ते से
मक्के में दाखिल हुए जो बतहा में है और निचली पहाड़ी से निकल आए.
७४३. हज़रत आइशा रज़ि. कहती हैं, मैंने अल्लाह के रसूल सल्ल. से पूछा,
क्या दीवारें काबा के अन्दर दाखिल हैं? फ़र्माया, हां. मैंने अर्ज़ किया,
दरवाज़ा क्यों ऊंचा है? फ़र्माया, यह तेरी क़ौम ने किया है, ताकि जिस को
चाहें दाखिल होने दे, जिस को चाहे न दाखिल होने दें. अगर मुझे यह ख्याल न
होता कि लोगों का जाहिलियत का दौर अभी जल्द ही गुज़रा है, तो मैं दीवार
को काबा के अन्दर दाखिल कर लेता और दर-~वाजा (नीचा कर के ) ज़मीन से मिला
देता, मगर मुझे खौफ है कि उन के दिलों को नागवार गुज़रेगा.
७४४. हज़रत आइशा रज़ि की दूसरी रिवायत में है कि हुजूर सल्ल. ने
फ़र्माया, अगर तेरी क़ौम का ज़माना जाहिलियत के वक्त से क़रीब न होता तो
मैं हुक्म देता कि काबा को ढाकर जो हिस्से निकल गये हैं, उस में दाखिल कर
लिए जाएं (दीवारे खोद कर) बुनियादे इब्राहीम अलै. तक पहुंचा दी जाएं और
दरवाज़ा (तोड़ कर) ज़मीन से मिला दिया जाए और (नये सिरे से)दो दरवाजे
मशिरक़ी और मग्रिबी लगा दिए जाएं.
७४५. हज़रत उसामा बिन ज़ैद रज़ि. कहतेहैं, मैंने अर्ज़ किया, ऐ अल्लाह के
रसूल सल्ल.! आप मक्का में अपने कौन से मकान में ठहरेंगे, आपने फ़र्माया,
अक़ील ने कौन-सा मकान छोड़ा है? (यानी जो मकान अक़ील ने छोड़ा है मैं उस
में उतरूंगा.) अक़ील को अबूतालिब का वरसा मिला था, क्योंकि अक़ील, तालिब,
जाफर रज़ि. और हज़रत अली चारों अबूतालिब के बेटे थे, अक़ील और तालिब तो
काफ़िर थे, इस लिए उनको अबतालिव की मीरास मिली, और हज़रत अली व जाफर
रज़ि. चूंकि मुसलमान हो गए थे, इस लिए उन को मीरास नहीं मिली.
७४६. हज़रत अबूहुरैरह रज़ि कहते हैं, हुजूर सल्ल. ने जब मक्का में तशरीफ़
लाने का इरादा किया, तो फ़र्माया, इंशाअल्लाह कल को खीफ़ बनी कनाना
(गज़ब) में हम ठहरेंगे जहां कुफ्फार ने बैठ कर कुफ़ पर (एक रहने की)
क़समें खायी थीं और इस वाक़िए की तफ्सील यह है कि कुरैश व कनाना ने
क़समें खायी थीं कि बन् हाशिम और बनू मुत्तलिब से निकाह करेंगें, न उनसे
व फ़रोख्त रखेंगे और उस वक्त तक (ये बातें) जारी रहेंगी, जब तक
रसूलुल्लाह सल्ल. को हमारे हवाले न कर दें.
७४७. हज़रत अबूहुरैरह रजि. कहते हैं कि हज़रत रसूलुल्लाह सल्ल. ने
फ़र्माया, एक हब्शी छोटी-छोटी पिंडुलियों वाला काबा को वीरान करेगा.
७४८. उम्मुल मोमनीन हज़रत आइशा रज़ि फर्माती हैं कि रम-~ज़ान शरीफ़ के
रोज़े फ़र्ज़ होने से पहले लोग आशूरा मुहर्ररम (१० मुह-~र्ररम) का रोज़ा
रखते थे और उसी दिन काबा पर पर्दा डाला जाता था, जब अल्लाह तआला ने
रमज़ान के रोज़ फ़र्ज़ कर दिए, तो हुजूर सल्ल. ने फ़र्माया, अब चाहे
आशूरा का रोज़ा रखे और चाहे न रखे. ७४९. हज़रत अबूसईद खुदरी रज़ि कहते
हैं कि हुजूर सल्ल. ने फ़र्माया, याजूज-माजूज के निकलने के बाद भी खाना
काबा का जरूर हज किया जाएगा और उमरा जरूर हुआ करेगा.
७५०. हज़रत इब्ने अब्बास रज़ि. फर्माते हैं कि हज़रत मुहम्मद रसूलुल्लाह
सल्ल. जब (मक्का) में तशरीफ़ लाए, तो कावा में दाखिल होने से इंकार कर
दिया, क्योंकि वहां बुत मौजूद थे. (अब्बल) बुतों को निकाल देने का हुक्म
दिया, बुत निकाल दिए गये, हज़रत इब्राहीम व इस्माईल अलै. की तस्वीरें भी
वहां मौजूद थीं, जिन के हाथों में तीर वे, हुजूर सल्ल. ने उन को भी
निकलवा दिया, फिर कावा में दाखिल हुए. हर कोने में तस्वीर पढ़ी, मगर
नमाज़ नहीं पढ़ी.
७५१. हज़रत इब्ने अब्बास रज़ि. कहते हैं कि जब अल्लाह के रसूल सल्ल. और
आप के असहाब रज़ि. मक्का में तशरीफ़ लाए, तो मुइरक आपस में कहने लगे,
(देखों तो) रसूलुल्लाह सल्ल. और उन के साथी आ रहे हैं. मदीना के बुखार ने
उन की कैसी कमज़ोर हालत कर रखी है, (यह सुन कर) हुजूर सल्ल. ने सहाबा
रज़ि. को हुक्म दिया कि (तवाफ़ के वक्त) तीन चक्कर खूब अकड़ कर लगाएं,
लेकिन दोनों रुक्नों के दर्मियान मामूली चाल से चलें. हुजूर सल्ल. ने
लोगों पर रहम खाकर सहाबा को अकड़ कर चलने से मना फ़र्माया. वरना हर चक्कर
में अकड़ कर चलने का हुक्म देते.
७५२. हज़रत इब्ने उमर रज़ि. फ़र्माते हैं कि जब हज़रत मुहम्मद रसूलुल्लाह
सल्ल. मक्का में तशरीफ़ लाए और संगे असवद का बोसा दे चुकते, तो सात
चक्करों में से तीन चक्कर दौड़ कर लगाते (बाकी तवाफ़ मामूली चाल से
करते.)
७५३. हज़रत उमर रज़ि. कहते हैं, हम को अकड़ कर चलने से मतलब ही क्या था,
हमने तो सिर्फ मुइरकों को यह अकड़ दिखायी थी. अब अल्लाह तआला ने
मुइरकों को हलाक कर दिया, (इस लिए अब अकड़ कर चलना बेकार है,) मगर
चूंकि यह अल्लाह के रसूल सल्ल. का फ़ेल है, इस लिए हम इस को छोड़ना पसन्द
नहीं करते.
७५४. हज़रत इब्ने उमर रज़ि. कहते हैं कि मैंने जब से रसूलुल्लाह सल्ल. को
इन दोनों रुक्नों को बोसा देते देखा है, उस वक्त से मैंने इनको बोसा देना
नहीं छोड़ा, चाहे दिक्कत हो या सहूलत.
७५५. हज़रत इब्ने अब्बास रज़ि. कहते हैं कि विदाई हज में अल्लाह के रसूल
सल्ल. ने ऊंट पर सवार होकर तवाफ़ किया, आप लकड़ी से रुक्न को छूते थे,
(बोसा नहीं देते थे.)
७५६. हज़रत इब्ने उमर रज़ि. से एक शख्स के संग असवद के इस्तिलाम (छूना या
बोसा देना) के बारे में पूछा. फ़र्माया, रसूलुल्लाह सल्ल. इस को (कभी)
छूते भी थे और कभी बोसा भी देते थे. उसने अर्ज़ किया, अगर इतनी भीड़ हो
कि मैं दबा जाता हूं तो क्या करूं? फ़र्माया, इस्तिलाम जरूर करो, मैंने
रुकने यमानी के पास से हुजूर सल्ल. को इस्तिलाम करते या बोसा देते देखा
है.
७५७. हज़रत आइशा रज़ि. फ़र्माती है, हज़रत मुहम्मद रसूलुल्लाह सल्ल. जब
(हज) को तशरीफ़ लाए, तो सब से पहले आपने वुजू किया, फिर तवाफ़ किया, मगर
सिर्फ इसी से उमरा पूरा नहीं होता, इस के बाद हज़रत अबूबक्र रज़ि. व उमर
रज़ि. ने भी इसी तरह हज किया.
७५८. हज़रत इब्ने उमर रज़ि कहते हैं कि हुजूर सल्ल. तवाफ़ (क़दूम) के बाद
दो रअतें पढ़ कर सफ़ा व मरवा के दर्मियान सई किया करते थे.
७५९. हज़रत इब्ने अब्बाल रज़ि. कहते हैं कि (एक बार) तवाफ़ के दौरान
हुजूर सल्ल. का गुज़र एक शख्स पर हुआ जो तवाफ़ कर रहा था, मगर उसने दूसरे
शख्स के हाथ में अपना हाथ फ़ीते या डोरे वग़ैरह से बांध रखा था. हुजूर
सल्ल. ने अपने हाथ से उस का डोरा काट दिया, और फ़र्माया, उस का हाथ पकड़
कर खींचो.
७६०. हज़रत अबूहुरैरह रज़ि. कहते हैं कि विदाई के हज से पहले हज़रत
मुहम्मद रसूलुल्लाह ने हज़रत अबूबक्र रज़ि. को एक साल अमीरे हज बनाया,
उन्होंने मुझे मिना को भेजा ताकि लोगों में एलान कर दूं कि कोई मुइरक
इस साल के बाद हज न करे और न कोई नंगा होकर काबे का तवाफ़ करे. (जाहिलियत
के जमाने में नंगे होकर तवाफ़ करते थे.)
७६१. हज़रत अब्दुल्लाह बिन अब्बास रज़ि. कहते हैं कि हुजूर सल्ल. मक्का
में तशरीफ़ लाये, (सब से पहले) काबा का तवाफ़ किया, सफ़ा व मरवा के
दर्मियान सई की और फिर अरफ़ा से वापसी के वक्त कावा के पास न गये.
७६२. हज़रत इब्ने उमर रज़ि. कहते हैं कि अब्बास बिन अब्दुल मतलिब रज़ि.
ने हुजूर सल्ल. से मिना के बजाए मक्का में रात को रहने की इजाजत चाही,
क्योंकि अब्बास रजि. हाजियों को पानी पिलाने का काम करते थे, आपने उन को
इजाजत दे दी.
७६३. हज़रत इब्ने अब्बस रज़ि. कहते हैं कि हुजूर सल्ल. पानी की सबील पर
तशरीफ़ लाये और पानी मांगा,हज़रत अब्बास रज़ि. ने कहा कि फज्ल जाओ. हुजूर
सल्ल. के लिए अपनी वालिदा के पास से पानी लाओ. हुजूर सल्ल. ने फ़र्माय,
मुझे यही पानी पिला दो, उन्होंने अर्ज किया--ऐ अल्लाह के रसूल सल्ल.! लोग
इस में हाथ डालते हैं (आप के लिए) यह मुनासिब नहीं है.
