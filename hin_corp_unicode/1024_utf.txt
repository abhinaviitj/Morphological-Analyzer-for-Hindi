<णटुरल् श्चिएन्चे><भोटोन्य्><षजेन्ड्र खुमर् षजेएव्><भल् घ्यन्  - फेर् फउड्हे><१९९०><फुस्ट्कयन्><णेत् ढेल्हि><१२४ टो १३१><२६००><षजेएव् - भल् घ्यन्  - फेर् फउड्हे>

बबूल के पेड़ से गोंद निकालने के लिए लोग अधिकतर चैत-बैसाख के महीनों में
पेड़ों पर निशान लगा जाते हैं. नए पेड़ों से एक वर्ष में एक डेढ़ किलो से भी
अधिक गोंद प्राप्त हो जाता है. पर जैसे-जैसे पेड़ की आयु बढ़ती जाती है, गोंद कम
होता जाता है. इसका गोंद रंगाई, छपाई कागज बनाने और दवाएं बनाने के काम आता है.
बबूल की लकड़ी बहुत मजबूत होती है. उसमें घुन नहीं लगता. वह खेती के औजार बनाने
के काम आती है. कोल्हू, चरखा, तम्बू की खूंटियां, नाव के डांड आदि बनाने में भी
बबूल की लकड़ी काम आती है. कहीं-कहीं बबूल के पेड़ पर लाख का कीड़ा भी पाला जाता
है. उसके कांटे मछली पकड़ने के काम आते हैं. उत्तरी भारत में बबूल की हरी पतली
टहनियां दातुन के काम आती हैं. बबूल की दातुन दांतों को स्वच्छ और स्वस्थ रखती
है. बबूल की लकड़ी का कोयला भी अच्छा होता है.
हमारे यहां दो तरह के बबूल अधिकतर पाए और उगाये जाते हैं. एक देशी बबूल जो देर
से होता है और दूसरा मासकीट नामक बबूल. बबूल लगा कर पानी के कटाव को रोका जा
सकता है. जब रेगिस्तान अच्छी भूमि की ओर फैलने लगता है, तब बबूल के जगंल लगा कर
रेगिस्तान के इस आक्रमण को रोका जा सकता है. इस प्रकार पर्यावरण को सुधारने में
बबूल का अच्छा खासा उपयोग हो सकता है. देहातों, पहाड़ियों और खुले मैदानों में
बबूल लगाकर उस स्थान को सुन्दर भी बनाते हैं.
देवदार का पेड़ कहाँ पाया जाता है ?
हिमालय के समूचे विस्तार में दो से ढाई हजार मीटर तक की ऊंचाई पर देवदार के घने
जंगल पाए जाते हैं. ये अधिकतर कश्मीर, चतराल, दिर, चम्बा, बुशहर, हज़ारा, कुल्लू,
जौनसार और गढ़वाल के कुछ हिस्सों में मिलते हैं.
अन्य पेड़ों की भांति इसके भी कई नाम हैं. देओदार, दियार, देवदार, कैलू और कीलर
आदि कई नामों से पुकारा जाता है. इन नामों में देवदार नाम सबसे अधिक प्रचलित है.
देवदार का अर्थ है देवताओं का वृक्ष. हिमालय का संपूर्ण क्षेत्र देवताओं का
वृक्ष. हिमालय का संपूर्ण क्षेत्र देवताओं का निवास माना जाता है. विज्ञान की
भाषा में इसे "सैट्रस देवदार" कहते हैं.
यह पेड़ काफी ऊंचा होता है और सदा हरा-भरा रहता है. आकार-प्रकार में काफी सुन्दर
और काफी रोबदार शानदार पेड़ होता है. ऊंचाई में यह ६० मीटर से भी अधिक तक पहुंच
जाता है. सतलुज की घाटी में एक पुराना पेड़ था जिसकी ऊंचाई ७० मीटर से भी अधिक
थी. एक समय था जब ६० से ७५ मीटर तक ऊंचे और १०-१० मीटर घेर के पुराने पेड़ पाए
जाते थे. अब केवल मन्दिरों, सड़कों और झरनों के आसपास कहीं-कहीं ही ऐसे विशाल
पेड़ नजर आते हैं.
छोटी अवस्था में इसका आकार नोकदार होता है. लेकिन जैसे-जैसे यह पेड़ बड़ा होता
जाता है, वैसे-वैसे इसकी नीचे की शाखें बाहर की ओर एक क्रम से फैलती जाती हैं.
देवदार ऊंची पहाड़ी जगहों पर अधिकतर उगता है. दो हजार मीटर से कम की ऊंचाई पर यह
बहुत ही कम पाया जाता है. आमतौर से दो हजार से लेकर ढाई हजार मीटर ऊंचे स्थान ही
इसके लिए अनुकूल रहते हैं. यों इसके पेड़ कहीं-कहीं तीन हजार मीटर की ऊंचाई पर
भी मिल जाते हैं, लेकिन ये पेड़ इक्के-दुक्के ही होते हैं. इसके अलावा यह उन्हीं
हिस्सों में अच्छी तरह उगता है जिसमें वर्षा की मात्रा ७.५ से १० सेंटीमीटर तक
होती है. अधिक पानी वाले क्षेत्रों में यह नहीं उग पाता.
नई पत्तियां फरवरी-मार्च में निकलती हैं और पुरानी पत्तियां मई के आस-पास झड़ने
लगती हैं. इसके फूल दो प्रकार के होते हैं. एक नर फूल, दूसरे मादा फूल. एक पेड़
में ज्यादातर एक ही तरह के फूल उगते हैं. नर फूल जून में निकलते हैं और बरसात के
खत्म होने तक पक जाते हैं. पकने के बाद इनका सुनहरा पीले रंग का पराग हवा में
छितरा जाता है. मादा फूल बरसात के मध्य में निकलते हैं. नर फूलों से उड़े पराग
के साथ उनका संयोग होता है. इसके बाद फल के तैयार होने और पकने में लगभग एक वर्ष
का समय लग जाता है.
इसके बीज बहुत हल्के होते हैं. लगभग १० ग्राम वज़न में करीब सौ बीज आ जाते हैं.
चीड़ की तरह वे भी पंखदार होते हैं और कोयों से निकलने के बाद हवा के साथ उड़कर
इधर-उधर बिखर जाते हैं. इसकी पौध धूप और भरपूर रोशनी में अधिक पनपती है. इसलिए
पौध को दूसरे पेड़ों के नीचे से हटा कर ऐसी जगहों में रोपा जाता है जहां उसे
अच्छी तरह धूप और भरपूर रोशनी मिल सके. इसलिए पौध को दूसरे पेड़ों के नीचे से
हटा कर ऐसी जगहों में रोपा जाता है जहां उसे अच्छी तरह धूप और रोशनी मिल
सके. देवदार की लकड़ी का उपयोग अनेक तरह से किया जाता है.
जकरण्डा का पेड़ कैसा होता है?
जकरण्डे का पेड़ बड़ा खूबसूरत होता है. यह उन पेड़ों में से है जिसे करीब-करीब
सभी देशों के लोग पसंद करते हैं. इसकी पत्तियां लाजवन्ती की पत्तियों की तरह
महीन और बहुत ही सुन्दर होती हैं. उतने ही सुन्दर और मनमोहक उसके फूल भी होते
हैं.
यह पेड़ मूलत: ब्राजील का है. वहां से यह भारत, आस्ट्रेलिया, साइप्रस, जाम्बिया,
दक्षिणी रोडेशिया और दक्षिणी अफ्रीका पहुंचा. भारत के विभिन्न हिस्सों में यह
बाग-बगीचों, कोठियों के अहातों और सड़कों के किनारे लगाए जाते हैं.
यह एक मध्य आकार का पेड़ है. इसकी पत्तियां महीन, सुडौल और बहुत ही कोमल और
कमनीय होती हैं. वे दो फुट तक लम्बी डंडी में पंख की भांति जुड़ि रहती हैं.
उन्हें देखकर ऐसा मालूम होता है जैसे किसी कलाकार ने उन्हें करीने से सजाया हो.
मार्च-अप्रैल के महीनों में जब यह पेड़ खिलता है तो फूलों के घने गुच्छों से लद
जाता है. इसके फूल घंटी के आकार के और नीले या बैंगनी रंग के होते हैं. ये फूल
करीब डेढ़ इंच लम्बे और ऊपरी हिस्से में एक इंच चौड़े होते हैं. ये बड़े सुंदर
दिखाई देते हैं. इसके बीज अंडे के आकार के होते हैं. ये फरवरी-मार्च में पकते
हैं. ये बीज इतने हल्के होते हैं कि २० ग्राम वजन में करीब चार हजार बीज आ जाते
हैं.
अपने मूल देश ब्राजील से दूसरे देशों में पहुंचने के बाद भी इस पेड़ का मूल नाम
जकरण्डा नहीं बदला. विज्ञान की भाषा में इसे "जकरण्डा" मिमौसाफ़िलिया कहते हैं.
अर्ध शीतोषण कटबंध की जलवायु और ज़मीन में यह बहुत अच्छी तरह पनपता है.
इस पेड़ को आसानी के साथ सीधे इसके बीज से उगाया जा सकता है. लेकिन इसके सभी बीज
नहीं उगते. अन्य बीजों के औसत मुकाबले में वह कम संख्या में उगते हैं. बरसात
शुरू होने पर इसे नर्सरी में बोया जाता है और अगली बरसात तक इसकी पौध तैयार हो
जाती है. इसकी कलम कुछ मुश्किल से ही लगती है. इसकी पत्तियों को काट-छांट कर
उन्हें मनचाहे आकार में साधा भी जा सकता है.
जकरण्डा पाले को बहुत कम सहन कर पाता है. इसलिए पाले से उसे बचाना चाहिए. जरूरत
से ज्यादा नमी या पानी का जमा हो जाना भी इसके लिए हानिकर होता है.
जकरण्डा सजावट का पेड़ है. इसकी पत्तियां और नीले-बैंगनी फूल दोनों ही बहुत
सुन्दर होते हैं. यह ईंधन और दवाओं के काम में भी आता है. कोलम्बिया में इसकी
पत्तियों और छाल से कई तरह की देशी दवाएं तैयार की जाती हैं.
बांस का पेड़ कितने प्रकार का होता है? इसकी क्या उपयोगिता है?
जितने व्यापक रूप में बांस का पेड़ मिलता और इस्तेमाल होता है, उतना इस्तेमाल
शायद ही किसी पेड़ का होता है.
बांस की भारत में ही इतनी अधिक किस्में होती हैं कि उन सबके नाम गिनाना और
उन्हें पहचानना कठिन है. वैम्ब्रल नाम के एक विद्वान ने बाँस की चौहत्तर किस्में
गिनाई हैं. इसके अलावा और भी कितनी किस्में हैं जिनका अभी तक पता नहीं लगा है या
धीरे-धीरे पता लगता जा रहा है. इन बाँसों में सबसे अधिक प्रचलित दो किस्म के
बांस हैं.
पहली किस्म वह है जिसे हम बांस, और विज्ञान की भाषा में `देन्द्रोकैलामस' कहते
हैं. दूसरी किस्म वह है दिसे कटबांस, कहते हैं.
बाँस की गिनती बारहमासी झाड़ियों के परिवार में होती है. इसकी जड़ों के जाल में
हर साल बासों के नए कल्ले निकलते रहते हैं. बांस का तना भीतर से खोखला होता है.
अलग-अलग जाति के तनों की मोटाई अलग-अलग होती है. किसी की मोटाई अधिक होती है,
किसी की मोटाई कम. कुछ बांस, खासतौर से वे जो खुश्क इलाकों में होते हैं, बिलकुल
ठोस होते हैं.
बांस में थोड़ी-थोड़ी दूर पर गांठें होती हैं. सभी बांसों की लम्बाई एक सी नहीं
होता. मिसाल के लिए कटबांस की लम्बाई ३६ मीटर तक पहुंच जाती है जबकी पहाड़ी बांस
की लम्बाई कुछ फुट से आगे नहीं बढ़ पाती.
नए बांस बरसात शुरू होने पर फूटते हैं और बहुत तेजी से बढ़ते हैं. उनके बढ़ने का
क्रम रात और दिन चौबीसों घंटे चलता रहता है. पहले वर्ष की बाढ़ में गांठें
सुपलियों से ढकी रहती हैं, यह सुपलियां एक या दो साल के भीतर झड़ जाती हैं.
सुपलियों के झड़नें की अवधि का कम या अधिक होना बहुत-कुछ बांस की जाति पर
निर्भर है.
नए बांस कितनी संख्या में फूटते हैं, उनकी मोटाई और लम्बाई कितनी होती है, यह सब
बातें बांस की जाति और वर्षा पर निर्भर करती हैं. वर्षा अगर ढंग से न हो तो नए
बांस भी ढंग से नहीं फूट पाते.
जड़ों के जाल में से नए बांसों के फूटने और बढ़ने का क्रम कुछ वर्षों तक चलता
है. इसके बाद उनमें फूल आते हैं, फिर बीज आते हैं, और इसके बाद बांस सूखकर मर
जाते हैं. झुंडों में उगने के कारण समूचे क्षेत्र के बांस एक साथ फलते और बीज
देते हैं. बांसों के मुरझा जाने और फिर से फलने के बीच की अवधि बीस से पैंतालीस
वर्ष तक होती है. जावा जाति का बांस हर तीसरे वर्ष फूल देता और मर जाता है.
बांस के बीज ज्वार के दाने के बराबर होते हैं. बरसात के दिनों में उनके अंकुर
फूटते हैं. तैयार बांसों को हर तीसरे-चौथे साल काटा जाता है.
बांस के बीज ज्वार के दाने के बराबर होते हैं. बरसात के दिनों में उनमें अंकुर
फूटते हैं. चार से पांच साल तक में उनकी जड़ें अच्छी तरह जम जाती हैं और उनमें
से हरव वर्ष नए बांस निकलते रहते हैं. तैयार बांसों को हर तीसरे-चौथे साल काटा
जाता है. काटते समय एक साल के लिए बड़े नए बांसों के साथ कुछ पुराने बांसों को
भी सहारे के लिए छोड़ दिया जाता है. अगर ऐसा न किया जाए तो नए बांस खड़े नहीं रह
पाते, वे आपस में उलझ जाते हैं. उन्हें फिर अलग करना कठिन हो जाता है.
बांसों को उगाने और उनकी फसल तैयार करने का सबसे अच्छा तरीका सीधे बीजों को बो
देना है. नर्सरी में तैयार की हुई पौध को भी सफलता के साथ रोपा जा सकता है. जड़
के टुकड़ों और गांठों के पास के फुटावों को काट कर भी बांस को उगाया जा सकता है.
लेकिन इस तरह तैयार किए बांसों के पेड़ उन बासों के साथ ही साथ फूल देते और
मुरझा जाते हैं जिनसे कि उनकी कलमें लीं गई थीं. बांस छाया में बहुत अच्छी तरह
पनपता है. इसके लिए बासों के क्षेत्र के बीच-बीच में शीशम आदि के पेड़ लगा देते
हैं जो उन पर छाया करते रहते हैं.
ढोर-डंगरों और जंगली जानवरों से बांस के पौधों की और पक्षियों से बांस के बीजों
की रक्षा करना आवश्यक है. बांसों के बीज जब एक साथ धरती पक गिरते हैं तो धरती
उनके हरे-हरे अंकुरों से ढंक जाती है. इन नए अंकुरों को ढोर-डंगरों से बचाना
जरूरी होता है. बांस के पेड़ों में आग बहुत जल्दी लगती है. जंगल में बांसों के
एक दूसरे से घर्षण से आग उत्पन्न हो जाती है.
बांस बहुत ही काम की चीज है. हमारा कागज का उद्योग बहुत-कुछ बांस पर निर्भर करता
है. झोपड़ीं, टट्टर, बाड़, टोकरी और डलिया, चटाई, मेज-कुर्सी, आदि जाने कितनी तरह
की चीजें बनाने में इसका उपयोग होता है. कच्चे बांस के पतले-पतले टुकड़े काटकर
उनका अचार और मुरब्बा भी डाला जाता है यह औषधि के रूप में भी काम आता है.
चीड़ के पेड़ कहां पाए जाते हैं ? ये किस-किस काम आते हैं ?
चीड़ उन पेड़ों में से है जो सदा हरे-भरे रहते हैं. इसका परिवार एशिया, यूरोप,
अमरीका सभी जगह फैला हुआ है. भारत में यह हिमालय के छ: सौ के लेकर १,८०० मीटर तक
के ऊंचे स्थानों पर उगता है.
चीड़ के पत्ते अन्य पेड़ों की तरह नहीं होते. पत्तों की जगह इसमें सुइयों के
आकार की नौ इंच से लेकर एक-एक फुट तक लम्बी तीन-तीन पत्तियों के गुच्छे होते
हैं. पूरी तरह बढ़ने पर इसकी ऊचांई ५५ मीटर तक और इसका घेरा बारह फुट तक हो जाता
है. छोटी अवस्था में इसका आकार नीचे चौड़ा और ऊपर की ओर पतला नोकदार होता है
बड़ा होने पर यह ऊपर की और छाते के आकार में फैल जाता है. यह बहुत सुंदर दिखाई
देता है.
चीड़ एक पहाड़ी पेड़ है. मैदानों में यह अच्छी तरह नहीं पनप पाता. ऐसी जगहों में
जहां कि मिट्टी छिछली या कम गहरी होती है वहां, और चट्टानों और कम वर्षा वाले
क्षेत्रों में यह अच्छी तरह नहीं बढ़ पाता. सुई के आकार की इसकी पत्तियां फरवरी
के शुरू में फूटना शुरू होती हैं और पुरानी पइतयां अप्रैल से जून तक के काल
में झड़ जाती हैं. वर्षा शुरू होने पर नई पत्तियों का फूटना अपने पूरे उभार पर
होता है. चीड़ में नर और मादा दोनों प्रकार के फूल होते हैं. इनका रंग सुनहरा
पीला होता है. फरवरी से लेकर अप्रैल तक, वसन्त के दिनों में नर फूलों का पराग
हवा से साथ उड़कर पकने में दो वर्ष से भी अधिक समय लेता है. गर्मियों के शुरू
में फल के कोये का कोन खुलने लगते हैं और उनमें से पंखदार बीज निकल-निकल कर धरती
पर गिरते हैं. हर फल में तीस से सौ तक बीज होते हैं. अच्छी तरह पनपे और बड़े हुए
पेड़ों के बीजों में उगने की शइत खूब होती है. इसलिए चीड़ आसानी के साथ सीधे
बीजों से ही उग आता है. जहां इसके बीज गिरते हैं, वहां उसके जंगल के जंगल खड़े
हो जाते हैं.
कोयों के खुलने पर जब नए-नए बीज उनमें से निकलते हैं तब पक्षी, लंगूर और
गिलहरियां उन्हें खाने के लिए बुरी तरह टूट पड़ते हैं क्योंकि चीड़ का बीज खाने
में मजेदार होता है. चीड़ के छोटे-छोटे पौधे जो बीजों के धरती पर गिरने से उग
आते हैं, सख्त से सख्त पाले और काफी हद तक वर्षा की कमी को सह सकते हैं.
चीड़ की सुईनुमा पइतयां जो झड़ने के बाद ज़मीन पर छितरा जाती हैं, बहुत जल्दी
आग पकड़ लेती हैं. आग लगने का यह खतरा उन दिनों और भी बढ़ जाता है जब चीड़ के
पेड़ों से मद या रस निकाला जाता है. आग की दुर्घटना से बचने के लिए पइतयों को
ढेरों में समेट कर उन्हें पहले ही जला दिया जाता है.
चीड़ की लकड़ी बहुत काम की होती है उसका उपयोग इमारती कामों और माल भेजने की
पेटियों और बक्से बनाने आदि में होता है. रेल की पटरियों के बीच में जो स्लीपर
बिछाए जाते हैं, वे भी चीड़ की लकड़ी के ही होते हैं.
चीड़ का बीज खाने के काम आता है. चीड़ के पेड़ से जो मद निकाला जाता है उससे
तारपीन का तेल बनता है. चीड़ से गोंद भी निकाला जाता है जिसे बिरोजा कहते हैं.
इन दोनों चीजों की बाजार में भारी खपत होती है. इस प्रकार चीड़ का पेड़
बहुपयोगी होता है. इसकी लकड़ी हल्की और रेसेदार होती है.
इमली का पेड़ कहां-कहां पाया जाता है ? यह किस-किस उपयोग में आता है ?.
इमली का पेड़ चिलचिलाती हुई धूप को रोकता और सताए हुए राहगीरों को ठंडी छाया
देता है. सड़कों पर छाया करने के लिए इस पेड़ को बहुत पसंद किया जाता है. यह
पेड़ देश के अधिक खुश्क पश्चिमी भाग को छोड़कर लगभग सभी जगह पाया जाता है. इमली
का पेड़ भारत में बहुत पाया जाता है. परन्तु इसका मूल स्थान संभवत: मध्य अफ्रीका
है.
इमली के पेड़ की आयु बहुत लम्बी होती है. सन् १७६५ ई. में नवाब शेजउदौला ने
फैजाबाद में सड़क के दोनों ओर जो पेड़ लगवाए थे, वे आज भी हरे-भरे और अच्छी हालत
में हैं.
इमली को अलग-अलग प्रदेशों के लोग अलग-अलग नामों से पुकारते हैं. विज्ञान की भाषा
में इस "टमारिंडस इंडिका' कहते हैं.
इमली सदा हरा-भरा रहने वाला पेड़ है. अत्यन्त गर्म और खुश्क हिस्सों में केवल
थोड़े से काल के लिए ही इसकी पइतयां झड़ती हैं. इसके पत्तों की बनावट पंख जैसी
होती हैं. पंख की तरह बीच की डंडी में करीब आधा इंच लम्बी छोटी-छोटी पइतयां
जुड़ी रहती हैं. नए पत्ते मार्च-अप्रैल में फूटते हैं. इसके छोटे-छोटे फूल जो
पीले और लाल रंग के होते हैं, गर्मियों भर खिलते रहते हैं. इसके फल जाड़ों में
आना शुरू होते हैं और फरवरी-मार्च में पकते हैं.
इमली के फल का गूदा खट्टा-मीठा और तेज़ाबीपन लिए होता है. यह लम्बी फली के आकार
का होता है. इसके गूदे के भीतर, प्रत्येक फल में, तीन से दस तक खूब चिकने और
गहरे कत्थई रंग के बीज होते हैं. इमली के बीजों में उपजने की शइत बहुत होती
है. इमली की पौध तैयार करने के लिए अप्रैल के महीने में बीज बोए जाते हैं.
इमली के पेड़ की जड़ें बहुत लम्बी होती हैं. उनके लिए गहरी उपजाऊ मिट्टी वाली
जमीन की आवश्यकता होती है.
यह काफी जानदार पेड़ होता है. कठिन हालातों में भी वह किसी न किसी प्रकार अपने
को जीवित रखता है.
इमली की नई पौध को पाला बहुत जल्दी मारता है. पाले से रक्षा करने के लिए हर पौध
को जाड़ों भर घास से घेर देना चाहिए. इमली की नई पौधे पाले के मुकाबले में लू
अधिक सहन कर सकती हैं. फिर भी, कम से कम पहली दो गर्मियों में उसे लू से बचाना
चाहिए और सिंचारई से तर रखना चाहिए. जाड़ों में जमीन को कम से कम दो बार गोड़ना
चाहिए.
इमली का पेड़ बहुत ही उपयोगी होता है. एक बार लगाने के बाद यह दो सौ से तीन सौ
साल तक छाया और फल देता रहता है. छाया के अलावा इसके इर्द-गिर्द और नीचे फालतू
घास-पात नहीं पनप पाते और ज़मीन साफ रहती है.
इसकी लड़की कड़ी होती है और खेती के औजार, धान कूटने की ढेंकी, कोल्हू और घर में
इस्तेमाल होने वाली कितनी ही चीजें बनाने के काम में लाई जाती है. इसका कोयला भी
बहुत अच्छा होता है.
इसके फल का खट्टा-मीठा तेज़ाबी गूदा खाने की चीजें बनाने में खटाई की तरह
इस्तेमाल किया जाता है. यह आयुर्वेदिक दवाओं में भी पड़ता है. इसके बीज से
स्टार्च बनाया जाता है. यह स्टार्च मांडी देने और चमड़े को रंगने का मसाला तैयार
करने के काम आता है.
