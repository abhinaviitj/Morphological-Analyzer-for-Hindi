<आ.ळ्.><ञ्.ठ्.><ळक्स्ह्मि फ्रसड् श्ह्रिवस्टव><अडुवन्स्हिय ळोक् डेव, ळोरिक अउर् लोरि कयन्><१९८९><शिटरम् फ्रकस्हन्><ढर्ब्हन्ग><१२२ टो १२७><२४००><ळक्स्ह्मि-अडुवन्स्हिय ळोक् डेव><ढ्हनन्जय् खुमर्>

राज दरबार चलने के समय चनैनियाँ अपने स्वामी को ड्योढ़ी पर बुलाकर मगही बीड़ा
पान देकर कहती है - दरबार में दो बात की सावधानी रखना जरूरी है. पहला यह कि
राजा को सलाम मत करना और दूसरी कि राजा के बाएँ मत बैठना.
लोरिक राजा महबैर के दरबार पहुँचते हैं. सभा लगी है. मंत्री और दरबारी बैठे
हैं. लोरिक बिना किसी को टोक-नमस्कार किये कुछ देर खड़े रहते हैं. इसके बाद
लोरिक कुर्सी खींचकर खुद ही राजा के दाहिने बैठ जाते हैं. यह देखकर सारा दरबार
अवाक् हो जाता है. मंत्री लोरिक को इशारा कर कहने लगा-"कौन हो तुम ? राजा की
आज्ञा के बिना खुद कुर्सी खींचकर बगल बैठ गये हैं. लोरिक कहता है - मैं कोई
नौकरी चाहता हूँ. मंत्री कहते हैं हरदी गाँव के दक्षिण बहुत बड़ा चारागाह है.
राजा की मवेशियों की चरवाही करो. जो तलब-~तनखा मिलेगा, उससे अपना गुजर करना.
लोरिक मुसकाते हुए कहते हैं- ऐ मंत्री. धूप में चरवाही करते समय मुझको कुछ नहीं
बिगरेगा, लेकिन मेरी सुकुमारी पत्नी चनमा जब जलपान लेकर धूप में चारागाह जायेगी
तो वह कुम्हला जायेगी. आपलोग अपनी-अपनी बेटी को जलपान लेकर बयान भेजने की
व्यवस्था करें, तब मैं चरवाही को तैयार हूँ. मंत्री बिगड़कर कहने लगे "उज्जड़
है" हून्ठ है, बोलने का सहूर नहीं. फिर लोरिक कहते हैं-ऐ मंत्री! तुमलोग अहीर
जानकर मेरे लिए चरवाही का धन्धा देते हो - तुमने अहीर का रूआब देखा कहाँ है?
अन्त में राजा ने मंत्रियों को समझाकर लोरिक को हरदी राज का पहलवान घोषित किया
तथा उसके गौरीपुर अखाड़ा भेजने की आज्ञा दी.
इधर चनैनियाँ के गर्भ से एक पुत्र उत्पन्न होता है और उसका नाम रखा जाता
है-चनरैता.
लोरिक-गजभिमला युद्ध
दरबार से लौटकर लोरिक बाजार में यमुनी के घर विश्राम करने आये हैं. रात भर नाच
मुजरे का समां लगा रहा. अधरतिये लोरिक के कान में गौरीपुर अखाड़े में पहलवानों
की चाटी का धमाका पड़ता है. पहलवान लोरिक का शरीर भी कसमसाने लगता है. पौ फटते
ही लोरिक तैयार होकर चलते हैं- गौरीपुर अखाड़ा की ओर. साथ में है झन्नू
सिपाही. रास्ते में राजा की फुलवारी है. लोरिक अरहूल और चम्पा फूलों को तोड़कर
गुच्छा बनाते हैं. माली लोरिक पर बिगड़ कर कहता है-"किसके हुकूम से तुमने फूल
तोड़ा?" लेकिन झनुआ के संकेत से माली चुप हो जाता है. फिर लोरिक गौरीपुर को
चलते हैं. आगे सतखरिया (सतोखर) नदी मिलती है और लोरिक वहीं नहा-धोकर झन्नू
सिपाही को हरदी लौटा देता है. लोरिक सतखरिया नदी को एक ही छलांग में बेल्लाग
फाँद जाते हैं. उस पार गौरीपुर अखाड़ा है. सात ऊँचे पोखर के टीले पर अशोक गाछ
के घेरे में गजभिमला पहलवान बैठा है. उनके सोलह सौ चेले पहलवान अखाड़ा में
कुश्ती कर रहे हैं. उन्हीं में एक वीर है - `अहरू'.
इधर लोरिक अखाड़ा पहुँच जाते हैं और देखने लगते हैं चारों ओर. लोरिक अखाड़े के
पट्ठों से कहते हैं-"मुझे भी आप लोग अपने साथ खेलने दीजिए." तो अहरू पहलवान
कहता है-अखाड़ा की पूजा और गुरु-गुरुआइन का पहिरावा करो, तब इस अखाड़े पर
खेलोगे. साठ मन घूमन गुगुल का होमाद अखाड़ा कुण्ड में लगेगा और साठ गज की धोती
साड़ी गुरु-गुरुआइन के पहिरावे में. लोरिक कहता है- आज भर खेलने दीजिए. कल्ह
पूजा करेंगे. इतना सुनते ही गुरु गजभिमला क्रोध में अहरू को गाली देकर कहते
हैं-"बारह बरीस बीत गया अखाड़ा पर. ऐसे अबूझ को नहीं देख. इसको (लोरिक) ठेल कर
बाहर भगाओ." अहरु लपक कर लोरिक के हाथ ममोड़ने लगता है. अब दोनों में लपटान
शुरु हो गया." इस बीच अहरु की सहायता में अन्य पहलवान भी आकर लोरिक से लड़ने
लगते हैं. लोरिक धरती पकड़ लेता है. सभी बाप-बाप कर उसको पलटने में लगे हैं,
लेकिन लोरिक टस-से-मस नहीं होते. उनके उपर चीटी की तरह अनेक पहलवान अपनी जोर
आजमाईश करना चाहते हैं, किन्तु किसी का कुछ चल नहीं पाता. तब लोरिक एक ही बार
उपर की ओर उछलकर बेल्लाग खड़े हो जाते हैं और उनके ऊपर चढ़े पहलवान भहरा-भहरा
कर दूर गिर जाते हैं. कितने की हड्डी-गुड्डी हो गयी. यह देखकर गुरु गजभिमला
क्रोध से लाल हो जाते हैं और लोरिक का परिचय पूछते हैं. लोरिक कहते हैं- मैं
कन्नौजिया अहीर हूँ. जंगल में मेरा रसना-बसना है. लोरिक फिर कहते हैं- "सुन ऐ
वीर गजभिमला. जरा तुम मेरी बाँह तो मड़ोर कर देख."
गजभिमला लंगोटा लगाता है. लंगोटे की रेशमी डोरी को एकासी भत्ते में लपेटता है.
फिर दोनों वीर अखाड़ा में हाथ मिलाते हैं. दोनों चुटकी में अखाड़े की मिट्टी
लेकर अपने-अपने पूजमानों को सुमरते हुए मिट्टी उपर फेंकते हैं. लोरिक दुर्गा का
जजकार करता है. दुर्गा लोरिक की पीठ ठोंक देती है. लोरिक और गजभिमला के पैर
धरती पर धमस मचाने लगे. दोनों के लपटान से बीघे-बीघे की धरती धूल से जर्द हो
गयी. दोनों वीर गरमा-गरमा कर दाव पर दाव चलाने लगे हैं. इसी बीच दुर्गा बुढ़िया
का रूप धारण कर अखाड़े के बगल में खड़ी होकर दोनों लड़बैया से कहती है-
"तुमलोगों की कुश्ती देखनेवाला कोई देखबैया नहीं है. इसलिए मैं राहगीर बुढ़ी
कुश्ती देखने की लालसा से रुक गयी हूँ." लोरिक अपने पूर्वानुमान से बुढ़ी के
रूप में भवानी का साक्षात दर्शन कर मन ही मन प्रसन्न होने गये हैं. बहुत देर
तक दोनों चाहकर भी एक दूसरे को पछाड़ न सके. तब लोरिक लपटान से देह छुड़ाकर चटक
से अगले दाव की जुगती लगाने लगे. इसी बीच गजभिमला से नजर बचाकर दुर्गा लोरिक को
धोबिया पाट (छिछली दाव) मारने का इशारा करती है. बस क्या था. भवानी के संकेत पर
लोरिक दाव मारता है और गजभिमला चारो खाने चित्त. अब लोरिक उसकी छाती पर चढ़
जाता है. वह अपने हथियार को खोजने लगता है. बुढ़िया भवानी अपनी लकुटी टेकती हुई
हथियार लाकर लोरिक के हाथ में थम्हा देती है. अपने खंडा से लोरिक गजभिमला की
गर्दन काट लेता है. शोणित का फब्बारा निकलने लगता है और बघिनियाँ भवानी खप्पड़
में उसका रक्त पी रही हैं.
अब जरा हरदी का हाल सुनिए. गजभिमला के शिष्य दौड़कर हरदी में राजा महबैर को
सारा वृतान्त बताते हैं. सुनते ही राजा पलटन को तैयार होने का हुकूम देते हैं.
इधर युद्ध का डंका बजने लगता है. राजा के नेतृत्व में सजी हुई सेना गौरीपुर
अखाड़ा चलती है. डंका की चोट जब चनैनियाँ के कान पड़ती है
तो वह युद्ध के डंका बजने का कारण पूछती है. वह संघर्ष का अनुमान कर सोलहों
श्रृंगार और बतीसों अमरन में सज कर चलती है. चनैनी जाकर राजा महबैर से कहती
है- "राजा, तुम्हारा कपार फूटा है. तुम किससे लड़ने जा रहे हो? उसकी (लोरिक)
वीरता से तू अपरिचित है." चनमा अपनी गांठ से वह प्रतिज्ञा पत्र राजा को देती
है, जिसमें "महीचन और राजमहबैर को कोई आघात नहीं करेंगे," ऐसा लिखा था. पढ़ते
ही राजा के होश ठिकाने लग गये. हाथ जोड़ कर राजा चनमा से कहते हैं- "लोरिक की
वीरता का अनुमान मुझे हो गया. हम किस विधि अपनी पलटन को बचाकर हरदी लौटेंगे.
राजा पलटन को हरदी लौटने का हुकूम देता है. वह घोड़ा से उतरकर चनमा से अपने
बचने का उपाय पूछता हैं. चनमा राजा को विश्वास दिलाती है कि आप और महीचन साहु
को मेरे स्वामी से कुछ खतरा नहीं होगा-बशर्ते आप उनसे दोस्ती जोड़ लीजिए. इतना
सुनकर राजा हरदी लौटते हैं और उनके पीछे चनमा भी हरदी लौटती है.
अखाड़ा से लौटकर लोरिक महीचन के यहाँ पहुँचते हैं. तब चनमा लोरिक को संकल्प याद
कराती है. लोरिक चनमा से सारा वृतान्त बताते हैं. वह राजा मुहबैर को अभयदान
देने की बात मान जाता है. लोरिक सेमर के वृक्ष को तलवार से काटकर अपना क्रोध
शान्त करता है.
लोरिक हाथ पैर धोकर जलपान करके मन बहलाने चलते हैं-हरदी बाजार.
वहाँ जमुनी के घर पहुँचकर विश्राम करने लगते हैं. गजभिमला की मृत्यु का सारा
हाल जब वह जमुनी सुनती है तो मारे खुशी के वह उछल पड़ती है. फिर नाच-गान
होने लगता है. तीन पहर बीत गये. अब जमुनी इन उत्सवों को बन्द करा देती है. सभी
लोग महल से बाहर चले जाते हैं और बच जाते हैं मात्र जमुनी और लोरिक. लोरिक
जमुनी के पलंग पर आराम करने लगते हैं. फिर थोड़ी देर बाद जमुनी से हरदी बाजार
का हाल पूछकर लोरिक महीचन द्वार पहुँचते हैं.
इधर राजा महबैर की सिट्टी-पिट्टी गुम्म है. काटो तो खून नहीं. उसकी शेखी ही
समाप्त. उदास होकर राजा अपने मंत्रियों से कहते हैं- "हरदी राज में लोरिक का
आतंक इस तरह छाया है कि हमारी धाक् ही लुप्त हो गयी है. अब अगर छोटी-सी भी गलती
होगी तो लोरिक हमारा सिर काट लेगा. इस संकट से उबरने का कुछ ठोस उपाय पूछते
हैं. मंत्री सलाह देते हैं- "नेउरपुर के राजा हरेबा-~बरेबा हरदी राज को हर साल
तबाह करता है. बेकसूर लोगों को वह अपने बनसार में बाँधकर सड़ा रहा है. लोरिक
अहीर को नेउरपुर भेजकर ऐसा इन्तजाम करना चाहिए कि लोरिक और राजा हरेबा आपस में
टक्कर लें, जिससे कम-से-कम एक दुश्मन तो हरदी राज्य के माथे से हट जायेगा.
मंत्री राजा से परामर्श कर चलते हैं महीचन साह के द्वार. महिचन साहु राजा के
मंत्री का स्वागत करते हैं और पधारने का कारण पूछते हैं. मंत्री महीचन से कहते
हैं- "राजा महबैर आप पर प्रसन्न हैं. वे लोरिक को अपने राज की ठकुराई लिखने को
तैयार है. हरदी राज के बेकसूर लोगों को बाँधकर राजा हरेबा ने अपने बनसार में
बान्ध रखा है. आपका साइत अच्छा है. किसी तरह वीर लोरिक को नेउरपुर भेजकर
राजा हरेबा के जेल से बेकसूर लोगों को छुड़ाने की कृपा कीजिए."
महीचन लोरिक को कहते हैं- "हे वीर लोरिक! आप किसी तरह नेउरपुर जाकर हरेबा के
जेल से बेकसूर लोगों को त्राण-दिलाइये." लोरिक कहते हैं-कोई अच्छा घोड़ा हमें
दें, तब मैं नेउरपुर जाऊँगा. मंत्री राजा के घोड़साल में बँधे तीन सौ साठ
घोड़ों में से मनचाहे घोड़े चुनकर ले लेने को कहते हैं.
राजा के हुकूम से घोड़साल खोलबा दिया जाता है. लोरिक घोड़साल में एक-एककर जिस
घोड़े की पीठ पर हाथ मारते, वही धरती में झुक जाते हैं. क्षुब्ध होकर लोरिक
मंत्री को कहते हैं-"क्या राजा ने घोड़साल में कुत्ते और सियार पाल रखे हैं?
घोड़ा के नाम पर दाना-पानी खिलाना बेकार जा रहा है. जो घोड़ा मेरे हाथ का भार
नहीं सहता, वह मेरे शरीर का भार कैसे उठा सकेगा?"
उसी घोड़साल में बन्द मंगरा नामक घोड़ा लोरिक की बात सुनकर जबाव देता है-
"मड़ियल घोड़े पर यदि नेउरपुर जायेंगे तो बचना भी मुश्किल है." मंगरा घोड़ा
नामी बदियल और भयंकर लड़ाकू है. राजा महबैर ने इसी कारण उसको मौगली
बांधकर अपने घोड़साल में रख दिया है. तब मंगरा घोड़ा लोरिक को कहता है-
"मैं इतने दिनों से तुम्हारे जैसे वीर की आश लगाये कष्ट भोग रहा हूँ. आज भगवान
की कृपा से अच्छा सुयोग मिला है. आप मुझे मुक्त कीजिए. मंगरा घोड़ा विश्वास
दिलाकर कहता है-"हे वीर लोरिक! आपका मेरे साथ पूर्वजन्म का संबंध है. ब्रह्मा
ने इन्द्रलोक से मुझे आपकी ही सहायता के लिए भेजा है. मैं आपकी ही सहायता के
लिए जीवित हूँ. कष्ट भोगगे हुए भी मैं आपकी इन्तजारी में हूँ. आज मेरी मुराद
पूरी हुई. आप मेरी सवारी पर विश्वास कीजिए."
लोरिक मंत्री को कहते हैं-"इतना अच्छा घोड़ा तुमने बनिसार में बांधकर रखा है.
इसे जल्दी खोलो नहीं तो तलवार से हम तुम्हारी गर्दन उठा लेंगे. भयभीत मंत्री
राजा महबैर के पास दौड़ा जाता है. मंगरा घोड़ा और लोरिक के बीच हुए विचार को
राजा को सुनाता है. मंत्री राजा को कहता है-जभी मंगरा को बनिसार से खोलेगा-तभी
वह हरदी बाजार के लोगों को मार देगा. तब राजा मंत्री को समझाते हैं-"भगवान ने
अच्छा संयोग दिया है-जब ही लोरिक मंगरा घोड़ा को खोलेगा तो सर्वप्रथम वह उसी को
मारकर समाप्त कर देगा. अच्छा होगा एक बला टल जायेगी." राजा की आज्ञा से हरदी
मे ढोल पिटवाकर लोगों को घर की किवाड़ बन्द करवा दी जाती है और लोरिक को ले
जाकर मंगरा के फाटक पर पहुँचा दिया जाता है.
लोरिक भी मन-ही-मन मंगरा घोड़े का इतिहास जानकर सशंकित है. वह सोचता है-"अगर
घोड़ा को छोड़कर निकलते हैं तो हरदी के लोग मेरी कायरता पर खिल्ली उड़ायेंगे."
वह धीरज बांधकर निर्णय करता है कि मंगरा या मेरा दोनों में से किसी एक को तो
मरना ही होगा. भवानी पर भरोशा है. लोरिक सावधान हो कर मंगरा घोड़ा के फाटक पर
पहुँचते हैं. वहाँ वह भुईजबरा को खोलकर तरेरी आँखों से घोड़ा को देखता है.
लोरिक मन-ही-मन विचारने लगते हैं-पशु होने के कारण मंगरा का क्या विश्वास? वह
मंगरा का लगाम थाम लेता है. फिर अंगूठे के इशारे से घोड़ा को इशारा देता है.
हाथ में खांड लेकर लोरिक सावधानी से मंगरा की चूल पकड़कर उसको थाहता है. लोरिक
के सशंकित भाव को घोड़ा भांपकर हँस देता है. वह लोरिक से कहता है-"अब क्या
देखते हो? जरा करूआवाट में मेरे पैर में वर्षों से लगे पिल्लू और घाव को साफ
कर मुझे चंगा बनाओ!" लोरिक घोड़े की बात से आश्वस्त हो जाता है. वह चूल छोड़
देता है. लोरिक के पीछे मंगरा घोड़ा करूआघाट की ओर चलता है.
लोरिक के पीछे-पीछे घोड़ा स्वत: जा रहा है. यह देखकर राजा महबैर आश्चर्यचकित हो
उठते हैं. राजा अपने मंत्री से कहते हैं-अभी भी हमारे भविष्य का कोई आड़ ठिकाना
नहीं जान पड़ता. लोरिक अद्भुत लोग हैं. राजा मन में विचारते हैं-बारह वर्षों तक
हमने इसको दाना-पानी दिया, लेकिन हमको देखते ही उसके शरीर में आग लग जाती है,
लेकिन मँगरा लोरिक के पीछे-पीछे खुद ही चला जा रहा है-जैसे कोई पालतू कुत्ते
अपने मालिक के पीछे.
घोड़ा लेकर लोरिक करुआ नदी किनारे पहुँचते हैं. वे घोड़ा को पानी में हेलाकर
उसके घाव को साफ करते हैं. वर्षों बाद मँगरा की ऐसी सेवा हो रही थी. नहाने धोने
के बाद नदी किनारे पर मँगरा का शरीर सुखाया तो घोड़े में चमक आ गयी. उसकी चाल
में बिजली की गति आ गयी. इसी बीच लोरिक भी नहाकर तैयार हो जाते हैं. मन-ही-मन
घोड़ा बिचारता है कि नेउरपुर राज्य में तो उसकी शक्ति-परीक्षा होने वाली है.
इसीलिए एक बार देह झाड़कर घोड़ा धरती छोड़कर आकाश में उड़ जाता है. मँगरा के
उड़ने से धरती आकाश हहराने लगता है. घोड़े को आकाश में देखकर राजा महबैर मंत्री
से कहता है-"वीर लोरिक को मारकर घोड़ा आकाश लग गया है. चलो, भार हल्का हो गया
है. इधर लोरिक नहा-धोकर किनारे आते हैं और पूरी पोशाक पहनकर तैयार होते हैं.
मँगरा आकाश से धरती पर उतर आता है. लोरिक मँगरा के साथ हरदी का रास्ता लेता है.
मँगरा लोरिक से कहता है-"जब मेरी सबारी नेउरपुर लेकर आप जायेंगे तो हमको लोहा
का लगाम मत लगाईये और न कपड़े की जीन पीठ पर कसिये. राजा हमारे लिए सब सामान
तैयार करवा कर रखा है. रेशम की डोर में सोने का लगाम बना है और सोने की कसावट
में तान-पलान बनाया हुआ है. उसमें पोर-पोर पर कौड़ी गाँथी हुयी है. आप जाकर
राजा से मेरे लिये बनाये सामान लेकर मेरी सजावट कर लीजिए."
लोरिक मँगरा के साथ राजदरबार पहुँचते हैं. लोरिक के नेत्र लाल हो चुके हैं.
लोरिक मंत्री को चेताते हुए कहते हैं-तुम्हारे सिर पर काल नाच रहा है. तुम मेरी
बात पर हँसी-मसखरी कर रहे हो. खण्डा मारकर हम तुम्हारी गर्दन उड़ा देंगे. लोरिक
कहते हैं-"मँगरा घोड़े की असली पोशाक जो रेशमी कपड़े और सोने की बनी है, वही
सामान तुम लाकर हाजिर करो." यह सुनकर मंत्री राजा के पास जाकर लोरिक का फरमान
सुनाता है कि लोरिक तो अब मँगरा घोड़े की सुनहली पोशाक माँगता है. खीझ कर राजा
कहता है-"जैसे भी हो खुश करके अहीर लोरिक को नेउरपुर तो भेजो." वहाँ पहुँचते ही
उनको राजा हरेबा मार देगा. सब दिन के लिए हरदी की बलाय टल जायेगी. मंत्री जाकर
सोने की बनी पोशाक लाकर लोरिक को दे देता है. पोशाक पहनाकर मँगरा को लोरिक
तुल-तैयार कर देते हैं. फिर लोरिक घोड़ा के साथ महीचन द्वार पहुँचते हैं.
< आ. ळ्. >
< ञ्. ठ्. >
< घुनपल् शिन्ग्ह् शन्ग्तल् >
< ःअर्यन्ति ळोक्गेएटोन् ख शन्स्क्रिटिक् आड्ह्यन्>
< १९८९ >
< ःअर्यन शहिट्य आचडेम्य् >
< छ्हन्डिगर्ह् >
< ४८ टो ५३ >
< २१०० >
< घुनपल् - ःअर्यन्ति ळोक्गेएटोन् ख आड्ह्यन्>
< ढ्हनन्जय् ख्र्.>
< भारतवर्ष में लोक-वार्ता एवं लोक-साहित्य सम्बन्धी कार्य पश्चिम की अपेक्षा
बहुत-कम हुआ है, अन्यथा भारत की समृद्धिशाली परम्पराओं एवं गौरवमय अतीत की खोज
बहुत पहले हो चुकी होती और इसके परिणामस्वरूप हमें नयी दिशाएं मिल सकती थीं.
दूसरे देशों में तो लोक-वार्ता सम्बन्धी कई सम्प्रदाय भी,३ विशेषकर पश्चिमी
देशों में प्रचलित हुए जिनके परिणामस्वरूप अनेकों विद्धानों पर इसका प्रभाव
पड़ा. इस नये विषय के सम्बन्ध में विभिन्न मत-~मतान्तरों का सूत्रपात्र हुआ.
भिन्न-भिन्न सम्प्रदायों ने लोक-वार्ता की पृथक-पृथक परिभाषाएं प्रस्तुत कीं,
परन्तु कोई भी इसे वैज्ञानिक ढ़ंग से स्पष्ट न कर सका.४ इसके सम्बन्ध में
अलेग्जेंडर एच.क्रेप्प (आलेदन्डेर् ः. क्रप्पे) ने लिखा है कि "यह शब्द दो
अर्थों में प्रयुक्त हुआ है. " (आ) लोगों की अलिखित परम्पराओं की सामग्री जो
लोकव्यापी अर्थात् असाहित्यिक कथा, कहानी, रिवाज और विश्वास, जादू-टोना तथा
अनुष्ठान में मिलती हैं, एवं (भ्) वह विज्ञान जो इन सामग्रियों का अध्ययन करना
चाहता है. इनके विचार में लोक-वार्ता का विज्ञान ऐतिहासिक विज्ञान है.
ऐतिहासिक इसलिए कि यह मनुष्य के अतीत पर प्रकाश डालने की चेष्टा करता है और
विज्ञान इसलिए कि यह अपना उक्त उद्देश्य अनुमान और कल्पना से अथवा किसी
स्वयं-सिद्ध-सिद्धान्त से आगमन प्रणाली पर नहीं सिद्ध करनी चाहता वरन् उसे
निगमन (ईन्डुच्टिवे) प्रणाली से सिद्ध करना चाहता है जिसका प्रत्येक वैज्ञानिक
अनुसंधान में प्रयोग किया जाता है.५ उपर्युक्त चर्चा से यह स्पष्ट हैं कि
'लोक-वार्ता' या 'फोकलौर' का क्षेत्र बहुत विस्तृत है. 'लोक-साहित्य' शब्द
हिन्दी में मराठी की भांति 'लोक-वार्ता' या 'फोक-लौर' का पर्यायवाची नहीं है.६
श्रीमती दुर्गाभागवत ने लोक-साहित्य को 'फोक-लौर' के पर्याय के रूप में ही
उपयोग किया है. वस्तुत: 'लोक-वार्ता' में लोक कलाएं, लोक-अनुष्ठान,
लोक-मार्ग तथा लोक-साहित्य (ञोल्क्-अर्ट्स्,ञोल्क् फ्रच्टिचेस् ओर् ञोल्क् षिटुअल्स्,
ञोल्क्-थय्स्, ञोल्क् ळिटेरटुरे) सभी आते हैं.७
अत:'लोक-साहित्य' 'लोक-वार्ता' का ही अभिन्न अंग है. 'लोक-वार्ता' जन-संस्कृति
का वह अंग है, जो विश्वासों, प्रथाओं, रीति-रिवाजों, पौराणिक उपाख्यानों,
काल्पनिक कहानियों तथा कला-शिल्प में जो व्यक्ति से अधिक समुदाय की मन: स्थिति
तथा प्रतिभा की अभिव्यक्ति करें, क्योंकि लोक-~वार्ता, लोकप्रिय परम्पराओं की
निधि है एवं लोकप्रिय 'वातावरण' का एक अभिन्न तत्व है. लोक-वार्ता या
लोकप्रिय ज्ञान, मानव जाति के युग-~युगान्तर के व्यवह्त अनुभवों अथवा सीखी
हुई बातों का संचित भण्डार है.८ श्री सोकौलाव के अनुसार लोक-वार्ता से
तात्पर्य है साधारण जनसमूह की मौखिकलात्मक अभिव्यक्ति.९ अतएव लोक-वार्ता का
प्रमुख तत्व मौखिक परम्पराएं हैं. एक पीढ़ी से दूसरी पीढ़ी तक मौखिक परम्परा
तथा अनुकरणात्मक प्रक्रिया द्वारा ही लोक-वार्ता का प्रचलन रहा है.१० वस्तुत:
आदिम मानव-समाज से आज तक 'लोक-वार्ता' मौखिक परम्परा में ही प्रवाहमान है.
इसके द्वारा हमें मानव इतिहास के भग्नावशेषों का परिचय मिलता है, और उसके आदिम
जीवन की सूक्ष्म से सूक्ष्म गतिविधि की ध्वनि सुनाई पड़ती है. इसी कारण
'लोक-वार्ता' से न केवल लोक-साहित्य के मर्मज्ञों वरन् इतिहासकारों एवं अन्य
पुरातत्त्वविदों का भी पथ-प्रदर्शन होता है. परन्तु 'लोक-वार्ता' जहां मानव
इतिहास की टूटी श्रृंखलाओं को जोड़ने में सहायता देता है, वहां सफल अथवा शिष्ट
साहित्य की भांति उसका इतिहास लिपिबद्ध करना अत्यन्त कठिन कार्य है.११ सभी
विद्वान 'लोक-वार्ता' की चर्चा करते हुए इसके ऐतिहासिक महत्त्व की ओर संकेत
करते हैं, परन्तु आज तक इसका इतिहास लिखने में प्राय: असमर्थ रहे हैं.
लोक-वार्ता तथा लोक-साहित्य : विभिन्नता
'लोक-वार्ता' एवं 'लोक-साहित्य' का परस्पर सम्बन्ध एवं भिन्नता स्पष्ट करने
में विद्वानों में मतैक्य नहीं है. वास्तव में लोक-साहित्य (ञोल्क्-ळिटेरटुरे)
'लोक-वार्ता' (ञोल्क्-ळोरे) का एक विशेष अभिन्न अंग है. 'लोक-वार्ता' का अध्ययन
'लोक-साहित्य', 'लोक-विज्ञान', 'लोक-भाषा' एवं 'लोक-चेष्टाओं' (लोक की आंगिक
गतियों) आदि चार विशेष अंगों के अन्तर्गत हो सकता है.१२ लोक-~साहित्य अर्थात्
कथा, गीत, गाथा, अवदान, नाटक एवं पौराणिक काव्य आदि यद्यपि 'लोक-वार्ता' के
प्रमुख एवं शिष्ट अंग हैं परन्तु `पिरामिड' के शिखर की भांति वे `लोक-वार्ता'
के अन्य अंगों पर पूर्णत: निर्भर हैं. लोक-भाषा अथवा लोक-विश्वासों के संबल
बिना, जिस प्रकार गीत, कथा अथवा लोक-गाथा, अर्थ-~हीन एवं खोखले हैं, उसी प्रकार
बिना गति अथवा आंगिक चेष्टाओं के गीत, विशेषकर लोक-नाटक का कोई महत्त्व नहीं.१३
यह बात 'लोक-विज्ञान' अथवा 'लोक-वार्ता' के द्वितीय अंक के विषय में कही जा
सकती है. इसके अन्तर्गत प्राय: लोक में प्रचलित समस्त विश्वास, विचार, दर्शन
पुराख्यान, जादू-टोना मन्त्रादि समाविष्ट हैं. लोक-साहित्य की भांति इसका भी
लोक-भाषा एवं साहित्यिक आधार के बिना कोई अस्तित्व नहीं है.१४ 'लोक-वार्ता' का
तीसरा विशेष अंग है 'लोक-भाषा'. इसको प्राय: 'लिंग्विस्टिक फॉक लोर'
(ळिन्गुइस्टिच् ङोल्क् लोरेस्) की संज्ञा से भी अभिहित किया जाता है.१५ इसके
अन्तर्गत वस्तुत: लोक-वाणी के सभी रूप, वाक्य, चुटकुले, छन्द, हास्य-व्यंग्य की
सूक्तियां, आशीर्वाद, गालियां तथा लोकोक्तियां एवं पहेलियां आदि समाविष्ट
हैं.१६ 'लोक-वार्ता' के अन्य अंगों की भांति 'लोक-वाणी का भी अस्तित्व
स्वतन्त्र नहीं वरन् साहित्य, भाषा एवं विज्ञान का योग इसमें अवश्य रहता है.
इसी प्रकार 'लोक-वार्ता' का चौथा अंग, क्रिया, गति, अभिनय अथवा अन्य आंगिक
चेष्टाओं से सम्बन्धित है. अनुकरण, अंग-भंगिमा, मुद्राओं एवं विभिन्न चेष्टाओं
से सम्बद्ध सभी प्रकार की गतिविधियां इसमें सम्मिलित हैं.१७ इस प्रकार की
पंक्ति नाटक, लोक-नृत्य, नौटंकी, सांग, लीला-गान, बच्चों के अनुकरणात्मक
खेल-गीत एवं लोक-नाट्य तथा नाटकीय छन्द को मिलाकर बन सकती है.
उपर्युक्त सामान्य विभाजन के उपरान्त, लोक-वार्ता के प्रमुख अंगों के परि-~चय
द्वारा यह अपने आप स्पष्ट हो जाता है कि 'लोक-वार्ता' का वास्तव में, क्षेत्र
बहुत विस्तृत है. इसलिए इसको विभाजन अथवा वर्गीकरण के संकुचित घेरे में बांधना
अत्यन्त कठिन है. इसके अलावा उपर्युक्त चार अंगों का अवलोकन करने पर, यह भी
स्पष्ट होता है कि इतना पारस्परिक तारतम्य इस तरह अनुस्यूत है कि इनके बीच कोई
निश्चित सीमा रेखा अत्यन्त कठिन हो जाता है. वस्तुत: 'लोक-साहित्य' में,
क्योंकि 'लोक-वार्ता' सम्बन्धी समस्त साहित्यिक अभि-~व्यक्ति समाहित रहती है
अत: इस दृष्टि से, जैसा कि हम पहले कह चुके हैं 'लोक-वार्ता' का अत्यन्त सफल
एवं शिष्ट अंग 'लोक-साहित्य' है.
उपर्युक्त विवेचन के पश्चात् 'लोक-साहित्य' के प्रमुख भेद प्राय: निम्न प्रकार
से हो सकते हैं-
 लोक-साहित्य
-----.--------------.-------------.----------.-----------.------------.-----
 . . . . . .
 . . . . . .
 लोक-कथा लोक-गीत लोक-नाट्य सांग लोकोक्तियां लोकगाथा
डॉओ सत्येन्द्र जी के उद्धरणानुसार, 'लोक-साहित्य' के अन्तर्गत वह समस्त बोली
या भाषागत अभिव्यक्ति आती है, जिसमें--
अ- आदि-मानव के अवशेष उपलब्ध हों.
आ- परम्परागत मौखिक-क्रम से उपलब्ध बोली या भाषागत अभिव्यक्ति हो जिसको किसी की
कृति न कहा जा सके, जिसे श्रुति ही माना जाता हो, और जो 'लोक-मानस' की
प्रवृत्ति में समाई हुई हो.
इ- कृतित्व हो किन्तु वह 'लोक-मानस' के सामान्य तत्वों से युक्त हो और उसके
किसी व्यक्तित्व के साथ सम्बन्ध रहते हुए भी, लोक उसे अपने ही व्यक्तित्व की
कृति स्वीकार करे.१८
डॉओ सत्येन्द्र की लोक-साहित्य सम्बन्धी उक्त परिभाषा के चार मुख्य तत्त्व
विशेष उल्लेखनीय हैं. जैसे-१. अवशेष, २. मौखिक परम्परा, ३. श्रुति एवं ४.
लोक-मानस.
लोक-साहित्य का ऐतिहासिक महत्व पर्याप्त है. यह एक ऐसी खान है, जिसमें
बहुरंगी संस्कृति की परतें, अत्यन्त दयनीय एवं सम्पीड़ित दशा में दफन हैं.१९
मानव जाति का विविध विचार-सौष्ठव तथा सांस्कृतिक अन्त:चेतना के विविध स्त्रोतों
का यह संगम-स्थल है, जहाँ यथार्थ के साथ कल्पना तथा स्थानीयता के साथ
राष्ट्रीयता का अद्भुत मिश्रण हुआ है. मानव जाति के आदिम विश्वासों एवं विचारों
की अनगिनत एवं अकथनीय सामग्री का यह वृहत् कोश है.२०
वस्तुत: लोक-साहित्य किसी देश अथवा जाति के वाणी-विलास, अस्त-व्यस्त विचार
स्त्रोतों को समझने अथवा उनसे पूर्णतया परिचित होने का अत्यन्त उत्तम उपकरण है.
किसी भी देश के लोक-साहित्य के विभिन्न प्रकार एवं उनके वर्ण्य-~विषयों के
अवलोकनोपरान्त, यह निर्भ्रान्त रूप से स्वीकारा जा सकता है कि उनमें वास्तव में
उस देश विशेष की प्राचीन संस्कृति एवं सभ्यता के पर्याप्त चिह्न विद्य-~मान
रहते हैं. इसी कारण लोक-साहित्य, लोक-संस्कृति का सशक्त संवाहक कहलाता है. हम
हरयाणवी लोक-गीतों का सांस्कृतिक अध्ययन करते हुए यह देखेंगे कि किसी प्रकार से
लोक-जीवन गीतों के माध्यम से प्रतिबिम्बित होता है. अत: लोक-साहित्य में
निश्चित रूप से प्राचीन त्रिकालिक सांस्कृतिक अनुभवों का अनन्त भण्डार संचित
रहता है. लोक-साहित्य का वैषयिक निरीक्षण करने पर यह प्राय: स्पष्ट हो जाता है
कि सांस्कृतिक एकीकरण की जन्म-जात प्रवृत्ति ने ही इसे व्यक्ति-रेचन-शक्ति एवं
विविध लक्षण प्रदान किये हैं. लोक-साहित्य में आदिम-मानव सभ्यता की समस्त वाचिक
एवं आंगिक अभिव्यक्तियों के भग्नाव-~शेष निहित रहते हैं. असल में यह किसी
राजनैतिक इतिहास के पुनर्निर्माण में सहायक सिद्ध तो नहीं होता वरन् इसका
सम्बन्ध मानव विचार तथा उनकी अभि-~व्यंजना से है, जो शब्दों तथा चेष्टाओं के
रूप में होती है.२१
२. मौखिक परम्परा- अभिव्यक्ति का माध्यम
यह साहित्य समाज की जाति से अपनी गति जोड़े होता है. लोक-साहित्य, आदिम से
लेकर आधुनिक मानव तक मौखिक परम्परा में अविरल गति से चला आ रहा है. आदिम-मानव
के पास प्रकाशन अथवा प्रसारण की आधुनिक सुविधाएं नहीं थीं. अत: उसके सहज एवं
नैसर्गिक विचारों की अभिव्यक्ति मौखिक रूप में ही चलती रही. अत: यह नि:संकोच
स्वीकारना होगा कि लिपिबद्ध एवं प्रकाशित पन्नों से अधिक, लोक-साहित्य के प्रबल
संवाहक अनुकरणात्मक एवं मौखिक तत्त्व हो रहे हैं.२२ परन्तु इसका यह अर्थ नहीं
है कि लोक-साहित्य की सशक्त रचनाओं को लिपिबद्ध करने से उनका महत्व घट जाता
है. बल्कि सचाई यह है कि आज के वैज्ञानिक सुविधा सम्पन्न युग में लिपिबद्ध
तथा मुद्रित होने से उनके अस्थिर रूप को स्थायित्व प्राप्त होता है और
संदिग्धता की भ्रामक परम्परा भी समाप्त हो जाती है. किन्तु यह कार्य बहुत
सावधानी की अपेक्षा रखता है. इस दिशा में ऐसे प्रयास की जरूरत है जिससे
लोक-साहित्य का मूल रूप नष्ट न हो.
३. श्रुति अर्थात् रचयिताओं की व्यक्ति निरपेक्षता
लोक-साहित्य-सम्बन्धी सभी रचनाओं के रचयिता अज्ञात होते हैं. इनका सम्प्रेषण
अधिकतर श्रुति रूप में ही होता है अर्थात् लोक-साहित्य एक पीढ़ी से दूसरी पीढ़ी
तक मौखिक परम्परा में ही जीवित रहता है. यद्यपि रचयिताओं की अज्ञानता किसी सीमा
तक लोक-साहित्य की प्रामाणिकता का एक विशिष्ट एवं महत्त्वपूर्ण चिह्न भी हैं,
परन्तु लोक-साहित्य के मूल स्वरूप, ऐतिहासिक महत्त्व एवं रचनाओं की प्रामाणिकता
को उद्घाटित करने में यह एक बाधक तत्त्व भी है. रचनाकारों की अज्ञानता को
कभी-कभी इस अर्थ में भी ग्रहण कर लिया जाता है कि लोक-साहित्य का कोई रचयिता
ही नहीं, किन्तु ऐसी धारणा सर्वथा भ्रामक है. वस्तुत: रचयिताओं की अनुपलब्धि
अथवा अस्पष्टता का तात्पर्य यह कदापि नहीं हो सकता कि किसी कृति का कोई सर्जक
ही न हो, वरन् इसका आशय यह है कि हम उनके नामों को उद्घाटित करने में असमर्थ
होते हैं क्योंकि अधिकांश स्थितियों में वे लिखे ही नहीं गये हैं अथवा
प्रक्षेपण एवं परिवर्धन के कारण मिट गये हैं या सन्दिग्ध बन गये हैं.
लोक-साहित्य की रचनाओं में व्यक्तित्व की जगह लोक झलकता है. इसको दूसरे शब्दों
में यह कहना भी उप-~युक्त ही है कि व्यक्ति-विशेष की जगह लोक का व्यक्तित्व
झलकता है. इस विषय में डॉओ सत्येन्द्र के ये विचार उद्धरणीय हैं कि वास्तव में,
लोक-साहित्य वह मौखिक अभिव्यक्ति है, जो भले ही किसी व्यक्ति ने गढ़ी हो पर आज
तक जिसे सामान्य लोक-समूह अपनी ही मानता है. जिसमें लोक-मानव प्रतिबन्धित रहता
है, इस कारण, जिसके किसी भी शब्द में रचना-कौशल नहीं मिलता, जिसका प्रत्येक
शब्द, प्रत्येक स्वर, प्रत्येक लय और प्रत्येक लहजा सहज ही लोक का अपना है और
उसके लिए अत्यन्त सहज एवं स्वाभाविक है.२३
४. लोक-मानस
'लोक-मानस' लोक-संस्कृति का पर्याय है. लोक-साहित्य वाणीगत अभि-~व्यक्ति है.
वाणीगत अभिव्यक्ति में संस्कृति की छाप को सुरक्षित रखने वाला स्थूल तत्व नहीं
होता, इसलिए उस संस्कृति से जिस मानस का तादात्म्य रहता है वह वाणी में
अनिवार्य रूप से प्रकट होता है. इसलिए लोक-मानस शुद्ध प्रस्तुत प्रसंग में
अपेक्षाकृत अधिक अनुकूल हैं.
लोक-साहित्य में समस्त 'लोक-मानस' मुखरित होता है अर्थात् मौलिकता एवं
रचयिताओं की अज्ञानता के कारण इसमें सभी लोक की वाणीगत विशेषताएं और गुण
उद्भासित होते हैं. लोक-साहित्य का सृजक, क्योंकि एक साधारण एवं अकृत्रिम समाज
का प्रतिनिधित्व करता है, अत: वह स्वयं भी आडम्बर रहित होता है और उसकी
कृतियां भी. इसलिए साधारणता एवं सहजता के गुण लोक-~साहित्य में स्वभावत: ही
आएंगे. क्योंकि समाज के व्यक्तियों (जन-समूह) के विचार, मनोविकास, चेष्टाएं
इत्यादि समस्त वाणीगत कलात्मक-अभिव्यक्ति लोक-साहित्य में समाविष्ट रहती है
जिसमें चमत्कार की जगह सहजता, कृत्रिमता की जगह नैसर्गिकता एवं अलंकारादि के
स्थान पर निरलंकारिकता के दर्शन होते हैं. इसी कारण लोक-साहित्य को मूलत: 'लोक'
का साहित्य, 'लोक' द्वारा रचित साहित्य, 'लोक' के लिए रचित साहित्य कहा जाता है
और इसीलिए इसे 'लोक' की सम्पत्ति कहा गया है.२४
लोक-साहित्य में लोक-मानस की अभिव्यक्ति के स्वरूप के विषय में विद्वानों में
मतवैभिन्नय है.२५ कई इसे रहस्यवादी मानते हैं, और कई प्राकृतिक शक्तियों से
अभिभूत२६ परन्तु सृष्टि के प्रति आदिम-मानव की सहज प्रतिक्रियाएं ही लोक-~मानस
की मूलाधार हैं, जिनकी स्वाभाविक, सहज तथा प्रतीकात्मक अभिव्यक्ति लोक-साहित्य
के प्रत्येक अंग में व्याप्त है. वस्तुत: लोक-मानस, लोक-साहित्य का एक
अनिवार्य तत्त्व है.
लोक-साहित्य--रचना प्रक्रिया
लोक-साहित्य की रचना प्रक्रिया क्या है ? इसकी विविध रचनाओं के रचयिता कवि कौन
हैं ? इनका सृजन कैसे हुआ ? इनका रचना-काल क्या है ? आदि कई महत्त्वपूर्ण
विचारात्मक प्रश्न हैं जिनको स्पष्ट करने के प्रयत्न पूर्व और पश्चिम के
विद्वानों ने अपने-अपने ढंग से किये हैं. श्री टेलर के अनुसार लोक-साहित्य उस
सामग्री से पूर्ण होता है, जो परम्परानुसार एक पीढ़ी से दूसरी तक, लेखक या
निर्माता की प्रामाणिकता की छाप के बिना ही अविरल रूप से चली-चलती है.२७ श्री
टेलर साहब के इस विचार की पुष्टि रूसी लोक-साहित्य मर्मज्ञ 'सोकोलोव' की इन
सारगर्भित पंक्तियों से हो जाती है. वे लिखते हैं, "प्राय: लोग, मौखिक-~साहित्य
के निर्वैयक्तिकता (ईम्पेर्सोनलिट्य्) के सिद्धान्त के समर्थन में लोक-~साहित्य
रचयिता की अज्ञानता की तर्कपूर्ण दलीलें प्रस्तुत करते हैं. लेकिन यह लक्षण
नितान्त बाह्य है, तथा अन्तिम विश्लेषण पर भी आकस्मिक ही लगता है.
