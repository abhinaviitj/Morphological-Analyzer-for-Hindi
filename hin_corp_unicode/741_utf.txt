<औङ्ङिचिअल् अन्ड् मेडिअ लन्गुअगेस्><आड्मिनिस्ट्रटिवे><आनोन्><आ.ष्. ८४-८५ ईन्ङोर्म्. ' भ्रोअड्चस्ट्><१९८५><ंइन्. ओङ् ईन्ङोर्म्. ' भ्रोअड्चस्टिन्ग्><णेत् ढेल्हि><३१ टो ३४><णो ओङ् थोर्ड्स् २६००><आनोन्-आ.ष्. ८४-८५ ईन्ङोर्म्. ' भ्रोअड्चस्टिन्ग्>

दूरदर्शन
५.१ सितम्बर १८५९ में दिल्ली में यूनेस्को की सहायता से दूरदर्शन केन्द्र की
स्थापना के साथ ही देश में टेलीविजन कार्यक्रम शुरू किए गए. प्रारम्भिक वर्षों
में दूरदर्शन कार्यक्रमों का प्रसारण केवल दिल्ली और आसपास के ग्रामीण इलाकों
तक ही सीमित था और ग्रामीण दर्शकों को सामुदायिक टेलीविजन सैट उपलब्ध
कराए गए थे जिनके लिए धन फोर्ड फाउण्डेशन ने दिया था. पिछले २५ वर्षों
से अधिक के समय में दूरदर्शन के संजाल और उसकी गतिविधियों तथा
कार्यक्षेत्र का व्यापक विस्तार हुआ है. इसके उद्देश्य इस प्रकार है:-
(क) सामाजिक परिवर्तन में प्रेरक भूमिका निभाना;
(ख) राष्ट्रीय एकता को बढ़ावा देना;
(ग) जनमानस में वैज्ञानिक चेतना पैदा करना;
(घ) जनसंख्या नियंत्रण और परिवार कल्याण के साधन के रूप में परिवार
 नियोजन का सन्देश घर-घर पहुंचाना.
(ड़) कृषि उत्पादन बढ़ाने के लिए आवश्यक जानकारी और सूचना का प्रसार
 करना.
(च) पर्यावरण संरक्षण और जलवायु संतुलन बनाए रखने में मदद करना.
(छ) महिलाओं, बच्चों और गरीब तथा कमजोर वर्गों के कल्याण के विभिन्न उपायों
 की ओर आकर्षित करना.
(ज) खेलकूद में रुचि विकसित करना और
(झ) कला और सांस्कृतिक धरोहर के प्रति जागरुकता पैदा करना.
 दूरदर्शन कार्यक्रम के संजाल का विस्तार
 ५.२.१ दूरदर्शन के रजत जयंती वर्ष में इसके ट्रांसमीटरों के जाल का जितना
 अधिक विस्तार हुआ है उतना सम्भवत: किसी अन्य विकासशील देश में नहीं हुआ
 है. वर्ष की शुरुआत में दूरदर्शन के कुल ४५ ट्रांसमीटर थे और ७ पूर्ण-सुविधायुक्त
 केन्द्र, ३ छोटे केन्द्र तथा ३ प्रस्तुति केन्द्र थे . उस समय देश की २८ प्रतिशत
 जनसंख्या तक दूरदर्शन कार्यक्रम पहुंचते थे. जुलाई १९८३ में सरकार ने ६८ करोड़
 रुपये का प्रावधान करके दूरदर्शन विस्तार की एक विशेष योजना स्वीकृत की. इस योजना
 में प्रमुख परियोजना क्षेत्रों सहित देश के विभिन्न भागों में उच्चशक्ति (१० किलो
 वाट) ट्रांसमीटर और कम शक्ति (१०० वाट) के ट्रांसमीटर लगाने का
 कार्यक्रम था ताकि छठी योजना के अन्त तक ट्रांसमीटरों की कुल
 संख्या १८० हो जाए. इस योजना को लागू करके दूरदर्शन ने इस वर्ष के दौरान १२६
 नए ट्रांसमीटर लगाए. इतने ज्यादा ट्रांसमीटर पहले कभी नहीं लगे. एक जुलाई,१९८४
 के बाद से करीब चार महीने तक रोजाना एक नया ट्रांसमीटर चालू किया गया. इस
 विशेष योजना के लिए सभी आवश्यक उरकरणों का उत्पादन भारत इलैक्ट्रानिक्स लिमिटेड,
 इलैक्ट्रानिक्स कार्पोरेशन  फ इंडिया लिमिटेड, गुजरात कम्युनिकेशन एण्ड
 इलैक्ट्रानिक्स लिमिटेड तथा त्रिवेणी स्ट्रक्चरलस लिमिटेड जैसे सार्वजनिक क्षेत्र
 के प्रतिष्ठानों में अपने ही देश में हुआ था. कई उपकरण तो पहली बार देश में विकसित
 किए गए और उनका उत्पादन भी किया गया. विशेष योजना में लगाए गए इन सभी
 ट्रांसमीटरों से इस समय दिल्ली दूरदर्शन केन्द्र से इनसैट एक-बी के माध्यम से
 कार्यक्रमों के अन्तर्गत त्रिवेन्द्रम में अंतरिम उत्पादन सुविधाएं उपलब्ध कराई
 गईं. मुर्शिदाबाद, आसनसोल और गुवाहटी में पूर्ण-शक्ति ट्रांसमीटर चालू किए गए और
 अहमदाबाद,त्रिवेन्द्रम, कसौली, वाराणसी, कोड़ाईकनाल, पणजी और विजयवाड़ा में
 कम शक्ति पर अन्तरिम सेवा उपलब्ध कराई गई. इस समय दूरदर्शन के १७२
 ट्रांसमीटर हैं, जिनके माध्यम से देश की ५२ प्रतिशत जनसंख्या तक टेलीविजन
 कार्यक्रम पहुंचते हैं. इस समय काम कर रहे दूरदर्शन ट्रांसमीटरों और चालू किए जा
 रहे ट्रांसमीटरों की सूची परिशिष्ट ५ में दी गई है.
 ५.२.२ सरकार ने पूर्वोतर क्षेत्र में दूरदर्शन-सेवाओं का विस्तार करने की बड़ी
 योजना को मंजूरी दी है. इस योजना के लिए ३६ करोड़ ४३ लाख रुपये का
 प्रावधान किया गया है. इस योजना के अन्तर्गत (१) सिल्चर, डिब्रूगढ़ और
 तूरा में १० किलोवाट के ट्रांसमीटर और छ: अन्य स्थानों पर कम-शक्ति के
 ट्रांसमीटर लगाना और (२) १०/१ किलोवाट ट्रांसमीटर वाले सभी स्थानों पर कार्यक्रम
 तैयार करने की सीमित सुविधाएं और गुवाहटी में कार्यक्रम तैयार करने और फीड
 करने का केन्द्र खोलना शामिल है. इस क्षेत्र के सभी ट्रांसमीटर न केवल दिल्ली से
 प्रसारित राष्ट्रीय कार्यक्रम बल्कि गुवाहटी से इस क्षेत्र के लिए सामान्य
 प्रसारण भी रिले करने लगेंगे. साथ ही जिन आठ स्थानों का ऊपर उल्लेख किया
 गया है वहां सीमित स्थानीय कार्यक्रम सेवा भी उपलब्ध हो जाएगी. यह योजना
 लागू हो जाने पर इस क्षेत्र की ८० प्रतिशत जनसंख्या के लिए टेलीविजन सेवाएं
 उपलब्ध हो जाएंगी. इस योजना के लिए ट्रांसमीटरों और अन्य आवश्यक उपकरणों के
 लिए इस वर्ष आर्डर दिए गए हैं और अन्य कार्यवाइयां चल रही हैं.
 ५.२.३ इस वर्ष देश में बहु-चैनल टेलीविजन -सेवा भी शुरू की गई. १७ सितम्बर,
 १९८४ को तत्कालीन प्रधानमंत्री इंदिरा गांधी ने दिल्ली दूरदर्शन केन्द्र के
 दूसरे टी.वी. चैनल का उद्घाटन किया . इस समय इस महानगर के दर्शकों के लिए
 हर शाम दो घंटे के लिए कार्यक्रम प्रसारित होते हैं. सरकार ,बम्बई,मद्रास और
 कलकत्ता केन्द्रों पर भी इसी तरह टेलीविजन सेवा का दूसरा चैनल शुरू करने
 के प्रस्ताव पर विचार कर रही है.
 ५.२.४ टेलीविजन-नेटवर्क के अभूतपूर्व विस्तार होने और प्रसारण अवधि में काफी
 बढ़ोत्तरी हो जाने के कारण सामग्री आदि की क्षमता बढ़ाना भी जरूरी हो गया है.
 इसे ध्यान में रखते हुए सभी केन्द्रों पर अतिरिक्त इओएनओजीओ (इलेक्ट्रानिक न्यूज
 गैदरिंग उपकरण) उपलब्ध कराने के उपाय किए गए ताकि बाहर जाकर भी ज्यादा
 कार्यक्रम तैयार किए जा सकें.
 ५.२.५ जिस वर्ष की समीक्षा की जा रही है, यह छठी योजना अवधि का अंतिम
 वर्ष है. इस दौरान वे प्रस्ताव तैयार करने के उपाय किये जा रहे हैं, जिन्हें
 सातवीं योजना के दौरान लागू किया जाना है. दूरदर्शन के लिए सातवीं योजना के
 प्रस्तावों में त्रि-स्तरीय टेलीविजन-सेवा उपलब्ध कराने की बात है, जिसके
 अन्तर्गत (१) हर बड़े राज्य में उसी राज्य की भाषा में पूरे राज्य भर के लिए
 कार्यक्रम संबंधी प्राथमिक सेवाएं, (२) दिल्ली में तैयार किये गये तथा अन्य
 केन्द्रों में तैयार किये जाने वाले राष्ट्रीय महत्व के कार्यक्रमों पर आधारित
 राष्ट्रीय सेवा पूरे देश के लिए उपलब्ध कराना, और (३) प्राथमिक सेवा ट्रांसमीटरों
 से सीमित अवधि के लिए स्थानीय सेवा उपलब्ध करना जिसमें महानगरीय केन्द्रों
 में अलग चैनलों की व्यवस्था भी होगी. सातवीं योजना के प्रस्तावों में प्रत्येक
 राज्य/केन्द्र शासित प्रदेश के कार्यक्रम तैयार करने संबंधी, स्थानीय केन्द्र
 में व्यापक सुविधाएं उपलब्ध कराने और सीमावर्ती क्षेत्रों में और अधिक टेलीविजन
 कार्यक्रम पहुंचाना शामिल है.
 भारतीय राष्ट्रीय उपग्रह (इनसेट) उपयोग
 ५.३.१ १९७५-७६ के उपग्रह प्रशिक्षण टेलीविजन प्रयोग (साइट) की सफलता के बाद
 सरकार ने बहुद्देशीय भारतीय राष्ट्रीय उपग्रह (इनसेट) के प्रस्ताव को स्वीकृति
 दी . इनसेट प्रणाली के उद्देश्यों में से एक यह था कि ग्रामीण समुदाय के लिए
 शिक्षा, सामाजिक जागरुकता, स्वास्थ्य, परिवार कल्याण और ग्रामीण विकास आदि
 कार्यक्रमों का राष्ट्रीय-स्तर पर प्रसारण किया जाए. एक उद्देश्य यह भी था कि
 इनसेट का इस्तेमाल उन क्षेत्रीय ट्रांसमीटरों से नेशनल नेटवर्क के कार्यक्रम
 रिले करने के लिए किया जाए जहां कार्यक्रम तैयार करने की सुविधाएं नहीं हैं.
 ५.३.२ इनसेट योजना के अंतर्गत आंध्र प्रदेश, बिहार, गुजरात, उड़ीसा, महाराष्ट्र
 और उत्तरप्रदेश में से प्रत्येक-राज्य के तीन-तीन जिलों के ग्रुप में
 बारी-बारी से विशेष क्षेत्र-वार कार्यक्रम शाम को चालीस मिनट के लिए और शिक्षण
 कार्यक्रम सवेरे ४५ मिनट के लिए उपलब्ध कराने का प्रस्ताव है.
 ५.३.३ १९८२ में एशियाई खेलों से पहले जो बीस कम शक्ति के (एलओपीओटीओ)
 ट्रांसमीटर चालू किये गये थे, उनके अलावा दूरदर्शन विस्तार की विशेष योजना के
 अंतर्गत जो कम शक्ति के (एलओपीओटीओ) और उच्च शक्ति के (एचओपीओटीओ) ट्रांसमीटर
 लगाए जाने हैं, उनसे इनसेट के माध्यम से टेलीविजन कार्यक्रम रिले किये जाएंगे.
 ५.३.४ नागपुर, रांची, राजकोट और गोरखपुर में सीमित कार्यक्रम तैयार करने की
 सुविधाएं उपलब्ध कराने का भी प्रस्ताव है और हैदराबाद तथा कटक में क्षेत्र पर
 आधारित क्षेत्रवार कार्यक्रमों को तैयार करने के लिए मौजूदा सुविधाएं बढ़ायी
 जाएंगी.
 ५.३.५ छठी योजना अवधि में इनसेट उपयोग कार्यक्रम के अंतर्गत नागपुर, रांची,
 राजकोट और गोरखपुर में उच्च शक्ति के चार ट्रांसमीटर लगाये जाएंगे. सभी छह
 राज्यों में चुने हुए गांवों में दो हजार ऐसे सामुदायिक टेलीविजन सैट लगाये जाने
 थे, जो इनसेट से मिलने वाले कार्यक्रमों को सीधे दिखा सकते हैं. साथ ही नागपुर,
 गोरखपुर, रांची और राजकोट के ट्रांसमीटरों की प्रसारण क्षमता के भीतर आने वाले
 चुने हुए गांवों में दो हजार वीओएचओएफओ सैट भी उपलब्ध कराये जाने थे.
 ५.३.६ नागपुर में १५ अगस्त,१९८२ से अंतरिम टेलीविजन सेवा शुरू की गई. इसी
 वर्ष के दौरान गोरखपुर और रांची में ट्रांसमीटर चालू किए गए. राजकोट में भी
 अंतरिम सेवा शुरू की गई. उत्तर प्रदेश, बिहार और गुजरात में विशेष क्षेत्रवार और
 शैक्षणिक टीओवीओ कार्यक्रमों का प्रसारण आरम्भ किया गया और इस प्रकार सभी छ:
 राज्यों में विशेष क्षेत्रवार और शैक्षणिक कार्यक्रम उपलब्ध कराने की व्यवस्था
 पूरी हो गई. उत्तर प्रदेश और बिहार के लिए हिन्दी में शैक्षणिक कार्यक्रमों को
 रिले करने की सुविधा का विस्तार मध्य प्रदेश, राजस्थान, हरियाणा आदि अन्य
 हिन्दी भाषी राज्यों के रिले-ट्रांसमीटरों से भी किया गया और वहां भी ये
 कार्यक्रम पहुंचने लगे. इसी प्रकार आंध्र प्रदेश, उड़ीसा, बिहार और उत्तर प्रदेश
 में इनसेट पर आधारित रिले ट्रांसमीटरों से भी शाम को क्षेत्रवार-प्रसारण शुरू किए
 गए.
 १५ अगस्त,१९८४ से समूचे नेटवर्क से प्रतिदिन दोपहर बाद उच्च शिक्षा पर एक घंटे
 के प्रसारण किए जाते हैं. ये कार्यक्रम विश्वविद्यालय अनुदान आयोग उपलब्ध कराता
 है.
 ५.३.८ आंध्र प्रदेश और उड़ीसा के चुने हुए क्षेत्रों में और नागपुर के
 ट्रांसमीटर के कार्यक्षेत्र के भीतर के क्षेत्रों में करीब ८०० सीधे रिसेप्शन वाले
 (डीओआरओ) और १५० अति उच्च फ्रीक्वेंसी वाले (वीओएचओएफओ) सामूहिक
 टेलीविजन सैट लगाए गए. इसके अलावा, महाराष्ट्र में ५० सीधे रिसेप्शन सैट
 (डीओआरओ) और गुजरात में करीब १०० अति उच्च फ्रीक्वेंसी वाले (वीओएचओएफओ)
 सैट उपलब्ध कराए गए. शेष सैट लगाए जा रहे हैं. इनमें से उत्तर प्रदेश और बिहार
 के चुने हुए गांवों में जो १००-१०० डीओआरओ सैट लगाए जाएंगे वे सौर-ऊर्जा से
 चलेंगे. सभी राज्यों और केन्द्र शासित प्रदेशों के प्रशासनों से भी अनुरोध किया
 गया है कि वे अपने साधनों से सामुदायिक सैट उपलब्ध कराएं तथा अधिकांश राज्यों
 ने काफी उत्साहवर्द्धक प्रतिक्रिया व्यक्त की है.
 राष्ट्रीय कार्यक्रम
 ५.४.१ दर्शकों को देश के विभिन्न भागों में हो रही सांस्कृतिक, सामाजिक और
 आर्थिक प्रगति से अवगत कराने, विविधता में एकता का सन्देश उन तक पहुंचाने
 तथा लोगों में राष्ट्रीय एकता की भावना बढ़ाने के उद्देश्य से १५ अगस्त, १९८२ से
 एक राष्ट्रीय-कार्यक्रम आरम्भ किया गया जो सभी ट्रांसमीटरों से एक साथ प्रसारित
 किया जाता है. राष्ट्रीय-प्रसारण के ये कार्यक्रम विभिन्न केन्द्रों पर तैयार किए
 जाते हैं, और ये कार्यक्रम राष्ट्रीय-एकता, साम्प्रदायिक सद्भाव, परिवार कल्याण,
 भारत की सांस्कृतिक धरोहर (जिसमें कला, संगीत, नृत्य विश्व साहित्य में भारत का
 योगदान, भी शामिल है). भारत के स्वाधीनता-संग्राम और विज्ञान के विषयों पर आधारित
 होते हैं तथा साथ ही समाचार और ताजा घटनाओं की जानकारी भी दी जाती हैं. उनके
 व्यापक प्रसारण-क्षेत्र में हल्के मनोरंजक कार्यक्रम भी रहते हैं.
 ५.४.२ इस वर्ष, राष्ट्रीय कार्यक्रम में दो नये धारावाहिक कार्यक्रम (सीरियल)
 शुरू किए गए और कई अन्य धारावाहिक कार्यक्रम जारी रखे गए. नये धारावाहिक
 कार्यक्रमों में से एक है "हम लोग" जिसका उद्देश्य महिला कल्याण, परिवार-नियोजन
 जैसे सामाजिक उद्देश्यों को बढ़ावा देना है और इसका उद्देश्य समाज में फैली
 बुराइयों को दर्शा कर उन्हें दूर करने के महत्व पर बल दिया जाता है. अन्य
 धारावाहिक कार्यक्रम है "ये जो है जिन्दगी" जो एक पारिवारिक-कामेडी कार्यक्रम
 है. ये दोनों कार्यक्रम बहुत लोकप्रिय हुए हैं. अन्य धारावाहिक कार्यक्रमों में
 "इन दिस अवर लैंड" है जिसमें हमारे देश के दस्तकारों के जीवन और उनकी
 कला तथा उनके आस-पास के माहौल के बारे में दिखाया जाता है. अब तक इस
 धारावाहिक कार्यक्रम में मुरादाबाद के पीतल के काम में लगे लोगों और उड़ीसा में
 चांदी का काम करने वाले कारीगरों के बारे में जानकारी दी जा चुकी हैं. एक अन्य
 धारावाहिक "प्लेसिज  फ पिल्ग्रिमेज" में पुरी, वाराणसी, बम्बई के सेंट थॉमस चर्च,
 दिल्ली की जामा मस्जिद, आनन्दपुर साहिब आदि पर कार्यक्रम दिखाए जा गए हैं.
 एक अन्य महत्वपूर्ण धारावाहिक "प्लेसिज  फ टूरिस्ट इंटरेस्ट" में कुल्लू-मनाली,
 बंगलूर, श्रीनगर, भुवनेश्वर, उदयपुर, गोवा आदि पर कार्यक्रम प्रस्तुत किए गए हैँ.
 "एक मुलाकात" शीर्षक धारावाहिक में आरओकेओ लक्ष्मण, वीओ शांताराम, सुनील गावस्कर,
 अमृतलाल नागर, संयुक्ता पाणिग्राही, आदि महत्वपूर्ण व्यक्तियों के साथ भेंटवार्ता
 दिखाई गई हैं. विज्ञान के बारे में एक नया क्विज (पहेली) कार्यक्रम शुरू किया गया
 जो बहुत लोकप्रिय हुआ. समूहगान और सामूहिक गान के कार्यक्रम भी नियमित रूप
 से प्रसारित होते रहे हैं.
 ५.४.३ १५ अप्रैल,१९८४ से राष्ट्रीय कार्यक्रम की अवधि बढ़ा दी गयी जिससे हिन्दी
 और अंग्रेजी समाचारों की अवधि भी बढ़ना सम्भव हो गया. अब राष्ट्रीय कार्यक्रम रात
 में ९ बजे से १० बजकर ४० मिनट तक होता है जिसमें रात ९ बजे से २० मिनट के
 लिए हिन्दी में और रात ९ बजकर ५० मिनट से २० मिनट के लिए अंग्रेजी में समाचार
 प्रसारित किए जाते हैं.
 ५.४.४ हमारे स्वाधीनता संग्राम के विभिन्न पहलुओं पर विशेष रूप से बनी फिल्मों को
 १५ अगस्त १९८४ से राष्ट्रीय कार्यक्रम में हर पखवाड़े में दिखाया जा रहा है.
 इनमें " फिल्म डिवीजन" द्वारा तैयार की गई फिल्में और दूरदर्शन केन्द्रों द्वारा
 तैयार किए गए कार्यक्रम शामिल हैं.
 समाचार और ताजा घटनाएं (करेंट अफेयर्स)
 ५.५.१ देश-विदेश की प्रमुख घटनाओं और गतिविधियों के बारे में दर्शकों को बेहतर
 जानकारी देने के उद्देश्य से समाचारों और ताजा घटनाओं (करेंट अफेयर्स) का प्रसारण
 बराबर किया जा रहा है. हिन्दी और अंग्रेजी समाचारों की प्रसारण- अवधि बढ़ाने से
 राष्ट्रीय और अंतर्राष्ट्रीय घटनाओं के बारे में और विस्तार से जानकारी देना सम्भव
 हो गया है. समाचार-बुलेटिनों के लिए विभिन्न केन्द्रों से और विदेशों से
 चित्र-फिल्म आदि प्राप्त हो जाने के कारण समाचारों को अधिक रोचक और
 प्रभावशाली बनाने में भी मदद मिल रही है. इस वर्ष के दौरान दूरदर्शन को विभिन्न
 अन्तर्राष्ट्रीय घटनाओं के बारे में उपग्रह के माध्यम से "विजन्यूज" से भी चित्र
 मिलने लगे हैं. १ नवम्बर,१९८४ से दूरदर्शन "एशिया विज़ अ" का सदस्य बन गया
 जिससे उसे एशिया प्रशान्त प्रसारण यूनियन के सदस्य-देशों से समाचार-चित्र आदि
 सीधे उपग्रह से मिलने शुरू हो गए हैं. इससे दूरदर्शन अन्य एशियाई देशों के
 टेलीविजन नेटवर्क के लिए अपने यहां के समाचार भी भेज सकता है.
 ५.५.२ राष्ट्रीय कार्यक्रम में ही अंग्रेजी में "न्यूज़" "व्यूज़" और हिन्दी में
 "समाचार विचार" शीर्षक से पांच-पांच मिनट के विशेष कार्यक्रम भी शुरू किए
 गए हैं. इस कार्यक्रम में देश-विदेश की प्रमुख राजनीतिक, आर्थिक, सामाजिक
 और सांस्कृतिक घटनाओं पर विभिन्न समाचारपत्रों की प्रतिक्रिया दी जाती है. इस
 वर्ष के दौरान इस कार्यक्रम का स्वरूप बदला गया है और इसमें वरिष्ठ पत्रकारों से
 ताजा घटनाओं का विश्लेषण कराया जाता है.
 ५.५.३ प्रमुख दूरदर्शन केन्द्रों से हिन्दी, बंगला, कश्मीरी, मराठी, तमिल,
 कन्नड़, पंजाबी, उर्दू और गुजराती भाषाओं में क्षेत्रीय समाचारों का प्रसारण
 जारी रखा गया. दिल्ली दूरदर्शन केन्द्र पर दूसरा चैनल चालू होने के बाद हिन्दी
 के प्रादेशिक समाचार इस नए चैनल से प्रसारित किए जा रहे हैं. जनवरी १९८५
 में त्रिवेन्द्रम दूरदर्शन केन्द्र चालू होने के साथ ही वहां से मलयालम में
 क्षेत्रीय समाचार बुलेटिन शुरू किया गया.
 ५.५.४ संसद अधिवेशन चलने के दौरान दिल्ली दूरदर्शन केन्द्र से हिन्दी और
 अंग्रेजी में १०-१० मिनट के लिए 'संसद समाचार' प्रसारित किए जाते हैं.
 क्षेत्रीय केन्द्र पहले की तरह ही अपनी-अपनी क्षेत्रीय भाषा में संसद की
 कार्रवाई की साप्ताहिक रिपोर्ट प्रसारित करते हैं.
 ५.५.५ राष्ट्रीय नेटवर्क से प्रमुख घटनाओं और समारोहों के बारे में विशेष
 समाचार-रिपोर्ट भी प्रसारित की जाती हैं. पंजाब आन्दोलन के दौरान की
 घटनाओं के बारे में विशेष रूप से तैयार किए गए कार्यक्रम दिखाए गए थे
 जिनमें विदेशी टीओवीओ नेटवर्कों से भी कार्यक्रम और विशेष रिपोर्ट दिखाई गईं
 उनमें स्वाधीनता दिवस समारोह, श्रीमती इन्दिरा गांधी की हत्या और उनकी
 स्मृति में अर्पित की गईं श्रद्धांजलियां, श्रीमती इन्दिरा गांधी की अंत्येष्टि,
 नई सरकार द्वारा शपथ ग्रहण, अंतर्राष्ट्रीय खनन कांग्रेस, भोपाल गैस-
 दुर्घटना, परमाणु निरस्त्रीकरण पर छ: राष्ट्रों का शिखर सम्मेलन, गणतन्त्र
 दिवस और "बीटिंग रिट्रीट" समारोह शामिल हैं. विदेशों से उपग्रह के माध्यम से
 प्राप्त विशेष कार्यक्रमों में सोवियत संघ के साथ संयुक्त अंतरिक्ष उड़ान,
 प्रधानमंत्री की भारतीय अंतरिक्ष यात्रियों से बातचीत, सऊदी अरब के लिए हज
 यात्रा, राष्ट्रपति की मेक्सिको और अर्जेन्टिना की यात्रा, स्वर्गीय
 प्रधानमंत्री श्रीमती इन्दिरा गांधी की लीबिया और टूयूनिशिया की यात्रा शामिल
 हैं. इसी प्रकार महत्वपूर्ण विदेशी अतिथियों की यात्राओं के बारे में भी
 कार्यक्रम उपग्रह से प्रसारित हुए.
 ५.५.६ आठवीं लोकसभा के लिए हुए चुनावों के बारे में भी पर्याप्त कार्यक्रम
 प्रसारित करने के विशेष उपाय किए गए. चुनाव परिणामों की जानकारी देने के
 लिए चौबीसों घंटे हर घंटे के बाद हिन्दी और अंग्रेजी में बारी-बारी से चुनाव
 समाचार प्रसारित किए गए.
