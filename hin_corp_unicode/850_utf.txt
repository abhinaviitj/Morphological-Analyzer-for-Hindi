<औङ्ङिचिअल् आन्ड् ंएडिअ ळन्गुअगेस्><ंअस्स् ंएडिअ><ढ्र्. श्.ं. शिन्ग्ह्>< ःओमेओपट्ह्य्><१९९२><ंइर्ट्र फ्रकस्हन् फ्रिवटे ळिमिटेड्><आल्लहबड्><३२-३६><२१८४><ंअनोरम-ंइट्हि घोलिओन् ख छ्हम्ट्कर्><ढेएप आगर्तल्>

होम्योपैथिक चिकित्सा पद्धति मूलत: 'लक्षणों'पर आधारित चिकित्सा पद्धति है और
इसमें बीमारी के साथ-साथ उसकी उत्पत्ति के कारणों का भी इलाज किया जाता है.
इसीलिए इस पद्धति में एक ही औषधि विभिन्न बीमारियों में काम आती है तथा मानसिक
एवं शारीरिक लक्षणों के आधार पर एक ही बीमारी में अलग-अलग रोगियों को अलग-अलग
औषधियों का सेवन कराया जाता है. इस पद्धति के बारे में भ्रांति है कि यह केवल
बुखार, खांसी जैसी सामान्य बीमारियों में ही लाभदायक सिद्ध होती है, जबकि तथ्य
यह है कि आज दुनियाभर में कैंसर,एड्स रोग, चर्म रोग, मधुमेह, रक्तचाप,गूर्दे की
पथरी एवं पित्ताशय के रोगों आदि जैसी अनेक असाध्य बीमारियों का इस पद्धति से
सफलतापूर्वक उपचार किया जा रहा है. विश्व भर में सर्वाधिक प्रचलित एलोपैथिक
चिकित्सा पद्धति में किन्हीं बीमारियों में जहां 'शल्यक्रिया'ही एकमात्र विकल्प
होती है, वहीं होंम्योपैथिक पद्धतियों में उच्चशक्ति (हाई पोटेंसी) की मीठी
गोलियों के कुछ समय तक सेवन करने के बाद "शल्यक्रिया" की नौबत ही नहीं आती.
गुर्दे की पथरी, बवासीर के मस्से, शरीर के किसी अंग में बनी गांठ आदि के मामलों
में एलोपैथिक पद्धति में जहां एक मात्र शल्यक्रिया ही विकल्प है, वही होम्यो
पद्धति में कुशल चिकित्सक की देखरेख में ली गयी औषधियां इन्हें इस तरह गलाकर गायब
कर देती हैं कि इनके वजूद का पता भी नहीं चलता.
साइटिका, गठिया, दमा (एलर्जिक ब्रांकाइटिस), गंजापन जैसी लाइलाज मानी गई
बीमारियों का होम्यो पद्धति से न केवल उपचार संभव है, बल्कि सदा-सदा के लिए इनका
समूल नाश भी हो जाता है.
होम्योपैथिक औषधियां अन्य औषधियों की तुलना में न केवल सहज उपलब्ध और सस्ती हैं, बल्कि
एलोपैथिक औषधियों के सेवन से होने वाले दुष्प्रभावों (साइड इफेक्ट्स) से भी
पूर्णतया मुक्त हैं. होम्योपैथिक पद्धति की प्रभावोत्पादकता, रोग निदान क्षमता
और लोकप्रियता का आकलन केवल इसी तथ्य से किया जा सकता है कि आज दुनियाभर में
अनेको एलोपैथिक विशेषज्ञ अपनी और अपने परिवार की चिकित्सा के लिए 'मीठी
गोलियों'पर निर्भर होते जा रहे हैं. इन्हीं सब तथ्यों को देखते हुए अन्य देशों
की तरह भारत सरकार ने भी इस पद्धति को वर्ष १८७१ में ही मान्यता दे दी है और
विभिन्न सरकारी चिकित्सालयों में भी होम्यो पद्धति का भी विभाग खुल गया है.
हैनिमेन: होम्योपैथी का जन्म
कभी-कभी अचानक किन्हीं क्षणों में इतिहास की रचना हो जाती है. १७९० में वह ऐसा
ही क्षण था, जब जर्मनी के एक छोटे से शहर के एक कमरे में बैठे कुलेन की मैटेरिया
मेडिका का अंग्रेजी से जर्मन में अनुवाद करते समय डा. सैमूअल हैनिमेन एक जगह पर
अटके थे. पुस्तक में लिखा था कि यदि किसी स्वस्थ व्यइत को सिनकोना वृक्ष का
छाल का सत दिया जाय तो उसे जाड़ा देकर बुखार चढ़ जाता है. यही सत जाड़ा वाले
बुखार (मलेरिया) की अच्छी औषधि भी था. हैनिमेन ने सोचा, जो चीज जूड़ी को ठीक
करती है, वही जूड़ी पैदा क्यों करती है ? उन्होने वहीं कलम रोक दी. इतिहास की
रचना का आधान हो गया था. उन्होंने पंसारी की दूकान से सिनकोना का सत लिया और आधा
चम्मच पानी के साथ पी गये. कुछ समय बाद उन्हें जाड़ा लग कर तेज बुखार चढ़ा.
उन्होंने दोबारा सत लिया और थोड़ी ही देर में बूखार उतर गया. उन्होंने अपनी
पत्नी और मित्रों पर भी यही परीक्षण किया. उनके मस्तिष्क में होम्योपैती के सूत्र
ने जन्म लिया. जो दवा जिन रोगों को ठीक करती है, वही दवा वैसे ही रोग के लक्षण
शरीर में पैदा कर सकती हैं. अर्थात वही दवा रोग को ठीक कर सकती हैं जिसमें वैसे
ही लक्षण पैदा करने की क्षमता हो. यही प्राकृतिक सिद्धान्त हैं. समःसमे
शमयति-सिमलिया, सिमलिवस क्यूरेंटर. इसी सूत्र वाक्य पर होम्योपैथी का भविष्य
बना.
डा. हैनिमेन कोई सामान्य व्यक्ति नहीं थे. उन्होंने अल्प अवस्था में ही
परम्परागत चिकित्सा शास्त्र में एम.डी. की उपाधि प्राप्त की थी, और वह कई भाषाओं
के ज्ञाता थे. उन्होंने चिकित्सा करना इसलिये छोड़ दिया था, क्योंकि उन्होने
देखा कि वे और अन्य चिकित्सक जिस विधि से रोगियों की चिकित्सा करते हैं उनका
कोई सिद्धान्त नहीं है और वह अमानवीय होने के साथ ही अनैतिक भी हैं, क्योंकि
उससे एक रोग ठीक होता है तो दूसरा हो जाता है. जीविका के लिये वह विभिन्न भाषाओं
के ग्रन्थों का अनुवाद कर रहे थे कि उपर्युक्त घटना घटी.
हैनिमेन ने पन्द्रह वर्षो तक विभिन्न औषधियों का अपने ऊपर, अपने
मित्रों-~चिकित्सकों और परिवार के लोगों पर परीक्षण किया. इस अनुभव को उन्होंने
मैटिरिया मेडिका प्यूरा में संकलित किया है. उन्होंने जब इस विधि से रोगियों की
चिकित्सा करनी शुरू की तो उनका व्यापक विरोध हुआ. वह खुद औषधियां तैयार करके
रोगियों को देते थे. यह कानूनन अपराध था. तत्कालीन कानून के तहत वही व्यक्ति
रोगी की दवा बना सकता था जिसे फार्मासिस्ट या केमिस्ट का प्रमाण पत्र प्राप्त हो.
उनके द्वारा दी गयी दवाओं पर जुर्माना लगाने की घोषणा की गयी,लेकिन हैनिमेन ने
हिम्मत नहीं हारी. वह विभिन्न पत्र-पत्रिकाओं में लेख लिखकर अपने मत का समर्थन
करते, लेकिन उनके जीते जी उनका विरोध जारी रहा, इसी से उन्हें अपना देश (जर्मनी)
छोड़ कर पेरिस में बसना पड़ा.
हैनिमेन ने बताया कि शरीर में प्राण संचरण का काम जीवनी शक्ति करती है. यह
अदृश्य होती है और सम्पूर्ण शरीर में व्याप्त होती हैं. जीवनी शक्ति ही शरीर को
स्वस्थ बनाये रखती है. किन्हीं कारणों से यदि यह जीवनी शक्ति कमजोर हो जाती है
या वह सही ढ़ंग से काम नहीं कर पाती तो शरीर में तरह तरह के लक्षण दिखायी देने
लगते हैं. यही रोग है. स्वस्थ रहने के लिए जीवनी शक्ति का स्वस्थ रहना और
सम्पूर्ण शरीर में उसका सामान और अबोध संचरण जरूरी है. जीवनी शक्ति यदि स्वस्थ
है और उसके प्रवाह में कोई विध्न नहीं पड़ता तो शरीर स्वस्थ रहता है और हर तरह
के रोगों से अपनी रक्षा कर लेता है. जीवनी शक्ति में यदि ह्रास आता है तो शरीर
रोगों से नहीं लड़ पाता और उसमें तरह-तरह के लक्षण पैदा होते हैं. यह जीवनी
शक्ति संयमित जीवनी और स्वास्थ्यकर प्राकृतिक भोजन से शरीर को निरंतर प्राप्त
होती रही है. होम्योपैथी विधि से तैयार शक्तिकृत दवाएं इसी जीवनी शक्ति को
सक्रिय करती हैं और वह खुद शरीर को रोग मुक्त करा लेती है.
होम्योपैथी के आविष्कारक हैनिमेन ने चिकित्सा जगत को 'मियाज्म' का अनोखा
सिद्धांत दिया . उसके अनुसार यदि कोई व्यक्ति किसी रोग से इतना ग्रस्त हो जाता
है कि उसकी जीवनी शक्ति में स्थायी कमी आ जाती है और रोगी पूर्णत: स्वस्थ नहीं
हो पाता है तो रोगी की धातु दोषपूर्ण हो जाती है.(वर्तमान जैविक विज्ञान की भाषा
में कहेंगे कि उसके जीन में दोष आ जाता है). ऐसे रोगी के बच्चों मे कुछ विशेष
लक्षण आ जाते हैं. ऐसे लक्षणों को 'मियाज्मेटिक लक्षण' कहते हैं. यह लक्षण
माता-पिता या पीछे दादा-दादी या नाना-नानी से भी प्राप्त हो सकते हैं. उदाहरण के
लिए, यदि किसी व्यक्ति को यक्ष्मा हुआ और उसका उचित इलाज नहीं हुआ तो उसके
बच्चों को प्राय: ठंड लगने की शिकायत होगी. वे दुवले-पतले, नाजुक शरीर के होगें,
इत्यादि.
होम्योपैथी बनाम एलोपैथी
सिद्धान्त और चिकित्सा विधि को लेकर होम्योपैथी और एलोपैथी में शुरू से विरोध
रहा है. एलोपैथी रोग का कारण रोगाणु को मानती है. उसके अनुसार मलेरिया,
प्लाज्मोडियम विवाक्स के कारण होता है, टी.बी.वैसिलस नामक कीटाणु के कारण होती
है, मियादी ज्वर टाइफस नामक जीवाणु के कारण होता है. होम्योपैथी के मतानुसार,
रोगाणु रोग के कारण नहीं अपितु उसके परिणाम हैं. पहले कोई चीज सड़ती है, तब
उसमें कीड़े पड़ते हैं. जब शरीर की जीवनी शक्ति क्षीण होती है तो प्लाज्मोडियम
विवाक्स, वैसिलस कोकाई या टाइफस को पनपने का मौका मिलता है. यदि जीवाणु ही रोग
का कारण हैं तो खसरा फैलने पर चार बच्चों में ३ को ही क्यों होता है, जब कि चारो
बच्चे समान रूप से खसरे के विषाणु के प्रभाव में आते हैं. चौथा बच्चा खसरे का
शिकार इसलिए नहीं होता, क्योंकि उसकी जीवन शक्ति (जिसे आधुनिक चिकित्सा
शास्त्र सेल्फ डिफेंस सिस्टम या इम्यून सिस्टम कहता है.) उस रोग के प्रति
संवेदनशील है. इसे ससेप्टिबिलिटी कहा जाता है. होम्योपैथी, रोग का कारण इसी रोग
के प्रति संवेदनशीलता को मानती है.
दोनों चिकित्सा विधियों में दूसरा प्रमुख अन्तर यह है कि एलोपैथिक की हर दवा
प्रारम्भ में पशुओं जैसे चूहे, खरगोश, बन्दर पर इस्तेमाल की जाती है. इससे पशुओं
के शरीर के दृश्य परिवर्तन तो पता चलता है लेकिन उनके मानसिक परिवर्तनों और
अनुभूतियों का पता नहीं चलता. होम्योपैथी की दवाओं का परीक्षण स्वस्थ मनुष्यों
पर किया जाता है जो शारीरिक और दृश्य परिवर्तनों के अतिरिक्त मानसिक अनुभूतियों
का वर्णन कर सकते हैं. इन अनुभूतियों को 'सब्जेक्टिव सिस्टम' कहा जाता है और
होम्योपैथी में इन लक्षणों को विशेष महत्व दिया जाता है. इन लक्षणों का कारण
जीवनी शक्ति का मानसिक स्थिति पर बदलना होता है. यह लक्षण हर व्यक्ति में अलग-~अलग
होते हैं. और इन विशेष लक्षणों के आधार पर औषधि-चयन किया जाता है.
दोनों पद्धतियों में तीसरा प्रमुख अन्तर है दवा तैयार करने की पद्धति में.
एलोपैथिक में दवाएं स्थूल रसायनो से तैयार की जाती हैं और दवा जितनी ही अधिक
शक्तिशाली होगी उसमें रसायनों की मात्रा उतनी ही अधिक होगी. मात्रा बढाने की
विधि रोग की गहनता और रोगी की उम्र तथा वजन को ध्यान में रखकर निश्चित की जाती
है. होम्योपैथी में इसके ठीक विपरीत है.
इसमे दवाएं शक्तिकृत विधि से तैयार की जाती हैं और जो दवा जितनी अधिक शक्ति की
होती है उसमें औषधि का मूल तत्व उतना ही कम होता है. वास्तविकता तो यह है कि
न्यूनतम शक्ति की दवाओं को छोड़कर, उच्च शक्ति की दवा में दवा की मात्रा शक्ति
या ऊर्जा के रूप में हो जाती है और उसे रासायनिक विधियों में मापा नहीं जा सकता,
लेकिन शरीर पर उनका प्रभाव शक्ति के अनुपात में उतना ही गहरा और स्थाई दिखाई
देता है.(हाल में फ्रांस के कुछ बैज्ञानिकों ने पाया है कि शक्तिकृत औषधि में
औषधि की मात्रा मौजूद रहती है. देखें बाक्स). दोनों में एक मुख्य अन्तर
दुष्परिणाम को लेकर है. एलोपैथी की दवाओं के दुष्परिणाम के बारे में अक्सर चर्चा
होती है. कुछ दवाएं दर्द और सूजन दूर करती हैं तो खाली पेट अधिक खानें पर
गैस्टिक अल्सर भी बनाती है. कहा जाता है कि हर दवा एक रोग दूर करती है तो दूसरे
की बुनियाद भी डाल सकती है. इसी से चाहे जितनी अच्छी दवा हो, कुछ दिनों बाद उसका
उपयोग रोक दिया जाता है. दूसरी बात यह भी है कि रोगाणु, एलोपैथी की दवा के प्रति
प्रतिरोधी शक्ति भी पैदा कर लेते हैं. किसी समय सल्फाड्रग सबसे बढिया दवा मानी
जाती थी, आज उसका कोई नाम नहीं लेता . रोज नयी-नयी एण्टीबायटिक दवाएं बन रही हैं
और पुरानी का प्रचलन खत्म हो रहा है, वे अप्रभावी भी हो रही हैं. पहले मियादी
ज्वर मात्र क्लोरमफिनिकाल से ठीक हो जाता था, अब न जाने कितनी दबाएं बाजार में
हैं. होम्योपैथी के साथ ऐसा नहीं है. हैनिमेन के समय से अब तक लगभग दो सो वर्षों
में किसी भी दवा का व्यवहार रोका नहीं गया, नयी दवांए जरूर परीक्षित हुई. कुछ
नोसोड, सार्कोड और पशु-विष से तैयार दबाओं को छोड़ दिया जाय तो किसी भी
होम्योपैथी दवा के घातक परिणाम नहीं निकलते.
कुछ उपर्युक्त विशेषताओं के कारण होम्योपैथी को वैज्ञानिक चिकित्सा पद्धति में
प्रतिष्ठा प्राप्त है.
शल्यक्रिया में एलोपैथी के साथ होम्योपैथी का उपयोग
एक प्रश्न प्राय: किया जाता है कि क्या होम्योपैथी दवाएं शल्य क्रिया में एलोपैथी
दवाओं के साथ दी जा सकती हैं? इसका उत्तर है,हां. भारत में तो पूर्ण विकसित
होम्योपैथी अस्पताल कम हैं, किन्तु पश्चिमी देशो में ऐसे होम्यो अस्पताल हैं, जो
एलोपैथी के अस्पतालों की टक्कर ले सकते हैं. वहां हर तरह के  परेशन होते हैं और
 परेशन के बाद घाव भरने तथा त्वरित लाभ के लिए हौम्योपैथी दवाएं दी जाती हैं.
घाव सूखने के लिए होम्योपैथी दवा सफलतापूर्वक दी जा सकती है.  परेशन होनें के
बाद रोगी की स्थिति संभलने के बाद होम्योपैथी की दवाएं दी जा सकती हैं. हड्डी
टूटने पर होम्योपैथी की दवाएं प्रभावशाली ढंग से काम करती हैं. हड्डी जोड़ने के लिए
प्लास्टर लगाने के बाद इनका इस्तेमाल किया जा सकता है. कभी-कभी जब  परेशन के बाद
एलोपैथी की दवएं वांछित फल नहीं देती तो एलोपेथी दवाओं के एक घंटे आगे या पीछे
होम्योपैथी दवाएं लेकर लाभ लिया जा सकता है. अपने देश के जयपुर, बम्बई, कलकत्ता
में ऐसे होम्यो अस्पताल हैं, जहाँ पूर्ण विकसित पैथोलोजी, आधुनिक तकनीकें और  परेशन
की सुबिधा है.
जहां शल्यक्रिया अनिवार्य हो
लोगों की यह धारणा है कि जहां और जिन रोगों में शल्यक्रिया अनिवार्य मानी जाती
है, वहां होम्योपैथी कुछ नहीं कर सकती. यह धारणा नितान्त गलत है और हौम्योपैथी
के सिद्धान्तों की जानकारी न होने के कारण ही लोगों मे फैली. कई ऐसी स्थितियों
में,जहां शल्यक्रिया अनिवार्य मानी जाती है, होम्योपैथी दबाएं सर्जन के नश्तर से
रोगी को बचाती हैं
पित्ताशय और गुर्दे की पथरी, टांसिल का बढ़ना. पेट और आंतों का अल्सर,
मोतियाबिंद (केटरैक्ट), ट्यूमर और अनेक तरह की गांठें, मस्से आदि ऐसे रोग हैं,
जिनके लिए एलोपैथी में शल्य क्रिया ही एकमात्र इलाज है. होम्योपैथी में बिना शरीर
से एक बूंद रक्त बहाए इन रोगों का इलाज किया जा सकता है. एलोपैथी से शल्य क्रिया
कराने के बाद वही रोग पुन: हो सकते हैं लेकिन होम्योपैथी से यदि पथरी निकल गयी,
ट्यूमर गल गया, मस्से खत्म हो गये और थोड़े दिनों धैर्य से दवा करायी गयी तो
पुन: ये रोग नहीं होंगे, क्योंकि होम्योपैथी के सिद्धान्त के अनुसार होम्योपैथी
दवाएं शरीर की धातु को शुद्ध कर जीवन शक्ति को सबल बना देती है और शरीर में
विजातीय पदार्थ नहीं रूक पाते. ऊपर जिन रोगों की चर्चा की गयी है, उनमें
होम्योपैथी की मीठी दवाओं की सफलता जग हाजिर है.
होम्योपैथी और महिला रोग
विश्व की आधी जनसंख्या महिलाओं की है, इसलिए महिला रोगों की संख्या भी अच्छी खासी
है. होम्योपैथी, महिलाओं के हर तरह के रोगों की सफलतापूर्वक चिकित्सा करती है इस
पद्धति में तो अनेक दवाएं ऐसी हैं, जो सिर्फ महिलाओं के रोगों में ही उपयोगी
होतीं है, पुरूषों के रोगों में उनका उपयोग नहीं के बराबर होता हैं.
