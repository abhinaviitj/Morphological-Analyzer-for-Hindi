<शोचिअल् श्चिएन्चे><ळिन्गुइस्टिच्स्><छ्हन्डर् झ् ढस्तनि><षुपन्टरन्  अउर् भ्हस><१९८०><आलेक्ह् फ्रकस्हन्><ढेल्हि><२८ टो ३२><२०४०><ढस्तमि - षुपन्टरन्  खुमर्>

उपर्युक्त उद्धरण से यह स्पष्ट है कि चॉम्स्ती इस बात पर बल देते है कि रूपांतरण
सिद्धांत से सही रूप से यह पता चलता है कि भाषा व्यावहारिक संरचना नहीं है वरन्
इसमें सर्जनात्क गुण भी होता है. यहाँ व्यवहारिक संरचना से अभिप्राय उस
व्यवहारवादी दृष्टिकोण से है जो भाषा को, विशेष रूप से उद्दीपन अनुक्रिया की
स्थितियों में सीखी हुई आदतों का समुच्चय मानता है. व्यवहारवादी सिद्धांत भाषा
अधिगम को अनुशिक्षण सिद्धांतों के रूप में स्पष्ट करता है. (स्किनर १९५७),
वास्तव में स्किनर (१९५७) के कार्य में भाषा-~विज्ञान जैसे संबंधित विषयों पर
व्यवहारवादी मनोविज्ञान का अत्यधिक प्रभाव दिखाई देता है. स्किनर की पुस्तक
प्रकाशित होने से दो दशाब्दी पूर्व संरचनावादी भाषावैज्ञानिकों में यह सिद्धांत
भाषा अधिगम का सबसे अधिक मान्य सिद्धांत रहा. उनका यह दृष्टिकोण भाषासंरचना के
क्रमशः खंडीकरण तथा वर्गीकरण में स्पष्ट रूप से दिखाई देता है. चॉम्स्की
(१९५७,१९५९) ने सर्वप्रथम संरचनात्मक भाषाविज्ञान (या टेक्सानॉमिक) और व्यवहारवादी
मनोविज्ञान का खंडन करते हुए इन दोनों सिद्धांतो को अपर्याप्त माना . विशेष-~कर,
व्यवहारवादियों के अनुशिक्षण सिद्धांत के विरोध में चॉम्स्की (१९६८) का दावा है
कि भाषा सर्जनात्मक है और बालक में किसी भी सहज भाषा को सीखने की योग्यता और
बालक में भाषायी विकास का निरूपण भाषा सहजता के सिद्धांत को प्रतिपादित करने
वाले अकाट्य कारण हैं. व्यवहारवादी तथा संरचनावादी दोनों ने ही (जिनकी मान्यताओ
की नीचे चर्चा की जाएगी) भाषा अधिगम की परिकल्पना का भाषा के अधिगम तक प्रसार
किया है. अतः व्यवहारवादी तथा रूपांतरणवादी परिकल्पनाओं का द्वितीय भाषा अधिगम
पर पड़े प्रभाव को समझने के लिए हमें भाषा अधिगम के दोनों सिद्धांतो का परीक्षण
करना चाहिए. लेकिन इस परीक्षण से पहले बालक के भाषायी विकास का संक्षेप में
वर्णन करना समीचीन होगा.
जन्म होते ही बालक प्रायः उस भाषा के वातावरण में (उसके वास्तविक सामाजिक संदर्भ
में) पलता है जिसे वह आगे चलकर अपनी स्वभाषा के रूप में सीखता है. बालक के
माता-पिता (विशेषकर माता) उसके साथ भाषा का प्रयोग करने लगते हैं,यद्यपि वे यह
जानते हैं कि बालक अभी उनके साथ संप्रेषण करने की स्थिति में नहीं है.
बच्चे में अनुक्रिया के विकास को विस्तार से जानने की अपेक्षा यह जानना अधिक
रोचक होगा कि जब तक बच्चा तुतलाने की स्थिति तक पहुँचता है तब तक कई महीने भाषा,
सुन चुका होता है. इस स्थिति में वह अलग-अलग या न्यूनतम क्रम में अपनी भाषा की
ध्वनियों को पुनरावृत्ति के लिए अलग करके निश्चित रूप से उत्तर देना सीख लेता
है. आरंभ में यह ध्वनि अनुक्रम उसके माता-पिता की भाषा के शब्दों एवं रूपिमों से
नहीं मिलता , परन्तु जल्दी ही बालक बहुत-सी भौतिक वस्तुओ को पहचानने लगता है और
सही भाषिक नामों का प्रयोग करने लगता है. इस स्थिति में वह एक शब्द वाले वाक्यों
का प्रयोग करता है. उसका एक शब्द पूरे वाक्य के समान होता है. इस स्थिति में
सबसे अधिक महत्त्वपूर्ण बात यह है कि बच्चा बोलने की अपेक्षा काफ़ी अधिक समझने
योग्य हो जाता है. डेढ़ वर्ष की आयु तक पहुँचते-पहुंॅचते वह दो या दो से अधिक
शब्द वाले वाक्य बोलने लगता है. इस समय तक उसका अपनी भाषा की न्यूनतम स्वन
अभिरचना पर अधिकार हो जाता है. इसके बाद बच्चे का भाषायी विकास बहुत तेजी से
होता है और चार वर्ष की आयु तक वह अपनी भाषा के मूल वाक्यों पर अधिकार प्राप्त
कर लेता है. साथ ही साथ उसका शब्दभंडार भी काफी विकसित हो जाता है और वह
पर्याप्त संख्या में नये-नये वाक्य समझने एवं बनाने योग्य हो जाता है. वह अपने
लिए भाषा के नियमों का सामान्यीकरण कर लेता है. इसके बाद उसे शब्दावली का
विस्तार तथा आधारभूत वाक्यों का रूपांतरण सीखना होता है. इस विवरण में कुछ बातें
विस्तार से देखी जा सकती हैं. इस समय बालक अपने माता पिता तथा अन्य लोगों से जो
सुनता है वह या तो अधूरी होती है या वाक्य अंशिक रूप से व्याकरणिक होते हैं.
माता-पिता बालक से बोलते समय प्रौढ़ व्याकरण के वाक्य तथा स्वनप्रक्रिया के रूप
को बिगाड़ देते हैं. दूसरे शब्दों में, वे शिशुभाषा का प्रयोग करते हैं. साथ ही,
भाषा अधिगम की पूरी अवधि में बालक स्वयं अकेले तथा माता-पिता के साथ अपनी भाषा
का अधिक अभ्यास करता है. (वीयर १९६२)
अब देखना यह है कि रूपांतरणवादी तथा व्यवहारवादी इन तथ्यों की व्याख्या किस
प्रकार करते हैं तथा भाषा अधिगम के संबंध में किन सिद्धांतों का प्रतिपादन करते
हैं. अनुशिक्षण सिद्धांत व्यवहारवादी मनोविज्ञान से जुड़ा हुआ है और यह भाषा
अधिगम को सभी स्तरों पर अर्थात् स्वनप्रक्रिया वाक्य एवं अर्थस्तरों पर
'अनुक्रियाओं '(रिस्पोंसेज़) का 'अनुकूलन '(कंडीशर्निंग) करता है. अनुक्रियाओं
का यह अनुकूलन बालक 'उद्दीपनो अनुक्रिया '(स्टमुलस-रिस्पोंसेज़) की स्थिति में
वातावरण से मिलने वाले उद्दीपनों - (स्टिमुली) के लिए 'उत्तरोत्तर अनुमान'
(प्रोग्रेसिव एप्रोक्सिमेशन) द्वारा बनाता है. उदाहरण के लिए, स्वन-~प्रक्रिया के
अधिगम में बालक भौतिक प्रतिवर्तों के रूप में प्राप्त ध्वनिकोष में से चयन करके
'साहचर्य 'और 'प्रबलन 'के द्वारा अपनी स्वभाषा की ध्वनियों को सीखता है.
पुनरावृत्ति द्वारा एक बार उच्चारण में विशिष्ट मांसपेशियों की गति के (जो
समय-समय पर निरंतर प्रोत्साहित या निरुत्साहित की जाती है) 'स्थिर'हो जाने पर इन
ध्वनियों को मिलाकर वह शब्द बनाना सीखता है. यहाँ फिर माता-पिता (अर्थात्
परिवेश) द्वारा उसका दृढ़ीकरण होता है. इस सिद्धांत के अनुसार शब्दों के अधिगम
(अर्थात् अर्थ अधिगम) का स्वन तत्त्वों की विशिष्ट क्रमबद्धता का भौतिक जगत में
संकेतित वस्तु के साथ संबंध दिखाई देता है. अर्थ का विस्तार उसकी ध्वनियों
(शब्दों) तथा संकेतित वस्तु के संबंध के सामान्यीकृत रूप में समझा जाता है.
वाक्य अधिगम शब्दों का एक विशेष क्रम में साथ-साथ रखने के रूप में समझा जाता है.
एक वाक्य में विभिन्न तत्त्वों का क्रम उनके घटन की संभावनाओं के रूप में समझा
जाता है. बालक की नये-नये वाक्य बोलने की जो क्षमता है उसे सामान्यीकरण की
प्रक्रिया के रूप में समझा जाता है. इसमें बालक शब्दों के उन व्याकरणिक
प्रकार्यों का सामान्यीकरण करने के योग्य हो जाता है जो उसकी भाषा की संरचनात्मक
अभिरचना में मिलते हैं.
व्यवहारवादी सिद्धान्त में भाषा के सभी स्तरों पर अधिगम को बाह्य संरचना से
आभ्यंतर संरचना में देखा जाता है, जहाँ परिवेश (माता-पिता, भौतिक संसार आदि) तथा
उद्दीपन अनुक्रिया अधिगम की महत्त्वपूर्ण भूमिका रहती है. अधिगम की इस स्थिति
में शिक्षार्थी निष्क्रिय रूप से भाग लेता है. उसका मुख्य काम अपने परिवेश में
शाब्दिक उद्दीपनों का अनुकरण और अभ्यास करना होता है. फिर भी इस बात की ओर ध्यान
देना चाहिए कि इस सिद्धांत के अनुसार भी बच्चे में भाषा सीखने की क्षमता होती
है, परन्तु इन क्षमताओं को बच्चे की सुनी हुई भाषा द्वारा आकार या रूप दिया जाता
है.
चॉम्स्की (१९५७) ही पहले विद्वान हैं जिन्होंने भाषा अधिगम के व्यवहार-~वादी
सिद्धांत की अपर्याप्तता को सामने रखा. उसके बाद अन्य विद्वानों ने भी कई प्रमाण
देकर यह सिद्ध किया कि भाषा अधिगम सिद्धांत इसकी व्याख्या सही ढंग से नहीं कर
पाता कि बालक अपनी भाषा किस प्रकार सीखता है (लेन्नेबर्ग १९६७; मैकनिल १९६६;
स्लोबिन १९६६) ? विशेष रूप से, यह दावा करना ठीक नहीं होगा कि मनुष्य पहले अपने
माता-पिता की भाषा के सार्थक स्वनों को सीखता है और अपनी भाषा की स्वन अभिरचना
सीखकर उसकी सहायता से शब्द बनाना सीखता है. आगे कहा गया है कि यदि यह ठीक
होता तो बालक द्वारा सीखा हुआ पहला शब्द हमेशा एक जैसा होता परंतु ऐसा नहीं
होता. संभवतः बालक में विशिष्ट संदर्भों में कुछ स्वनिक प्रतिवर्तो की उपेक्षा
करने की क्षमता होती है. यह प्रायः निश्चित है कि बालक अपनी भाषा कि स्वनमिक
अभिरचना को स्वनों की सूची के रूप में सीखने की अपेक्षा अधिक्रमिक संरचना की
व्यवस्था के रूप में सीखता है. यह कहा जाता है कि अर्थ अधिगम की अनु-~शिक्षण
सिद्धांत प्रविधि को यदि मान लिया जाए तो उस अर्थविस्तार को समझना कठिन हो जाएगा
जो सहज स्वाभाविक भाषा में बहुत ही सहज प्रक्रिया है. उदाहरण के लिए, सोपाधिक
अनुक्रिया से मोउट्ह् ओङ् अ रिवेर् से मोउट्ह् शब्द का अर्थ नहीं सीखा जा सकता है, न
ही यह ठ्हिस् इस् म्य् ंओउट्ह्, स्होत् मे योउर् मोउट्ह् से इसका अर्थ सीखा जा सकता है. इस
प्रकार के अर्थविस्तार को अधिगम सिद्धांत 'आभ्यंतर'अनुकूलन के द्वारा समझाने का
प्रयास करता है जहाँ व्यक्ति में मूल शब्दों तथा उनके आंतरिक भाषेतर
प्रति-~रूपों में कुछ आंतरिक समानताएं विकसित हो जाती हैं . अर्थविस्तार की इस
व्याख्या में स्पष्ट रूप से यह कमी रह जाती है कि यह सिद्धांत मूल अर्थ से
विस्तृत अर्थ तक की सोपाधिक अनुक्रियाओं के स्वरूप को स्पष्ट नहीं कर सकता. इसके
अतिरिक्त इस सिद्धांत द्वारा अर्थविस्तार को पहले से जान पाना संभव नहीं है.
अर्थविस्तार हो जाने के बाद ही उसे सिद्ध किया जा सकता है.
रूपांतरणवादियों-मनोवैज्ञानिको के अनुसार यह कहना अधिक समीचीन होग कि "शब्द उन
प्रक्रियाओं को आपस में जोड़ते हैं, जिनके द्वारा मनुष्य अपने परिवेश में
बोधात्मक रूप से व्यवहार करता है. (लेन्नेबर्ग १९६७ :३३४). इस दृष्टिकोण से
अभिप्राय यह है कि मोउट्ह् शब्द बोधात्मक प्रक्रिया के उस वर्ग की ओर निर्दिषट
करता है जिसे उस वर्ग के वाचिक नामों से अलग करके पहचाना एवं वर्गीकृत किया जा
सकता है. सीखा हुआ हर नया शब्द उस बोधा-~त्मक प्रक्रिया से अर्थ ग्रहण करता है,
जिसको वह निर्दिष्ट करता है और जो शिक्षार्थीके पास पहले से होता है.
अर्थविस्तार और लाक्षणिकता को उन नामों के द्वारा समझाया जा सकता जो संबद्ध
बोधात्मक प्रक्रियाओं में पहले से उपलब्ध होते हैं और ये भाषाभाषी समुदाय या
सम्पूर्ण मानव जाति के पास होते हैं. अर्थ का बोधात्मक सिद्धांत यह खोजने का
प्रयास करता है कि यह बोधात्मक विकास किस प्रकार से होता है, किस प्रकार इन
बोधात्मक प्रक्रियाओं को भाषिक अभि-~व्यक्ति मिलती है. बोधात्मक प्रक्रियाओं की
व्याख्या से बोधन के सार्वभौमिक तत्त्वों का पता चलेगा. विशिष्ट भाषाओं की इन
प्रक्रियाओं की अभिव्यक्ति से विशिष्ट भाषिक इकाइयों में इन सार्वभौमिक तत्त्वो
को व्यवस्थित करने के लिए भाषागत रूपांतरण नियमों को सामने लाया जा सकेगा.
रूपांतरणवादियों ने वाक्य तत्त्वों के आनुक्रमिक संभाव्यों के अनुरूप उनके बाह्य
संरचनाक्रम की अधिगम की धारणा का खंडन किया है. उनका कहना यह है कि एक भी ऐसा
प्रमाण नहीं मिलता कि बाह्य संरचनाक्रम सदैव आभ्यंतर संरचनात्मक संबंधों को ही
व्यक्त करते हों.
इस बात का प्रमाण मिलता है कि बाह्य संरचनाक्रम आभ्यंतर संरचनाओं के उन संबंधों
पर प्रकाश नहीं डालते जो वाक्य पर अर्थपरक व्याख्या के लिए महत्त्वपूर्ण हैं
(लेन्नबर्ग १९६७:२७३). अतः तत्त्वों के क्रम के आनुक्रमिक संभाव्य भाषा अधिगम
में कोई भूमिका नहीं निभा पाते.
अधिगम सिद्धांत को अपर्याप्त कहकर रद्द करना ही समीचीन नहीं होगा बल्कि इसके
स्थान पर भाषा अधिगम के किसी दूसरे सिद्धांत का प्रतिपादन भी करना चाहिए. जैसा
कि चॉम्स्की कहते हैं कि "वाक्यों के बाह्य रूपों में अंतर होने के बावजूद उनकी
मूलाधार संरचना समान हो सकती है. इसके विपरीत बाह्य रूपों में समानता होते हुए
भी उनकी मूलाधार संरचना में अंतर हो सकता है. भाषा अधिगम सिद्धांत द्वारा यह
स्पष्ट होना चाहिए कि अमूर्त मूलाधार रूपों का ज्ञान तथा उनको प्रयोंग में लाने
वाले सिद्धांतों का ग्रहण, उनका स्वतंत्र प्रयोग किस प्रकार किया जाता है."
(चॉम्स्की १९६८) मैकनिल (१९६६) ने इस बात की ओर संकेत किया है कि ढाई वर्ष के
बालक के दो शब्द के वाक्यों से यह स्पष्ट होता है कि इनमें शब्दसंयोग यादृच्छिक
नहीं होता. इन पदों का वितरणात्मक विश्लेषण करने से यह पता चलता है कि शब्दों का
दो वर्गों में विभाजन किया जा सकता है. एक वर्ग में (जो मुख्यवर्ग कहलाता है)
बहुत सीमित शब्द आते हैं. ये शब्द दूसरे वर्ग (जिसे स्वतंत्र वर्ग कहते हैं) के
किसी भी शब्द के साथ आ सकते हैं. दूसरे वर्ग के शब्दों की संख्या अधिक है तथा ये
मुख्य वर्ग के शब्दों के बिना एवं उनके साथ दोनों प्रकार से आ सकते हैं. मुख्य
वर्ग में बिग्, म्य्, ट्तो, अ, ट्हिस्, हेरे आदि वाक्य आते हैं तथा स्वतंत्र वर्ग में
बोअट्, बोय्, स्होए, बब्य्, मिल्क् आदि शब्द आते हैं. बालक अपने लिए बनाए हुए नियमों
के आधार पर इन दोनों वर्गों के शब्दों को जोड़ता है. इस नियम को इस प्रकार देखा
जा सकता है:
वा.-(मु.) + स्व.
वा=वाक्य (सेंटेंस)
मु.=मुख्यवर्ग (पीवट क्लास)
स्व.=स्वतंत्रवर्ग (ओपेन क्लास)
जैसे-जैसे बालक बड़ा होता जाता है वह व्यवस्थित ढंग से प्रधान वर्ग के
उत्तरोत्तर छोटे-छोटे उपवर्ग बनता जाता है. उपवर्ग वनाते समय वह एक विशिष्ट
वर्गीकरण का अनुसरण करने लगता है. विशेषकर, उस समय जब मुख्य वर्ग के शब्दों का
आगे उपपद, निर्देशक तथा अन्य में विभाजन किया जाता है. यहाँ ध्याननीय बात यह है
कि बालक अपने व्याकरण के नियमों के आधार पर जिन दो शब्दों को मिलाता है वे
प्राय: प्रौढ़ व्याकरण के नियमों के अनुसार अव्याकरणिक होते हैं (जैसे बिग्
मिल्क्). अत: यह संभव नहीं है कि बालक ने ये शब्द पहले कभी सुने हों और उनका
अनुकरण किया हो.
