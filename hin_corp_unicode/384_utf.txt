<शोचिअल् श्चिएन्चे><झोउर्नलिस्म्><षमेस्ह् झइन्><भ्हरट् मे हिन्डि पट्रकरिट><१९८९><भोह्र फ्रकस्हन्><झइपुर्><२७८ टो २८३><२५००><झइन्-भ्हरट् मे हिन्डि फट्रकरिट>

इस काल में
बीकानेर से प्रकाशित `ललकार', `सेनानी', `लोकमत', गण-~राज्य तथा कोटा से
प्रकाशित `लोकसेवक', `दीनबन्धु', `अधिकार', `धरती के लाल', `चंबल',
`किसान संदेश' व `जनवाणी' आदि साप्ताहिक पत्र स्वराज्य के सन्देश-~वाहकों
के रूप में सामने आये. रघुबरदयाल गोयल, शम्भूदयाल सक्सेना, अम्बालाल
माथुर, जानकीनाथ बगरहट्टा, अभिन्न हरि, राजेन्द्रकुमार अजेय, इन्द्रदत्त
स्वाधीन, शिवदयाल राजावत, बाबूलाल `इन्दु', नाथुलाल जैन आदि ने इन पत्रों
के माध्यम से रियासती जनता में जागरणका शंख फूंका. `दीनबन्धु' पर बीकानेर
रियासत के विरुद्ध समाचार प्रकाशित करने के कारण कोटा के शासकों ने तीन
बार प्रहार किया और अन्तत: वह बन्द हो गया. व्यासजी के `अखंड भारत' और
आगीवाण' देशी राजाओं की आंख की किरकिरी थे. भरतपुर से `भारतवीर' और अजमेर
से `मीरा' के माध्यम से नारी शिक्षा, समाज सुधार, नारी जागरण, राजनीतिक
चेतना, ऐतिहासिक खोज आदि पर सम्पादकों ने अधिक गवेषणापूर्ण समाचार एवं
लेख प्रकाशित किये.
श्री जगदीशप्रसाद दीपक `मीरा' के द्वारा रानी लक्ष्मीकुमारी चूड़ावत,
दिनेश नन्दिनी चोरड़िया, ज्वालाप्रसाद शर्मा, रामसिंह, रमेशचन्द्र व्यास
आदि अनेक लेखकों को सामने लाये. सशस्त्र क्रांति और शहीदों को समर्पित
`मीरा' का शहीद अंक अंग्रेजी सरकार ने जब्त कर लिया था. अनेकों बार
`मीरां' के मुद्रणालय पर और उसके सम्पादक के निवास पर पुलिस ने छापे
मारे, मशीनें तोड़ दीं, टाइप मिला दिया, कागज और ब्लाक उठा ले गये.
`मीरां' को जीवित एवं जीवंत बनाये रखने के लिए दीपकजी ने दूसरे पत्रों से
होने वाली सारी आय भी उसमें होमकार दी. मेघराज `मुकुल' सरस वियोगी,
बाबूराम जोशी, ओंकारनाथ दिनकर, चन्द्रमोहन हिमकर, प्रकाश जैन, सुधींद्र
आदि कवि व लेखकों का सहयोग `मीरां' का प्राप्त हुआ. मीरा के एक व्यंग्य
विशेषांक `नेता-प्रिय पत्नी-पति' से स्वतन्त्रता के पश्चात् कांग्रेसी
नेता क्षुब्ध हो गये और उसके विज्ञापन बन्द कर दिये गये. राजनेताओं के
व्यक्तिगत जीवन में दुराचरण एवं भ्रष्टाचार का स्पष्ट चित्रण उस अंक में
दीपकजी ने किया था था. `मीरां' पर माऊण्ट आबू के राजस्थान विलय के प्रश्न
को लेकर सरदार पटेल की भी कोपदृष्टि हुई और उसकी आर्थिक हानी हुई.
अजमेर से प्रकाशित `दरबार', `राजस्थान संदेश', `यंग राजस्थान',
रेल्वेमेन', `राष्ट्रवाणी', उदयपुर से प्रकाशित `नवजीवन' आदि में भी
राष्ट्रवादी स्वर ही प्रमुख रहा. जयपुर से श्री गुलाबचन्द काला का
`जयभूमि' पाक्षिक पत्रकारों का दीक्षास्थल बन गया. आज राजस्थान के वरिष्ट
पत्रकारों में से अधिकांश उसकी ही उपज हैं. १९४० में पाक्षिक, १९४३ में
साप्ताहिक और १९४६ में दैनिक `जयभूमि' का प्रकाशन कालाजी के अन्य
व्यापारों की आय को भी ले डूबा. राष्ट्रीय आंदोलन को समर्पित `जयभूमि'
में अनेक पत्रकारों ने अपना पत्रकारिता का पहला पाठ पढ़ा. राष्ट्रीय
भावनाओं से ओत-प्रोत समाचार, लेख, कविता, गद्य, गीत, नाटक आदि के
अतिरिक्त `जयभूमि' में सामयिक समस्याओं पर भी विद्वानों के विचार प्रकट
किये जाते थे.
१९४१ में जयपुर से श्री वासुदेव शर्मा ने `राजस्थान टाइम्स' साप्ताहिक
प्रकाशित किया जिसका मूल स्वर था `जयपुर जयपुरियों के लिये'. उसके तीखे
प्रहार से मिर्जा इस्माइल, जो जयपुर के प्रधानमन्त्री थे, बिलबिला उठे और
उस पर अनेक प्रतिबन्ध लगा दिये. श्री शर्मा को भारत रक्षा कानून की धारा
३४ (७) के आरोप में पक्षपातपूर्ण समाचार प्रकाशन के लिए दोषी ठहराया गया.
छह महीने तक बन्द रहने के पश्चात् उसे `सेंसर' के पश्चात् प्रकाशन की
आज्ञा दी गयी, किंतु श्री शर्मा ने इस अपमानजनक स्थिति को स्वीकार नहीं
किया. इस पत्र को लोग सरकार के भय से खरीद कर पढ़ने में भी डरते थे.
जयपुर से मिर्जा इस्माइल का बिस्तर गोल होते ही यह पत्र पुन: प्रकाशित
हुआ और सारे प्रतिबन्ध वापस उठा लिये गये. `राजस्थान टाइम्स' पर
प्रतिबन्ध के समय में वासुदेव शर्मा, प्रियतमलाल कामदार के साथ `प्रचार'
साप्ताहिक में अपना दृष्टिकोण जनता में प्रचारित करते रहे.
१९४२ में सूर्यनारायण चतुर्वेदी और लाड़लीनारायण गोयल ने जयपुर राजघराने
के प्रयास से `जयध्वनि' साप्ताहिक का प्रकाशन किया. उसी वर्ष श्याम-~लाल
वर्मा ने `जयपुर समाचार' का प्रकाशन किया. `हिन्दू', `हिन्दी',
`हिन्दुस्तान', की भावना से ओत-प्रोत इस पत्र पर ३१ जनवरी, १९४३ को
प्रतिबन्ध लगा दिया गया. वर्माजी छह महीने जेल में रहे. छूटने पर उन्हें
देश-निकाला दे दिया गया. इस सब के मूल में प्रगतिशील कहे जाने वाले जयपुर
के दीवान मिर्जा इस्माइल का हिन्दी विरोधी रुख था. २५ सितम्बर, १९४३ को
बड़ी कठिनाई से वे प्रतिबन्ध उठाये गये और २८ अक्तूबर, १९४३ को वह दैनिक
रूप में प्रकाशित हुआ.
इस काल में प्रकाशित मासिक पत्र-पत्रिकाओं में `प्रकाश' जयपुर, `हितैषी'
जयपुर, `बालहित, उदयपुर, `मारवाड़ी' जोधपुर, `प्रजाबन्धु' सीकर,
`वीरभूमि' उदयपुर, `वीरपुत्र' अजमेर, `सुधारक' जयपुर उल्लेखनीय हैं.
पत्रकारों का योगदान
श्री विजयसिंह, `पथिक', श्री अर्जुनलाल सेठी, बाबा नृसिंहदास, श्री
जय-~नाराण व्यास, श्री हरिभाऊ उपाध्याय, पं. सोहनलाल शर्मा, ऋषिदत्त
मेहता, रामनारायण चौधरी, अचलेश्वर प्रसाद शर्मा, कनक मधुकर, हरिभाई
किंकिर, उनकी पत्नी महिमादेवी, शोभालाल गुप्त, उनकी पत्नी विजयादेवी,
प्रो. गोकुललाल असावा, उनकी पत्नी कमला देवी, जीतमल लूणिया, उनकी पत्नी
सरदाराबाई, जगदीश प्रसाद दीपक, स्वामी कुमारानन्द, वीरसिंह मेहता,
पृथ्वीसिहं मेहता, दुर्गाप्रसाद चौधरी, उनकी पत्नी विमलादेवी, मानमल जैन,
रमेशचन्द्र व्यास, जयदेव, हरिकृष्ण-~प्रेमी, शंकरलाल वर्मा, उनकी पत्नी
उर्मिलादेवी, नित्यानन्द नागर, चन्द्रगुप्त वार्ष्णेय, अम्बालाल माथुर,
मिश्रीलाल, सागरमल गोपा, छगनराज चौपासनीवाला, सुमनेश जोशी, सूरजप्रकाश
पापा आदि अनेक पत्रकारों ने १९३०-३१, १९३२-३३, १९४२ से १९४५ के आंदोलनों
में कृष्ण मन्दिर की यात्रा की. वस्तुत: राजस्थान के स्वतंत्रता आन्दोलन
में से यदि इन पत्रकारों का इतिहास अलग कर दिया जाय तो शेष बहुत अधिक
नहीं बचेगा.
सार्वजनिक कार्यकर्ताओं को निरन्तर बन्दीगृह का बुलावा आता रहता था और वे
अनासक्त योद्धाओं की भांति उसका अनुगमन करते थे. जनमत को जागृत करने के
लिए अजमेर से प्रकाशित `नवज्योति' ने बड़ा काम किया. १९४५ में जयपुर से
लोकवाणी' का प्रकाशन भी उसी लक्ष्य को ध्यान में रखकर किया गया. देवीशंकर
तिवाड़ी उसके पहले सम्पादक थे. श्री सिद्धराज ढड्ढा, श्री पूर्ण-~चन्द्र
जैन, जवाहरलाल जैन, श्री गोपीनाथ गुप्त के पश्चात् श्री सुधाकर शास्त्री
के सम्पादन-काल में यह प्रमुख गांधीवादी-सर्वोदयी विचारधारा का पोषक पत्र
बन्द हो गया. जिलों और ग्रामों के समाचार इसमें प्रमुखता से प्रकाशित
किये जाते थे. खादी, गामोद्योग तथा रचनात्मक संस्थाओं के कार्यकलापों पर
भी इस पत्र में नियमित सामग्री प्रकाशित होती थी. लोकवाणी से ही कुछ
दिनों `जीवन संदेश' साप्ताहिक भी प्रकाशित हुआ, किंतु वह अल्पजीवी ही
रहा.
जोधपुर में श्री सुमनेश जोशी का `रियासती' दैनिक प्रकाशित होने के थोड़े
दिनों में ही राजकोप का शिकार हुआ. जोधपुर के तत्कालीन महाराजा और
पाकिस्तान के निर्माता मोहम्मदअली जिन्ना का भारत-पाक सीमा पर
षड्यन्त्रपूर्ण वार्ता का भण्डाफोड़ करने के कारण श्री जोशी और उसके
सहयोगियों के विरुद्ध वारण्ट जारी कर दिये गये तथा `रियासती' का प्रकाशन
बन्द हो गया. पुन: रियासती' कुछ दिनों के लिए साप्ताहिक रूप में सामने
आया. साज-सज्जा तथा सामग्री की दृष्टि से तात्कालीन सभी पत्रों से
`रियासती' बहुत आगे और अलग था. सुमनेशजी ने बाद में `आयोजन' प्रकाशित
किया और राष्ट्रदूत के सम्पादक भी रहे.
इसी काल में उदयपुर से `क्रांति' व `अरावली' तथा भीलवाड़ा से `लोक-~जीवन'
का आरम्भ हुआ. जिला स्तर के समाचार तथा एक-दो विशेष प्रचारात्मक लेखों से
युक्त इन पत्रों नें ग्रामों तक पहुंचने के प्रयत्न किये हैं.
कोटा रियासत में फैले भ्रष्टाचार के विरुद्ध अभिन्न हरि एवं ताड़केश्वर
शर्मा ने `गणेश' का प्रकाशन आगरा से प्रारम्भ किया, किंतु वह कोटा के
राजकोप का शिकार होकर बन्द हो गया. दोनों ने मिलकर पुन: `अग्रसर' का
प्रकाशन किया और उसकी भी वही गति हुई. बांसवाड़ा से प्रकाशित `धनुर्धर'
साप्ताहिक ने भी सामंतशाही से निरन्तर लोहा लिया.
साहित्यिक पत्र-पत्रिकाओंॅ में जयपुर से प्रकाशित `प्रकाश', `शारदा',
`राष्ट्र-~भाषा', `ज्योति', `चांदनी', `नारी', `भारती', जोधपुर से
`प्रेरणा', `लहर', `मत-~वाला', `झरना', `नवनिर्माण', उदयपुर से
`शोधपत्रिका', कोटा से `भारतेंदु', बीका-~नेर से `नई चेतना', `शोध
पत्रिका', पिलानी से `मरु वाणी, आदि ने अपने-अपने क्षेत्र में साहित्यिक
लेखन को बढ़ावा दिया. हिन्दी में, `राजस्थान क्षितिज' का प्रकाशन
डाइजेस्ट के रूप में पहला प्रयास था. पर वह साधनों की कमी के कारण आगे न
बढ़ पाया. उदयपुर से श्री नन्द चतुर्वेदी के सम्पादकत्व में प्रकाशित
`बिन्दु' एक उच्चकोटि का पत्र था किंतु आर्थिक कठिनाइयों के कारण वह भी
काल-कवलित हो गया. बालोपयोगी पत्रिका `बालहित' (उदयपुर), `मुकुल'
(बीकानेर), `वानर' एवं `बालक' (जयपुर), वर्षों नियमित प्रकाशित होते रहे.
`बालहंस' (जयपुर) व `वानर' अभी भी नियमित प्रकाशित हो रहे हैं, पर देश के
अन्य भागों से प्रकाशित बालो-~पयोगी पत्रों के कारण उसकी आर्थिक व्यवस्था
पर भारी प्रभाव पड़ा है. राजस्थान साहित्य अकादमी `मधुमति' प्रकाशित कर
रही है.
अजमेर से प्रकाशित `लहर' के अतिरिक्त नवीन साहित्यिक पत्रिकाओं में
`तटस्थ' (पिलानी), `क्यों' (ब्यावर) उल्लेखनीय हैं जो प्रांत के नवोदित
साहित्यकारों के लिए एक मंच का कार्य कर रही हैं. प्रकाश जैन के निधन के
बाद से' लहर, बन्द पड़ा है.
आजादी से पहले समाचारपत्रों के लिए संवाद एकत्रित करना और उनको प्रेषित
करना बड़ा दुस्साहिक कार्य था. देशी राजा-महाराजा, ठाकुर, अधिकारी सब उन
संवाददाताओं की खोज में लगे रहते थे. शारीरिक, सामाजिक उत्पीड़न के साथ
ही संवाददाताओं के परिजनों को ये चाकरों के चाकर निरन्तर परेशान करते
रहते थे किंतु राजस्थान के निर्माण के इतिहास में कतिपय संवाददाता सदा
अवि-~स्मरणीय रहेंगे.
लोहारू में निहत्थे किसानों पर गोली चलाकर वहां के नवाब ने बाहर के लोगों
के आने पर प्रतिबन्ध लगा दिया था ताकि उसके अत्याचारों का झंडा न फूटे.
लोकनायक जयनारायण व्यास एक किसान के वेश में वहां गये, सारी जानकारी
एक-~त्रित की और विस्तार से उस हत्याकाण्ड के समाचार देश के समाचारपत्रों
में उन्होंने भेजे. व्यक्तिगत संकट की चिंता न कर उन्होंने जनहित के लिए
बहुत बड़ा खतरा मोल लिया था. इसी प्रकार बीकानेर के गंगादास कौशिक और
दाऊदयाल आचार्य ने राजकोप की चिन्ता किये बिना बहावलपुर के दीवान तथा
महाराजा की गुप्त चर्चा को उजागर कर दिया और बीकानेर महाराजा का
पाकिस्तान से सौदा नहीं हो पाया. सुमनेश जोशी तथा अचलेश्वर प्रसाद शर्मा
ने जोधपुर महाराजा की अवांछनीय गतिविधियों के समाचार प्रकाशित कर राजकोप
भोगा. सागरमल गोपा जेल में जीवित जला दिये गये.
इसी संक्रमण काल में सांवलप्रसाद चतुर्वेदी ने भरतपुर से `कर्मभूमि' का
प्रकाशन किया और उदयपुर से श्री जनार्दनराय नागर ने `वसुन्धरा' का. अलवर
से प्रकाशित `स्वतन्त्र भारत' वहां प्रजामण्डल का मुखपत्र था. महात्मा
भवानी दयाल संन्यासी ने अजमेर से `प्रवासी' का प्रकाशन प्रवासी भारतीयों
के लिए किया.
स्वतन्त्रता और सत्ता के सूर्योदय ने इस काल में अनेकों अल्पजीवी
समाचार-~पत्रों को जन्म दिया.
३० मार्च, १९४९ को वृहत राजस्थान संघ की स्थापना सरदार पटेल के हाथों
हुई. २६ जनवरी, १६५० को माउण्ट आबू और देलवाड़ी छोड़कर सिरोही राज्य उस
संघ में सम्मिलित हो गया. ९ नवम्बर, १९५६ को अजमेर राज्य भी राजस्थान में
विलीन कर दिया गया और राजनेताओं में सतत त्याग और बलिदान की जो भावना थी
वह सत्ता के सुख की ओर आकर्षित होने लगी. परिणाम स्पष्ट था--राज्य के
कांग्रेसजनों में सत्ता की होड़ लगने लगी और पुराने दिग्गज एक दूसरे की
टांग खींचने लगे. समाचारपत्र भी उस आपाधापी से अलग कैसे रहते? `लोकवाणी'
पं. हीरालाल शास्त्री का था ही. व्यासजी के साथ `रियासती', `ज्वाला',
`पंद्रह अगस्त' और `राष्ट्रदूत' आदि पत्र थे.
एकीकरण के पश्चात् प्रकाशित दैनिक पत्रों में `राजदूत' (जयपुर, १ अगस्त,
१९५१), `नवयुग' (जयपुर, २१ फरवरी, १९५५), `राजस्थान पत्रिका' (जयपुर,
१९५६), `अधिकार' (जयपुर, १९५५), `चम्बल' (कोटा, १९५४), `धरती के लाल'
(कोटा, १९५१), `न्याय' (अजमेर, १९६२), `कलम' (बीकानेर, १९६६), `अमर
राजस्थान' (जयपुर, १९६०), `जलते दीप' (जोधपुर, १९७१), `यंग लीडर' (जयपुर,
१९७०), `जनगण' (जोधपुर, १९६७), `जय राजस्थान' (उदयपुर, १९७४), `जननायक'
(कोटा, १९७३), `जागृति' एवं `सोशलिस्ट समाचार' (कोटा, १९७४), `उदयपुर
एक्सप्रेस' (उदयपुर, १९७४) आदि प्रमुख थे. इसी काल में दैनिक पत्रों का
एक स्वरूप उभरा, किंतु `लोकवाणी' और `नवयुवक' जैसे समृद्ध समाचारपत्र
बन्द हो गये.
एकीकरण के पश्चात् का समय वस्तुत: साप्ताहिकों का युग कहा जा सकता है.
पूर्वचर्चित साप्ताहिकों के अतिरिक्त `ग्रामराज' (जयपुर), `अभयदूत'
(जोधपुर), `गणराज्य' (जयपुर), `नवयुग' (जयपुर), `सेनानी' (बीकानेर),
`कोलाहल' (उदय-~पुर, `अणिमा' (जयपुर), राष्ट्रवाणी' (अजमेर), `आजाद'
(अजमेर), `जनमंगल' (उदयपुर), `संजय' (झालरापाटन), `दो अक्टूबर'
(भीलवाड़ा), `विशाल राजस्थान' (उदयपुर-कलकत्ता), `जागरण-पथ' (जयपुर)
`सप्ताहांत' (बीकानेर), `दकाल' (बूंदी), `जागरण' (अजमेर), `भीलवाड़ा
समाचार' (भीलवाड़ा), `झुंझनु समाचार' (झुंझनु), `चौपड़ा' एवं `बाड़मेर
टाइम्स' (बाड़मेर) `कंट्रोलर' (जोधपुर), `लाल निशान' (भरतपुर), `उजाले की
ओर' (चितौड़), `आदित्यकेतू' (अजमेर), `इतवारी पत्रिका' (जयपुर),
`राजमन्थन' (जयपुर) `युगदूत' (जयपुर), `चहक' (जयपुर), `ललकार'
(चित्तौड़), `किरणकोष' (अजमेर), लोकजीवन' (जोधपुर), `जनपद' (जयपुर) आदि
साप्ताहिक पत्रों ने अपने-अपने क्षेत्रों में अपनी उपयोगिता सिद्ध की है.
इन साप्ताहिक पत्रों ने, जिनकी संख्या पांच सौ से अधिक है जनता को अपने
अधिकारों और हितों का भान कराया है और उनमें से कई राजनेताओं के प्रशस्ति
पाठ के वाचक मात्र ही रह गये हैं. `सप्ताहांत', `ललकार', `नवयुग सन्देश'
आदि साहित्य जगत् की समस्याओं पर भी गम्भीर सामग्री प्रकाशित करते रहे
हैं.
दैनिक पत्रों के रविवासरीय परिशिष्ट भी पर्याप्त साहित्यिक सामग्री
प्रका-~शित करते रहे हैं. इससे नवोदित प्रतिभाओं को सामने आने के अवसर
मिले हैं. इन दैनिक और साप्ताहिक पत्रों के विशेषांक संग्रहणीय होते हैं.
`राष्ट्रदूत' के दीपावली एवं रविवारीय विशेषांक को राजस्थान के
साहित्यकारों का सामूहिक मंच कहा जा सकता है.
राजस्थान की राजधानी से प्रकाशित बड़े दैनिको `राजस्थान पत्रिका',
`नवभारत टाइम्स', `नव ज्योति', `राष्ट्रदूत' की अपनी आफसेट मशीनें हैं.
इन पत्रों में विज्ञा-~पन भी खूब होता है. खेल-समाचारों,
व्यापार-समाचारों, स्थानीय समाचारों एवं राज्य के समाचारों के अतिरिक्त
देश-विदेश के समाचार ये विस्तार से प्रकाशित करते हैं. साप्ताहिक
भविष्यफल, स्वास्थ्य चर्चा, बच्चों का स्तम्भ सभी पर पूरा-पूरा ध्यान
दिया जाता है. यद्यपि कई बार सिंडिकेटेड लेखादि बहुत स्थान घेर लेते हैं.
विधान सभा के आठ चुनावों, लोकसभा के सभी चुनावों, राजस्थान की सीमा पर
दो-दो युद्धों, भूमि सुधार कानूनों आदि महत्त्वपूर्ण घटनाओं के समय में
कई नये पत्र भी प्रकाशित और लुप्त होते रहे हैं.
जयपुर से `आज का राजस्थान', `जागती जोत', `मशाल', `युगमान' `देख-~रेख',
जोधपुर से `मारवाड़ टाइम्स', धौलपुर से `उदयभानु', गंगानगर से `तेज',
`सीमा सन्देश', `गंगानगर पत्रिका', अलवर से `राजस्थान टाइम्स' भी
प्रकाशित होते हैं.
