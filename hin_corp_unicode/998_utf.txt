<णटुरल् श्चिएन्चे><भिओच्हेमिस्ट्र्य्><आनोन्><ख्हड् फट्रिक -ई><१९८७><ञ्.आ.ई><णेत् ढेल्हि><१० टो १३><२५००><आनोन् - ख्हड् फट्रिक - ई><ढ्हनन्जय् खुमर्>

अपनी बात
खाद्य समस्या के हल का विकल्प-ऊसर भूमि का सुधार
इस वर्ष भयंकर सूखे के कारण खरीफ की फसलें मारी गयीं या बोयी ही नहीं गयीं. इस
कारण इस वर्ष देश में अनाज की काफी कमी होने की सम्भावना है. इस कमी को पूरा
करने के लिए हमें रबी-फसलों से अधिकतम उपज लेनी होगी. इसके लिए अधिक से अधिक
भू-भाग पर फसलें बो कर अनाज की पैदावार बढ़ानी होगी.
कृषिगत क्षेत्रफल में और अधिक वृद्धि करना सम्भव नहीं है. इसका विकल्प है,
लाखों हैक्टर बेकार बंजर (ऊसर) पड़ी भूमि को सुधार कर उपजाऊ बनाना. इस समय
देश में लगभग ७० लाख हैक्टर भूमि ऊसर से ग्रस्त है. बाइस राज्यों में से
पन्द्रह राज्यों में ऊसर भूमि फैली पड़ी है. उत्तर प्रदेश में १२ लाख ९८ हजार
हैक्टर भूमि ऊसर है और गुजरात में १२ लाख १४ हजार हैक्टर भूमि ऊसर है.
ऊसर भूमि तीन तरह की होती है. (१) क्षारीय, (२) लवणीय और (३) क्षारीय और लवणीय
मिलवां. कई राज्य सरकारों ने ऊसर भूमि के सुधार का काम हाथ में लिया, जिसमें
काफी सफलता भी मिली. ऊसर भूमियों के सुधार में उर्व-~रकों, भूमि सुधारकों और
कार्बनिक पदार्थों का बहुत योगदान रहता है. ऊसर भूमि में अत्यधिक क्षारीयता,
सोडियम और पी. एच. मान की अधिकता से पौधों को बहुत से पोषक तत्वों की उपलब्धता
कम हो जाती है और उनका सन्तुलन भी बिगड़ जाता है. ऐसी भूमियों में कैल्शियम और
नाइट्रोजन की उपलब्धता कम हो जाती है. लेकिन फास्-~फोरस का स्तर मध्यम और पोटाश
का स्तर मध्यम से ऊपर हो जाता है. क्षारीय भूमि में वनस्पति की कमी के कारण
कार्बनिक पदार्थ की भारी कमी हो जाती है. साथ ही बहुत से सूक्ष्म तत्वों की कमी
अथवा विषैलेपन की समस्या का सामना करना पड़ता है. इस प्रकार की भूमि में बोरोन
की अधिकता और जस्ते की कमी पायी जाती है.
ऊसर भूमि की पहचान यह है कि गर्मी और सर्दी दोनों ही मौसमों में भूमि की ऊपर
वाली सतह पर लवणों की सफेद पाउडर जैसी ढीली परत जमी रहती है, जो दूर से ही
दिखायी देती है. ऐसी भूमि में दूर-दूर तक कोई पेड़-पौधा दिखायी नहीं देता और न
ही कोई फसल उग सकती है. कहीं-कहीं ढाक, बबूल और अकौआ आदि दिखायी पड़ते हैं.
मेड़ों अथवा ऊंचे स्थानों की मिट्टी काली सी दिखायी देने लगती है.
ऐसी भूमियों में एक मीटर की गहराई पर कंकड़ों की कठोर सतह बन जाती है. कभी-कभी
ऐसा भी देखा जाता है कि कंकड़ों की भारी सतह एक कठोर चट्टान की तरह दिखायी देती
है. ऐसी भूमि में वर्षा या सिंचाई का जल जमीन के अन्दर नही जा पाता है. इसी
कारण बरसात के दिनों में ऐसी जमीनों में पानी भरा रहता है. यह पानी कभी भी
साफ नहीं होता, हमेशा गंदला ही बना रहता है.
बहुत से किसान भाई यह कहते हैं कि अच्छी उपजाऊ जमीन भी अपने आप ऊसर बन जाती
है. उनकी यह धारणा बिल्कुल गलत है. होता ऐसा है कि जब से सिंचाई के लिए देश में
नहरों का जाल फैला है, तब से ही ऊसर भूमि में वृद्धि हुई है. जब नहरी क्षेत्रों
का भूमिगत पानी ऊपर आना आरम्भ हो जाता है, तब नहरों के आस-पास के क्षेत्र पानी
के रिसाव के कारण हमेशा ही नम बने रहते हैं. इसका परिणाम यह होता है कि
लवणों के कण जमीन के नीचे नहीं जा पाते और वे पानी के साथ ऊपरवाली सतह पर जमा
हो जाते हैं. इन लवणों की अधिकता से ही उपजाऊ जमीन लवणीय हो जाती है.
गंगा-यमुना के मैदानी निचले भागों में पानी भरा रह जाता है, वहां की जमीन
प्राय: लवणीय पायी जाती है.
ऊसर भूमियों को वैज्ञानिक तरीकों से सुधार कर उपजाऊ बनाया जा सकता है और अनाज
की भारी पैदावार ली जा सकती है. ऐसी भूमियों के सुधार में जिप्सम और पाइराइट
बहुत ही उपयोगी साबित हुए हैं. इनके अलावा विभिन्न उर्वरकों के उपयोग से भी
ऊसर भूमि सुधारी जा सकती है. नाइट्रोजनधारी उर्वरकों में अमो-~नियम सल्फेट और
अमोनियम नाइट्रेट इस्तेमाल करने से ऊसर भूमि का पी. एच. मान कम हो जाता है.
अमोनियम आयन के विनियम से सोडियम की मात्रा घट जाती है और कार्बोनेट समाप्त हो
जाते हैं. अमोनियम सल्फेट और अमोनियम क्लोराइड भूमि में अम्ल उत्पन्न करते हैं.
यदि इनके साथ जिप्सम और प्रेसमड इस्तेमाल किये जाएं तो भी भूमि का पी. एच. मान
कम हो जाता और भूमि में कार्बनिक कार्बन की मात्रा बढ़ जाती है. अमोनियम सल्फेट
अम्लीय स्वभाव उत्पन्न करनेवाला उर्वरक है. यह ऊसर भूमि के सुधार के लिए सबसे
उपयोगी पाया गया है. साथ ही कैल्सियम अमोनियम नाइट्रेट की अपेक्षा दूसरे स्थान
पर यूरिया उपयोगी पाया गया है. प्रारम्भि वर्षों में अमोनियम सल्फेट इस्तेमाल
करना चाहिए और बाद के वर्षों में यूरिया और कैल्सियम अमोनियम नाइट्रेट इस्तेमाल
करने से ऊसर भूमि का सुधार हो जाता है.
यदि ऊसर भूमि में धान की फसल लेनी है तो अन्तिम जुताई के समय प्रति हैक्टर ६०
किलोग्राम फास्फोरस सिंगल सुपर फास्फेट के रूप में इस्तेमाल करने धान की अधिक
पैदा-~वार ली जा सकती है. इसके लिए धान की अधिक उपज लेने वाली किस्में बोनी
चाहिएं. ऐसी भूमियों में इलाइट मृतिका खनिज पाया जाता है, जिससे इसमें पोटाश की
उपलब्धता पर्याप्त होती है. भारी उपज देने वाली किस्में बोने पर नाइट्रोजन,
फास्फोरस और पोटाश को ४:२:१ के अनुपात में इस्तेमाल करना चाहिए.
ऊसर भूमियों में सूक्ष्म पोषक तत्वों की भी कमी हो जाती है, लेकिन यह कमी
पी. एच. मान पर निर्भर करती है.
कागजी नीबू की तीन नयी किस्में
दीपक सैनी
प्लाट नं. ७९, शारदा कालोनी
देवपुर, धूले (महाराष्ट्र)
नींबू वर्गीय फलों में कागजी नींबू का महत्वपूर्ण स्थान है. कृषि वैज्ञा-~निकों
द्वारा इसकी नवीन किस्मों का विकास किया जा रहा है. हाल ही में मराठवाड़ा कृषि
विश्वविद्यालय द्वारा कागजी नींबू की तीन नयी किस्में-~ प्रमालिनी, विक्रम और
कागजी नींबू की म्यूटेन्ट (उत्परिवर्तन) चयन विधि से तैयार की गयी हैं. कागजी
नींबू की किस्मों के विकास में यह एक अत्यन्त महत्वपूर्ण उपलब्धि है. आमतौर पर
किसान इसकी स्थानीय किस्मों को ही उगाते हैं, जिनसे फल देर में मिलते हैं और
उन्नत किस्मों की तुलना में कम पैदावार मिलती है. अत: कागजी नींबू की उन्नत
किस्में ही उगानी चाहिएं. मराठवाड़ा कृषि विश्वविद्यालय द्वारा जो तीन किस्में
विकसित की गयी हैं, उनकी विशेषताओं का उल्लेख नीचे किया गया है, ताकि किसान
उनमें से सुगमता से चयन कर सकें.
'प्रमालिनी' कैंकर रोग की प्रतिरोधी किस्म होने के साथ-साथ अधिक पैदावार भी
देती है. 'विक्रम' नामक किस्म की फलत सामान्य है, परन्तु यह भी कैंकर रोग के
लिए प्रतिरोधी है. कागजी नींबू 'म्यूटेन्ट' किस्म के पौधे घने, सीधे बढ़ने वाले
और भलीभांति विकसित शाखाओं वाले होते हैं. इस किस्म की विशेषता यह है कि इसमें
पुष्पन अगस्त से नवम्बर तक होता है और फल अप्रैल से जून तक पक कर तैयार होते
हैं, जबकि नींबू की अन्य किस्मों से इस अवधि में फल नहीं मिलते हैं. इसकी एक
अन्य विशेषता यह है कि इसमें ८०-८५ प्रतिशत फल द्विलिंगी होते हैं और ३-८ तक फल
गुच्छों में लगते हैं. फल पतले छिलके वाले पीले और रसीले होते हैं. इस किस्म के
पौधे भी कैंकर रोग से कम प्रभावित होते हैं. ये तीनों किस्में बागवानी के लिए
जारी कर दी गयी हैं. जो किसान इन नयी किस्मों को उगाने के इच्छुक हों,
वे उद्यान विज्ञान महाविद्यालय, मराठवाड़ा कृषि विश्वविद्यालय, पर-~भणी,
महाराष्ट्र से सम्पर्क स्थापित करें. इन नयी किस्मों से अधिक पैदावार लेने के
लिए इनकी वैज्ञानिक तरीके से बाग-~वानी करना नितान्त आवश्यक और महत्वपूर्ण
कार्य है, जिसका विस्तार से उल्लेख इस प्रकार है:
जलवायु
कागजी नींबू देश के सभी भागों में, जहां पाले का भय नहीं है, उगाया जा सकता
है. इसकी बागवानी उन्हीं क्षेत्रों में की जानी चाहिए, जहां का जलवायु विशेषरूप
से गर्म और नम है. १२५ से. मी. से अधिक वर्षावाले क्षेत्रों में इसे नहीं उगाना
चाहिए, क्योंकि इसमें कैंकर नामक रोग लग जाता है, फलस्वरूप पौधों में कम फल
लगते हैं और उन पर काले धब्बे पड़ जाते हैं और पौधों की आयु भी कम हो जाती है
उत्तरी भारत के उन क्षेत्रों में, जहां तापमान शून्य से नीचा चला जाता है,
वहां कागजी नींबू के बाग नहीं लगाने चाहिएं.
भूमि का चयन
कागजी नींबू की सफल बागवानी के लिए उचित भूमि का चयन अत्यन्त आवश्यक और
महत्वपूर्ण कार्य है. आमतौर पर फल उत्पादक इस ओर तनिक भी ध्यान नहीं देते हैं,
जिसके कारण उसकी पैदावार पर प्रतिकूल प्रभाव पड़ता है. इसके सफल उत्पादन के लिए
भूमि दोमट या रेतीली दोमट होनी चाहिए. भूमि का उचित जल-~निकास भी होना चाहिए.
अन्यथा वर्षा का पानी भरा रहने के कारण पौधों पर विभिन्न प्रकार के रोग लग जाते
हैं. भूमि के चयन के समय इस बात का भी ध्यान रखें कि उसके नीचे कठोर परत न हो,
अन्यथा भूमि में जड़ों का भली-~भांति प्रवेश न हो सकेगा, जिसके कारण पौधों की
बढ़वार और विकास पर प्रति-~कूल प्रभाव पड़ेगा. भूमि के चयन में भूमि के पी.एच.
मान का भी विशेष महत्व है. कागजी नींबू की सफल बाग-~वानी के लिए ऐसी भूमि का
चयन करना चाहिए, जिसका पी.एच. मान ६.०-७.५ के मध्य होना चाहिए. जिन भूमियों का
जल-स्तर बदलता रहता हो, वह भूमि कागजी नींबू की बागवानी के लिए अनुपयुक्त होती
है. अत: ऐसी भूमि में कागजी नींबू को किसी भी हालत में न उगाएं.
पौध-रोपण
कागजी नींबू का पौधा लगाने के लिए जून-जुलाई का समय सर्वोत्तम होता है. अत: इसी
समय इस के पौधों की रोपाई की जानी चाहिए. पौधे रोपने से पूर्व खेत को भलीभांति
जोत कर तैयार कर लेना चाहिए. यदि खेत ऊँचा-नीचा हो, तो 'बक स्क्रेपर' से समतल
कर लेना चाहिए. इसके उपरान्त तैयार की गयी भूमि पर ६द्६ मीटर की दूरी १द्१द्१ मीटर
आकार के गड्ढे मई-जून में खोद लें. इसके उपरान्त गड्ढों में १५ दिन बाद १/३
गोबर की सड़ी-गली खाद और ५० ग्राम बी.एच.सी. धूल ऊपरी मिट्टी में मिला कर
गड्ढों को इस प्रकार भरें कि भूमि-तल से मिट्टी १०-१५ से.मी. ऊँची रहे. गड्ढों
में पानी भरदें. फिर उन्हें समतल कर दें और सावधानी से पौधे रोपकर
उनमें पानी दे दें.
छोटे पौधों की देखभाल
कागजी नींबू के पौधों की बढ़वार और समुचित विकास के लिए छोटे पौधों की देखभाल
करना अत्यन्त आवश्यक कार्य है. यदि पौधों की सही समय पर उचित देखभाल न की गयी,
तो उनकी बढ़वार पर प्रतिकूल प्रभाव पड़ता है. इसके पौधों को धूप, लू और पाले से
बचाना भी बहुत जरूरी है. छोटे पौधों को तेज धूप से बचाने के लिए उनके तनों पर
सफेदी कर देनी चाहिए. सर्दियों में छोटे पौधों को पाले से बचाने के लिए,
मक्का, बाजरा, ज्वार के तनों या सरकन्डों का छप्पर लगाना चाहिए. छप्पर को दक्षिण की ओर से थोड़ा खुला छोड़ना चाहिए, जिससे पौधों को पर्याप्त धूप व हवा
भलीभांति मिल सके.
खाद और उर्वरक
कागजी नींबू के लिए खाद और उर्वरक की मात्रा बहुत कुछ भूमि की उर्वराशक्ति,
पौधों की अवस्था और जलवायु पर निर्भर करती है. काशी-~विश्वविद्यालय के उद्यान
विभाग में किये गये परीक्षणों से पता चला है कि कागजी नींबू की अच्छी वृद्धि और
पैदावार के लिए सारणी-१ में दी गयी खाद और उर्वरकों की मात्रा पौधों की विभिन्न
अवस्थाओं में दी जानी चाहिए.
 सारणी १-खाद और उर्वरकों की मात्रा.
--------------------------------------------------------------------------
पौधे की आयु गोबर की अमोनियम सुपर म्यूरिएट  फ
(वर्ष) खाद (कि.ग्राम) सल्फेट(कि.ग्राम) फॉस्फेट पोटाश कि. ग्राम)
 (कि.ग्राम)
--------------------------------------------------------------------------
१-३ ५-१० ०.२५-०.७५ ०.२५-०.५० ०.०७
४-६ २५-५० १.००-१.५० ०.५०-१.०० ०.१२
७-९ ६०-९० १.५०-२.०० १.२५-१.५० ०.१२
१० या अधिक१०० २.५०-४.०० २.० ०.२५
--------------------------------------------------------------------------
स्रोत :- किसान भारतीय, वर्ष १७, अंक १२, सितम्बर १९८६ पृ. १७ से साभार.
खाद और उर्वरकों की कितनी मात्रा दी जाए, यह बात जानने उपरान्त यह जरूरी हो
जाता है कि उन्हें किस समय डाला जाए, ताकि उनसे पूरा-पूरा लाभ उठाया जा सके.
अत: खाद और उर्वरकों को डालने के समय की जानकारी नीचे दी गयी है:
गोबर की खाद दिसम्बर के महीने डालनी चाहिए. खाद को पौधे के थामले में डालकर
खुर्पी या कसले से भलीभांति भूमि में मिला देना चाहिए. नाइट्रोजन-~धारी उर्वरक
की आधी मात्रा और सुपरफास्फेट की पूरी मात्रा फल आने से पहले और पोटाश की पूरी
मात्रा फल आने के बाद अप्रैल के महीने में डालकर मिट्टी में भलीभांति मिला देनी
चाहिए. खाद और उर्वरकों को पौधों के तनों से लगभग ३० से.मी. की दूरी पर डालना
चाहिए. खाद और उर्वरकों मिट्टी में मिलाने के तुरन्त बाद सिंचाई अवश्य करनी
चाहिए, ताकि उनसे उपलब्ध त्वत पौधों को सुगमता से मिल सकें.
कागजी नींबू उगाये जाने वाले लग-~भग सभी क्षेत्रों में जस्ता,तांबा और मैगनीज
तत्वों की कमी पायी जाती है, जो पौधों की विभिन्न अवस्थाओं में विभिन्न कमियों
के लक्षण प्रस्तुत करते हैं. अत: इनकी पूर्ति के लिए प्रति वृक्ष २० ग्राम बुझा
हुआ चूना ५ लिटर पानी में घोल कर छिड़काव करना चाहिए. जस्ते की कमी की पूर्ति
करने के लिए अप्रैल और सितम्बर के महीनों में ०.४-~०.५ प्रतिशत 'जिंक सल्फेट'
के घोल का पर्णीय छिड़काव करना चाहिए.
सिंचाई
कागजी नींबू की सिंचाई भूमि की किस्म, जलवायु पौधों की आयु आदि पर निर्भर करती
है. कागजी नींबू के लिए सिंचाई की "थामला प्रणाली" की सिफारिश की जाती है.
प्रारम्भ में प्रति सप्ताह २-३ बार सिंचाई करनी चाहिए. सर्दियों में ३-४ सप्ताह
के अन्तर से और गर्मियों में एक सप्ताह के अन्तर से सिंचाई करनी चाहिए. फल
बनने की अवस्था में पानी की कमी के कारण फल छोटे रह जाते हैं और उन का गूदा सूख
जाता है, जिसके कारण फलों में कम रस निकलता है.
निराई-गुड़ाई
कागजी नींबू के साथ अनेक खरपत-~वार उग आते हैं, जो भूमि से पोषक तत्व और नमी को
लेते रहते हैं, जिसके कारण पौधों की बढ़वार, विकास और फलत पर प्रतिकूल प्रभाव
पड़ता है. सिंचाई के साथ-साथ समयानुसार पौधों के समीप की मिट्टी की गुड़ाई करते
रहना चाहिए और खरपतवारों को निकालते रहना चाहिए, ताकि पौधों की बढ़वार और विकास
भलीभांति हो सके.
सधाई और काट-छाँट
पौधों की रोपाई के उपरान्त उन्हें तेज हवा से टूटने से बचाने के लिए बांस की
डंडियों से सहारा देना चाहिए. जब पौधे बड़े हो जाते हैं, तब उन्हें सहारे की
आवश्यकता नहीं होती है. पौधे लगाने के उपरान्त छंटाई इस प्रकार करें कि ४५
से.मी. तक कोई शाखा न रहे. इस ऊंचाई के ऊपर, समान दूरी पर ३-४ शाखाओं का चुनाव
करें, जो चारों दिशाओं में विकसित हों और अन्य शाखाओं को काट देना चाहिए.
फल-~प्रदायी वृक्षों की कटाई-छटाई करते समय मरी हुई, रोग व कीट ग्रसित शाखाओं
को काट देना चाहिए. जड़ों के समीप निकलने वाले कल्लों को भी निकल देना चाहिए.
अन्यथा वे पौधों की बढ़वार और विकास पर प्रतिकूल प्रभाव डालते हैं. कभी-कभी
पतली शाखाओं पर मोटे नये कल्ले फूट निकलते हैं, जो बहुत जल्दी बढ़ते हैं.
'सिकेटियर' से फल तोड़ने के बाद छंटाई करनी चाहिए और कटे भागों पर 'बोर्डो
पेस्ट' लगा देना चाहिए. ऐसा करने से पौधों को फफूंदी से लगने वाले रोगों से
बचाया जा सकता है.
फलों का गिरना
कागजी नींबू में फल गिरने की समस्या पायी जाती है. बहुत से फल लगने के बाद ही
गिर जाते है. कुछ तो पूरे परिपक्व होने पर भी गिर जाते हैं. फलों के गिरने के
कारण उपज प्रतिशत पर प्रभाव पड़ता है. अत: इस समस्या के समाधान के लिए २,४-डी
१० पी पी.एम. और ०.५ प्रतिशत 'जिंक सल्फेट' का दो बार छिड़काव करना चाहिए. पहला
छिड़काव मई के महीने में और दूसरा अगस्त-सितम्बर के महीने में करना चाहिए.
फलों की तुड़ाई
कागजी नींबू के पौधे लगभग ४ वर्ष बाद फल देने शुरू कर देते हैं. इसमें फूल
फरवरी में निकलते हैं और फल सितम्वर के अन्तिम सप्ताह में पकने लगते हैं और
फरवरी तक मिलते रहते हैं. फलों की तुड़ाई फलों के रंग और खटास के आधार पर की
जाती है. तुड़ाई के समय फलों में रस की मात्रा लगभग ४० प्रतिशत होनी चाहिए.
इसकी तुड़ाई हाथ से की जाती है. ऊंची शाखाओं के फलों की तुड़ाई स्टूल या सीढ़ी
की सहायता से करनी चाहिए.
पौद-संरक्षण उपाय
कागजी नींबू के पौधों को विभिन्न प्रकार के कीट और रोग सताते हैं, परि-~णाम
स्वरूप उसकी पैदावार पर प्रतिकूल प्रभाव पड़ता है. कीट-रोगों के नियंत्रण के
लिए आवश्यक पौधा-संरक्षण उपायों का उल्लेख नीचे किया गया है:
रोग
आमतौर पर कम्पनी नींबू में कैंकर, ट्रिरस्टेजा आदि रोग लगते हैं.
* नींबू का कैंकर :- यह रोग 'जन्थो-~मोनास साइट्राई' नामक जीवाणु द्वारा होता
है. बसंत और वर्षा ऋतु में इस रोग का प्रकोप होता है. यह रोग पत्तियों,
टहनियों, कांटों और फलों, सभी पर लगता है. इन अंगों पर हलके पीले रंग के छोटे
खुरदरे दाने से उभर आते हैं. इन दानों के बीच एक गड्ढा सा होता है. पत्तियों
में दाने पहले निचली ओर, बाद में दोनों ओर बनते हैं. पत्तियों और हरे फलों पर
इन दानों के चारों ओर पीला घेरा होता है. इन दानों का आकार-प्रकार विभिन्न
जातियों पर निर्भर करता है. कागजी नींबू पर ये दाने छोटे लेकिन चकोतरे पर बड़े
होते हैं. फलों पर दाने छिलके की गहराई तक होते हैं. लेकिन जहां अधिक दाने होते
हैं, वहां से छिलका फट भी जाता है. रोगी फलों की शकल भद्दी हो जाती है, जिसके
कारण उनका मूल्य घट जाता है. अधिक रोगी पत्तियां विकृत होकर गिर जाती हैं.
* रोकथाम :- कागजी नींबू के स्वस्थ पौधे ही लगाने चाहिए.
* कागजी नींबू की उन नयी किस्मों को ही लगाएं, जिनमें यह रोग नहीं लगता हो.
* पतली रोगी डालियों की कटाई-छंटाई करके और वृक्षों के नीचे कड़ी सूखी डालियों,
पत्तयों आदि को इकट्ठा करके जला देना चाहिए. यह कार्य बसंत ऋतु में नयी वृद्धि
आने से पहले ही कर लेना चाहिए.
* वसंत ऋतु में नयी पत्तियां निकलते ही किसी तांब्रयुक्त फफूंदीनाशक रसायन का
०.३ प्रतिशत घोल का १५ दिन के अन्तर पर दो बार पर्णीय छिड़काव करना चाहिए. इसके
उपरान्त वर्षा ऋतु में इसी दवाई के ३-४ छिड़काव और करने चाहिए.
* पत्तियों पर सुरंग बनाने वाले कीटों की रोकथाम के लिए कीटनाशी दवाई का
छिड़काव करना चाहिए.
* ट्रिस्टेजा :- यह नींबू वृक्षों का सबसे भयंकर रोग है, जो एक विषाणु द्वारा
लगता है. रोगी पौधे सामान्यत: पीला-~पन लिए अस्वस्थ दिखायी पड़ते हैं, जिन्हें
देखकर मूल विगलन का संदेह हो जाता है. पत्तियां पीली पडकर गिर जाती है और
टहनियों पर शीर्षारम्भी क्षय शुरू हो जाता है. रोगी पौधों पर फूल बहुत अधिक
लगते हैं और फल बहुत छोटे होते हैं, ऐसे पौधे अचानक सूख जाते हैं. कभी-कभी पौधे
धीरे-धीरे सूखते हैं.
रोगग्रस्त पौधों पर तना-मूल-संधि की छाल की भीतरी सतह पर मधुमक्खी के छत्ते की
भांति विभिन्न प्रकार के गड्ढे दिखायी पड़ते हैं, जिनके विपरीत उभार अन्दर
लकड़ी के ऊतकों पर दिखायी देते हैं. यह जरूरी नहीं है प्रति रोगी पौधे में इस
प्रकार के गड्ढे मौजूद हों. मूल -वृन्त संधि पर वाहिनी ऊतकों के अवरुद्ध होने
की वजह से पोषक तत्वों का संचारण रुक जाता है, जिसके कारण मूल विगलन और
पत्तियों पर विभिन्न प्रकार के पीलेपन के लक्षण दिखायी पड़ते हैं.
* रोकथाम :-रोग प्रतिरोधी मूल वृन्तों पर रोगरहित पौधों की कलिकाओं द्वारा कलम
चढ़ा कर तैयार किये गये पौधों को ही रोपना चाहिए.
* यह रोग कागजी नींबू, ग्रेपफ्रूट और खट्टी नारंगी में अधिक लगता है. अत: इनकी
पौद मूल वृन्त के लिए इस्ते-~माल नही करनी चाहिए.
* रंगपुर लाइम, सिट्रन्ज, टाइफो-~लिएट  रेंज इस रोग के प्रतिरोधी हैं, जिनकी
पौद मूल वृन्त के लिए इस्तेमाल करनी चाहिए.
कीट
आमतौर पर नींबू वर्गीय पौधों को नींबू का सिला, चैंपा, फलों का रस चूंसने वाले
माँथ विशेषरूप से क्षति पहुंचाते हैं. जिन के द्वारा होने वाली क्षति और रोकथाम
के उपायों का उल्लेख नीचे किया गया है.
