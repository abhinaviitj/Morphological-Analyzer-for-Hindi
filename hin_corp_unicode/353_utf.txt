<शोचिअल् श्चिएन्चे><फोलिटिचल् श्चिएन्चे><ख्. ंअट्हेत् खुरिएन् ' फ्.ण्.  षज्य शम्बन्ड्ह्><१९८०><ंएच्मिलन्><णेत् ढेल्हि><१७४ टो १७९><२३००><खुरिएन् '  - खेन्ड्र षज्.शम्.>

राज्य-केंन्द्र संबंधों के वर्तमान भारतीय संदर्भ में संवैधानिक
विभ्रमों और संभावित शक्ति परीक्षण के अनेक महत्वपूर्ण बिंदु हैं. क्या
संविधान पर्याप्त रूप से इतना संघीय है कि वह राज्यों की स्वतंत्र भूमिका
सुनिश्चित करता है अथवा क्या वह वित्तीय उपायों और विधायी क्षेत्रों में
राज्य को अलग से अथवा केंद्र के साथ उद्योग, व्यापार और सामुदायिक जीवन
के लिए अनिवार्य अन्य सेवाओं को विनियमित करने के लिए प्राप्त स्वायत्तता
को अपनी खुशी से खत्म कर केन्द्र को एक प्रभुत्वपूर्ण की स्थिति प्रदान
करता है. राज्यपाल की भूमिका क्या है? क्या वह संघ का एजेंट है जो राज्य
में कपटपूर्ण ढंग से कार्यरत है और एक निर्वाचित मंत्रि-~मंडल को गिराने
के लिए षड्यंत्र तक करता है? अथवा, क्या वह सांविधानिक, औपचारिक प्रमुख
मात्र है जिसके पास वास्तविक अधिकार नहीं हैं, जो राज-~नीतिक जीवन के सभी
तबकों को बुनियादी मुद्दों पर एकजुट करने के नाजुक काम को अंजाम देता है
और केंद्र तथा राज्य के बीच एक पुल और दुभाषिया है? इस रोशनी में देखे
जाने पर राष्ट्रपति और राज्यपाल के पद, उनकी शक्तियां और राजनीतिक
व्यक्तित्व तथा सांविधानिक दायित्व राज्य-केंद्र संबंधों के अध्ययन के
महत्वपूर्ण पक्ष हैं.
कम से कम सातवीं अनुसूची की राज्य सूची के संदर्भ में राज्य विधायिका को
संप्रभु कहा गया है. किंतु व्यवहार में यहां भी एक बड़ापेंच हैं. संविधान
के अनुच्छेद २२० में कहा गया है कि जब कोई विधेयक विधान सभा द्वारा पारित
कर दिया जाए तब उसे राज्यपाल के सम्मुख रखा जाना चाहिए जो यह `घोषित
करेगा कि वह विधेयक को मंजूरी देता है अथवा यह कि राष्ट्रपति के
विचारार्थ उस विधेयक को आरक्षित करता है.' वह विधेयक को वापस भी कर सकता
है और प्रावधान पर पुनर्विचार की मांग कर सकता है. उस स्थिति में जब
राज्यपाल किसी विधेयक को राष्ट्रपति के विचारार्थ आरक्षित करता है तब
अनुच्छेद २०१ द्वारा राष्ट्रपति को यह अधिकार प्रदान करता है कि वह
विधेयक पर मंजूरी दे दे अथवा मंजूरी देना रोक ले अथवा सीधे पुनर्विचार का
निदेश दे. सदन में वापस भेजे जाने पर यदि विधेयक पुन: पारित हो जाए `तब
उसके बाद से राज्यपाल अपनी मंजूरी नहीं रोकेगा', किन्तु अनुच्छेद २०१ के
तहत जब राष्ट्रपति विधेयक को वापस भेजता है और वह सदन द्वारा पुन: पारित
हो जाता है `उसे विचारार्थ पुन: राष्ट्रपति के पास भेजा जाएगा'. किन्तु
वह इसके बाद फिर अपनी मंजूरी देना रोक सकत
आ है अथवा नहीं, इस बात को संदिग्ध रूप से अस्पष्ट छोड़ दिया गया है.
क्या राज्यपाल अपने स्वतंत्र निर्णय द्वारा अथवा केन्द्रीय मंत्रिमंडल से
गुप्त हिदायत पाकर किसी विधेयक पर अपने मंत्रिमंडल की इच्छा के विरुद्ध
अपनी मंजूरी देना रोक सकता है अथवा उसे राष्ट्रपति के विचारार्थ आरक्षित
कर सकता है? यदि वह ऐसा कर सकता है तो विधानसभा की विधायी शक्ति विधेयक
पर बहस कर सकने भर की है, कानून बनाने की नहीं. यदि राष्ट्रपति अपने
मंत्रिमंडल की सलाह पर विचार के लिए आरक्षित विधेयक पर स्वीकृति देने से
इन्कार कर देता है तो कानून में राज्य की संप्रभुता की बात असंगत हो जाती
है. समवर्ती सूची में भी लोकसभा के कानून राज्य के कानून से ऊपर होते है.
यहां तक कि सूची तीन में भी राज्य कानून को बचाने का एकमात्र तरीका यह है
कि उसे राष्ट्रपति को स्वीकृति के लिए आरक्षित कर दिया जाए जिसका अर्थ
व्यवहार में केंन्द्रीय स्तर पर सत्तारूढ़ दल द्वारा पुष्टि है. यदि संघ
तथा राज्य सरकारें विरोधी राजनीतिक रंग की हैं तो राज्य के लिए अनिश्चित
स्वायत्तता की स्थिति होगी. १९५७-५९ में एक ऐसी ही राज्य सरकार के विधि
मंत्रि के रूप में मैं इस बात का दावा कर सकता हूं कि ऐसी आशंका निर्मूल
नहीं है.
राज्यों और संघ के बीच प्रशासनिक संबंधों का विनियमन भारतीय संविधान
द्वारा होता है जिससे विवाद के लिए पर्याप्त गुंजाइश रह जाती है. इसे
कल्याण-~कारी अभिसमयों (कन्वेंशन) का विकास कर दूर किया जाना चाहिए.
प्रत्येक राज्य द्वारा कार्यकारी शक्तियों को इस तरह से अमल में लाना
चाहिए, जिससे यह निश्चित रहे कि वे कार्य संसद द्वारा बनाए गए कानूनों और
मौजूदा कानूनों के अनुकूल हैं (अनुच्छेद २५६). अनुच्छेद २५६ और आगे जाता
है और कहता है कि संघ की कार्यकारी शक्ति राज्य को ऐसे निदेश देने की
सीमा तक विस्तृत होगी जो उस उद्देश्य के लिए भारत सरकार को आवश्यक प्रतीत
हो. इसी प्रकार, अनुच्छेद २५७ के तहत किसी राज्य की कार्यकारी शक्ति के
कार्यान्वयन में बाधा न पड़े और हानि न हो और संघ किसी राज्य को ऐसे
निदेश दे सकता है `जो उस उद्देश्य के लिए भारत के लिए भारत सरकार को
आवश्यक प्रतीत हों.'
संघ के व्यक्तिपरक दृष्टिकोण के अनुसार निदेश जारी करने के लिए वे
शक्तियां बहुत व्यापक हैं और प्रशासन के क्षेत्र में राज्य स्वायत्तता
में हस्तक्षेप कर सकती हैं. वसु पिल्लै को मामला इसके संभावित दुरुपयोग
का एक उदाहरण है. वसु पिल्लै को मृत्युदंड दिया गया था. मृत्युदंड को
कारावास में बदलने के उसके आवेदनपत्र को राज्यपाल ने उस समय ठुकरा दिया
था जब केरल में राष्ट्रपति शासन था. जब नंबूदिरीपाद मंत्रिमंडल सत्तारूढ़
हुआ तो उसने उसकी सजा बदलने का निर्णय लिया. किंतु सजा कम करने के लिए एक
याचिका राष्ट्रपति के पास विचाराधीन थी और जो एक बार पहले खारिज की जा
चुकी थी. राज्य सरकार अनुच्छेद १६१ के अंतर्गत प्राप्त अधिकर का इस्तेमाल
कर सकती थी क्योंकि एक बार अस्वीकार किए जाने से यह अधिकार खत्म नहीं हो
जाता. फिर भी, गृह मंत्रालय ने यह विचित्र विचार प्रकट किया कि चूंकि
राष्ट्रपति कैदी के प्रार्थनापत्र को अनुच्छेद ७२ के तहत पहले ही खारिज
कर चुके हैं अत: राज्य सर-~कार अनुच्छेद १६१ के तहत प्राप्त शक्ति का
इस्तेमाल नहीं कर सकती क्योंकि केन्द्र सरकार की नजर में यह राज्य सरकार
का ऐसा काम होगा जिससे संघ की कार्यकार ई शक्ति वाधित होगी अथवा उस पर
प्रतिकूल प्रभाव पड़ेगा. मेरी समझ से, सही दृष्टिकोण यह है कि राज्यपाल
तथा राष्ट्रपति दोनों को क्षमादान अथवा सजा के रूपांतरण या लघुकरण का
सहवर्ती न्यायधिकार प्राप्त है और सिर्फ इस-~लिए कि राष्ट्रपति ने इसे
अस्वीकार कर दिया है, राज्यपाल का न्यायाधिकार समाप्त नहीं हो जाता. फिर
भी, ऐसा हुआ कि वसु पिल्लै के मामलें में केंद्र सरकार ने सरकार से कहा
कि राज्यपाल ऐसा नही कर सकता.
राज्य और केंद्र के बीच होने वाली मुठभेड़ों को केंद्र बड़ी सुविधा से
संघ के निदेशों की अवज्ञा के रुप में प्रस्तुत कर सकता है, और राज्य स्तर
पर व्यक्ति-~परक दृष्टि से इसे सांविधानिक तंत्र की असफलता के रूप में
देखा जा सकता है. अनुच्छेद २५६ तथा केंद्र सरकार को बहुत व्यापक और
अवादयोग्य शक्तियां दी गई हैं. यदि कोई राज्य इन शक्तियों के तहत जारी
किए गए किसी निदेश को कार्यरूप में परिणत करने में असफल होता है तो
अनुच्छेद ३५६ राष्ट्-~पति (अर्थात केंद्र में शासक दल ) को इस बात की
शक्ति प्रदान करता है कि वह उस राज्य में सांविधानिक सरकार को असफल मान
ले. अगर १९५७ में केरल के कम्युनिस्ट मंत्रिमंडल के अनुच्छेद१६१ के तहत
प्राप्त अपनी शक्तियों का कानूनी इस्तेमाल कर वसु पिल्लै की फांसी की,
सजा को कम कर दिया होता तो केंद्र का कटु कांग्रेस शासन अनुच्छेद २५७,
३६५ और ३५६ के तहत प्राप्त तर्क विरुद्ध किंतु अवादयोग्य शक्ति प्रयोग
द्वारा (कम्युनिस्ट) मंत्रिमंडल को बरखास्त कर सकती थी और विधान सभा को
भंग कर सकती थी. (कोई) दुस्साहसी केंद्र राष्ट्रपति के कार्यकलाप की
अवादयोग्यता का लाभ उठाते हुए अनुच्छेद ३७, ४७, ३६ १, ३६५ और ३५६ को एक
साथ लागू कर सकता है और मद्यनिषेध उठा लिए जाने पर राज्य की स्वायत्तता
को तहस-नहस कर सकता है.
एक और संभावना की कल्पना कीजिए--और यह मामला वाकई घटित हुआ था. अनुच्छेद
३५५ के तहत केंद्र सरकार का यह कर्तव्य है कि वह यह निश्चित करे कि राज्य
में सांविधानिक सरकार है. अब क्या गृह मंत्रालय इस कर्तव्य पालन के बहाने
अपने दलीय स्रोतों के माध्यम से ज्ञात कानून और व्यवस्था के कथित
उल्लंघनों की रपट मांग मांगकर राज्य सरकार को तंग करता रह सकता है और इस
प्रकार स्वयं को राज्य सरकार को ऊपर एक तरह का निरीक्षणा-~त्मक सत्ता
अधिकारी बना सकता है? क्या सत्तारूढ़ दल अथवा कोई भी ऐसा दल जो संबंधित
राज्य सरकार का विरोधी हो, संसद में ऐसा प्रस्ताव रख सकता है कि उस राज्य
में सांविधानिक तंत्र असफल हो गया है और वहां की बागडोर केंद्र संभाल ले?
तब संसद में राज्य का पक्ष कौन प्रस्तुत करेगा? सत्तारूढ़ दल का केंद्रीय
गृहमंत्री? और अगर संसद में अपने बहुमत के कारण सत्तारूढ़ दल किसी
प्रस्ताव को पारित करवा ले, तब आगे क्या होगा? क्या इस प्रकार किसी राज्य
के निर्वाचित मंत्रिमंडल को विधानसभा में विरोधी दल (जो केंद्र में
सत्तारूढ़ है) की दया पर रखा जा सकता है. कांग्रेस पक्ष के प्रच्छन्न
समर्थन से अशोक मेहता और आर.के .बी. मेनन ने संसद में ऐसे प्रस्ताव पेश
किए ही थे (१९५८-१९५९) जिसमें ऊटपटांग बेतुके आरोप लगाए गए थे और संसद
में इनका मुकाबला करने का राज्य सरकार को कोई अवसर प्राप्त न था सिवाय
तत्कालीन गृहमंत्री गोविद बल्लभ पंत के माध्यम से.
राष्ट्रीयता एकता और दृढ़ता की आवश्यकता के लिए भारत के सुपरि-~भाषित
क्षेत्रों की स्वायत्तता विविधता और जिंदगी को सुरक्षित रखने और समृद्ध
बनाने की इच्छा को धुंधलाना या नष्ट नहीं करना चाहिए क्योंकि संघवाद
जनतांत्रिक संविधानवाद की एक अभिव्यक्ति है. इस पृष्ठभूमि में हम उस
मामले को देखें जिसमें पश्चिम बंगाल के श्रममंत्री ने आल इंडिया रेडियों
(आकाश-~वाणी) से झगड़ा मोल लिया था. प्रसारण केंद्र का विषय है किंतु
क्या जन संप्रेपण के इस प्रभावशाली माध्यम को राज्य सरकारें अपने
कार्यक्रमों प्रचार के लिए इस्तेमाल कर सकती हैं? संघीय औचित्य के तहत
उन्हें ऐसा करने का अधिकार होना चाहिए. किंतु विषय विशेष पर यदि किसी
राज्य मंत्रिमंडल की नीति केंद्र की नीति के विरुद्ध हो और राज्य मंत्री
एक ऐसा भाषण प्रसारित करना चाहे जिसमें केंद्र के लिए आलोचनात्मक बातें
कही गई है तो क्या आकाश-~वाणी राज्यमंत्री के भाषण को सेंसर अथवा
अस्वीकार कर सकता है अथवा इस माध्यम को अपने प्रचार के लिए इस्तेमाल करने
की राज्य की प्रार्थना को ठुकरा सकता है? इसके अतिरिक्त, क्या प्रसारण
केंद्र राज्य सरकार की आलोचना करने वाले कार्यक्रम प्रसा रित कर सकते
हैं? इस मामले में क्या मर्यादाएं होनी चाहिए? हाल का विवाद जब प्रसारण
केंद्र के निदेशक द्वारा अपने भाषण में काट-छांट किए जाने के करण पश्चिम
वंगाल के श्रममंत्री द्वारा आकाशवाणी पर अपने भाषण के प्रसारण को रद्द
करवाने से संबंधित हाल का विवाद इस तरह के अनेक मामलों में उपयुक्त
राज्य-केंद्र संबंधों का आश्वासन देने वाले अभिसमयों का विकास किए जाने
की आवश्यकता पर बल देता है.
कानून के प्रशासन में राज्य की सर्वोच्च न्यायापालिका अर्थात उच्च
न्यायालय की भूमिका निर्णायक है. न्यायाधीश कैसे चुने जाएं? क्या केंद्र
राज्य की इच्छा के विपरीत कोई नियुक्ति कर सकता है? क्या इस मामले में
मौजूदा नयाचार (प्रोटोकाल) प्रर्याप्त हैं? अभी स्थिति यह है कि केंद्र
गृह मंत्रालय की बात निर्णा-~यक है और १९५७-५९ में नंबूदिरीपाद
मंत्रिमंडल का अनुभव यह दिखाता है कि राज्य की सिफारिशें केंद्र की निगाह
में संदिग्ध होती हैं. पहले नंबूदिरीपाद मंत्रि-~मंडल ने उच्च न्यायालय
के लिए केरलवासी एक वरिष्ठ, किन्तु अस्थाई जिला जज का नाम सुझाया था.
किंतु उनका नाम अस्वीकार कर दिया गया और फिर इन्हीं सज्जन के नाम की
सिफारिश कामराज मंत्रिमंडल ने की और तब उन्होंने मद्रास उच्च न्यायालय के
न्यायाधीश का पद सुशोभित किया. इस तरह का राजनीतिक भेदभाव असहनीय है. इस
संबंध में भी राज्य और केंद्र द्वारा एक दूसरे के प्रति अधिक सम्मान की
भावना का विकास किया जाना चाहिए. १९६७-६९ में दूसरे नंबूदिरीपाद
मंत्रिमंडल के दौरान उच्च न्यायालय में तीन रिक्त स्थानों को भरने के
मामले में पुन: गत्यावरोध हुआ था.
कर उगाहने के सभी कामधेनु स्रोत केंद्र के हाथ में है. सहायता राशि,
वितरण और राजस्व आवंटन विचारधारात्मक अथवा अन्य राजनीतिक मुला-~हजों के
आधार पर होने की स्थिति में केंद्र राज्यों को वित्तीय संरक्षण प्रदान कर
सकता है. स्वाभाविक है कि इससे ईर्ष्या पैदा होगी जिससे संघ की सदाशयता
में विश्वास कमजोर होगा. इस समय, राज्यों के संसाधन आर्थिक विकास की
साहसी नितियों के लिए पर्याप्त नहीं हैं. स्वभावत:, राज्यों को
निष्पक्षता के सुस्थापित विचारों के आधार पर अधिक संसाधन सौपे जाने
चाहिए. यह उचित ही है कि संविधान के विविध वित्तीय प्रावधानों की रूपरेखा
को तैयार करने में ऐसे नियम विकसित हुए हैं जो राज्यों को योजना आयोग (जो
संघीय केंद्र सरकार की ही सृष्टि हैं) की केंद्रीय दया अथवा दान पर
निर्भर बनाए बिना संतुष्ट रखेंगे. संघ-~वाद को आधार राज्यों की जीहजूरी
की प्रवृत्ति पर नहीं अपितु उनकी वित्तीय जीवनक्षमता पर आधारित होना
चाहिए.
पुन:, निरापद प्रतीत होने वाला प्रावधान--अनुच्छेद ३५५--संघ को यह
कर्तव्य (और तदनुकूल अधिकार) सौपता है कि वह आंतरिक उपद्रवों की स्थिति
में राज्य की रक्षा करे और इस बात का आश्वासन दे कि प्रत्येक राज्य की
सरकार संविधान के प्रावधानों के अनुकूल चल रही हैं. (राज्यों को इस तरह
का कोई कर्तव्य अथवा अधिकार प्रदान नहीं किया गया है जिससे संघ द्वारा
सांविधानिक प्रावधानों के पालन का आश्वासन प्राप्त हो.) मान लीजिए केंद्र
में सत्तारूढ़ दल किसी राज्य में गड़बड़ी पैदा करे, तो क्या हिंसक
विद्रोह को दबाने के लिए राज्य केंद्रीय सहायता की अपेक्षा कर सकता है और
उसे लागू कर सकता है? ऋज् और यदि ऐसी सहायता जल्दी न आ रही हो तो क्या
परिणामस्वरुप होने वाली गड़वड़ी का सहारा लेकर केंद्र सरकार सांविधानिक
तंत्र के विफल हो जाने की मनमानी घोषणा कर सकती है? अनुच्छेद ३५६ के तहत
यह घोषणा जारी करने की राष्ट्र-~पति की शक्ति कि उस राज्य विशेष की सरकार
संविधान के प्रावधानों के अनु-~कूल नहीं चलाई जा सकती, उसके मंत्रिपरिषद
की सलाह पर प्रयुक्त होती है और यह मंत्रिपरिषद केंद्र में सत्तारूढ़ दल
द्वारा किए गए निदेश के अनुसार काम कर
ती है. खंड धी, और  (आपातकालीन प्रावधान) के तहत प्राप्त केंद्र की
शक्तियों के निहितार्थो और विस्तार में घृणित संभावनाएं छुपे होने की
आशंका बनी रहेगी. जब तक कि सांविधानिक अभिसमयों के रूप में मजबूत
नियंत्रणों का निर्माण नहीं किया जाता. अनुच्छेद ३५६ में राज्य के
राज्यपाल की रपट पाने पर, अथवा अन्यथा, राष्ट्रपति द्वारा कार्रवाई की
बात कही गई है. इस `अन्यथा' के दोनों अर्थ हो सकते हैं: (१) संसद में
पारित प्रस्ताव और (२) सत्तारूढ़ दल में पारित प्रस्ताव और राज्यपाल की
रपट कुछ सीमा तक, अपनी दलगत निष्ठा अथवा सरकारी दायित्वों पर निर्भर हो
सकती है. १९३५ के अधि-~नियम के तहत राज्यपाल के दो स्वामी थे,
गर्वनर-जनरल (अपने विवेक अथवा स्वतंत्र निर्णय द्वारा तय किए जाने वाले
मामलों में) तथा निर्वाचित मंत्रिमंडल (अन्य मामलों में). भारतीय संविधान
में द्वैध शासन को खत्म कर दिया गया है. न ही किसी साधन अथवा निदेश के
लिए कोई प्रावधान है. हमारे संसदीय लोकतंत्र में एक सहज, अनिवार्य
निष्कर्ष यह निकला कि राज्यपाल को ऐसा राजा बना दिया जाए जिसे अपने
मंत्रियों को समझाने, राजी कराने का अधिकार है किंतु उनकी सलाह मानन
आ उसका कर्तव्य है और जहां कोई सलाह न दी गई हो वहां कुछ न करे. वह
केंद्र से निदेश नहीं ले सकता है और न ही उनके मुताविक काम कर सकता है.
अपने मंत्रिमंडल की अवहेलना नहीं कर सकता जो विधानसभा के प्रति उत्तरदायी
है. उसे अपनी आत्मा के आदेश पर नहीं बल्कि अपने मंत्रि-~मंडल के आदेश पर
काम करना है, उसे संविधान के बारे में अपनी समझ पर नहीं बल्कि अपने
उत्तरदायी मंत्रियों के माध्यम से सदन की समझ के अनुसार आचरण करना है और
संविधान की इससे अलग व्याख्या करने का काम न्यायालय पर छोड़ देना है.
अनुच्छेद १५४ तथा १६३ का यही भाव है. कुछ अपवादात्मक स्थितियों में जहां
संसदीय सर्वोच्चता के नियम की रक्षा करनी होती है (उदा-~हरण के लिए, ऐसी
स्थिति जहां अविश्वास प्रस्ताव सफलतापूर्वक पारित होने के बाबजूद
मंत्रिमंडल त्याग पत्र देने से इन्कार कर दे) राज्यपाल को संविधान द्वारा
प्राप्त दायित्व निभाने पड़ते हैं, चाहे वह मंत्रिपरिषद की सलाह के
विरुद्ध हो. इसके अतिरिक्त, संभवत: संविधान में राज्यपाल से यह अपेक्षा
की गई है कि वह केंद्र और राज्यों के बीच पुल का काम करे.
