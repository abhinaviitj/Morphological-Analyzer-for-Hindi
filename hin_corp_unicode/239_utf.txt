<औङ्ङिचिअल् अन्ड् ंएडिअ ळन्गुअगेस्><ळेगिस्लटिवे><आनोन्><ऊ.फ्. ळेगिस्. छोउन्चिल् डेबटेस् ८६><१९८६><ऊ.फ्. घोव्ट्.><ळुच्क्नोत्><२४८० टो २४८५><२२००><आनोन् - ऊ.फ्. ळेगिस्. छोउन्चिल् डेबटेस् ८६>

मान्यवर, वाल्टरगंज की मिल की बात पहला आइटम है चर्चा में इसका एक
समुचित इतिहास है. मान्यवर, सन् १९३२ में जब अंग्रजो का शासन था तब वहां
पर यह कारखाना स्थापित हुआ था और वर्षों-वर्षों तक यह बड़ी ठीक हालत में
रही और हमेशा मुनाफा देती रही लेकिन यह रहस्य आज तक उजागर नहीं हुआ कि यह
प्रसिद्ध मिल जो अंग्रेजी राज्य के जमाने में कायम हुई थी और आजादी के
बाद के अनेक वर्षों तक जो मुनाफे में चलती रही, अब पता नहीं कौन से
आंकड़ेबाज आंकड़े बनाते हैं, सरकार को कैसे गुमराह करते हैं कि अब यह मिल
घाटे में चल रही है और घाटा दिखाकर इन्होंने किसानों का करोड़ों रुपया
भुगतान नहीं किया है और मजदूरों, जो बेकार हो गये है, उनकी भी बहुत लम्बी
धनराशि भुगतान करने के लिए अभी बाकी है. मान्यवर यह कोई कम चिन्ता का
विषय नहीं है, प्रदेश की जो जानी-मानी अच्छी मिल कही जाती थी, जो निरन्तर
लाभ दे रही थी वह अचानक किन्हीं आंकड़ों के षड़यंत्र में फंसा कर अब उसे
घाटे वाली मिल घोषित करके किसानों और मजदूरों को उनके ट्यूज से वंचित
किया जा रहा है. सरकार पता नहीं क्यों निष्क्रिय बैठी है? क्यों कड़े कदम
नहीं उठाती है, कानून में क्या दिक
कत है या राज-~नीतिक इच्छा शक्ति का अभाव है. मैं तो इसी को मानता हूं
कि राजनीतिक इच्छा शक्ति का अभाव है, लैक आफ पोलिटिकल विल. यह हमारी बहुत
सी बीमारियों की जड़ है, हमारी समस्याओं की जड़ में राजनीतिक इच्छा का
अभाव ही है जो सही मौके पर, सही निर्णय लेने में सहायक सिद्ध नहीं होता,
उसके मार्ग में अवरोध उत्पन्न करता है, विभिन्न प्रकार के दबावों के आगे
घुटने टेकना सीख लिया है और मैं एक वाक्य कहना चाहूंगा कि प्रबल राजनीतिक
इच्छा शक्ति के अभाव में हमारा शासन चीनी मिलों के प्रति जो नीति अपनाए
हुए हैं वह अत्यन्त घातक है, वह किसान विरोधी है, वह मजदूर विरोधी है और
हमारे प्रदेश का सबसे प्रमुख उद्योग है, जो कृषि पर आधा-~रित उद्योग है,
उसको नष्ट करने का षड़यन्त्र पूंजीपतियों का है और उसके जाल में हम भी
जाने-अनजाने फंसते जा रहे हैं. यह मिल नारंग ग्रुप का है, यह नारंग
परिवार है, यहां परिवारवाद चलता है, कोई बिरला परिवार है, कोई टाटा
परिवार है, कोई सिंहानियां परिवार है और यह नांरग ग्रुप की मिल है और
नारंग ग्रुप पर किसी का बस नहीं चलता है. मुझे याद है कि हमारे सामने
एनेक्सी में मैं बैठा था, माननीय नारायण दत्त तिवारी ने अर्जेन्ट मेसेज
भेजा मालिको को बुलाया और कहा कि अगर आर्थिक कठिनाई है तो आर्थिक मदद भी
दी जाएगी लेकिन प्रदेश के तेज तर्रार अनुभवी मुख्य मंत्री, जो वर्तमान
में केन्द्र के उद्योग मंत्री हैं, उनके बुलावे को ठुकरा कर नारंग ग्रुप
का कोई भी प्रतिनिधि एनेक्सी में मुख्य मंत्री जी द्वारा बुलाई गयी बैठक
में सम्मिलित नहीं हुए. इससे ज्यादा दयनीय स्थिति और क्या हो सकती है,
इससे ज्यादा चिन्ताजनक स्थिति और क्या हो सकती है कि शासन ने एक पूंजीपति
को बुलाया किसानों तथा मजदूरों को लाभान्वित करने के लिए, अर्थ व्यवस्था
को सुदृढ़ करने के लिए, मिल चलाने के लिए आर्थिक सहायता का प्रस्ताव देकर
बुलाया गया लेकिन फिर भी नारंग ग्रुप अपनी हठवादिता के कारण, अपने
षड़यन्त्र के तहत आने से मना कर दिया और आये भी नहीं. मैं समझता हूं कि
वर्तमान मुख्य मंत्री जी का प्रयास होगा लेकिन आज तक इस दिशा में कोई
प्रगति नहीं हुई और वह नारंग ग्रुप की मिल बन्द की बन्द पड़ी है, गन्ना
पैदा नहीं किया गया लाखों-करोंड़ों रुपये का गन्ना नष्ट हो गया, किसान
त्राहि-~त्राहि कर रहा है उसको कोई राहत मिल नहीं रही है. मान्यवर, इसी
तरह से एक मिल खलीलाबाद में जयपुरिया ग्रुप की है. वह भी अपनी मिल बन्द
करने जा रहे है. वर्तमान मुख्य मंत्री जी ने सक्रिय हस्तक्षेप किया तो
कुछ दिन वह मिल चली लेकिन अभी इस पत्र से पता चला कि मशीनों की मरम्मत के
कारण वह मिल बन्द कर दी गई है. इससे नीयत स्पष्ट हो जाती है. यह पूर्वाचल
क्षेत्र है. तीसरी मिल है गोंडा में एक बभनान जगह है वह गवर्नमेन्ट आफ
इण्डिया ने पता नहीं यह सब मैन्यूपलेटर होते हैं आंकड़े यहां से वहां
दिल्ली और लखनऊ में दौड़-धूप करके, वहां जो कन्ट्रोलर था जो प्रबन्धक था,
सरकार द्वारा नियुक्त था, उन्होंने डिनोटिफिकेशन कर दिया. अब सरकार इस
मिल को चलाने का भार अपने कन्धों से दूर करके भाग रही है. उसका
डिनोटिफिकेशन हो गया और हम चुपचाप बैठे रहे. मिल को बन्द होता मौन होकर
अपनी आंखों के सामने देखते रहे तो क्या हम किसान और मजदूर को भूखों मरता
देखते रहेंगे. हमारी चेतना जागृत होनी चाहिये थी, हमें सतर्क होना चाहिये
था और प्रदेशीय सरकार को सक्रिय हस्तक्षेप करना चाहिए था लेकिन मुझे ऐसा
लग रहा है कि दो ही विकल्प हैं, या तो प्रबन्धतंत्र को साध्य किया जाय कि
बभनान की मिल को चालू करे और यदि केन्द्रीय सरकार जिम्मेदारी वहन नहीं कर
पा रही है तो प्रदेशीय सरकार उसकी जिम्मेदारी वहन कर उसे अपने कन्धों पर
ले और किसानों और मजदूरों के हितों को ध्यान में रखते हुये, प्रदेश की
आर्थिक व्यवस्था को सुदृढ़ करने के लिये, पूर्वी जिलों के पिछड़ेपन को
दूर करने के लिये, चूंकि यह सभी मिलें पूर्वी जिलों से संबंधित है,
प्रदेशीय सरकार इस दिशा में पहल क्यों नहीं कर पा रही है. मान्यवर, १२
मार्च, १९८६ को भारत सरकार ने डिनोटिफिकेशन किया था और १३ मार्च, १९७९ को
इस मिल को अधिगृहीत किया गया था लेकिन फिर भी भारत सरकार उसको चलाने के
लिए तैयार नहीं है और उसके मालिक व प्रबन्धक उसको चलाने के लिए तैयार
नहीं है जिसके कारण तीन लाख टन गन्ना खेतों में सूख गया है. मजदूरों और
किसानों में गम्भीर आर्थिक संकट उत्पन्न हो गया है. ऐसी स्थिति में हम
लोग आंख मूंद कर बैठे नहीं रह सकते हैं. यह जो ताण्डव हमारे प्रदेश में
नौकरशाही ने किया है तो हम लोग चुप नहीं बैठे रह सकते हैं. हम
पूंजीपतियों के सामने सर झुकाये खड़े हुये हैं और दूसरी तरफ हम प्रदेश के
विकास की बात करते हैं. आज हमारा प्रदेश पिछड़ता जा रहा है. मान्यवर, इस
प्रकार से उस क्षेत्र के किसानों का करोड़ों रुपये का गन्ना बरबाद हो
चुका है, लाखों करोड़ों मजदूरों का बकाया वेतन का भुगतान होना बाकी है.
पूर्वाचल की अधिकांश गन्ना मिलें आज रोगग्रस्त हो रही हैं. अभी लाबी में
माता प्रसाद जी से बात हो रही थी वे अपने इलाके की मिलों की हालत सब को
बता रहे थे. उन्हें सभापति महोदय मौका देंगे. वे अपने यहां की कहानी
बतायेंगे. मैं नहीं जानता कि यह कन्ट-~जियस बीमारी कहां-कहां फैल रही है.
पश्चिमी जिलों के प्रतिनिधि वहां पर बैठे है वे स्वयं बतलायेंगे.
मान्यवर, समय का अभाव है. मैं ज्यादा समय न लेकर इस बात को रेखांकित करना
चाहता हूं कि सरकार अपने को पूंजीपतियों और नौकरशाहीं के चंगुल से मुक्त
करायें और पूंजीपतियों के दबाव से अपने को मुक्त करायें और लाखों किसानों
और हजारों मजदूरों के लिये समर्पित हों इन मिलों को चलायें जिससे देश की
अर्थ व्यवस्था सुदृढ़ हो सके. पहले से ही प्रदेश पर आर्थिक संकट गहराता
जा रहा है अगर समय पर चेते नहीं और सरकार के कान-आंख इस चर्चा के माध्यम
से नहीं खुले तो प्रदेश की अर्थव्यवस्था चकनाचूर हो जायेगी, धन्यवाद.
श्री अधिष्ठाता--
७ व्यक्तियों को बोलना है और कई लोगों ने लिख कर भेजा है कि उन्हें ट्रेन
भी पकड़नी है. आप लोग बोलते जायेंगे और ट्रेन पकड़ते जायेंगे इसलिये कोरम
का ख्याल है. मेरा निवेदन है कि आप लोग ५-५ मिनट में अपनी बात समाप्त कर
दें.
श्री नागेन्द्र नाथ सिंह--
मान्यवर, मान्धाता सिंह जी ने बस्ती जिले की खलीलाबाद की मिल, गोण्डा की
बभनान की मिल, बस्ती जिले की वाल्टरगंज की मिल और साथ-२ जौनपुर में
शाहगंज की मिल जो पिछले साल बन्द हुई उनको खुलवाने का प्रयत्न किया वे
चालू नहीं की गयीं. कुछ चालू की गयीं जो नहीं चलीं उसका नतीजा यह हुआ कि
हजारों की संख्या में मजदूर बेकार हुये हैं, वहां के किसानों के गन्ने की
कीमत कोड़ियों के भाव रह गयी है. उनका करोड़ों रुपया बकाया है तैयार खड़ी
फसल को कोई लेने को तैयार नहीं. यह तो स्थिति रही एक और रोग हो गया है आप
जानते हैं कि देवरिया में एक फेक्टरी देवरिया शुगर मिल्स लिमिटेड देवरिया
और दूसरी श्री सीताराम शुगर मिल्स लिमिटेड बेतालपुर इनको १९७८ में मिल
मालिकों ने चलाने से इंकार कर दिया और केन्द्र सरकार ने नोटीफिकेशन करके
उसे अधिग्रहण कर लिया तबसे २७ दिसम्बर, १९८५ को केन्द्र सरकार ने
डी-नोटीफिकेशन कर दिया परिणाम यह हुआ कि बेतालपुर और देवरिया की ये मिलें
बन्द हो गयीं और समस्या यह पैदा हो गयी कि हमारे इन्तजाम के कारण या
केन्द्र सरकार के इन्तजाम के कारण मजदूरों और किसानों के सामने बेकारी की
समस्या पैदा हो गयी है. बेतालपुर
की शुगर मिल में २५ दिसम्बर, १९८५ तक पिछले साल ८५ हजार बोरी चीनी का
उत्पादन हुआ इनकी कुल कीमत २ करोड़ ९३ लाख ३४ हजार रुपये होती है और
बैंकों के कर्ज इसके ऊपर २ करोड़ १८ लाख ६५ हजार रुपये है और साढ़े सात
हजार रुपये हर महीने सूद का देना पड़ रहा है. इनकी जो लेवी शुगर है वह तो
कुछ बिक्री है फिर भी ३४ लाख रुपये की लेवी शुगर बेचनी बाकी है और फ्री
सेल की सारी चीनी बिकने को वैसी ही पड़ी है. दिसम्बर से आज तक केन्द्र
सरकार ने डी-नोटीफिकेशन करके पल्ला झाड़ लिया और मिल मालिक कहते हैं कि
हम मिल चलाते नहीं है तो शुगर की पोजीशन को देखते हुये किसानों के गन्ने
की कीमत को बकाये को देखते हुए मजदूरों की मजदूरी अदा नहीं हुई उसको
देखते हुये दिसम्बर ८५ में यहां के अधिकारियों की एक कमेटी बनायी गयी
लेकिन आज तक वह कोई फैसला नहीं ले पायी है और हम अपने को मजदूरों और
किसानों का शुभचिन्तक कहते हैं. हमारा यह फर्ज होता है कि जो चीनी हमारे
पास है उसकी कम से कम बिक्री कर दें और बिक्री करके ३४ लाख रुपये एक मिल
के किसानों का जो बाकी है उनका पेमेन्ट कर दें और उनको चलाने की व्यवस्था
करें. जैसा कि मैंने कहा कि देवरिया, शाह गंज, वाल्टरगंज के किसान
प्रभा-~वित हैं उनका कितने एकड़ गन्ना सूख गया है इसका मान्यवर, आप
अन्दाजा लगा सकते हैं. हम सब किसानों, मजदूरों के हमदर्द हैं, हमारा फर्ज
है कि जल्द से जल्द उन मिलों को चालू करवायें. दिसम्बर ८५ से बनी
अधिकारियों की कमेटी ने फ्री सेल और लेवी सेल की शुगर को नहीं बेचा हम
सदन से मांग करते हैं कि जल्द से जल्द उसकी बिक्री करवा दें, बैंक का
ब्याज दिला दें और किसानों के बकाये का भुगतान करा दें.
श्री जगदम्बिका पाल--
मैं आपका आभारी हूं कि आपने मुझे इस चर्चा में भाग लेने का अवसर दिया.
पूर्वी उत्तर प्रदेश की इन तीन बन्द मिलों के बारे में चर्चा हो रही है
वहां के किसान और रहने वालों का जीवन गन्ने की फसल पर निर्भर है. माननीय
सदस्यों ने इन मिलों के बन्द होने के संबंध में चर्चा व्यक्त की. गन्ना
की फसल पर आश्रित किसानों के बच्चे विद्यालयों की फीस नहं दे पा रहे हैं,
गन्ना बेचने के बाद जो पैसा मिलता है उनसे उनके बेटे-बेटियों की शादी
होती है उसी के आधार पर कर्ज लेते हैं. मिल मालिक उनकों चलाना नहीं चाहते
हमारी आपकी जिम्मेदारी है कि यह मिलें चलें. मेरी निजी जानकारी है कि
वाल्टरगंज, खलीलाबाद कोई सिक मिल नहीं हैं इसे मिल मालिकों ने अपनी
हठवादिता के कारण बन्द कर दिया. नारंग ग्रुप वाले वाल्टरगंज की मिल को
बन्द करने के लिये १९८० से मुसल्ससल प्रयासरत थे. उनकी वाल्टरगंज और
बस्ती दोनों जगहों पर मिलें हैं. वे वाल्टरगंज की मिल को बन्द करके कहीं
और ले जाना चाहते थे. श्रद्धेय इन्दिरा जी उधर से गुजर रही थी हम लोगों
ने उनके सामने समस्या रखी तो उन्होंने यह एलान किया कि यह शुगर मिल बन्द
नहीं होने पायेगी. उसके बाद वह मिल चली. मिल मालिक बराबर प्रयास करते रहे
और यह कहते रहे कि हमारा बराबर घाटा हो रहा है तो १९८२ में मंत्रि-परिषद्
ने फैसला किया कि अगर वाल्टरगंज की मिल को नारंग ग्रुप बन्द करना चाहता
है तो इस बात को सुनिश्चित करें कि वाल्टरगंज मिल की जो क्षमता है ८.१३
टन प्रतिदिन गन्ना पेरने की और बस्ती शुगर मिल की जो क्षमता है उसको
वाल्टरगंज के बराबर कर दिया जाये और उनकी जो १२-१३ सौ टन की क्षमता है
बस्ती बनने की उसमें ८१३ टन और जोड़ दिया जाय.
जिससे कि दोनों क्षेत्र की जो गन्ना की उपलब्धता है, उनकी पेराई
सुनिश्चित की जा सके, यह मंत्रि परिषद् का फैसला हुआ. यह मंत्रि परिषद्
का फैसला हुआ कि जो वाल्टरगंज की मिल में मजदूर काम कर रहे हैं उन मिल
मजदूरों को सब को बस्ती की मिल में समायोजित किया जायेगा, उनकों बेरोजगार
नहीं किया जायेगा और निश्चित तौर से तब मिल बन्द कर सकते हैं जब
वाल्टरगंज में पूरे क्षेत्र में जैसे कि १५-२० लाख टन गन्ना उपलब्ध होता
है, उस गन्ने की पेराई सुनिश्चित करंगें तभी वाल्टरगंज की मिल को बन्द
करने का अधिकार दिया जायेगा, यह मंत्रि परिषद् का फैसला है. इस फैसले के
बावजूद आज तक १९८२ के बाद वाल्टरगंज की मिल कार्य कर रही थी और उस मिल
को, उसकी क्षमता को विस्तार के बिना, बस्ती के मिल में बिना मजदुरों के
समायोजित किये, बिना गन्ने की पेराई को सुनिश्चित किये पिछले साल मिल
बन्द कर दी और इसके लिये पुरजोर प्रदेश सरकार ने कोशिश की और इसके लिये
माननीय नारायण दत्त तिवारी जी ने और मुख्य मंत्री जी ने मीटिंग की और
इसके लिये एलान किया गया लेकिन इसके बावजूद भी मिल नहीं चली. मैं कहता
हूं कि उन मिलों को बन्द करने की इजाजत तब तक नहीं ह ऐ जब तक मंत्रि
परिषद् के उस फैसलें की शर्तों को पूरा नहीं करती. अगर मान्यवर, मंत्रि
परिषद् के फैसलें की उन शर्तों को पूरा नहीं करती है तो मेरा सुझाव है
नेता सदन के माध्यम से कि वाल्टरगंज और बस्ती की जो मिले हैं जिन्होंने
बैंक से लोन लिया है डेढ़ करोड़ तो यह पैसा सरकार का है उसको टेक ओवर कर
लिया जाय तो निश्चित तौर से बस्ती और वाल्टरगंज की मिलें वह चलाने के
लिये तैयार हो जायेंगें.
