<ळिटेरटुरे><णोवेल्><ईन्ड्र श्तप्न><अट्र आन्टहेएन्><१९८४><फन्डुलिपि फ्रकस्हन्><ढेल्हि><९४-९९><१९८०><ईन्ड्र श्तप्न,  आन्टहेएन्, णो>

+ राघव हास्पिटल से अच्छे होकर आ गए थे पर दुर्बल बहुत हो गए थे. सौरभ उनकी दशा
देख कर बहुत दु:खी होता था. सुनीता एकबार आकर उनकी तबियत का हाल पूछ गई थी.
दूध फल के लिए रुपयों की जो जरुरत नहीं, यह न रतीश ने पूछा, न सुनीता ने. सौरभ
उनकी ओर देखता रह गया. क्या हो गया मम्मी-पापा को ? मनुष्य कितनी जल्दी दूसरे
का उपकार भूलकर अपना थोड़-सा उपकार करके अपनी प्रशंसा चाहता है.
वह यह समझते हैं, उनके पुत्र सौरभ ने जो ताऊजी की सेवा-उपचार किया. वह कितना
बड़ा उपकार उन्होंने भाई साहब पर किया. मम्मी बार-बार सभी के सामने यह कहती
हैं, मेरे बैटे सौरभ ने ताऊजी की तन-मन-धन से सेवा की है, उस पर मेरे विचारों
का प्रभाव है.
नीता ताईजी चुपचाप सुनती रहती हैं और मम्मी का उपकार मानती हैं. दादी अम्मा
आजकल बहुत चुप रहने लगती हैं. बहुत कम बोलती हैं, अधिक समय अपने इष्ट के ध्यान
में ही व्यतीत करती हैं या ताऊजी के समीप बैठकर उन्हें रामायण गीता सुनाती रहती
है.
सौरभ ने सोचते हुए ठंडी सास भरकर सामने देखा, "मुकुल उसके सामने खड़ा मुस्करा
रहा था."
"आज तो बहुत गहरे विचारों की डुबकी लगाई है." मुकुल ने मुस्कराते हुए कहा,
"कितने समाधान के मोती मिले."
"मेरे मित्र, सब खाली सीपी निकलीं, किसी में भी सामाधान का सच्चा मोती न मिला.
कितना स्वार्थी होता जा रहा है मानव ! भाई को भाई से ही प्यार नहीं, तब पड़ोसी
मित्र से प्यार की बात सोचना एक कल्पाना ही होगी."
"अब तू विचारों के सागर से निकल." मुकुल हंसते हुए बोला, "खाली सीपी व्यर्थ
विचारों के घोघों को एकत्र करके क्या करेगा ? आज तो उधर बगीची की ओर जाने का
कार्यक्रम था न...!"
"मैं तो तैयार हूं, क्या तुझे माली पर संदेह है मुकुल ?" सौरभ कमरा बंद करके
मुकुल के साथ चलते हुए बोला, "मुझे उस पर रत्ती-भर भी संदेह नहीं है."
"मैं ही उस पर कब संदेह कर रहा हूं, पर अचानक बिना जाने लाठी का प्रहार ताऊजी
पर किस कारण किया गया. यह जानने की बहुत इच्छा है."
साथ-साथ चलते हुए मुकुल ने कहा, "अब तो जब अपराधी पकड़ा जाएगा, तभी पता लगेगा."
बातें करते हुए दोनों मित्र उसी बगीची में जा पहुंचे जहां से उनके राघव ताऊजी
ने ककड़ी खरबूजे खरीदे थे.
माली ककड़ी तोड़-तोड़कर टोकरी में रख रहा था और गुनगुनाता जा रहा था.
 "अब की बार ऐसे वर्षों बदला,
 छाए हर्ष अपार,
 हमरे अंगुनवा बोराए अम्बुआ,
 झूले सलोनी नार."
"अरे वाह माली जी, तुम्हारे गाने से तो हम यहां खिंचे चले आए." सौरभ हंसता हुआ
बोला, "कहां से सीखा इतना अच्छा गाना ? कितना मधुर, लयपूर्ण था."
"अरे बाबू साहब,हम किससे गाना सीखेंगे,कौन बिना पैसे हमें गाना सिखाएगा."
माली ने मुकुल सौरभ की ओर देखते हुए कहा, " ऐसा लगता है आपको गाने का चाव है."
"गाना गाने का चाव नहीं, गाना सुनने का चाव है माली. और सुना दो कोई रागिनी."
"अरे बाबू साहब, अब तो हम सब भूल गए. जब हमारे भाई घासीराम थे, तब हम दोनों मिल
कर गाते थे. विश्वास नहीं करोगे बाबू साहब, सुनने वालों की भीड़ लग जाती थी."
"अच्छा, घासीराम तुम्हारा भाई था."
"जी बाबू साहब, घासीराम हमारा भाई था, आपको क्या संदेह है ? सुनो बाबू साहब, अब
हमसे कुछ न पूछना." धीरे-से फुसफुसाते हुए माली ने एक ओर संकेत किया और
मुकुल-सौरभ दोनों को अपने छप्पर में सामान के पीछे छिपा दिया.
मुकुल ने दूर से देखा था, एक लंबा-चौड़ा पहलवान-सा मनुष्य माली के पास आकर ठहर
गया और चारों ओर देखते हुए बोला, "अभी तुम्हारे पास कोई आदमी आया था."
"इधर तो कोई नहीं आया भैया, पार्क के बगीचे में तो बहुत-से आदमी घूमने आते
हैं."
"देख उस दिन की मार भूला नहीं होगा. मालिक का हुक्म है, कोई भी आदमी इधर की ओर
न आने पाए !"
"पुलिस का आदमी आ गया तो उसे रोकूंगा." माली ने गिड़-~गिड़ाते हुए उस आदमी की ओर
देखते हुए कहा, "वर्षों से इधर काम कर रहा हूं, जब से उधर पुराने मकान बम्ब
पटने से गिरे हैं न जाने कौन भूत-प्रेत आते हैं, मरण हमारा होता है."
"जिस दिन उन भूत-प्रेतों के अधिकार में तू आ गया, तुझे जिंदा नहीं छोड़ेंगे."
व्यंग्य से वह भयानक आकृति वाला मनुष्य मुस्कराया, "जीना चाहता है तो मालिक जो
कहें वही कर."
"मैंने किसी का कुछ नहीं बिगाड़ा मेरे भाई ! परिश्रम करके खेती-बाड़ी करता हूं,
साग-सब्जी, ककड़ी, खरबूजे हो जाते हैं, उनकी आय से अपना निर्वाह कर लेता हूं."
"तूने अपनी घरवाली यहां क्यों नहीं रखी माली ?"
"अरे भैया, मैं ही भूत-प्रेत के भय से अधमरा हो रहा हूं, वह बेचारी तो चार दिन
में ही स्वर्ग सिधार जाती."
घररर पों-पों का शब्द सुनकर वह मनुष्य सड़क से दूसरी ओर चला गया. माली ने धीरे
से उस मनुष्य को एक भद्दी गाली दी. आप तो काले धंधे की कीचड़ में फंसे हैं,
दूसरों को परिश्रम की कमाई भी भली प्रकार नहीं करने देते. उन्हें भी कीचड़ में
फंसाना चाहते हैं.
"हे प्रभु ! सुना था, तू न्यायकारी है, हम जैसों को क्यों भुला बैठा ?"
"ऐ, किसे पूकार रहा है ?" माली को घूरता नकाब पहने एक मनुष्य माली के समीप आते
हुए फिर बोला, "ए किसे पुकार रहा है ?"
"मैं, मैं किसी को नहीं पुकार रहा." उसकी ओर देखते ही माली चिल्लाया, 'भू-भू
भूत'और उसके हाथ से ककड़ियों से भरी टोकरी छूट गई. वह एक ओर लुढ़क गया.
"ससुरे हम भूत हैं क्या ? इधर देख !" नकाब उलटकर माली के बाल पकड़ कर उसे
उठाते हुए वह मुनष्य बोला, "इधर जो शहर की तरफ रास्ता जाता है, उससे दूसरी ओर
जा. वहां रखा हुआ समान उठाना है. न जाने ससुरे नमकहराम काम वाले मजदूर कहां मर
गए. अभी तक नहीं आए."
"वह तो मर गए भैया, पर मुझ जीवित मनुष्य को भी क्या मारना चाहता है !" अपने
बाल उस मनुष्य के हाथ से छुड़ाते हुए माली ने कहा, "मौज तुम करो और बेगार हम से लो. यहां खेती-बाड़ी भी तुम लोग अपने मतलब से करने दे रहे हो, वरना...."
यहाँ खेती- बाड़ी भी तुम लोग अपने मतलब से करने दे रहे हो,वरना.......
"ए बस, चुपाचाप काम कर." माली को धमकाते हुए उस पुरुष ने माली के हाथ में कई
नोट रखे और खींचता हुआ उसे अपने साथ ले गया.
सौरभ,मुकुल चारों ओर देखते हुए धीरे-धीरे वहां से निकले. तभी उन्हें दूर से पांवों
की आहट सुनाई दी. वह फिर वापस ही छप्पर में जाकर छिपकर बैठ गए.
छप्पर से थोड़ी दूर उन्हें चीखने-चिल्लाने का शब्द सुनाई दिया. उन्होंने कोने
में सीढ़ी लगाकर एक छोटे से छेद से बाहर की ओर देखा, घने वृक्षों में घिरा हुआ,
आधा टूटा हुआ मकान दिखाई दे रहा था. उसी ओर से किसी के चिल्लाने का शब्द आ रहा
था.
सौरभ का दिल हुआ भाग कर उस स्थान पर पहुंचे और संकट में फंसे मनुष्य को बचाए.
मुकुल ने सौरभ का हाथ पकड़ लिया और बराबर के एक छोटे से झरोके से उसे देखने का
संकेत किया.
"देखो सौरभ, वह मनुष्य उन टूटे मकानों के खण्डहरों में घुसा है. ऐसा लगता है
वहीं इनका अड्डा है. वह चिल्लाने का शब्द भी तो समीप से ही सुनाई दे रहा है."
"एक स्त्री को दो मनुष्य खींचते हुए ले जा रहे हैं, वह उनसे अपने को छुड़ा कर
सड़क की ओर भागना चाहती है. उसका चिल्लाना यहां कौन सुन सकता है ? चारों ओर
सन्नाटा है. घने वृक्षों के समूह ने और अंधकार बढ़ा दिया है मुकुल."
"उस स्त्री को न जान वह कहां ले गए ?" दूरबीन से देखते हुए मुकुल बोला, "कुछ
दिखाई नहीं दे रहा, उस स्त्री की भी हम कुछ सहायता न कर सके कैसी विवशता है ?"
"हमें पुलिस में सूचना देनी चाहिए. इतना हमारा गुप्तचर विभाग है, पुलिस है, फिर
भी उनकी नाक के नीचे ऐसे-ऐसे कार्य होते हैं उन्हें सूचना क्यों नहीं मिलती ?"
"उन्हीं में अपराधी गिरोह के कर्मचारी भी होते हैं, जो समय-समय पर यहां की
सूचना अपने गिरोह को देते रहते हैं और यह पुलिस के सिकंजे के बचकर कार्य करते
रहते हैं."
"पहले तो रात को ही ऐसे कार्य होते थे, अब सुनसान सन्नाटे में वक्त-बे-वक्त यह
देशद्रोही विश्वाशघाती अपना कार्य करते हैं. जहां भी किसी पर संदेह हुआ, यह
गिरोह का भेद जान गया है, किसी समय पुलिस के भय से यहां का भेद दे देगा. उसे
ऐसी गुप्त योजना से समाप्त करते हैं उनके गिरोह वाले भी नहीं समझ सकते मुकुल.
बहुत चालाक बुद्धिमान और षडयन्त्रकारी यह मनुष्य होते हैं."
"मनुष्य नहीं राक्षस, जो अपने देश को ही अपने कार्यों से उन्नत्ति की ओर बढ़ने
से रोकने वाले रोड़े बने हुए हैं."
तभी छप्पर के नीचे उन्हें फुंकार सुनाई दी. सौरभ धीरे-से चीखा, "मुकुल सांप !
दरवाजा खोलकर यहां से भागो !"
"कहां भागोगे, चुपचाप इधर आ जाओ ?"
आश्चर्य, भय से मुकुल ने आवाज सी ओर देखा, सांप एक छोटे-से बिल मे घुस गया था
और दीवार से समीप ही एक बड़ा-सा छेद चमक रहा था जिसमें से माली ऊपर आ रहा था.
"माली यह सब क्या है ?"
माली से चिपटते हुए सौरभ और मुकुल ने कहा, "यह क्या भूल-~भूलय्या है ?"
"डर गए न." छेद से नौचे उतरने का दोनों को संकेत करते हुए माली ने कहा, "मैं
तुम्हें झधर से चुपचाप यह बताने आया हूं, उन लोगों को अपने भेदिए द्वारा पता लग
गया है कि दो युवक इधर बाड़ी की ओर आते दिखाई दिए, फिर वापस लौटते नहीं देखा."
"अच्छा, यह सूचना भी उन्हें मिल गई !" सौरभ लंबी सांस लेते हुए बोला, "अब क्या
करोगे माली ?"
"वह तुम्हारा पीछा करेंगे ! हाथ आने पर न जाने तुम्हारे साथ कैसा व्यवहार
करें ? अपराध करते-करते वह मनुष्य नहीं राक्षस बन गये हैं भैया ! मैं तुम्हें
पार्क में पहुंचा देता हूं, आगे जल्दी से भाग जाना ! अब इधर न आना, इधर आने में
संकट-ही-संकट है भैया ! मैं तो मौत के मुहं में फंसा हुआ हूं."
माली ने नीचे तहखाने में उतरकर सौरभ-मुकुल को भी नीचे उतारा और मोमबती के उजाले
में उस स्थान पर ले गया जहां लकड़ियों के ढेर लगे थे. उसने लकड़ियों को एक स्थान
से हटाया. वहां से बाहर का पार्क का भाग दिखाई दे रहा था.
माली ने सौरभ और मुकुल को बारी-बारी से कंधे पर बैठा कर बाहर निकाल दिया.
मुकुल-सौरभ आश्चर्य में भरे माली को धन्यवाद देने को उस तहखाने की ओर मुड़े पर
वहां तो मिट्टी के ढेर से सिवाय उन्हें कुछ दिखाई नहीं दिया.
वृक्षों का झुरमुट वहीं था. माली ने सुझाव दिया था, तुरंत यहाँ से चले जाना.
मुकुल, सौरभ ने एक बार पार्क की ओर और एक बार माली की झोंपड़ी की ओर दृष्टि
डाली, झोंपड़ी में माली नहीं था.
