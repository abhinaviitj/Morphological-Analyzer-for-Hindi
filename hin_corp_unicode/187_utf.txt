<ळिटेरटुरे><श्होर्ट् श्टोर्य्><शिन्ग्ह् षज् खुमर्><इसक्ह् ़इन्ड ःअइ><१९८७><ंअड्हुमटि (षज् शहिट्य आकडमि)><ऊडय् फुर्><६५ - ६९><१९८०><शिन्ग्ह् ष्.ख्.,  ़इन्ड ःअइ, श्श्>

कहीं लम्बी दूर से आती पुकार उनके कानों में गूंजती है. वे खाट से उठ
कर, दरवाजे के पार जाते हैं. कोई नहीं है. लेकिन आवाज तो उन्होंने साफ व
तेज सुनी है. क्या उन्हें भ्रम हुआ? आवाज का अविश्वास हो सकता, पर विशाख
का क्यो कर होने लगा? जब विशाख का अविश्वास नहीं तब उसके बुलाने वालों
की शंका गलता हैं. जिसका जी चाहे बुला ले, विशाख को.
दरवाजे के पार वे चारों ओर का जायजा लेते हैं. शायद उनके आ जाने पर कोई
छिप गया होगा. फिर खाट में लेट जाने पर, वह आवाज पुकारेगी और विशाख अर्ध
चुप्पाहट से गुजरता हुआ, आवाज के पीछे-पीछे कचेहरी या थाने या डी. एम. के
बंगले--या जे.के. मिल या फिर प्रेस चल देगा.
उस दिन उन्होंने विशाख को थाने जाने से मना किया था, "क्यों दूसरों की
आफत अपने सिर माल लेता है? बड़ा जल्लाद है, यह दरोगा. किसी की नहीं
सुनता."
"बाबूजी! आफत किसी दूसरे की नहीं है. हम सब की है. आप जानते नहीं यदि एक
के ऊपर आती हुई समस्याएँ एकजुटता से हम सब वहीं पर दबा दें तो कोढ़ की
तरह बढ़ेगी नहीं. यदि नहीं, तब........"
--तब क्या होगा? "वे चीख उठे थे.
--तब हमें बारी-बारी से खा जायेंगी."
काश विशाख उनकी बात मान लेता पर माना कहा. पहुँच गया, दरोगा के दरमुह.
बाद में वे भी उसके कुछ दोस्तों को लेकर थाने जा पहुँचे थे. विशाख के
दोस्तों ने नारे बाजी शुरू कर दी, गरीबों के दुश्मन हाय-हाय. घूसखोर
थानेदार का नाश हो. श् श् श् . शिवचरण को कब्जा दिलाय जाये श् श् श् आदि-आदि
वे थाने के अन्दर से विशाख को बूला कर, घर चलने के लिये कहते इसके पूर्व
ही दरोगा निकला था, मास्टरजी! ये अन्तिम चेतावनी है. अपने लाडले को समझा
लीजियेगा. रोज-रोज टांगे उठाये चला आता है."
वे अन्दर ही अन्दर काफीतर डर गये थे, वे विनीत स्वर में बोले थे, "यादव
जी, समझा-समझा लूंगा."
वे आगे कुछ और कहना चाहते थे, पर फिर से "तानाशाही नहीं चलेगी'... के
जोरशोर के नारे में कह न पाये. वे यथाशीघ्र घर लौट पड़े.
रात देर से विशाख आया था. वे खाट उनीदे लेटे थे. लेकिन उनकी सारी
इन्द्रियां विशाख की ओर लगी थी. अपनी माँ को विशाख बता रहा था कि यादव ने
उसे खूब धमकाया. अलग ले जाकर, घूस का पच्चीस प्रतिशत भी देने को कहा.
शिवचरण का मकान-मालिक सेठ अमीर चन्द्र ने अपनी फैक्टरी में स्टोर कीपर
बना देने का लालच दिया तब वह गर्ज उठा था, "दूसरों का हक कमीने लोग मारते
हैं. मुझ में दम होगी तो कहीं न कहीं पूरे जायज तरीके से सर्विस पा लूंगा
लेकिन सेठ, वहां भी यदि गन्दगी दिखाई दी तो तन-मन व वचन से खिलाफत
करूंगा. स्साली, नौकरी रहे या जाये. अपना ट्यूशन से गुजारा हो ही रहा
है."
उनका मन हुआ था कि वे विशाख को डपट दे. कहीं आयी हुयी लक्ष्मी का ऐसा
अनादर किया जाता है. स्टोर कीपर की नौकरी मिल जाती........उसकी शादी कर
देते......बीबी-बच्चों के फेर में समाज सुधार का भूत उतर जाता. अपनी
जूम्मेदारियों से बरी होकर, वे चैन की सांस मर पाते.
....विशाख श् भया श् श् ओ विशाख भइया!"
अब कौन आ धमका? वे सोचते हैं. वे एकदम से झल्ला उठना चाहते है. गुहार
करने वाले को तमाम प्रकार से अपमानित करना चाहते हैं. उन्होंने पत्नी को
आवाज दी, "अनुराधा! सो गयी क्या? देखों...,कौन आया?"
प्रत्युतर में पत्नी की आवाज न आने पर, वह स्वयं लिहाफ हटा कर, उठ खड़े
हुये. सड़क तक गये भी, फिर भी कोई नजर न आया.
ऐसे ही एक दिन वे सोये ही थे कि विशाख! विशाख भइया!! की आवाज ने उन्हें
जगा दिया था. वे कमरे के अन्दर से चिल्लाये थे, "कौन है, अन्दर आओ.
उन्होंने सोचा था, आज चाहे जो भी हो उसे अच्छी तरह सबक सिखायेगे. दुनिया
भर में मेरा ही लड़का आवारा है क्या.....तुम्हारे सारे सगे संबंधी मर
गये? आज क्या उससे अनशन कराओगे.......या प्रदर्शन? जाते हो कि........?
--बाबू जी नमस्कार! बाबू जी नमस्ते!!
विशाख ऊपर होगा?"
--कहीं नहीं है, "वे तमतमा उठे थे,--विशाख कहीं नहीं जायेगा."
विशाख की हम उम्र युवा लोग, उनका चेहरा आश्चर्य से देखने लगे. आये हुये
लोगों मे एक बोला था, `बाऊजी! कल शाम एक मंत्री ने अपने विरोधी की हत्या
करवा दी. हम लोग इसके विरोध में उसके बंगले में प्रदर्शन करेंगे. बाद में
मुख्य मंत्री को एक ज्ञापन भी दिया जायेगा.
--अच्छा? "उन्होंने व्यंग्य से कहा था.
उनके व्यंग्य को न समझ कर, एक दूसरे लड़के ने उत्साह व क्रोध से कहा था,
"सच कहता हूँ, बाबूजी. यदि मुख्य मंत्री ने उस हत्यारे मंत्री को तत्काल
नहीं हटाया तो तीसरे दिन से हम सब भूख हड़ताल पर बैठ जायेंगे."
वे विद्रूपता से मुस्कराये और बोले थे, "तुम दस-बीस लौंडे-लफाड़ी कुछ कर
नहीं पाओगे. बस पुलिस की लाठियां खा के भाग खड़े होंगे."
एक साथ उन सबका समवेत स्वर गूंज उठा था, "हम उन जैसे मोम के गुड्डे
नहीं."
उनका गुरूवत्व जाग उठा था. वे अपनी क्लास में जैसे बच्चों को समझाते हुए
बोले थे, "एक के हट जाने से सारी व्यवस्था ठीक नहीं हो जायेगी. अकेला चना
भाड़ नहीं फोड़ सकता है.
लाल शर्ट वाला बेहद सर्द आवाज में बोला था, "चना भाड़ फोड़ पाये अथवा न
फोड़ पाये. लेकिन एक गगन बेधीं आवाज जरूर बुलन्द कर सकता है. दूसरों को
आगाह कर सकता है कि अब वक्त आ गया, सारे चने मिल कर घिनौने भाड़़्अ को तोड़
डालो."
वे खिलखिला कर हस दिये थे. उस लाल शर्ट वाले की बांह पकड़ी और अपने समीप
बैठाया और प्रश्न उछाला था, "नक्कारखाने में तूती की आवाज, कौन सुनेगा?"
--सुनेगा, जरूर सुनेगा, "लाल शर्ट वाले ने जमीन में तेजी से मुक्का मारते
हुए कहा था, "आज एक-कल दूसरा परसों तीसरा... और इसी तरह एक-एक करके सारे
लोग सुनेंगे."
उनको तीव्र इच्छा हुयी थी कि उस लड़के को दो-चार थप्पड़ जड़ दे. नहीं तो
कम से कम अपने घर से भगा दे. विशाख यदि चू-चपड़ करे तो उसे भी
हमेशा-हमेशा के लिए घर से बाहर कर दें.
अचानक विशाख आ गया था. अपने साथियों को अपने घर पर देखकर वह उत्त्तेजित
हो गया था, "लो, तुम सब यहां गप्पे हांक रहे हो. जाने कहा-कहा तुम सबको
देख आया."
--हम सब तुम्हें ढूंढ रहे थे. "दफ्ती का पोस्टर लिए हुए अलख बोला था.
--सॉरी यार, घर आने का समय ही नहीं मिल पाया- इसलिये रमजान भाई के यहां
खाना खा लिया. अब चलो भी, बाकी लोग सुरजीत के यहा बैठे होंगे."
--बाबू जी चाय. कितनी देर से आपको पुकार रही हूँ, पर आप न जाने कहां खोये
हुए है?
बेटी से चाय लेकर, वे धीरे-धीरे चाय सिप करने लगते है. उनकी समझ में कुछ
नहीं आ रहा है कि सचमुच उन्होंने कुछ खोया हैं या बहुत कुछ पा चुके है?
आगे और कुछ पाया जा सकता हैं कि नहीं?
जेल में वे विशाख से मिलने गये थे. उन्होने सोचा था, विशाख उन्हें देखते
ही जार-जार रो देगा. वे उसे दिलासा देगे कि सब कुछ ठीक हो जायेगा. जल्दी
से जल्दी विशाख की जमानत करवा के उसे उधर लेते आयेंगे. लेकिन हुआ था सब
कुछ उनकी आशा के विपरीत ही.
जेल की मोटी-मोटी सलाखों के पीछे विशाल उन्हें मुस्कराता हुआ दिखाई दिया
था. सिर पर पट्टी बंधी थी. दांयीं आंख उन्हें कुछ सूंजी लगी. कपड़े कई
जगह से फटे पाये थे. विशाख को इस हाल में देखकर, उनकी आँखे गीली हो गयी
थी. विशाख ने उनको पूरा सम्मान आंखों ही आंखों में दिया था. उन्होंने कहा
था कि उसकी जमानत के लिए उसके मामा राजी हो गये. कल तक वह छूट जायेगा.
विशाख ने विनती भरे, पर द्दढ़ शब्दों में इन्कार कर दिया था, "यहां सब
कुछ परेशानी होते हुए भी कुछ भी परेशानी की बात नहीं है. आप मामाजी को
मना कर आये. सब साथियों के साथ ही आऊंगा. हम लोगों ने तय किया है हमसबका
बिना कोई शर्त्त के रिहा किया जाये."
--अरे बाऊ जी, आप? आपको यहां नहीं आना चाहिये." घासनुमा उग आयी एक दाढ़ी
वाले विशाख के साथी ने उनसे कहा था.
उनके तन-बदन में आग लग गयी थी, "तुम लोगों को आना चाहिये? "हम लोग आये
नहीं, लाये गये हैं. हमारा यहां लाये जाना ही उनके मिट जाने की शुरूआत
है."
"उनके मिट जाने की शुरूआत भगवान जाने कब होंगी?"
"भाग्य व भगवान के चक्कर के कारण ही वे आदमखोर निरीह लोगों को घनचक्कर
बनाते आये हैं. अब हालात बदल रहे हैं. आदमी स्वयं पर विश्वास करना सीख
रहा हैं."
उन्हें मुंहजोर लड़कों से तर्क करना ठीक नहीं लगा था. वे हारे हुए जुआरी
की तरह लौट पड़े थे. अभी वे कुछ कदम आगे की ओर बढ़े थे कि विशाख ने
उन्हें अस्पष्टता से पुकारा था, `बाबूजी.'
वे पलट कर, सीखचे के समीप जा पहुँचे. विशाख ने चारों तरफ के वातावरण को
जांचा-परखा और चुपके से उनके हाथ में एक मोटा चौपर्तिया या हुआ कागज थमा
दिया था. वे कुछ पूछते इसके पहले ही विशाल बुदबुदाया था, "प्लीज बाबूजी,
इसे केशव को दे देना."
न चाहते हुए भी उन्होंने घर आ के उस पत्र को पढ़ना शुरू कर दिया
था......प्रिय केशव,
हर हाल में हमारा संघर्ष जारी रहना चाहिये. बिना शर्त्त हमारी सरकार हमें
रिहा नहीं करेगी. हम लोग कल से जेल में ही अनशन शुरू कर देंगे. पत्र
मिलते ही तुम बाकी साथियों सहित मंत्री का घेराव करना. हमारा ज्ञापन
(पीछे नत्थी है) हर हाल में दे आना, जितने लोग भी तुम्हारे साथ जा सकें
ठीक है. माधव के परिवार वाले यदि साथ जा सके तो ज्यादा बेहतर होगा. कुल
चन्दा करा के अनाथ माधव परिवार को पहुँचा सकोगे? डी. एम. के बंगले में
तुम और राधे ही जाना. परसों सुबह जरूर से जरूर घन्टाघर के चौराहे पर एक
सभा होनी चाहिये. श्री सुशीलजी, श्रीकान्त, अमरनाथ वहीद भाई, करीम अली,
प्रोफेसर डिसूजा इत्यादि से बातचीत करके ही सारे कार्यक्रम बनाना. प्रेस
में इस अंक में मुख्य मंत्री का ज्ञापन हू-बहू प्रकाशित करवा देना. सुधीर
को सब मालूम ही होगा. चाहे तो उसे `मिलाई"...के लिए यहां भेज देना.
हत्यारे मंत्री के खिलाफ् वह विभिन्न पत्र-पत्रिकाओं के माध्यम से
असलियत जाहिर कर देगा.
