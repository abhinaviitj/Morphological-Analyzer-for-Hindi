<ळिटेरटुरे><ऐस्सय्स्><श्हर्म ढेवेन्ड्रनट्ह्><फ्रनम् खि फ्रडर्सनि ंएन्><१९८०><फरिजट् फुब् (फ्रनम् खि फ्रडर्सनि)><फट्न><१-५><२०१०><श्हर्म ढ्.,प्रनम् खि फ्रडर्सनि,एस्>

+ "प्रणाम भाई."
इस आवाज से मेरे चिंतन का क्रम टूट जाता है, पैर रूक जाते हैं. प्रत्यभिवादन के
लिये आगे आँख उठाकर देखता हूँ, पर कोई नहीं दीखता; अगल-बगल नजर दौड़ाता हूँ
किन्तु कहीं कोई परिचित नहीं. शायद धोखा हो गया. संभव भी है. एक तो ब्राह्मण;
उसमें भी वृत्ति अध्यापन की. दिन-~रात "प्रणाम"-"प्रणाम" सुनते-सुनते अब
उपचेतनावस्था में भी "प्रणाम" ही सुनाई दे रहा है. मैं आगे बढ़ता हूँ.
फिर "प्रणाम भाई."
आवाज पहले की अपेक्षा कुछ अधिक स्पष्ट. तो क्या फिर धोखा हुआ ? अगल-बगल, सामने
कहीं कोई जाना-पहचाना नहीं. आकाश-~वाणी तो नही हुई? तो क्या कोई स्वर्ग का देवता
मुझ अकिंचन मानव को प्रणाम कर रहा है ? पर इस विज्ञान के युग में आकाशवाणी?
भ्रम. प्रमाद. पर ऐसा भी कहीं भ्रम होता है? यह तो शंकराचार्य का
अद्वैतवाद हो गया जहाँ सभी दृश्यमान वस्तुएं धोखा ही हैं; तो वैसे ही यह
श्रूयमाण ध्वनि भी धोखा ही है.
अब तक तीसरी बार "प्रणाम महाराज."
मैं पीछे नजर घुमाता हूँ और मुस्कराते खड़े दीखते हैं मेरे कभी के मित्र पांडेय
जी.
"क्यों भाई. किस दुनिया में हो कि प्रणाम भी नहीं सुनते ? राह चलते यह समाधि !"
आप ही बताइये, मैं इस बेतुके प्रश्न का क्या उत्तर दूँ ? मैं पूछता हूँ-भले
आदमी, कहीं पीछे से प्रणाम किया जाता है ?
आप फिर मुँहठेठी करते हैं- "तो प्रणाम के लिये अटेन्शन का पोजी-~शन लेना जरूरी है
क्या ? प्रणाम करना है, कहीं से कर लिया."
"प्रणाम करना है तब तो कहीं से नहीं कर सकते. हाँ, यदि प्रणाम कहना है तो कहीं
से भी कह ले सकते हो. कहने और करने का अंतर समझा करो."
और मैं उन्हें प्रणाम का अर्थ समझाने लगता हूँ.
बचपन में भी आपको बताया गया होगा कि प्रणाम का अर्थ है अच्छी तरह झुकना. इसलिये
जिसे प्रणाम करना है, जिसके प्रति आप अपनी विनय प्रदर्शित करना चाहते है, उसके
सामने ही झुकना चाहिये, शिष्टाचार का यही तकाजा है. ऐसे, आप अपने कमरे में
दंड-बैठक किया कीजिये तो उससे क्या हुआ ? किसी के सामने सीना तानकर आपने धड़ से
"प्रणाम" की गोली दाग दी और समझ लिया कि "प्रणाम" हो गया. तो समझा कीजिये. बहुत
से श्रद्धालु भक्तों को आपने देखा होगा जो किसी साधु-संत के सामने तनकर खड़े हो
जाते हैं और कहते हैं "दंडवत् बाबा". वाह रे दंडव ! " भगत जी. दंडवत् करने
के पहले जरा दंड़वत् का अर्थ तो समझ लिया होता. केवल दंडवत् कुछ नहीं होता.
होता हैं वस्तुत: दंडव प्रणाम जिसका अर्थ है कि जिस प्रकार डंडा जमीन पर
सुला दिया जाता है उसी प्रकार आप भी जमीन पर पेट के बल लंबे लेट जाइये, ऐसा
लेटिये कि नाक जमीन पर रगड़ खाय और तब,जी हाँ तब, आदर और श्रद्धा के साथ कहिये
"दंडवत् बावा." दंडवत् प्रणाम अब हुआ. केवल मुँह से तो आपने दंडवत् प्रहार ही
किया था. आप कहते हैं-ऐसा भी कहीं प्रणाम होता है ? जी हाँ,होता है; चूँकि आप
नहीं जानते, इसलिये नहीं होता. क्या देव-मंदिरों में
अनेक भक्तों को आपने दंडवत् प्रणाम करते नहीं देखा, जब वे पृथ्वी के समानांतर
लेटकर भगवान् का वदंन करते हैं ? नेपाल में आज भी शिष्य गुरु को वैसे ही प्रणाम
करता है.
आप कहते हैं-"बाज आये ऐसे प्रणाम से." तो बाज तो आप आये ही हैं. इसके
लिये कोई जोर-जबर्दस्ती थोड़े ही है. प्रणाम जोर-जबर्दस्ती की चीज नहीं, अंतर
की स्वाभाविक प्ररेणा है, श्रद्धा-भक्ति-भाजन के प्रति ह्दय का अनायास नमन हैं.
यह जबर्दस्ती बचपन में ही चलती है, जब अबोध बच्चे के दोनों हाथ एक साथ जोड़वाकर
अभिभावक मुँह से कहलवाता है "प्रणाम" और बच्चा उसका अर्थ समझे बिना तोते की तरह
दुहरा देता है "प्रणाम".
आप प्रणाम कीजिये, न कीजिये, पर जिसे आपने प्रणाम समझ रखा है वह प्रणाम है
नहीं, इतना तो कम-से-कम जान लीजिये. आपका यह मौखिक प्रणाम बहुत कुछ उन भक्तों
के भगवन्नामजप के समान है जिनको उँगलियांॅ माला पर बिजली की गति से चलती रहती
हैं, मुहँ भी भी अविराम, उतनी ही तेजी से, "सियाराम सियाराम" की रट लगाये रहता
है, पर मन सियाराम से कहीं दूर, बहुत दूर, किसी रमणीय काल्पनिक लोक में बिहार
करता रहता है. जैसा उनका जप निरर्थक, वैसा ही आपका प्रणाम भी.
पता नहीं मेरा वह व्याख्यान कब तक चलता यदि यह दूसरे सज्जन मेरे सामने से न
गुजरते. यह भी मेरे परिचित हैं . चेहरा याद है; नाम भूल रहा हूँ, पर इसमें मेरा
क्या दोष है? आजकल के सैकड़े पचास परिचित ऐसे हो जाते हैं. राह चलते किसी तीसरे
व्यक्ति ने "आप अमुक हैं, और "आप अमुक है" की संक्षिम भूमिका से जो परिचय करा
दिया हो उसमें बिना डायरी के नाम याद रखना बृहस्पति महाराज के लिये भी असंभव
है. डायरी में भी ऊपर ब्लॉक, नीचे नाम रहे तब तो ठीक, नहीं तो असंख्य नामों की
सूची में, किसी के नाम के साथ किसी के चेहरे का साहचर्य बखेड़ा उत्पन्न कर
देगा. रोज ही दो चार'कॉमेडी  व् एरर्स' का मजा आया करेगा.
तो यह सज्जन समझते है कि मैं उन्हें पहचानता हूँ. शिष्टाचार के नाते वह मेरी ओर
देखकर मुस्कराते, और अपना बायाँ हाथ सिर के पास ले जाकर तीन-चार बार ऊपर-नीचे
करते और आगे बढ़ जाते हैं. उन्हें संतोष हो जाता है कि उन्होंने
मुझे अभिवादन कर लिया. बायाँ हाथ को हिलाते देखकर मैं उनके दाहिने हाथ की और गौर से देखता
हूँ कि शायद उसमें कोई चीज हो जिससे लाचार होकर वह दाहिने के बदले बायें हाथ से
अभिवादन करने को बाध्य हुए हैं. पर दायाँ हाथ बिल्कुल खाली हैं, उसमें सिगरेट
भी नहीं है. मेरा पारा चढ़ जाता है. बायें हाथ से प्रणाम ? यह आदर दिखलाना हुआ
या अनादर ? इससे तो अच्छा था कि वह मुझे अभि-~वादन करते ही नहीं.
मेरी खीझ देखकर पांडेय जी कहते हैं- "अरे भाई, आजकल यह प्रणाम फैशन में दाखिल
है. यह सज्जन तो शायद आपके साधारण परिचित भर थे और अवस्था में लगभग समान. अब तो
विद्यार्थी अपने अध्यापकों को भी बायें हाथ से सलाम दागते हैं."
मैं उबल पड़ता हूँ-"ऐसे सलाम दागने से गोली दागना अच्छा. फैशन ! आजकल फैशन में
असभ्यता, अशिष्टता, केवल कूड़ा-करकट ही भरा है या कुछ अच्छी बातें भी हैं ?"
और तब तक सामने से सुरेश जी से मुठभेड़ हो जाती है. आप मुझसे एक गज कि दूरी पर
एकाएक रुक जाते है, हाथ जैसे के तैसे बगल से लटकते रहते हैं और बगुले की तरह
गर्दन एक बित्ता आगे निकालकर मुस्कुराते हुए बड़े ही नाज से कहते हैं-"गुड
ईवनिंग". मैं भी "गुड ईवनिंग" कहकर पिंड छुड़ाता आगे बढ़ जाता हूँ. मालूम होता
है जैसे सीधे विलायत से चले आ रहे हैं, जो "प्रणाम", "नमस्ते" आदि शब्दों से
परिचय ही नहीं कि "गुड-ईवनिंग" की शरण लेनी पड़ रही है.
मैं आज पांडेय जी के मनोविनोद का अच्छा साधन बन गया हूँ. अभी "गुड ईवनिंग" पर
कुछ कहने को मुहँ खोलना ही चाहता हूँ कि मेरे सहपाठी प्रोफेसर देवधर दीख पड़ते
हैं. सड़क पर हैं, इसका ध्यान बिल्कुल ही भूल जाते हैं. एकाएक ऐसा झुकते हैं
जैसे कमर टुट गयीं, कमर के ऊपर के हिस्सा जमीन के समानांतर है, और हाथ ऊपर-नीचे
करते हुए कुछ देर तक मुस्कुराते रहते हैं. सुना है कि इसी तरह का फर्शी सलाम
मुसलमानीं दरबारों में चलता था. बादशाहों को इसी प्रकार अभिवादन किया जाता था;
पर मैं तो बाद-~शाह नहीं, उसका वजीर भी नहीं, वस्तुत: कुछ नहीं. फिर मुझे ऐसी
सलामी क्यों ? शायद यह भी फैशन में दाखिल है.
पांडेय जी मेरी ओर देखकर बहुत प्रसन्न हो रहे हैं और मेरी पुराण-~पंथिता पर हँस
रहे हैं. मैं कुछ बोलता नहीं, चुपचाप आगे बढ़ा जा रहा हूँ. इतने ही में कालिका
बाबू दिखाई पड़ते हैं बदन में खादी के कपड़े, सिर पर श्वेत, तनी, नुकीली गान्धी
टोपी है. अपने को नेता समझते हैं. अति विनय दिखाते हुए दोनों हाथ जोड़कर ठुड्डी
के नीचे तक लाते और थोड़ी देर तक उसी मुद्रा में मुस्कुराते रहते हैं. पौराणिक
चित्रों में आपने अनेक बार भक्त ध्रुव या प्रह्लाद को उसी प्रकार भगवान् के
सामने हाथ जोड़े देखा होगा. यह हैं नेता का अभिवादन.
मैं काफी दूर निकल आया हूँ और ऐसा लग रहा है जैसे आज की शाम किसी प्रणाम की
प्रदर्शिनी में घूम रहा होऊँ. अब जी ऊब गया है और इस प्रदर्शिनी को अधिक देखने
की इच्छा नहीं हैं. यदि आगे कहूं तो निश्चय है कि दस-बीस प्रकार के अभिवादन अभी
और देखने को मिलेंगे. पर अब धैर्य जवाब दे रहा है. प्रणाम की प्रदर्शिनी.
प्रदर्शिनी नहीं तो और क्या ? औद्योगिक प्रदर्शिनी में भिन्न-भिन्न प्रकार की
औद्योगिक वस्तुएँ रहती हैं, कला-प्रदर्शिनी में कला की. और यह है प्रणाम की
प्रदर्शिनी. भिन्न-भिन्न ढंग के प्रणाम जिनमें एक का दूसरे से कोई मेल नहीं.
सभी निराले, सभी विचित्र. मनुष्य भी कितना नवीनता-प्रिय प्राणी है. पर नवीनता
में भी रूढ़ि की स्थापना कर लेता है.
प्रत्येक वस्तु की स्पिरिट काल पाकर नष्ट हो जाती है; वह धीरे-धीरे निरर्थक
आडम्बर मात्र रह जाती है. कथनी-करनी का असामंजस्य, भाव-~भंगी का असामंजस्य,
अन्दर-बाहर का असामंजस्य. मनुष्यमुँह से 'प्रणाम' कहता है पर ह्दय से झुकता
नहीं, झुकना चाहता नहीं. उसके ह्दय में न श्रद्धा है, न भक्ति; फिर भी ऊपर से
शिष्टता के प्रदर्शन के लिए "प्रणाम" शब्द का उच्चारण कर अपना कर्त्तव्य पूरा
कर लेता है. और इस प्रणाम को व्यक्त करने के लिये वह कैसी-कैसी मुद्राएँ बनाता
है, एक से एक कृत्रिम, एक से एक दिखावटी.
लोग कहते हैं कि यह युग व्यक्ति-स्वातंत्र्य का है. और वह स्वातंत्र्य क्या
जिसमें किसी नियम का अनुसरण हो ? आज का मनुष्य कोई पाबन्दी नहीं रखना चाहता,
कोई नियंत्रण नहीं मानना चाहता. वह सर्वथा निर्बन्ध रहना चाहता है, आचार में,
व्यवहार में, आहार में, विहार में. फिर यदि प्रणाम एक ही तरह से किया जाय तो
व्यक्ति-स्वातंत्र्य की रक्षा कैसे होगी ? "मुंड़े-मुंड़े मतिर्भिन्ना" की
उक्ति यदि सत्य हो सकती है तो "मुंड़े-मुंड़े नति-~र्भिन्ना" क्यों नहीं ?
