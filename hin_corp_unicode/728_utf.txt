<ळिटेरटुरे><णोवेल्><शह्गल् ंअन्मोहन्><ऐक् आउर् षक्ट्बिज्><१९८४><अनि फ्रकस्हन्><ढेल्हि><१४-२१><२०२०><शह्गल् ं., ऐक् आउर् षक्ट्बिज्, णो><घिरिस्ह् णट्ह् झ्ह>

+ विश्राम-कक्ष उर्फ मैखाना अत्याधुनिक बेड-रूम था. मोटे डनलोपिलो के गद्दों
वाले डबल बेड के अतिरिक्त वहां एक सोफा, सैण्टर टेबल, तीन साइड टेबल्ज भी मौजूद
थे. एक ओर दीवार के पास फ्रिज रखा था, जो बर्फ सोडा और आदि की आवश्यकता पूरी करता
होगा. वहीं दीवार में व्हिस्की काउण्टर बना था, जिसे बंद कर देने पर एक सामान्य
आलमारी से अधिक कुछ न दिखता था. आलमारी में व्हिस्की, स्कॉच,रम की अलग-अलग
ब्राण्ड की अनेक बोतलें थीं. काउण्टर के पास ही पड़ा स्टूल यह बता रहा था कि
कभी जल्दी में होने पर वकील साहब उस पर भी विराजाते होगे और एक-दो घूंट लगा कर
गला तर कर लेते होगे. किन्तु इस समय वकील सोफे पर आधे लेटे हुए-से पड़े थे और
किसी अन्तरंग से बतियाते हुए जिंदगी ढ़ाल रहे थे. मित्रवर को देखकर चिहुँक उठे.
'कहो, आज किधर रास्ता भूल गए, प्रोफेसर !' कहते हुए उन्होने बड़ी शक की निगाह से
मेरी ओर देखा.
'अरे वकील साहब,इनसे मिलिए. आप डॉक्टर सत्यपाल हैं, पश्चिम भारत से हमारे एक
छात्र की पी-एच. डी. की मौखिकी के लिए आज ही पधारे है.'
'अख्खाह!' वकील साहब ने ठहाका लगाते हुए मेरी तरफ हाथ बढ़ा दिया,'बड़ी खुशी हुई
आपसे मिलकर, मैने सोचा ये किसी मुवक्किल को पकड़ लाए हैं.'
`लीजिए, फिर आप दोनों के स्वास्थ्य की कामना में, एक-एक छोटा पेग.'
क्षमा कीजिए, मैं नही पीता. आप दोनों लें, मुझे खुशी होगी.'
'यह कैसे हो सकता है? कर्टसी ही सही,थोड़ी तो लीजिए:भई, आप प्रोफेसर लोग भी
क्या सूफियाना जिंदगी जीते हो ! यह मिश्रा भी पहले ऐसा ही था, कहते हुए वकील
साहब कुछ बेतकल्लुफ हो उठे और पेग ढ़ालने लगे.
'आप मुझे जोर न दें, मै कोक से आपका साथ दूँगा, मैंने फिर कहा.
'अच्छा ऐसा ही सही,वकील साहब स्वयं उठे और फ्रिज से एक कोका-कोला निकालकर मेरे
सामने रखते हुए मित्रवर से बोले, कहो, कोई खास बात है क्या?
'हाँ, प्रात: यूनिवर्सिटी में जो आग लगाने की दुर्घटना हुई, उसमें अपने कुछ
छात्रों को पकड़ लिया गया है. उनकी जमानत करवानी है. कल सुबह पहला कार्य यही
होना चाहिए.
'ऐसा ही होगा;दफा क्या लगाई है ?
'वही, आगजनी ओर दंगा .'
'आग लगाते हुए रंगे हाथों पकड़े गए हैं, या बाद में किसी की शिकायत पर उन्हें
सन्देह में घेरा है ?'
'आग सुबह ग्यारह बजे लगी था. उन्हें सायं ४ बजे गिरफ्तार किया गया है. बड़े
बाबू की मुखबरी पर!'
'ओह,फिर चिन्ता की कोई बात नहीं. कल सुबह ही सब छुट जाएंगे. सन्देह में पकड़े गऐ
हैं ना! जमानत होने में दिक्कत न होगी. आप सुबह दस बजे सीधे कचहरी ही आ जायें.
साथ में दो-तीन विश्वास पात्रों को लेते आइएगा, जिनकी कोई अचल सम्पत्ति भी हो .
वकील साहब ने हिदायद पूरी की और बचा हुआ पेग एक ही सांस में गले में उतार लिया.
दो-चार घूँट से मित्रवर ने भी सहयोग दिया और फिर व्यस्तता दर्शाते हुए चलने की
अनुमति माँगने लगे. वकील रामदेव भी अपने विश्राम-क्षणों में उनके आगमन से कोई
विशेष प्रसन्न नही दीखते थे. अत: उन्हें रोकने का कोई आग्रह न था. अनुमति माँगना
या देना तो औपचारिकता ही थी . निभ गई . हम दोनो वकील साहब के घर से निकलकर पुन:
गाड़ी में आ बैठे.
गाड़ी स्टार्ट हुई. 'अब किधर'? मैने पूछा .
'जरा कोतवाली तक भी हो आएँ, ल़्अड़को को बेकार परेशान न करें ये पुलसिए! कहते हुए
उन्होंने स्टीयरिंग सँभाला और कोतवाली की ओर चल दिए.
कोतवाली में एस.एच.ओ. तो मिले नहीं. सब-इन्स्पेक्टर थे. मित्रवर उन्हीं को एक ओर
ले जाकर कुछ कय करते रहे, फुसफुसाते रहे और अन्तत: दोनो जन सन्तुष्ट से दीखते
हुए  फिस में लौट आए. लॉकअप में छात्रों से मिलना भी वे नहीं भूले और प्रात:काल
तक कष्ट सहने तथा अगली सुबह छूटकर आ जाने का आश्वासन देते हुए मित्रवर ने उनसे
विदा ली.
मैं हैरान था, आखिर एक अनुचित कार्य करते हुए गिरफ्तार हुए लड़कों के लिए
मित्रवर इतना परेशान क्यों हैं! क्या आग लगवाने में इनका हाथ था? क्या ये
आन्दोलन के सूत्रधार हैं? या आन-गाँव की फ्रिक में काजीजी दुवला रहे हैं? इसी
पसोपेश में था कि उन्होंने एक एस्प्रैसी-बार के बाहर गाड़ी पार्क कर दी. 'आओ एक
कप काफी लेंगे, कहते हुए वे उतर पड़े. मुझे भी उतरना ही पड़ा और उनके साथ खिंचता
हुआ बार के आखिरी कोने पर पड़ी खाली मेज पर जा बैठा.
अभी कॉफी सर्व नहीं हुई थी कि एकांत पाकर मैंने उनकी व्यस्तता का रहस्य जानने के
लिए पूछा, इस समूचे आन्दोलन के साथ आप कहाँ जुड़े हैं, जो अकस्मात् इतना व्यस्त
हो आए हैं?'
मित्रवर ऐसा चौंके, जैसे कह रहे हों, बड़े बुद्धू हो. देश के वास्तव को नहीं
पहचानते !' फिर सँभल कर बोले,भई,पकड़े गए लड़के सजातीय हैं, कुछ तो हमारे
गाँव-टोले के ही. फिर आन्दोलन में हमारा भी तो भविष्य है. सरकार ने हमारी
प्रगति के तो सब रास्ते ही बंद कर दिए हैं. उन्नति होगी तो शेयूल्ड कास्ट
की,नियुक्ति होगी तो शेयूल्ड कास्ट की. हम सवर्ण हिन्दू कहाँ जायँ?
मैंने प्रतिवाद किया, आप ऐसा क्यों सोचते हैं. युगों से पिछड़े अपने ही भाइयों
को प्रगति करते देखकर तो खुशी होनी चाहिए.
'उनकी प्रगति में हमें कहाँ आपत्ति हैं? पहले उनकी मानसिक और बौद्धिक तरक्की
होनी चाहिए, तब उनकी उच्चतर नियुक्तियाँ भी हमें अमान्य नहीं हैं. सरकार उस ओर
तो कोई ध्यान नहीं दे रही. क्या नियुक्तियाँ और उन्नतियाँ पाकर कोई अनधिकारी
पात्र सुयोग्य कहला सकेगा? आन्दोलन का लक्ष्य बस इतना ही है कि सरकार के कान में
इतना-भर डाला जा सके कि जातिगत आरक्षण कुण्ठा का कारण बन रहा है, आरक्षण आर्थिक
रूप से पिछड़े लोगों को मिलना चाहिए, और वह भी केवल नियुक्ति में, उन्नति में
नहीं. वहाँ योग्यता और कार्य-दक्षता को ही महत्व दिया जाना होगा. इससे देश का
निर्धन-वर्ग, वह किसी भी जाति, वर्ग या समुदाय का हो, दो जून की रोटी जुटा
पाएगा. सैकड़ो समस्याएँ सुलझ जायेंगी. भूखा व्यक्ति कोई भी पाप अपराध कर सकता
हैं. समाज और व्यवस्था को उससे मुक्ति मिलेगी. कल जो लड़के छूट कर आएँगे, उनसे
आपको मिलाऊँगा उन्हें दिशा देने वाली रानी से भी! अभी कॉफी पीजिए.
दो वर्ष पूर्व कुछ लड़को ने विश्वविद्यालय के विभिन्न विभागों में प्रवेश
प्राप्त किया था. रहने वाले भी वे बिहार के अलग-अलग जिलों और गाँवों के थे.
विश्वविद्यालय तक पहुँचने के लिए उन्होंने कितने पापड़ बेले थे, वे ही जानें.
हाँ, यहाँ के जलवायु में उन्हें अपने असुरक्षित भविष्य की गंध मिलने लगी थी.
हवाई किले बनाना तो मनुष्य का स्वभाव है, वे उससे अलग नहीं थे; किन्तु जबसे
यथार्थ का सामना हुआ था, तब से असन्तोष, क्षोभ और अन्यमनस्कता से भर गए थे.
कवियों ने जाने मोह-भंग किसे कहा हैं; उन्हें मोह था ही नहीं, भंग क्या हुआ
होगा? वे तो साधारण परिवारों के भारतीय संस्कारों में पले गैर-महत्त्वाकांक्षी
वालक थे. काल-सापेक्षता और समय के आघात मनुष्य की सहजता को निगल जाते हैं ओर
अवसरानुकूल कुटिलता उसमें जगने लगती हैं. नगरों और कस्बों के छोटे-छोटे
महाविद्यालयों से बी.ए. पास करते हुए उन्हें जीवन की कठोर वास्तविकता की कथा
किसी ने नहीं कहीं थी,किन्तु विश्वविद्यालय के विद्यार्थी परिद का चुनाव निकट
आते ही जैसे उन लड़को की काया पलट गई. दो-चार रैलियों के बाद ही उन्हें समझ आने
लगा था कि भारत का वर्तमान और भविष्य किस धरातल पर डूबता उतराता है.
बिहार स्वतन्त्र छात्रदल अधिक लोकप्रिय था. विश्वविद्यालय की केन्द्रीय
विद्यार्थी परिद के लिए उनका चुनाव घोषणा-पत्र प्रकाशित हुआ. समुचे प्रान्त
में एक रोमांच-सा महसूस किया गया. पहली बार किसी विद्यार्थी-दल ने
विश्वविद्यालय की पढ़ाई समाप्ति के बाद स्नातकों के भविष्य के सम्बन्ध में आवाज
उठाई थी. रैलियों में दल के नेताओं ने बड़े प्रभावी ढ़ग से अपने लक्ष्य को
प्रचारित किया और दल में शामिल होने के लिए विद्यार्थियों का आह्वान किया था.
परिणामत: दल की सदस्य-संख्या दिन-प्रतिदिन बढ़ने लगी और देखते ही देखते 'बिहार
स्वतन्त्र छात्रदल' की तूती बोलने लगी.
पड़ोस के गाँव का युवक चतुर्भुज जीवन में निर्धनता, भूख और मिथ्या दम्भ के साथ
संघर्ष करता हुआ किसी तरह विश्वविद्यालय तक पहुँचा था. अति निर्धन ब्राह्मण
परिवार में जन्म लेकर उसने संस्कार तो देखे थे, सत्कार नहीं देखा था. सत्कार के
नाम पर कठिन शीत ऋतु में गाँव-टोले के प्रत्येक व्यक्ति को ऊनी पोषाक में लिपटे
आते-जाते मलमल की एकमात्र धोती में ठुठुरते अर्द्धनग्न पुरोहित को
'पण्डिज्जी,पाँउ लागूँ' कहते सुना और देखा था. पण्डितजी हसरत-भरी निगाहों से
उन्हें देखते,आर्शीवचन कहते और अपने ब्राह्मण होने का दम्भ पालते थे. चतुर्भुज
कभी यह नहीं समझ पाया था कि क्या ब्राह्मण को अच्छे कपड़े,अच्छा भोजन और अच्छा
मकान निषिद्ध हैं! गाँव में सभी तो इन चीजों का उपयोग करते हैं, यहाँ तक कि कोरी
टोले का किरणचन्द्र भी पक्के घर में रहता और सर्दी-गर्मी की सुविधाओं को भोगता
है. अभिशप्त ब्राह्मणत्व को ढ़ोते हुए उसे विचित्र तो लगता था, विद्रोह की स्वर
भी अनेकध्रा उसके मन-मस्तिष्क में कौंधता था,किन्तु बेचारा संस्कारों का मारा!
किरण स्कूल में चतुर्भुज के साथ ही पढ़ता था. एकसाथ स्कूल जाते और आते थे.
पढाई में भी एक-दूसरे मे भी बढ़-चढ़कर परिणाम दिखाते वे दोनों स्कूल शिक्षा
समाप्त करके महाविद्यालय में गए थे. किरणचन्द्र को प्रवेश मिलने में तो कठिनाई
नहीं थी अच्छे अंक पाये थे उसने, किन्तु आर्थिक दृष्टि से भी कोई समस्या नही आई
थी. उसके लिए महाविद्यालय के सभी खर्च मुआफ थे. किरण के पिता साथ के कस्बे में
हैडमास्टर लगे थे. अच्छी पगार थी,खाते-पीते सज्जन थे. अभी गत वर्ष ही अपने से
पांच वरिष्ट व्यक्तियों को जातीय हथियार से पछाड़ कर सीधे हेडमास्टर बने थे. उनके
लिए किरण की शिक्षा का व्यय दे सकना कोई समस्या नही थी. दूसरी ओर दो जून भोजन
जुटाने में कठिनाई अनुभव करने वाले पण्डिज्जी अपने लड़के को कॉलेज भेजने की असमर्थता
में मुँह छिपाए पड़े थे. चतुर्भुज हठ ठाने था,कि कॉलेज में अवश्य जायगा. किरण जा
सकता है,वह क्यों नहीं ?
हार कर पण्डिज्जी गाँव के जमींदार की चौखट पर पहुँचे . चौधरी साहब, आप ही कुछ
सहायता करें. प्रवेश का डौल हो जाय तो कॉलेज वाले मासिक शुल्क से मुक्ति तो उसे
दे ही देंगे. टोले-भर में सर्वप्रथम रहा है.
'पर पण्तिज्जी,कॉलेज में क्या करेगा चतुर्भज! अपने साथ बिठाइए, कुछ धर्म-कर्म
अनुष्ठान-विधि आदि सिखा दीजिए. गाँव का भी भला होगा, परम्परा भी चलती रहेगी.
'उसकी जिद्द है, चौधरी साहब,कि वह भी पढ़-लिखकर कुछ बने और निर्धनता के घोंघा
खोल से निकलकर कहीं स्वतन्त्र जीवन जी सकें.
यों कहिए ना, दुनिया की हवा लग रही है. सच कह रहा था सुधेश! वह बी.डी ओ. की
लड़की रानी से बड़ा घुला-मिला रहता है. मैं मान ही नहीं पाया कि ब्राह्मण लड़का
और कोरी टोले की लड़की से घुलना-मिलना! जब वह ब्राह्मण-कर्म निभाने को तैयार
नहीं, तो कल सरकारी सुविधाओं के लालच में वह रानी से ब्याह भी रचा सकता है .
कर देगा गाँव का बँटाधार, हमारा मुँह काला करवाओगे उससे!
नही, चौधरी साहब, सुधेश को गलत-फहमी हुई होगी. चतुर्भुज के साथ तो उसकी गहरी
दोस्ती है. साथ का उठना,बैठना और पढ़ना; वह ऐसा नहीं कह सकता. फिर भला संस्कारी
ब्राह्मण और वह कोरी लड़की ... राम-राम ! आप क्या कह रहे हैं? वह उच्च शिक्षा
ग्रहण करना चाहता है, संस्कार-च्युत तो नहीं होना चाहता.
ठीक है पण्डिज्जी, आप को विश्वास नहीं,तो आपकी इच्छा ! मैं कॉलेज के अधिकारी से
कह दूँगा कि चतुर्भुज को तलब किया और सत्य की तह तक पहुँचने की कोशिश करने लगे.
बात कुछ विशेष नही थीं. कोरी टोले के बी.डी.ओ.की बेटी रानी चतुर्भुज और सुधेश के
साथ-साथ उसी स्कूल में पढ़ती थी. देखने में सुन्दर और अवस्था से आकर्षक, दोनों
मित्र मन उसके प्रति लड्डू फोड़ते थे. जाति का गुमान, परिवारों के संस्कार और
दम्भ दोनों में था, इसलिए रानी की ओर मनसा आकर्षित होकर भी कोई दूसरे को उठती
अंगुली को सहन करने के लिए तैयार न .
पाँच-सात दिन पूर्व एक घटना ऐसी घट गई थी, कि दोनों अपने को रानी के निकट आ गया
समझने लगे थे. सुधेश ने शायद इसी बात को इंगित करते हुए चतुर्भुज को मार्ग से
हटाने को बात बिगाड़ कर फैला दी थी स्कूल गाँव से पर्याप्त दूरी पर था. सब
छात्र-छात्राएंॅ पैदल ही स्कूल जाते और स्कूल से आते थे. उस दिन रानी की सखियाँ
पीछे रह गई थी,वह अकेली ही चली आ रही थी. दसवीं कक्षा की रानी गाँव में अपनी
सुन्दरता और आकर्षक शारीरिक गठन के लिए युवकों में चर्चा का विषय थी. किन्तु
गाँव का सम्बन्ध बड़ा नाजुक होता है. छिप-छिप कर उसका दीदार और उसकी चर्चा में
रस तो सब लेते थे, किन्तु छेड़खानी या शरारत करने का किसी में साहस न था 
