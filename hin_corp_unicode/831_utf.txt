<औङ्ङिचिअल् आन्ड् मेडिअ लन्गुअगेस्><ंअस्स् ंएडिअ><आनोन्><ढइल्य् नेत्स् -२><१९८५><झन्सट्ट><णेत् ढेल्हि><१><२१००><झन्सट्ट- ढइल्य् नेत्स्-२><घर्गि ंअहेस्ह्तरि>

भारत-रूस से मिग-२९ विमान लेगा.
नई दिल्ली, १३ जुलाई (वार्ता) भारत ने सोवियत संघ से अत्याधुनिक लड़ाकू मिग-२९
विमानों की खरीद के लिए सहमति, पत्र को अंतिम रूप दे दिया है. इससे इस तरह के
सैनिक विमान खरीदने वाला भारत पहला देश होंगा.
मिग-२९ विमानों के पूरी तरह तैयार दो स्क्वेड्रन सीधे खरीदे जाने तथा बाद में
हिंदुस्तान एअरोनाटिक्स लिमिटेड के कारखाने में इन्हें पुर्जें जोड़कर तैयार
करने का करार हो जाने की उम्मीद है.
एक उच्च स्तरीय रक्षा प्रतिनिधिमंडल अभी हाल इस सौदे के सहमति पत्र को अंतिम रूप
देने के लिए मास्को गया था. इसमें रक्षा मंत्रालय,वायु सेना और हिन्दुस्तान
एअरोनाटिकल लिमिटेड के बड़े अधिकारी शामिल थे.
इस खरीद के लिए अंतिम समझौते की बातचीत राजनयिक स्तर पर चल रही है लेकिन यह
मात्र औपचारिकता है.
सोवियत संघ ने इस तरह के विमान अभी तक वारसा संधि संगठन के किसी देश को भी नहीं
दिया है. पाकिस्तान को अमरीका से मिले एफ-१६ विमानों से इसे बेहतर बताया गया है.
विमान में दो शक्तिशाली इंजन लगे हुए हैं. इसमें हवा में मार करने वाले मिसाइल
लगे हुए हैं. ये मिसाइल दोनों पंखों के नीचे लगे हैं.
बडोदरा से मिले एक समाचार के अनुसार गंजीखाना पुलिस चौकी के निकट एक आटो रिक्सा
में आग लगाई गई. पुलिस ने बड़ोदरा के दूसरे गड़बड़ी वाले इलाकों में हिंसक भीड़
को तितर वितर करने के लिए रबड़ की गोलियां चलाई और ११ आंसू गैस के गोले छोड़े.
बड़ोदरा के नगर पुलिस थाना तथा बाड़ी थाने में कल कर्फ्यू में डेढ़ घंटे की ढील
दी जाएगी. यहां के पुलिस आयुक्त मनमोहन मेहता ने कहा कि बाड़ी इलाके सुबह आठ बजे
से नौ बजे तक और नगर पुलिस थाना क्षेत्र में साढ़े दस बजे से १२ बजे तक कर्फ्यू
में ढील दी जाएगी. यहां पर कल से अनिश्चित काल का कर्फ्यू लगा हुआ है. बड़ोदरा
दूध डेयरी ने कर्फ्यू में ढील के दौरान दूध बांटने का इंतजाम किया है.
एमएस विश्वविद्यालय ने कर्फ्यू को देखते हुए कल से शुरू होने वाली परीक्षाओं को
स्थगित कर दिया है. यह जानकारी विश्वविद्यालय के रजिस्ट्रार रणधीर कोठारी ने दी.
इस बीच कर्फ्यू से मुक्त इलाकों में आज १९ विवाह संपन्न हुए. दंपतियों को पुलिस
ने विशेष पास जारी किए थे.
मुख्यमंत्री अमरसिंह चौधरी ने हिंसा की घटनाओं की न्यायिक जांच की घोषणा के बाद
संवाददाताओं से बातचीत में आशा प्रकट की कि जो लोग न्यायिक जांच की मांग कर रहे
थे वे अब संतुष्ट हो जाएंगे और राज्य में शांति बहाल करने में सरकार की मदद
करेंगे.
गुजरात संवाद सम्मेलन के अध्यक्ष रामू पटेल ने पुलिस द्वारा कल 'गुजरात समाचार'
दैनिक प्रबंध संपादन और संवाददाताओं पर हमला की निंदा करते हुए संबंधित
अधिकारियों के विरुद्ध कार्रवाई करने की मांग की है. उन्होंने एक व्यक्तव्य में
कहा कि समूचे समाचार पत्र जगत को ऐसी आक्रमाक कार्रवाइयों की एक स्वर से निंदा
करनी चाहिए.
अहमदाबाद की हालत का मुआइना करने आ रहे केंद्रीय आंतरिक सुरक्षा राज्य मंत्री पी
चिदंबरम मुख्यमंत्री अमर सिंह चौधरी से कल बातचीत की संभावना है.
बाद में इन खोखों को नियमित करने के लिए प्रायोजित भागदौड़ शुरू हुई. १९७७ तक जो
खोखे लगे थे, उन्हें जनता पार्टी सरकार ने पत्रांक जे-१३०३७/११३/७४/ यू डी/११ बी,
दिनांक १६ फरवरी १९७७ के जरिए नियमित कर दिया था.
प्रभावशाली लोगों ने पश्चिम क्षेत्र के हाउस टैक्स कागजातों में हेराफेरी कराकर
यह दर्ज कराया कि वे १९७४ से ही यहां हैं. पर किसी कारण से जनता पार्टी सरकार
उनके प्लाट पर अधिकार को नियमित नहीं कर सकी.
फाइलों की तेज दौड़ होने लगी. इसी आधार पर नगर नियोजन विभाग ने कब्जा नियमित करने
के लिए २२ जनवरी १९८३ को फाइल डी डी ए उपाध्यक्ष हरीश खन्ना के पास भेजी.
क्योंकि मास्टर प्लान में घोषित उद्देश्य से हटकर जमीन देने के लिए नगर निगम को
डी डी ए से इजाजत लेनी थी. बाग-बगीचे की जमीन को रिहायशी इलाके मे बदलने की
मंजूरी डीडीए की तकनीकी समिति ने तुरंत दे दी. समिति की बैठक में अध्यक्षता हरीश
खन्ना ने की. इस बैठक के ४८ घंटे के भीतर ही दिल्ली नगर निगम की स्थाई समिति ने
सौदे पर मोहर मार दी. क्योंकि, उस समय निर्वाचित नगर निगम नहीं था. निगम के
चुनाव फरवरी में होने थे. चुनाव प्रचार तेजी में था. देरी होने पर निर्वाचित नगर
निगम का सौदा खटाई में भी पड़ सकता था.
ये सात प्लाट रिंग रोड पर कामर्शियल सेंटर के ठीक सामने हैं. जनता पार्टी सरकार
ने जो हवाई सर्वे से फोटो खीचें थे, उसमें भी संबंधित प्लाटों पर बाग-बगीचे
साफ-साफ दिखते हैं. आरोप है कि इस सौदे में करीब ८० लाख रुपये का 'लेनदेन'
हुआ. राज्यपाल यह सब जानकर भी चुप है.
बलवीर, अजीत हत्याकांड: मुठभेड़ के सबूत नहीं मिलते
जालंधर १३ जुलाई. आतंकवादी बलबीर सिंह के साथ १ जुलाई को हुई व्यक्तिगत,
'मुठभेड़' में उसके मारे जाने के बारे में पुलिस जो बातें कहती हैं, वह सबूतों
से पुष्ट नहीं होती. इस कथित मुठभेड़ में उसका साथी अजीतसिंह घायल हुआ. उसे भी
अस्पताल पहुंचाने में काफी लापरवाही बरती गई और वह मारा गया. होशियार पुर जिले
के रायपुर गांव के बलबीर सिंह को पुलिस बहुत तेजी से तलाश रही थी. मनबीर सिंह
'चहेरू' उर्फ हरिसिंह के नेतृत्व वाले भूमिगत संगठन 'खालिस्तान कमांडो फोर्स' का
वह जनरल था. अजीत पाल इसी फोर्स का बिग्रेडियर था. लेकिन इस बात के पक्के सबूत
हैं कि उन्हें मारने में सुरक्षा बलों के सारे कायदे कानून ताक पर रख दिए थे.
१ जुलाई को ही पंजाब कौंमी एकता कमेटी के अध्यक्ष बी के खुल्लर पर हमला हुआ था.
दो हमलावरों में एक अजीतपाल भी था और पूरी योजना बलबीर ने बनाई थी. हमले में एक
राहगीर मारा गया और बी के खुल्लर के दोनों अंगरक्षक घायल हो गए. हमला करके आए
लोगों के साथ बलबीर भी शामिल हो गया और वे लोग थोड़ी दूर के एक घर में घुस गए.
यहीं से पुलिस ने बलबीर और अजीतपाल को पकड़ा. एक और आदमी भी पकड़ा गया था पर आज
तक पुलिस ने उसका कोई अता पता नहीं बताया है.
बलबीर और अजीतपाल की गिरफ्तारी से चश्मदीदों के अनुसार इन दोनों के उस घर में
छुपने और करीब नौ बजे उनके पकड़े जाने के बीच उन लोगों ने छह बार गोली चलने की
आवाज सुनी. जबकि पुलिस उन दोनों को पकड़ कर ले जा रही थी तो बलबीर के शरीर पर
गोली लगने का कोई निशान नहीं था. अजीत पाल के बाएं कंधे और एक पैर से जरूर खून
बह रहा था.
एक प्रेस फोटोग्राफर समेत अनेक लोगों ने इन दोनों को साढ़े दस बजे थाने के सामने
पुलिस गाड़ी के बाहर बैठे देखा था. एक पुलिस अधिकारी ने फोटोग्राफर को फोटो नहीं
खीचने दिया. इसके बाद इन दोनो को गाड़ी पर बैठाकर कहीं ले जाया गया.
दोपहर करीब साढ़े बारह बजे उन्हें अस्पताल ले जाया गया. बलबीर की लाश ही लाई गई
जिसे तुरंत पोस्टमार्टम के लिए भेजा गया.
मजेदार बात यह है कि रेडियो पर आने वाले तीसरे पहर के समाचारों में कहा गया कि
दोनों मारे गए हैं. शाम को एक अधिकारी ने पत्रकारों को बताया कि सिर्फ एक ही
आतंकवादी मारा गया है. दूसरा घायल है और उसकी हालत खराब है. गलती से दोनों के
मरने की सूचना रेडियो ने दे दी है.
डा. बीएस परमार के नेतृत्व में डाक्टरों ने बलबीर की लाश का पोस्टमार्टम किया था.
पोस्टमार्टम रिपोर्ट में उसके शरीर पर बन्दूक की गोली के दस निशान बताए गए हैं. यह
बताया गया है कि एक गोली उसकी गर्दन के पास से अंदर नीचे की ओर आई है. इसने उसके
फेफड़े और दिल की धमनियों को बर्बाद कर दिया. रिपोर्ट में गोलियों के निशान के
पास की चमड़ी पर काले धब्बे पड़ने और बाल झुलसने का भी जिक्र है.
डाक्टरों का कहना है कि चमड़ी पर काले निशान आना और बालों का झुलसना बताता है कि
गोली एक दम पास से मारी गई है.
पोस्टमार्टम दो जुलाई को साढ़े बारह बजे दिन में हुआ और यह बताया गया कि मौत करीब
२४ घंटे पहले हुई थी. इस हिसाब से बलबीर की मौत पहली जुलाई को दोपहर में हुई होनी
चाहिए पर पुलिस मुठभेड़ का समय नौ बजे बताती है.
उधर गंभीर रूप से घायल अजीतपाल को लेकर अस्पताल में भी बड़ा नाटक हुआ. अस्पताल
के अधिकारियों ने जिला प्रशासन को खबर भेजी की अजीतपाल बयान दर्ज कराना चाहता
है. किसी अधिकारी को भेजकर बयान ले लिया जाए.
लेकिन अस्पताल में उसे दाखिल करते समय (१.२० बजे) लिखा गया है कि वह बयान देने
की स्थिति में नहीं है. जब कार्यकारी मजिस्ट्रेट बयान लेने पहुंचे तब उन्हें
बताया गया कि अतिरिक्त उपायुक्त उनसे मिलना चाहते हैं. उपायुक्त से मिलने गए
मजिस्ट्रेट साहब फिर वापस नहीं आए. बयान नहीं लिया जा सका.
अजीतपाल को अमृतसर मेडिकल कालेज अस्पताल पहुंचाने में भी पुलिस ने काफी देर
लगाई. सिविल अस्पताल के अधिकारियों ने साढ़े चार बजे उसे मेडिकल कालेज अस्पताल
ले जाने की सिफारिश की थी.
साढ़े छह बजे तक जब उसे ले जाने की व्यवस्था नहीं की गई तो अस्पताल के
अधिकारियों ने अपने रजिस्टर में स्पष्ट लिखा है कि देरी की वजह से होने वाली
मुश्किलों की जिम्मेवारी पुलिस की है. रात आठ बजकर पांच मिनट पर फिर अस्पताल के
अधिकारी ने अपनी फाइल पर लिखा है, 'अतिरिक्त उपायुक्त को टोलीफोन से खबर की जा चुकी
है. उनसे मरीज को अमृतसर ले जाने की व्यवस्था करने को कहा गया है.
रात साढ़े १० बजे एंबुलेंस आई. पर तब तक न तो कोई पुलिस जवान और न ही कोई चतुर्थ
श्रेणी कर्मचारी अजीतपाल के साथ अमृतसर जाने को तैयार था. इस कारण और गड़बड़ हुई
और देरी होती गई. और फिर उसे अमृतसर ले जाने की जरूरत ही नहीं रह गई क्योंकि
४०.४४ पर उसने एंबुलेंस में ही दम तोड़ दिया.
अजीतपाल के पोस्टमार्टम से पता चला कि जिन दो गोलियों ने उसकी जान ली वे दोनों आधे
सेंटीमीटर की दूरी पर उसके सीने में धंसीं थीं. पहली गोली ने ०.७५ सेंमी और दूसरे
ने एक सेंमी चौड़ा छेद कर दिया था.
दोनों मृतकों के घर वाले कह रहे हैं कि पिटाई के कारण उनकी उनगलियां काली हो गई
थीं. पर डाक्टरों का कहना है कि उंगलियों के निशान लेने के लिए यह कालिख
लगाई गई थी.
देवीगढ से १५ किलोमीटर दूर अक्टूबर १९८४ में इंदिरा गांधी द्वारा रखे गए स्टेपल
फाइबर कारखाने की नींव के पत्थर का प्लास्टर उड़ गया है. स्वराजपाल और मध्य
प्रदेश उद्योग निगम की साझेदारी में बनने वाले इस कारखाने के शिलान्यास के वक्त कहा गया
था कि इसमें आस पास के गांवों के आदिवासियों को रोजगार के अवसर मिलेंगे. पर अब
मध्य प्रदेश उद्योग निगम के नए अध्यक्ष मानक अग्रवाल इस तरह का एक बोर्ड तथा
शिलान्यास पत्थर पर लगवा ही सकते हैं कि "आदिवासी अब यहां के किसी रोजगार की
उम्मीद न करें."
स्टेट बैंक के अधिकारी भी पिछले एक साल से गांव में नहीं पहुंचे. वे
प्रधानमंत्री की यात्रा के एक हफ्ते पहले जरूर गांव पहुंचे थे. भोपाल के बैंक के
अफसरों ने गांव पहुंच कर याद दिलाया था कि १९७७ में उनको बैंक ने यह गांव गोद
लिया था. ड्यूटी पर मौजूद बीडीओ श्रीवास्तव ने उन्हें खाली हाथ लौटा दिया था. इस
पर स्टेट बैंक वाले ऐसे लौटे कि आज तक वापस नहीं आए.
देवीगढ़ के बाद प्रधानमंत्री झाबुआ के दूसरे छोर पर बसे ध्याना गांव भी गए थे.
पत्रकारों को जरूरी सुविधाएं मिलनी चाहिए- वीरबहादुर-
इलाहाबाद, १३ जुलाई (वार्ता). उत्तर प्रदेश के मुख्यमंत्री वीरबहादुर सिंह ने
कहा है कि प्रदेश के विभिन्न समाचार पत्रों के पत्रकार व गैर पत्रकार
कर्मचारियों को केन्द्र द्वारा घोषित अंतरिम राहत दिलाने का पूरा प्रयास किया
जाएगा.
उन्होंने कहा कि पत्रकारों को सभी आवश्यक सुविधाएं मिलनी चाहिएं क्योंकि इनके
अभाव में कार्यक्षमता घटती है.
श्री सिंह आज शाम यहां इलाहाबाद श्रमजीवी पत्रकार संघ के मंडलीय अधिवेशन को
संबोधित कर रहे थे. उन्होंने पत्रकारों को आह्वान किया कि वे निर्भीक होकर समाज
की सही स्थिति जनता से सामने लाएं.
बिल्ला के .साथ रेशम सिंह को मारने के पुलिस दावे का खंडन-
वरयाल (अमृतसर),१३ जुलाई (जनसत्ता). पिछली ४ जुलाई को खतरनाक आंतकवादी दलबीर
सिंह 'बिल्ला' के साथ पुलिस मुठभेड़ में मारा गया रेशम सिंह असम में इसी जिले के
अजनाला तहसील के कमालपुरा गांव का निवासी हरीसिंह था.
दोनों मृतकों का 'भोग' आज यहां हुआ. इसी में पुलिस के इस दावे का भी खंडन हुआ कि
बिल्ला के साथ मरने वाला रेशम सिंह था. भोग में संयुक्त अकाली दल के संयोजक
जोगिंदर सिंह और खदूर साहिब गुरद्वारे के इंचार्ज उत्तम सिंह भी आए थे. 'भोग'
में बादल गुट के नेताओं को भी शामिल होना था लेकिन वे नहीं आ सके. 'भोग' के वक्त
गांव पर सुरक्षा बलों का घेरा पड़ा हुआ था. भोग में आने वाले हर व्यक्ति की
तलाशी ली गई. कच्ची सड़कें तक सील कर दी गई थीं. वरिष्ठ पुलिस अफसरों का कहना था
कि उन्हें कुछ ऐसे लोगों के आने का अनुमान था जिसकी पुलिस तलाश कर रही है. कई
चौकियों पर पुलिस ने पूछताछ के लिए लोगों को रोका.
अमृतसर की मालूवार नामक जगह पर यह मुठभेड़ हुई थी. बिल्ला गुरदासपुर जेल से कुछ
माह पहले ही भाग चुका था. हरीसिंह के बारे में पुलिस को कोई जानकारी नहीं है.
जिस रेशम के नाम पर चिप्पी पुलिस ने हरीसिंह की लाश पर लगाया था वह जेल से तीन
अपराधियों में से एक था. भागते समय उसके कंधे में गोली लगी थी.
रेशमसिंह के घरवालों ने हरीसिंह की लाश बिना किसी आपत्ति के स्वीकार कर ली और
रेशम सिंह के रूप में ही जुलाई को लालूगुमान गांव में उसका अंतिम संस्कार कर
दिया. बाद में उसकी अस्थियां कमालपुरा ले जाई गई जहां मरने के बाद के बाकी
संस्कार हुए. हरीसिंह पिछले कुछ महीनों से बिल्ला का साथी बन गया था. सूत्रों का
कहना है कि वह बिल्ला के हाथ में हुई हिंसक वारदातों में मददगार था.
बाबा जोगिंदर सिंह ने हरी सिंह की मां कांस और बिल्ला के पिता सारदूल सिंह को
'सरोपा' और एक-एक हजार रु. भेट किया. जोगिंदर सिंह ने अपने आग उगलते भाषण में
दोनों 'शहरों' के कामों को उचित ठहराया और उनकी तुलना सिख इतिहास के दो
रणबांकुरों सुखासिंह और एहताब सिंह से की जिन्होंने एक मुगल सूबेदार का सिर काट
लिया था.
'भोग का आयोजन ठीक उस जगह किया गया था जहां सिखों के सम्माननीय शहीद बाबा दीप
सिंह के साथी बाबा शौर सिंह का अंतिम संस्कार हुआ था. ठीक इसी जगह बिल्ला का
अंतिम संस्कार भी किया गया है. आयोजन में आसपास के गांवों से ३ हजार लोग आ गये
थे. ध्यान रहे कि बलबीर सिंह नामक कुख्यात आतंकवादी के होशियारपुर जिले में १०
जुलाई को हुए भोग में ५ हजार लोग आए थे.
श्रीलंका महाजन पार्टी तमिल बहुल इलाकों में शांति कायम करेगी
नई दिल्ली, १३ जुलाई (भाषा) श्रीलंका की महाजन पार्टी के नेता विजय कुमार तुंगा
ने आज यहां कहा कि उसका दल तमिल बहुल इलाकों में लड़ाई रोकने के लिए प्रयास
करेगा.
श्री कुमातुंगा ने कल जी पार्थसारथी और एपी वेंकटेश्वरन से बातचीत की थी. आज
उन्होंने अन्य सरकारी अधिकारियों से बातचीत का सिलसिला जारी रखा. उन्होंने कहा
कि वे कोलंबों में मंगलवार को होने वाले राजनीतिक दलों के सम्मेलन में ताजा
प्रस्तावों को महत्व देंगे. श्रीलंका में सिंहली और तमिल दोनों ही इस समस्या के
तुरंत हल के इच्छुक हैं और शांति चाहते हैं.
उन्होंने कहा कि यदि तमिल और मुसलमान साथ-साथ नहीं रह सकते तो पूर्वी प्रांत में
नए शहर बनाए जा सकते हैं.
