<शोचिअल् श्चिएन्चे><ञोल्क् लोरे><श्ह्रि श्हरन्><ः. फ्. खि बोड्ह् खट्हयेन्><१९९०><फन्डुलिपि फ्रकस्हन्><ढेल्हि><१० टो १८><२३००><श्ह्रिस्हरन् - ः.फ्. खि बोड्ह् खट्हयेन्>

जहाँ चाह वहाँ राह
हिमाचल के किसी पहाड़ी गाँव में एक लड़का रहता था. उसका नाम किशनसिंह था.
किशनसिंह के परिवार में उसकी माँ पारो और छोटा भाई बिशनसिंह था. उसके
पिता नदी में डूबकर मर चुके थे.
किशनसिंह के पास दो खेत थे. वह मेहनत से छोटे से परिवार के लिए उन खेतों
में अनाज पैदा कर लेता था. उनके दिन आराम से कट रहे थे.
एक दिन किशनसिंह अपने खेतों में हल चला रहा था. सहसा धूप हल्की पड़ने
लगी. उसने सिर उठाकर आकाश की ओर देखा, वहाँ धूल की मोटी परत छाने लग गई
थी.
आकाश का ढंग बदलते देख किशनसिंह समझ गया कि जोरों की आँधी आने वाली है.
उसने झट बैलों की जोड़ी को हल से खोला और घर की ओर चल पड़ा. उसके घर
पहुँचते-पहुंॅचते आँधी जोर पकड़ने लगी. उसने अपनी माँ पारो की मदद से
बैलों की जोड़ी को पशुओं के बाड़े में बंद किया. फिर माँ और भाई बिशनसिंह
के साथ घर के भीतर जाकर द्वार बंद कर लिया.
अगले दिन मौसम था. किशनसिंह घर से बाहर निकला. पहले दिन का भयानक अंधड़
बहुत कुछ तहस-नहस कर गया था. वृक्षों की शाखाएँ टूटकर गिरने से धरती फट
गई थी. कितने ही वृक्ष जड़ से उखड़ गए थे. कुछ घरों की छतें नदी किनारे
पड़ी थीं.
अपने खेतों के सामने पहुँचकर किशनसिंह हैरान रह गया. उसके खेत भारी
पत्थरों से भरे पड़े थे. ऐसी दशा में खेतों में हल चलाना असम्भव था.
पत्थर भी इतने भारी कि पाँच-सात आदमी मिलकर ताकत लगाते तो भी न हिलते.
बेचारा किशनसिंह गाँव भर में घूम-घूमकर लोगों से मदद की प्रार्थना करता
रहा, पर कोई खास मदद नहीं मिल सकी.
आखिर हारकर परिवार का पेट पालने के लिए किशनसिंह को जमींदार के यहाँ
मजदूरी करने जाना पड़ा. उसके साथ माँ पारो और भाई बिशनसिंह भी जाया करते
थे. इस तरह यह छोटा-सा परिवार जमींदार के खेतों में काम करने लगा. ये
तीनों सूरज निकलने पर खेतों में पहुँच जाते और उसके डूबने पर ही घर लौटते
थे. इतनी मेहनत करने पर भी ये जमींदार को सन्तुष्ट नहीं कर सके. वह
ज़रा-ज़रा-सी बात को लेकर आपे से बाहर हो जाता था और जो मुँह में आता
वहीं बकने लग जाता. जमींदार के इस व्यवहार को जैसे-तैसे किशनसिंह तो सह
लेता मगर जब वह माँ पारो या छोटे भाई बिशनसिंह के साथ बदतमीजी से पेश
आता, तो उसे बड़ी तकलीफ होती थी.
एक दिन जमींदार ने उसके छोटे भाई बिशनसिंह को आलू खोदने लगा दिया. उस
बेचारे ने आलू निकालने में बहुत मेहनत की पर कुछ आलू खराब हो गए. यह देख,
जमींदार का पारा सातवें आसमान पर चढ़ गया. उसने बिशनसिंह को मारा और
गालियाँ दीं. साथ ही उसे दोपहर को खाने को भी कुछ नहीं दिया.
उस दिन किशनसिंह बहुत उदास रहा. उससे भी कुछ खाया-पीया नहीं गया. काफी
दिनों के बाद आज उसे अपने खेतों की याद आई थी. और दिन की भाँति जमींदार
के काम पर से वे घर लौट आए. माँ पारो ने खाना पकाया. तीनों ने एक साथ
खाना खाया. बिस्तर पर लेटे हुए भी किशनसिंह की आँखों से नींद गायब थी. अब
भी वह किसी सोच में डूबा हुआ था. उसे चुप देख पारो ने पूछा--`क्या सोच
रहा है किशन?'
`कुछ नहीं, माँ.' किशनसिंह ने कहा.
`आज से पहले ऐसी उदासी तेरे चेहरे पर कभी नहीं देखी बेटा.' पारो ने
किशनसिंह के सिर पर हाथ फेरते हुए कहा,`मुझे तो बता.'
`कितनी विचित्र है यह दुनिया, माँ?' किशनसिंह ने ठंडी साँस भरते हुए
कहा--`इस दुनिया का सबसे बड़ा दु:ख है गुलामी.'
`तुम ठीक कहते हो, बेटा, `पारो ने किशनसिंह की हाँ में हाँ मिलाई. `माँ!
इन दिनों हम ऐसा ही दु:ख भरा जीवन जी रहे हैं.' किशनसिंह से कहा--`अगर हम
दिल से कोशिश करें तो इस दु:ख का अंत हो सकता है.'
`वह कैसे बेटा? पारो ने पूछा.
`अपने सुख को वापस लाने के लिए, हम सब कुछ करने के लिए तैयार हैं भय्या.'
बिशनसिंह उत्साह में भर कर बोला.
`सच, विशना! फिर तो हमारे खोये खेत फिर मिल जाएँगे.' किशनसिंह ने खुश
होकर कहा--`हम सब मिलकर रोज़ रात में अपने खेतों में पड़े भारी पत्थरों
को छैनी-हथौड़े से तोड़-तोड़ टुकड़े बनाएँगे. फिर इन टुकड़ों को नदी में
फेंक देंगे.' `यह काम आज से ही शुरू करो, बेटा! पारो ने कहा.
दोनों भाइयों ने माँ की बात मान ली. तीनों ने उसी रात से काम शुरू कर
दिया. किशनसिंह बड़े पत्थर पर संडसी के सहारे छैनी जमाता और हथौड़े से
भरपूर चोट मारता और चटाक् से पत्थर का टुकड़ा टूटकर अलग हो जाता. उसे
पारो टोकरी में डालती जाती. उसके भरते ही उठाकर नदी में बिशनसिंह फैक
आता. इस तरह चार-पाँच रात को मेहनत से एक बड़ा पत्थर खत्म हो जाता.
धीरे-धीरे पारो और उसके दोनों बेटों को यह काम करते हुए चार-पाँच मास बीत
गए. इस बीच सारे गाँव में इस बात की चर्चा होने लग गई. पीठ पीछे गाँव
वाले इनका खूब मज़ाक उड़ाते. किन्तु ये ध्यान नहीं देते. दिन में वे
जमींदार के खेतों में काम करते. रात में जितनी देर मन करता, अपने खेत के
पत्थर साफ़ करते. कड़ी मेहनत से वे बुरी तरह थक जाते, पर फिर भी उत्साह
कम न होता.
ऐसी ही एक चाँदनी रात में किशनसिंह अपनी माँ पारो और भाई बिशनसिंह के साथ
खेत में काम कर रहा था. तभी उसे अपने पीछे रात के सन्नाटे में कुछ लोगों
के हँसने-खिलखिलाने की आवाजें सुनाई पड़ीं. उसने मुड़कर देखा, उसके ही
गाँव के निठल्ले लोग वहाँ खड़े थे.
किशनसिंह को अपनी ओर देखने पर, उन लोगों में से एक बोला--`अरे, यह क्या
कर रहा हैं?
इस बीच किशनसिंह पत्थर नदी में फेंककर वापस आ गया था और भाई के पास खड़ा
बातचीत सुन रहा था.
किशनसिंह ने अपने छोटे भाई को समझाते हुए कहा--`बिशन, तुम यहाँ खड़े होकर
समय बर्वाद न करो.'
बिशनसिंह ने खाली टोकरी माँ के पास रख दी और भरी टोकरी सिर पर उठाकर नदी
की ओर बढ़ गया. उसके जाने पर किशनसिंह उन निठल्ले लोगों से बोला--`अभी हम
अपने खेत से पत्थर हटाने वाले सिर्फ तीन हैं. हमारी काम करने की ताकत भी
कम है. इसलिए तुम्हें हमारा लक्ष्य असम्भव दिख रहा है; लेकिन भविष्य में
हमारी संख्या बढ़ेगी. हम दोनों की पत्नियों के आ जाने से काम करने वाले
ज्यादा हो जाएँगे. इस तरह पत्थरों से टक्कर लेने बढ़ते रहेंगे. और बेचारे
पत्थर एक-एक करके कम होते जाएँगे. अन्त में जीत हमारी ही होगी.'
किशनसिंह ने देखा, उसकी बातों के साथ ही उन लोगों की हँसी-मसखरी बंद हो
चुकी थी. अब वे आँखे फाड़-फाड़कर उसे देखे जा रहे थे. उत्साहित होकर
किशनसिंह फिर बोला--`देखो, इस थोड़े वक्त की मेहनत से हमने आलू बोने भर
की जगह तो साफ़ कर ली है. क्या अब भी तुम सोचते हो, हमें अपने खेत वापस
नहीं मिलेंगे?'
किशनसिंह की बातें उन पर जादू करती जा रही थी. कुछ क्षण बाद उन लोगों में
से एक अंधेड़ व्यक्ति आगे बढ़ा और उसने किशनसिंह को गले से लगा लिया,
बोला-- `बेटा, जहाँ चाह वहाँ राह निकलते देर नहीं लगती. तुम्हें खेत वापस
मिलकर ही रहेंगे. हम सब तुम्हारे साथ हैं.'
इतना कहकर वह अधेड़ व्यक्ति किशनसिंह का हाथ बँटाने लगा. उसकी देखा-~देखी
सब लोग किशनसिंह के साथ पत्थर तोड़ने लगे. फिर तो एक महीने में ही खेतों
से सारे पत्थर ग़ायब हो गए. उसे ज़मींदार की गुलामी से मुक्ति मिल गई.
त्रिया चिरत्तर
एक था राजा. उसके राजमहल में एक नाई अक्सर आता-जाता था. वह नाई ही रोज़
राजा की हज़ामत बनाया करता था. वह नाई बड़बोला भी था. हज़ामत बनाते हुए
वह राजा को इधर-उधर की बातें भी सुनाया करता था. उसकी इस आदत से राजा के
मंत्री नाखुश थे. मगर उसे किसी की परवाह नहीं थी.
उस नाई की पत्नी अपूर्व सुन्दरी थी. नाई उसे राजा की दृष्टि से बचाकर
रखता था. एक बार मेले में मुख्यमंत्री ने नाइन को देख लिया. वह उसके
सौंन्दर्य का निहारता रह गया. अगले दिन जब नाई राजा की हज़ामत बनाकर चला
गया तो मुख्यमंत्री पहुँच गया. राजा ने उसे देखकर पूछा--`कैसे आये,
मुख्य-~मंत्री?'
`महाराज, मेले का हालचाल सुनाने.' मुख्यमंत्री ने कहा.
`तो क्या देखा?' राजा ने हँसकर पूछा.
`महाराज! स्त्रियांॅ तो बहुत देखीं हैं लेकिन `नैण' पर तो आँख टिकायी नहीं
टिकती.' मुख्यमंत्री बोला.
`अच्छा!' राजा ने उत्सुकता से कहा.
`हाँ, महाराज! ऐसी सुन्दरी तो आपके प्रासाद में होनी चाहिए थी.' राजा की
उत्सुकता को भाँपते हुए मुख्यमंत्री ने कहा.
राजा तो पहले ही सामन्त वृत्ति का था. मुख्यमंत्री के कहने मात्र से ही
वह नारी के रूप-लावण्य पर मुग्ध हो गया और नैण को पाने के लिए वह लालायित
हो उठा, बोला--`मुख्यमंत्री! हम उसे पायें कैसे?'
मुख्यमंत्री को नाई को सबक सिखाने का मंत्र हाथ लग गया था. कुछ सोच-~कर
बोला-`महाराज! उसके लिए एक काम करना होगा.' `कौन-सा काम?' राजा ने बेंचैन
होते हुए कहा.
अब तीर निशाने पर बैठ चुका था. राजा नैण को पाने के लिए सब कुछ करने के
लिए तैयार हो गया था. मुख्यमंत्री इस अवसर को किसी कीमत पर खोना नहीं
चाहता था. बोला--`महाराज! नाई को कहीं बाहर भिजवा दीजिये.'
`तब!' राजा ने पूछा.
`नाई की गैरहाजिरी में नैण को फुसलाया जा सकता है, महाराज! मुख्य-~मंत्री
ने जबाब दिया.
बस, फिर क्या था? राजा ने फौरन अपना सेबक भेजकर नाई को बुलबाया. नाई
खुश-खुश राजा के सामने पहुँचकर बोला--`कैसे याद किया, अन्न-~दाता?'
`सुनो,' राजा ने कहा--`हमें `स्त्री-चाला' की जरूरत है, जहाँ कही से भी
सम्भव हो, जाकर फौरन ले आओ. तुम्हारी योग्यता और तुम्हारी वफादारी पर
हमें पूरा भरोसा है.'
नाई राजा के मुख से प्रशंसा के बोल सुनकर पहले तो फूला नहीं समाया. मगर
`स्त्री-चाला' किस बला का नाम है? उसे लाने के लिए देश की कौन-सी दिशा
में जाए? यह विचार उभरते ही उसके अंतर का हास पानी की काई की तरह फट गया.
उसके फटते ही मुख पर उदासी के बादल छा गये. वह उदास-~उदास-सा पहुँचा.
बिना खाये-पिये चारपाई पर लेट गया.
नाइन से पति की ऐसी दशा देखी नहीं गयी. वह चूल्हे पर से उठकर उसके पास
आयी, बोली--`क्या बात है? इतने घबराये हुए क्यों हो?'
`कुछ नहीं!' कहकर नाई ने पहले तो टालने का प्रयास किया. `कुछ क्यों नहीं?
न खाया न पिया.' नैण बोली-`राजा के पास से आकर उदास पड़े हो. क्या
कुछ...?
नाई ने नाइन की बात बीच में ही काटते हुए कहा--`अरी, पगली! महाराज को तो
मेरी वफादारी पर पूरा भरोसा है.'
`फिर चेहरे पर मुर्दनी छाने का कारण.' नैण प्रश्न किया.
`स्त्री-चाला.' नाई के मुख से निकला.
`स्त्री-चाला!' नैण ने दुहराया.
हाँ, भागवान! महाराज ने मुझे फौरन `स्त्री-चाला' लाने का आदेश दिया है.'
नाई बोला--`पर मैं उसके बारे में कुछ भी नहीं जानता. फिजूल की मुसीबत गले
पड़ गयी.'
कुछ क्षण नाइन के सोच में बीते. फिर आश्वस्त स्वर में बोला--`तुम तो
फिजूल में `स्त्री-चाला की फिक्र कर रहे हो. कल सवेरे राजा के पास जाओ और
कहो--`मैं `स्त्री-चाला' तो ले आऊँगा; किन्तु पहले मुझे चार करोड़ रुपये
दे दो.'
`सच, तुझे `स्त्री-चाला' का पता है.' नाई ने खुश होकर कहा.
`हाँ, हाँ, बस तुम चार करोड़ रुपये लेकर आओ.' नैण ने फिर आशा बँधाते हुए
कहा.
पत्नी से आश्वस्त होकर नाई के चेहरे पर से उदासी के बादल छँट गये. उसने
खूब पेट भरकर खाना खाया. रात भर सुखद सपना देखा.
अगले दिन पौ फटते ही नाई राजा के सामने था.
राजा ने उसे देखते ही कुपति मुद्रा में कहा--`तुम! स्त्री-चाला लाने के
लिए गये नहीं.'
`महाराज! यह अदना सेवक आपके आदेश को कैसे टाल सकता है?' नाई चाटुकारिता
के स्वर में बोला.
`तो फिर!' राजा ने प्रश्न किया.
`महाराज! काम कुछ टेढ़ा है.' नाई बोला--`इसके लिए चार करोड़ रुपये
चाहिए.'
राजा ने कोषाध्यक्ष को चार करोड़ रुपये नाई को देने के लिए कह दिया. फौरन
राजा की आज्ञा का पालन हुआ.
नाई चार करोड़ रुपये लेकर घर आ गया. नाइन ने रूपयों को सम्भालकर रख लिया
और अपने पति को छिपा दिया.
सूरज ढ़लने पर नैण सज-सँवर कर गाँव में घूमने लगी. राह में उसे चौकी-दार
मिला. वह बड़ी आत्मीयता से बोला-`प्रिये! तुम कहां जा रही हो?'
`मेरा पति राजा के लिए `स्त्री-चाला' लेने बाहर गया है. घर में मैं अकेली
हूँ और ऊपर से यह अमावस्या की रात, सो मैं परिचितों के यहाँ जा रही हूँ.'
नैण ने जबाब दिया.
`अरी, घर तो अपना ही अच्छा होता है. अँधेयारी रात से मत घबरा. रात को मैं
ही तुम्हारे घर आ जाऊँगा. फिर पहरेदार को छोड़ तुम क्यों दूसरी जगह जाती
हो?' चौकीदार बोला.
नैण ने मुस्कराकर अच्छा कहा और आगे चल दी.
आगे उसे गाँव का नम्बरदार मिला. नैण की चमक-दमक से उसकी भी देह पिघलने
लगी. बोला--`कहाँ चली बन-ठनकर?'
नैण ने मुस्कराकर कहा--`नम्बरदार मेरा पति राजा के लिए `स्त्री चाला'
लेने बाहर गया है. घर में मैं अकेली हूँ और ऊपर से अँधियारी रात सो मैं
आत्मीयों के घर जा रही हूँ.'
`अरी, सुन्दरी! तुमने बड़ी फिक्र करी. हमारे होते गाँव की बीर बानी को
कैसा डर?' नम्बरदार बोला--`अँधेरा घना होते ही मैं तुम्हारे घर आ
जाऊँगा.'
`अच्छा!' कह कर नैण फिर आगे बढ़ गयी.
अब नैण को मुख्यमंत्री, राजा और देवालय का पुजारी बारी-बारी मिलते चले
गये. इन तीनों के पूछने पर भी नैण ने वही कहा जो नम्बरदार और चौकी-~दार
से कहा था.
इन तीनों ने भी गहन अंधकार होते ही उसके घर पहुँचने की बात कही थी.
नैण इन तीनों से भी हाँ-हांॅ करती और मन ही मन मुस्कराती हुई अपने घर लौट
आयी.
घर पहुँचते ही नैण ने चूल्हा जलाया और उसमें दो लकड़ियाँ लगाकर पतीला
चढ़ा दिया. अँधेरा गहन होते ही सबसे पहले गुनगुनाता हुआ चौकीदार आया.
`पानी-बानी लोगे चौकीदारजी!' नैण ने चौकीदार को खटिया पर बिठाकर पूछा.
`जैसी तुम्हारी इच्छा.' चौकीदार ने प्रसन्न मुद्रा में कहा.
नैण पानी का लोटा भर ले आयी. चौकीदार पानी पीकर नैण का हाथ पकड़ने को ही
था कि नम्बरदार ने आवाज़ लगा दी. उसकी आवाज पहचानकर चौकीदार डर कर बोला--
ओ नैणी, मुझे बचा.'
नैण ने मुस्कराकर उसकी ओर देखा बोली--तेरे लिए तो कुछ करना होगा. ले यह
उल्टी घघरी पहन कर चक्की पर दाल पीसने बैठ जा.'
सोचने का वक्त नहीं था. नम्बरदार दरवाजे पर खड़ा द्वार खटखटा रहा था.
चौकीदार नैण के कहने के अनुसार उल्टी घघरी पहन कर चक्की पर दाल पीसने बैठ
गया.
उसके बैठते ही नैण ने द्वार खोला. मुस्करा कर नम्बरदार का स्वागत किया.
वह बेचारा आकर चारपाई पर बैठा ही था कि दरवाजे पर मुख्यमंत्री का स्वर
सुनायी दिया. उसे सुनते ही नम्बरदार के चेहरे का रंग उड़ गया. वह नैण से
बोला--`ओ, नैणी! मुझे बचा! मेरी इज्जत तो बस तेरे हाथ में है.'
नैण ने नम्बरदार का दिउट बनाया और उसके ऊपर तैल का बड़ा दिया रख दिया.
इसके बाद वह द्वार खोलकर मुख्यमंत्री को ले आयी. अभी बेचारा
मुख्य-~मंत्री आकर आँगन में खड़ा ही हुआ था कि द्वार पर राजा का स्वर
सुनायी पड़ा. उसे सुनते ही मुख्यमंत्री के पैरों के नीचे से जमीन खिसकती
नजर आयी.
