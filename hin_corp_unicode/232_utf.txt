<औङ्ङिचिअल् अन्ड् ंएडिअ ळन्गुअगेस्><आड्मिनिस्ट्रटिवे><आनोन्><आन्नुअल् फ्लन् ८६ - ८७ योज्न आयोग्><१९८७><ओज्न आयोग्><णेत् ढेल्हि><१ टो ३><३२००><आनोन् - आन्नुअल् फ्लन् ८६ - ८७  आयोग्>

वार्षिक योजना १९८६-८७ और वर्ष १९८५-८६ में कार्य निष्पादन की समीक्षा
वर्ष १९८६-८७ के लिए यह वार्षिक योजना उन्ही उद्देश्यों, नीतियों और
कार्यक्रमों के आधार पर तैयार की गई है जो सातवी पंचवर्षीय योजना में
निर्दिष्ट किए गए हैं. इसे तैयार करते समय वर्ष १९८५-८६ में
अर्थ-~व्यवस्था के परिणामों को ध्यान में रखा गया है. इस योजना का
उद्देश्य संतुलित संवृद्धि को प्रोत्साहन देने के साथ-साथ विशिष्ट
क्षेत्र आधारित और लाभान्मुख गरीबी कार्यक्रम के कार्यन्वयन पर बल देना
है जिसने समाज के कमजोर वर्ग के लोगों के लिए रोजगार और आमदनी के और अधिक
अवसर पैदा किए जा सकें. क्षमता का अधिक उत्तम रीति से उपयोग कर
उत्पादनशीलता में सुधार लाने संसाधनों के और अधिक कुशलतापूर्वक उपयोग
करने, टेक्नोलोजी को प्रगतिशील करने और परियोजनाओं का समय से पूरा किए
जाने पर भी बल दिया गया है. जो परियोजनाएं चालू है और लगभग पूरी होने
वाली है उनके साथ-साथ उन परियोजनाओं का अधिक प्राथमिकता दी गई जो
शीघ्रतापूर्वक पूरी की जा सकती हैं. इससे जो पूंजी लगी हुई है उससे लाभ
प्राप्त होने लगेंगे.
वर्ष १९८५-८६ में अर्थव्यवस्था को समीक्षा
वर्ष १९८५-८६ में सांतवी पंचवर्षीय योजना शुरू करने के साथ-साथ संवृद्धि
का विकास करने, गरीबी उन्मूलन कार्यक्रमों को पुष्ट करने और वित्तीय नीति
को नई दिशा देने के लिए नीति संबंधी कुछ मुख्य निर्णय लिए गए. इन
निर्णयों और विभिन्न क्षेत्रों में विकास कार्यक्रमों को दृढ़ता के साथ
कार्यान्वित करने के परिणामस्वरूप अर्थव्यवस्था में संवृद्धि की दर में
सुधार हुआ, सरकारी राजस्व में वृद्धि हुई और मुद्रा स्फीति की दर गिरी.
तथापि भुगतान संतुलन को स्थिति में सुधार के कोई संकेत नहीं मिले.
अनुकूल वर्षा नहीं होने के बावजूद अनुमान है कि वर्ष १९८४-८५ की अपेक्षा
वर्ष १९८५-८६ में कृषि उत्पादन अधिक रहेगा. आधारभूत सुविधाओं में भी
पर्याप्त वृद्धि की गई. रेल परिवहन में विशेष रूप से उल्लेखनीय सुधार
हुआ. औद्योगिक उत्पादन ६.२ प्रतिशत बढ़ा. अनुमान है कि वर्ष १९८४-८५ के
३.७ प्रतिशत को तुलना में सकल घरेलू उत्पाद में वास्तविक अर्थों में वर्ष
१९८५-८६ में ४.५ प्रतिशत से अधिक वृद्धि हुई.
केन्द्रीय और उत्तरी क्षेत्रों में वर्षा के देर से शुरू होने और अधिकांश
राज्यों में इसके एकसम नहीं रहने के कारण उन क्षेत्रों में जहां केवल
वर्षा के आधार पर ही खेती होती है, वर्ष १९८५-८६ में खरीफ की फसल पर असर
पड़ा लेकिन जहां सिचांई होती है. और जो क्षेत्र सूखाग्रस्त क्षेत्र में
नहीं पड़ते है वहां खेती अच्छी रही. कुल मिलाकर चावल की फसल अच्छी रही.
अनुमान है कि इसका उत्पादन ६३.७ मिलियन टन तक होगा. यह पिछले वर्ष के
१९८३-८४ के ६०.१ मिलियन टन से काफी अधिक होगा जब यह सब से अधिक हुआ था.
मोटे अनाज के बारे में केवल २६.७ मिलियन टन तक के उत्पादन का अनुमान है
जो प्राय: उन्हीं इलाकों में बोया जाता है जहां खेती वर्षा पर निर्भर
रहती है. इसका उत्पादन वर्ष १९८४-८५ में ३१.२ मिलियन टन तक हुआ था. इस
प्रकार इसके ४.५ मिलियन टन तक कम होने की संभावना है. सितम्बर-अक्टूबर
१९८५ में उत्तरी राज्यों में वर्षा होने के कारण रबी फसल के लिए भूमि में
पर्याप्त नमी रही. इससे कुल मिलाकर जाड़े का मौसम भी अच्छा रहा. अनुमान
है कि गेहूं अब २५ मिलियन हैक्टेयर से भी अधिक क्षेत्र में बोया जाने लगा
है और इसका उत्पादन वर्ष १९८४-८५ क ए ४४.२ मिलियन टन की अपेक्षा बढ़ कर
४७.२ मिलियन टन तक हो जाएगा. इसको सबसे ज्यादा उपज ४५.५ मिलियन टन वर्ष
१९८३-८४ में हुई थी. वर्ष १९८५-८६ में अनुमान है कि १५०.५ मिलियन टन तक
अनाज का कुल उत्पादन होगा जबकि वर्ष १९८५-८६ में १४६.२ मिलियन टन अनाज का
उत्पादन हुआ था. यदि अनाज उत्पादन के लक्ष्य को देखा जाए तो इसमें काफी
कमी रही है.
नकदी फसलों के क्षेत्र में अनुमान है कि वर्ष १९८५-८६ में जूट और मेस्ता
का अर्थात् १२.४ मिलियन गांठे उत्पादन होगा जो इससे पिछले वर्ष के
उत्पादन से ५५ प्रतिशत अधिक होगा. कपास और गन्ने के उत्पादन के बारे में
जो अनुमान लगाया गया है उससे पता चलता है कि यह उससे पिछले वर्ष की तुलना
में कुछ अधिक रहेगा. लेकिन तिलहन के उत्पादन के बारे में अनुमान है कि यह
४४.५ प्रतिशत कम था.
वर्ष १९८५-८६ में भी खेती की पेदावार और उत्पादन शीलता में वृद्धि के लिए
जोरदार प्रयास जारी रहे. वर्ष में २.२२ मिलियन हैक्टयेर अधिक भूमि में
सिंचाई के साधन उपलब्ध कराये गए तथा १.६९ मिलियन हैक्टेयर अधिक भूमि में
सिंचाई की गई. इस से वर्ष १९८५-८६ में ६१.६८ मिलियन हैक्टेयर भूमि में
सिंचाई होने लगी जबकि वर्ष १९८४-८५ में केवल ६०.२७ मिलियन हैक्टेयर भूमि
में ही सिंचाई होती थी. इसी प्रकार अनुकूल वर्षा नहीं होने के बावजूद
उर्वरकों को खपत वर्ष १९८४-८५ के ८.२१ मिलियन टन की अपेक्षा वर्ष १९८५-८६
में ९.०३ मिलियन टन हो गई अर्थात यह १० प्रतिशत बढ़ी. अधिक उपज देने वाली
किस्म की फसलें भी वर्ष १९८५-८६ में अधिक क्षेत्र अर्थात् ५५.१८ मिलियन
हैक्टेयर भूमि में बोई गई जब कि वर्ष १९८४-८५ में ये फसलें केवल ५२.६४
मिलियन हैक्टेयर क्षेत्र में बोई गई थी. इस प्रकार प्रमाणीगत क्षेत्र
१८.५ लाख किवंटल की अपेक्षा में ५५.० लाख किवंटल वितरित हुआ.
धान और गेहूं दोनों का अधिकतम उत्पादन होने और किसानों का लाभकारी कीमत
मिलने के कारण सरकार को पर्याप्त अनाज प्राप्त हुआ. धान के मामले में यह
मात्रा वर्ष १९८४-८५ के ९.९ मिलियन टन की अपेक्षा वर्ष १९८५-८६ में ९.६
मिलियन टन और गेहूं के मामले में वह मात्रा वर्ष १९८४-८५ के ९.३ मिलियन
टन की तुलना में ४०.४ मिलियन टन रही. गोदामों से भी सरकारी वितरण प्रणाली
के अधीन अधिक मात्रा में गेहूं का वितरण हुआ और राष्ट्रीय ग्रामीण रोजगार
कार्यक्रम व ग्रामीण भूमिहीन रोजगार गांरटी कार्यक्रम के लिए अधिक गेहूं
आंबटित किया गया. इसके अलावा समेकित जनजाति विकास ब्लाकों में अत्यधिक
सरकारी सहायता आधारित कीमतों पर अनाज के वितरण को एक स्कीम शुरू की गई.
कुल मिलाकर सरकारी क्षेत्र की एजैंसियों के पास वर्ष १९८५-८६ के अन्त तक
२१.२ मिलियन टन अनाज का भंडार रहा जितना वर्ष १९८४-८५ के अन्त में भी रहा
था लेकिन इन भंडारों में मिश्रित प्रकार के अनाज के भंडार में कुछ वृद्धि
हुई. इन भंडारों में चावल का अंश वर्ष १९८५-८६ में वर्ष १९८४-८५ की तुलना
में अधिक रहा.
गरीबी उन्मूलन कार्यक्रमों को सुदृढ़ बनाया गया और अधिक कारगर तरीके से
कार्यान्वित किया गया. समेंकित ग्रामीण विकास कार्यक्रम के अधीन अनुमान
है कि वर्ष १९८५-८६ में ३ मिलियन परिवारों को लाभ पहुंचेगा. राष्ट्रीय
ग्रामीण रोजगार कार्यक्रम और ग्रामीण भूमिहीन रोजगार गांरटी कार्यक्रम के
अधीन अनुमान है कि क्रमश: २८८.७ मिलियन श्रम दिवसों और २११.९ मिलियन श्रम
दिवसों के लिए लोगों के लिए रोजगार मिल जाएगा.
१.९ ऊर्जा और परिवहन के आधारभूत क्षेत्रकों के विकास पर पर्याप्त बल दिया
गया. खानों से कोयला उठाना बिजली के उत्पादन रेलों द्वारा यातायात किए
जाने वाले माल व बड़े पत्तनों पर माल के यातायात जैसी मदों में वृद्धि
पाई गई. वर्ष १९८५-८६ में कोयले का उत्पादन वर्ष १९८४-८५ के १४७.४ मिलियन
टन की अपेक्षा बढ़ कर १५४.२ मिलियन टन हो गया अर्थात इसमें ४.६ प्रतिशत
की वृद्धि हुई यह वृद्धि वर्ष १९८४-८५ की तुलना में कम है. यह मुख्यत:
खदानों पर अधिक मात्रा में कोयला जमा हो जाने के कारण खानों से कोयले के
कम खुदाई करने का निर्णय लेने के कारण हुआ. वर्ष १९८५-८६ में खानों से
कोयला ९.६ प्रतिशत अधिक ले जाया गया. कच्चे तेल का उत्पादन वर्ष १९८५-८६
में वर्ष १९८४-८५ के २९.० मिलियन टन की अपेक्षा ४.१ प्रतिशत बढ़ कर ३०.२
मिलियन टन हुआ. पैट्रोलियम से बने पदार्थों के उत्पादन में २०.७ प्रतिशत
की विशेष वृद्धि हुई. यह वर्ष १९८५-८६ में ४२.९ मिलियन टन हुआ जब कि
१९८४-८५ में ३५.६ मिलियन टन हुआ था. विद्युत उत्पादन यूनिटों में विद्युत
का वर्ष में उत्पादन ८.६ प्रतिशत बढ़ा. थर्मल पावर के उत्पादन में भी
४५.८ प्रतिशत की वृद्धि हुई लेकि न हाईडल पावर के उत्पादन में जलाशयों
में पानी कम रहने के कारण ५.३ प्रतिशत की कमी हुई. इस वर्ष ४२३३ मेगावाट
का उत्पादन करने के लिए अतिरिक्त यूनिटें लगाई गई और थर्मल पावर संयत्रों
की क्षमता वर्ष १९८४-८५ के ५०.१ प्रतिशत से बढ़कर वर्ष १९८५-८६ में ५२.४
प्रतिशत बढ़ गई.
१.१० रेलों के कार्य निष्पादन में उल्लेखनीय सुधार हुआ. माल के ढ़ोने से
रेलों की आय में ९.५ प्रतिशत की वृद्धि हुई जबकि इसी योजना अवधि में
संवृद्धि की औसत दर प्रतिवर्ष ४.१ प्रतिशत और वर्ष १९८४-८५ में २.७
प्रतिशत थी. यातायात में वृद्धि का मुख्य कारण क्षमता का और अच्छा उपयोग
होना था. इस के परिणामस्वरूप वर्ष १९८५-८६ में प्रति वेगन दिवस निबल टन
किलोमीटर में वर्ष १९८४-८५ के कार्य निष्पादन के संदर्भ में १२ प्रतिशत
की और वृद्धि हुई. माल का डिब्बा कितने समय में माल उतारने के बाद वापस
चला जाता है, यह भी रेलों की कुशलता का मापदंड है जिसे बैगन टर्न रांउड
टाइम कहते हैं, इस टर्न राउंड टाईम में ब्रांड गेज की लाइनों पर वर्ष
१९८४-८५ में १.५ प्रतिशत को कमी हुई थी. इसमें वर्ष १९८५-८६ में ५.६
प्रतिशत की ओर कमी हुई. यह तब भी अधिक अर्थात इसमे १२ दिन लगते थे. इस
प्रकार इसमें और भी सुधार होने की आशा है. बड़े पत्तनों पर माल के
यातायात में १२.५ प्रतिशत की वृद्धि हुई जबकि छठी योजना में वार्षिक औसत
संवृद्धि ६.५ प्रतिशत और वर्ष १९८४-८५ में ६.५ प्रतिशत हुई थी.
१.११ औद्योगिक विकास के लिए और अधिक उपयुक्त वातावरण प्रदान करने और
उद्योगों के आधुनिकीकरण को प्रोत्साहित करने, टेक्नोलोजी को उन्नत करने,
लागत को कम रखने व और अधिक प्रतियोगित के लिए उद्योग नीति को और अधिक
उदार तथा लांइसैंस देने की प्रक्रिया को सरल तथा युइतसंगत बनाया गया.
वर्ष १९८५-८६ में ८२ बल्कि औषधियों की ओर संबंधित औषधियों को लाइसेंस से
छूट जारी रखी गई. यह छूट एम. आर. टी. पी. और एफ. ई. आर. ए. कम्पनियों को
भी कुछ ऐसे उद्योगों के मामले में जारी रखी गई जो केन्द्र द्वारा घोषित
पिछड़े इलाकों में स्थापित हों. जो उद्योग लाइसेंस का सीमा में आते है.
ऐसे मामलों में उदार नीति की सुविधा अतिरिक्त उद्योगों को भी दी गई.
१९८५-८६ के अन्त तक इस सुविधा का लाभ उद्योगों के ८२ वर्गों को मिल रहा
था. अधिक क्षमता के लिए पुन: पृष्ठांकन की एक स्कीम भी शुरू की गई. एम.
आर. टी. पी. और एफ. ई. आर. ए. कम्पनियों से संबंधित प्रावधानों को और
उदार बताया गया जिससे ये अतिरिक्त उच्च प्राथमिकता वाले उद्योगों में
शामिल हो सके जो कुछ शर्तो पर आधारित था. एस. आर. टी. पी. और एफ. ई. आर.
ए. कम्पनियों की नियति के लिए जो दायित्व लगा हुआ था, उनसे उनके यूनिटों
के बारे में कुछ कमी की गई जो पिछड़े इलाकों से स्थापित है. कपड़ा और
चीनी उद्योगों की समस्याओं को ध्यान में रखते हुए कुछ नीति संबंधी विशेष
उपाय किए गए. ये उपाय इनका समुचित आधार विकास करने आवश्यकता को भी ध्यान
में रख कर किए गए. इलैक्ट्रानिक उद्योग के विकास के लिए एक अत्यन्त उदार
नीति अपनाई गई. इसके अलावा वर्ष १९८५-८६ के बजट में कुछ वित्तीय रियायतों
की भी घोषणा की गई. दिसम्बर १९८५ में एक दीर्घ कालीन वित्तीय नीति भी
घोषित की गई.
१.१२ हालांकि ऊपर जिन उपायों का उल्लेख किया गया है, उन का असर कुछ अवधि
तक रहेगा तथापि १९८५-८६ में जो परिणाम प्राप्त हुए है वे काफी
उत्साहवर्धक है. पूंजी बाजार काफी गरम रहा. वर्ष १९८५-८६ में कम्पनियों
द्वारा दो नए सहित ३६९५ करोड़ रु. के शेयर जारी किए गए जबकि वर्ष १९८४-८५
में केवल २००३ करोड़ रु. के शेयर जारी किए गए थे. इसी प्रकार वर्ष १९८५
में १४५७ आशय पत्र जारी किए गए थे जब कि वर्ष १९८४ में १०६४ आयशय पत्र
जारी किए गए थे. यह बड़े बड़े २५ उद्योग वर्गों को लाइसेंस से छूट देने
के बावजूद हुआ. वर्ष १९८५-८६ में ८७१ करोड़ रु. की कीमत के पूंजीगत माल
को आयात करने के लिए अनुमोदन दिए गए जब कि वर्ष १९८४-८५ में केवल ७४५
करोड़ रु. की कीमत के पूंजीगत माल को आयात करने के लिए अनुमोदन दिए गए
थे.
१.१३ वर्ष १९८५-८६ के लिए औद्योगिक उत्पादन के अन्तिम सूचकांक से इस
क्षेत्र में ६.२ प्रतिशत की वृद्धि का पता चलता है. हालांकि यह योजना के
लक्ष्य से ७ प्रतिशत है, कम हैं तो भी ध्यान देने का बात यह है औद्योगिक
संवृद्धि की दर वर्ष १९८३-८४ से लगातार बढ़ रही है. वर्ष १९८५-८६ में
मेन्युफैक्चरिंग क्षेत्रांक में संवृद्धि की दर ८.५ प्रतिशत बिजली
उत्पादन के क्षेत्र में संवृद्धि की दर ८.६ प्रतिशत और खानों के क्षेत्र
में यह दर ४.६ प्रतिशत रही. औद्योगिक उत्पादन के सूचकांक से औद्योगिक
क्षेत्र में संवृद्धि की दर का पूरा-पूरा पता नहीं चलता है. इसका कारण यह
है कि इसमें छींट, छोटी यूनिटों और नए नए विकाशील क्षेत्रों जैसे
इल्कट्रोनिक्स के उद्योगों को शामिल नहीं किया गया है.
१.१४ वर्ष १९८५-८६ में अलग-अलग उद्योगों का विश्लेषण करने से पता चलता है
कि प्राय: सभी उद्योगों के उत्पादन में वृद्धि हुई. यह वृद्धि पट्रोलियम
रिफाइनिंग के अलावा जिसका उल्लेख ऊपर किया जा चुका है, विशेष कर खपत वाले
इलेक्ट्रानिक्स, कम्प्यूटरों, औद्योगिक, इलेक्ट्रानिक्स, संचार के
उपस्करों और अखबारी कागज में देखी गई. अन्य उद्योगों में स्टील,
फर्टिलाइजर, सीमेंट, कोयला, औद्योगिक मशीनरी, वाणिज्यिक, गाड़ियां, सोडा
ऐश, चीनी, कागज और पेपर बोर्ड आदि के उद्योग है जिनमें यह वृद्धि देखी
गई. लेकिन एल्यूमिनियम, ट्रैक्टर, वनस्पति और मिलों में कपड़ा उद्योग कमी
देखी गई.
१.१५ अनेक उद्योगों में लक्ष्य की तुलना में अनेक उद्योगों का कार्य
निष्पादन काफी अच्छा रहा. कच्चा तेल पैट्रोल निफाइनिंग, स्टील, जिंक, कुछ
किस्म के मशीनरी, फास्फेट उर्वरक, बल्कि औषधियां और सहायक औषधियों,
टायरों, जूट, मैन्युफैंक्चर, कृत्रिम रेशों, सूत, कागज व कागज से बनी
वस्तुओं, आबकारी कागज, दो पहियों वाले स्कूटरों, साइकिलों संगठित
क्षेत्रक, इलैक्ट्रानिक को कुछ चीजों का उत्पादन लक्ष्य से भी अधिक हुआ.
लेकिन कुछ महत्त्वपूर्ण मदों जैसे कोयला, सीमेंट नाइट्रोजन फर्टिलाइजर
मोटर गाड़ियों, जहाज निर्माण, कुछ किस्म की मशीनरी, चीनी और मिलों के
कपड़े के उत्पादन में कमी देखी गई. इनके उत्पादन में कमी का मुख्य कारण
पर्याप्त रूप में विद्युत का नहीं मिलना था. कपड़ा उद्योग के साथ-साथ
इंजीनियरिंग के अनेक उद्योगों को मांग की कमी का भी सामना करना पड़ा. कुछ
अन्य उद्योगों में ब्रेक डाउन व श्रम समस्या भी रही.
१.१६ हमारी अर्थव्यवस्था में ग्राम व लघु उद्योग महत्वपूर्ण घटक है और
उत्पादन रोजगार के अवसर तथा विदेशी मुद्रा के अर्जन में इनका महत्वपूर्ण
योग रहता है. इन उद्योगों में भी वृद्धि देखी गई. इन क्षेत्रों उद्योगों
का उत्पादन वर्ष १९८४-८५ के ६१७३१ करोड़ रुपये के मूल्य की वस्तुओं का
उत्पादन से बड़ गया और वर्ष १९८५-८६ में ७२२८० करोड़ रुपये की वस्तुओं का
उत्पादन हुआ. इन उद्योगों से वर्ष १९८५-८६ में लगभग १९५० करोड़ रुपये के
मूल्य की चीजों का निर्यात किया था. इसी प्रकार इन उद्योगों में वर्ष
१९८५-८६ के अन्त तक ३०.३ मिलियन व्यइतयों को रोजगार मिला जब कि वर्ष
१९८४-८५ के अन्त में केवल २९.१ मिलियन लोगों को रोजगार मिला हुआ था.
१.१७ दिसम्बर, १९८५ में एक दीर्घकालीन वित्तीय नीति की घोषणा की गई. इस
नीति से कराधान की नीति में परिवर्तन के संकेत मिलते हैं जो संवृद्धि में
वृद्धि करने के लिए अपेक्षित है. इसी प्रकार इस नीति में कराधान प्रणाली
स्वत: लोकचार की गई. जिससे करों का अधिक अच्छे रूप में अनुपालन हो सके और
योजना के खर्च का बोझ बराबर पड़े. योजना अवधि के लिए वित्तीय नीति की
घोषणा एक ऐसे आर्थिक वातावरण की सृष्टि के लक्ष्य का संकेत मिलता है जो
स्थायी रहे और जिसमें अनिश्चय की स्थिति कम से कम रहे जिससे यह संवृद्धि,
उत्पादनशीलता और पूंजी निवेश के लिए अनुरूप रहे.
१.१८ वर्ष १९८५-८६ की एक महत्वपूर्ण बात यह थी कि राज्यों ने उस नीति का
कड़ाई के साथ पालन किया जो रिजर्व बैंक से ओवर ड्राफ्ट करने के संबंध में
निर्धारित थी.
१.१९ मौद्रिक नीति पर दो दृष्टियों का प्रभाव बना रहा. पहली मुद्रास्फीति
के दबावों को रोकना और दूसरी यह कि उत्पादन के प्रयो-~जनों के लिए धन की
आवश्यकता को पूरा करना. जनता से उसकी आवश्यकता के अतिरिक्त पड़े धन का
संकलन और सरकारी क्षेत्रक में पूंजी लगाने के लिए अतिरिक्त संसाधनों को
मुहैया करने के लिए सांविधिक नकदी अनुपात दो चरणों में ३६ प्रतिशत से
बढ़कर ३७ प्रतिशत कर दिया गया--३६.५ प्रतिशत जो ८ जून, १९८५ से और ३७
प्रतिशत जो ८ जुलाई, १९८५ से प्रभावी हुआ. जमा धनराशि में वृद्धि होने पर
नकदी और आरक्षण का १० प्रतिशत का अनुपात बनाए रखा गया. इसके अलावा खाद्य
ऋणों के लिए अधिकतम सीमा चरणों में बढ़ाकर ५,८०० करोड़ रुपये कर दी गई
जिसके उपरान्त वाणिज्यिक बैंकों के लिए शत प्रतिशत प्रतिपूर्ति को जाती
है. कुल मिलाकर मुद्रा पूर्ति में वृद्धि की दर काफी धीमी हो गई. इसमें
वर्ष १९८४-८५ में १८.७ प्रतिशत की वृद्धि हुई थी जबकि वर्ग १९८५-८६ में
केवल ९.५ प्रतिशत रही. वर्ष १९८४-८५ में सकल मौद्रिक संसाधनों में वृद्धि
की दर भी वर्ष १९८४-८५ की तुलना में कम रही.
१.२० मुद्रा पूर्ति में वृद्धि की दर कम रहने और प्रभावी पूर्ति व्यवस्था
के परिणाम स्वरूप मुद्रा स्फीति की दर गिरी. मार्च, १९८५ के अन्त और
मार्च, १९८६ के अन्त की बोल की अवधि में थोक कीमतों के सूचकांक में ३.७
प्रतिशत की वृद्धि रही जब पिछले वर्ष इसी अवधि में यह दर ७.६ प्रतिशत थी.
वर्ष १९८५-८६ सूच-~कांक में औसत वृद्धि की दर ५.७ प्रतिशत बैठती है जब कि
वर्ष १९८४-८५ में यह ७.१ प्रतिशत थी. वर्ष १९८५-८६ में उपभोक्ता कीमत
सूचकांक में ६.५ प्रतिशत की वृद्धि हुई तो लगभग उतनी ही रही जितनी कि
पिछले वर्ष थोक कीमत सूचकांक की अपेक्षा उपभोक्ता कीमत सूचकांक में अधिक
वृद्धि का कारण अनाज व खाने की अन्य चीजों की कीमतों में अधिक वृद्धि का
होना है जिसका प्रभाव उपभोक्ता कीमत सूचकांक पर अधिक पड़ता है.
मैन्यूफैंक्चरिंग द्वारा उत्पादित वस्तुओं की कीमते प्राय: स्थायी रही.
१.२१ वर्ष १९८५-८६ के विदेशी व्यापार के प्रारंभिक आंकड़ों को देखने से
पता चलता है कि वर्ष १९८४-८५ में जो घाटा ५१८७ करोड़ रुपयों का था वह
बढ़कर ७९५१ करोड़ रुपयों का हो गया. इस वर्ष आपात में ११ प्रतिशत की
वृद्धि हुई अर्थात १८३७१ करोड़ रुपये का आयात हुआ जबकि निर्यात में ८
प्रतिशत की घटती हुई अर्थात् यह १०४२० करोड़ रुपयों का हुआ. तेलों के
लेन-देन को छोड़कर रुपयों की कीमत की दृष्टि से निर्यात में तीन प्रतिशत
की वृद्धि हुई यह वर्ष में निर्धारित लक्ष्य से कम रहा.
१.२२ अलग-अलग वस्तुओं के सीमा शुल्क संबंधी अनइतम आंकड़ों को देखने से
पता चलता है कि वर्ष १९८५-८६ में आयात में जो वृद्धि हुई वह कुछ वस्तुओं
के कारण हुई. ये वस्तुएं पट्रोलियम, तेल और तेल से बने पदार्थ, वस्तुएं,
चीनी व कोकिंग कोयला. अधिक मात्रा में कच्चे तेल और उससे बनी वस्तुओं
(तेलों का लेन-देन छोड़कर) के आयात से पता चलता है कि मध्यम दर्जे के
डिस्टीलेट के लिए मांग में वृद्धि हुई. पूंजीगत वस्तुओं के आयात में
वृद्धि का सीधा संबंध विदेशों से मिलने वाली सहायता और आयात की गई
महत्वपूर्ण वस्तुओं का सहज रीति से मिलने से है जब कि अधिक मात्रा में
कोकिंग कोयले का आयात क्वालिटी का कोयला देश में उपलब्ध नही होने पर किया
गया. लेकिन फर्टिलाइजर का आयात मुख्यत: यूरिया की कीमत गिर जाने के कारण
कम हुआ. खाने वाले तेलों का आयात कीमत और मात्रा दोनों दृष्टियों से कम
रहा.
१.२३ जैसा कि अलग-अलग वस्तुओं के निर्यात के आंकड़ों से पता चलता है,
निर्यात अनेक वस्तुओं के कारण कम हुआ. इनका अंश निर्यात से होने वाली आय
का लगभ ४० प्रतिशत बैठता है. इसमें परम्परागत वस्तुएं जैसे सूती कपड़ा,
तम्बाकू, मसाले व चाय ही नहीं आती है बल्कि नई-नई वस्तुएं जैसे
इंजीनियरिंग की वस्तुएं भी शामिल है. कुछ अन्य वस्तुओं के जैसे कपड़े,
कच्चा लोहा, काफी, काजू और विभिन्न प्रकार की अन्य वस्तुओं के निर्यात
में जिससे निर्यात की कुल आय का पांचवां अंश प्राप्त होता है आशा से भी
अधिक वृद्धि को छोड़कर निर्यात में कुल मिलाकर काफी कमी मिलती है.
निर्यात में वृद्धि नहीं होने के मुख्य कारण पूर्ति में कठिनाई और/या
विदेशों में खुलकर प्रति-~योगिता नहीं कर पाना है.
१.२४ वर्ष १९८५-८६ में चालू लेन-देन के ब्यौरे व्यापार की वस्तुओं के
अतिरिक्त उपलब्ध नहीं है. जहां तक मुद्रा आय का संबंध है, यह गैर आवासी
खातों में डालर के रूप में निजी रूप में अधिक जमा हुई. सरकारी पूंजी
लेन-देन खातों में भी पूंजी अधिक प्राप्त हुई. यह विदेशी सहायता का अधिक
अच्छी रीति से उपयोग करने के कारण हुआ. वर्ष १९८५-८६ में सरकारी विकास
सहायता और अन्य प्रकार की सहायता के रूप में (ऋण के लिए दिये गये ब्याज
आदि को छोड़कर) क्रमश: ३१६५ करोड़ रुपये और १७९५ करोड़ रूपये प्राप्त हुए
जब कि वर्ष १९८४-८५ में मदों में क्रमश: २३५४ करोड़ रुपये ११७८ करोड़
रुपये प्राप्त हुए थे. कुल मिलाकर विदेशी मुद्रा कोप में ५३० करोड़ रुपये
की वृद्धि हुई लेकिन इसका मुख्य कारण जमा विदेशी मुद्रा की कीमतों में
वृद्धि का होना है.
