<ळिटेरटुरे><णोवेल्><शिन्ग्ह् ंअड्हुकर्><आच्हर्य च्हन्क्य><१९८९><छ्हिट्रलेक्ह फ्रकस्हन्><आल्लहबड्><४३.४९><४०२०><शिन्ग्ह् ं, आच्हर्य छ्हन्क्य,नो>

+ शकटार की अचानक मृत्यु के समाचार से सभी मर्माहत थे. चाणक्य के इर्द-गिर्द भी
शोक में समस्त प्रकृति डब़्अडबायी हुई थी. ऐसा लग रहा था मानों चाणक्य का आत्मबल
शकटार की मृत्यु से खंड हो रहा हो. जीवसिद्ध क्षपणक जब इसकी सूचना दी तो पहले
लगा कि वह संवाद राक्षस द्वारा उड़ाया हुआ है. कानों को विश्वास नहीं हो रहा
था. वह स्वयं को सम्भालते हुए सोचता है,पंडितों का कर्तव्य होता है कि वे बगुले
सदृश्य अपनी इन्द्रियों का दमन कर ध्यानस्थ संयम से कार्य सम्पादित करते चलें.
देश, काल और शक्ति के अनुसार अपने कार्यों के प्रति एकाग्रता बगुले से सीखना
चाहिए. अगर वही उद्विग्नता प्रदर्शित करता है तो चन्द्रगुप्त जैसे युबकों की
मानसिकता का क्या हो .इसका असर भावी योजनाओं पर भी पड़ सकता है.
वह चन्द्रगुप्त को समझाता है, "वत्स! शोक-चिन्ता के क्षणों से उबरने में ही
कल्याण है. हमारा समय कैसा है? हमारा मित्र कौन है? हमारा देश कौन है तथा किस
कार्य को करने में हानि-लाभ है- तुम्हें इन सारे प्रश्नों के उत्तर सोचना
चाहिए. साथ-साथ अपनी क्षमता को भी तौलते रहना चाहिए. शकटार हमारे मित्र के साथ
-साथ हमारे उद्देश्यों में सहायक भी थे. उन्होंने आत्महत्या कर ली या हत्या कर
दी गयी अथवा हो सकता है उनकी स्वाभाविक मृत्यु ही हुई हो. दूसरी दिशा की ओर
अपना ध्यान बाँटने का समय नहीं है."
चन्द्रगुप्त को लगता है जैसे चाणक्य का वाह्य ही नहीं, अन्तर भी कठोर है. शकटार
नन्दों के अमानवीय वातावरण से मुक्त ही हो रहे थे,असमय अपना कर्तव्य पूरा किए
बिना ही काल के कराल-गाल में विलीन हो गए. गुरुदेव चाणक्य ठीक ही कहते हैं,एक ही
माता के गर्भ से उत्पन्न और एक ही नक्षत्र में जन्म लेने से शील और स्वभाव एक
जैसे नहीं होते हैं. उनमें अन्तर प्राकृतिक और अनिवार्य है. बेर और काँटे एक ही
साथ तो होते हैं, फिर भी उनमें कितना फर्क होता है!
धीरे-धीरे कुसुमपुर की प्रजा नन्दों के दमन और महामात्य राक्षस की ओर चुप्पी से
ऊबती जा रही थी. राज्य के सामन्तों और पास-~पड़ोस के मित्र राष्ट्रों के भय के
कारण प्रतिकार और संकल्प टूटते बिखरते रहते थे. विद्रोह उभरते थे. मगर राक्षस
के रण कोशल के कारण तत्काल दबा दिए जाते. चन्द्रगुप्त कई बार नन्दों पर चढ़ाई
के लिए प्रयत्न कर चुका था, परन्तु हर बार चाणक्य अपने अट्टासों से उसके
प्रयत्नों और आत्मबल की खिल्लियां उड़ाता रहता था. चाणक्य के मस्तिष्क में
अन्तत: कैसी योजना परिपक्व हो रही है- चन्द्रगुप्त अभी तक समझ नहीं पा रहा था.
जब भी उद्वत होता चन्द्रगुप्त, चाणक्य उसे शान्तिपूर्वक समझाते, "वत्स
चन्द्रगुप्त! नन्दों पर अभी की परि-~स्थिति में आक्रमण ठीक नहीं है. " चीत्कार
कर उठता चन्द्रगुप्त का मन- क्यों नहीं है परिस्थिति ? क्यों? ऐसे विलासी
सम्राट को तो चुटकियों में मसल सकता हूँ.
दुष्ट नन्द माता मुरा को दासी कहकर ठुकराते हैं. भरे दरबार में कितनी बार मुझे
अपमानित किया है. सामन्तों द्वारा एक दर्जन बार हत्या कराने के प्रयत्न किए
हैं. माता मुरा भी तो जाने कब से प्रति-~हिंसा की ज्वाला में झुलस रहीं हैं.
"किस चिन्ता मैं निमग्न हो चन्द्रगुप्त?" हठात् चाणक्य टोकता है. "
"सोचता हूँ जो जाता है वह पुन: लौटकर नहीं आता है."
"ऐसे प्रश्न का प्रयोजन वत्स?"
"जीवसिद्ध अभी तक...."
वाक्य पूरा होने के पूर्व ही अट्टास कर उठा चाणक्य.
"कार्य के पूर्व कारण के सम्बन्ध में जानकारी मत चाहो, नीति की दृष्टि से ठीक
है."
"मैं क्षमा चाहता हूँ-गुरूदेव."
चन्द्रगुप्त अभी मानसिक द्वन्द्व से उबर भी नहीं पाया था कि जीव-~सिद्ध अचानक
उपस्थित था और चाणक्य के चरण-स्पर्श के बाद चन्द्र-~गुप्त की ओर ताक-ताककर
मुस्कुरा रहा था, मानों उसकी आँखें पूछ रहीं हो, कि चन्द्रगुप्त, तुमने कैसा
जाना कि जीवसिद्ध लौट कर नहीं आ सकता. चन्द्रगुप्त की आँखें झुकी हुई थीं, जैसे
कह रही हों मैं भ्रम में था जीवसिद्ध. मुझे क्षमा कर दो.
तभी चाणक्य उससे पूछता है, "सकुशल तो थे जीवसिद्ध ?"
"हाँ गुरुदेव." जीवसिद्ध बोला, "सम्राट ने कंठ से नीचे उतारते ही कहा था, यह तो
 मदिरा नहीं है, अमृत है -अमृत, यह अनुमोल रस तुमने कहाँ पाया?"
"सच!" चाणक्य गंगा-तट की उस एकांत कुटिया में बहुत दिनों के बाद खिला था.
"हाँ गुरुदेव. यह देखिए ?" जीवसिद्ध गले से हार निकालकर दिखलाता है.
"यह स्वर्ण-हार?"
"हाँ ! मैंने सम्राट को वचन दिया है कि उस अनमोल रस के साथ पुन: उपस्थित होऊँगा.
फिर मैं सम्राठ के चिर-यौवन की कामना करते हुए लौट आया."
चाणक्य अट्टाहस कर उठा. जीवसिद्ध को मालूम है कि चाणक्य का आक्रोश जब उबलता है
तो वह अट्टास करने लगता है. फुस-~फुसाता है, "चिर-यौवन! कामी नन्द को चिर-यौवन
चाहिए- स्त्री-~भोग और विलास के लिए अमृत सदृश मदिरा."
पुन: अट्टास करता है.
युवक चन्द्रगुप्त विस्फारित नेत्रों से उन्हें देख रहा था. उसकी कल्पना के परे
थी चाणक्य की रहस्य बातें.
"कुछ आई बात समझ में शिष्य?"
"कुछ नहीं, गुरुदेव." चन्द्रगुप्त विस्मय से कहता है.
चाणक्य का मानस ममता से डबडबा उठता है. वह उसके मस्तक को छाती से लगा लेता है.
"मेरे सपनों के सम्राट. ज्ञान और चेतना हमें सब कुछ देती है. चेतनशील विद्वान
प्राणी के पास सब कुछ है. चेतनाहीन और अज्ञानी मनुष्य चाहे-बड़ा से बड़ा धनवान,
रूपवान और कुलवंत क्यों न हो,वह उस पुष्प की तरह है; जिसमें कोई गंध नहीं है-
जैसे टेसू का फूल. विद्या कुल,सम्पदा और यौवन से बड़ी उच्च और सम्माननीय होती
है. इसीलिए पुत्र, मांस, मदिरा और भोग में डूबा मूर्ख नन्द इस पृथ्वी पर भार
स्वरूप है. ऐसे पशु-तुल्य मनुष्य के विनाश में ही इस पृथ्वी का
कल्याण निहित है."
चन्द्रगुप्त की भुजाएँ आक्रोश से फड़फड़ाने लगती हैं. ऐसे आततायी सम्राट का
विनाश विद्या -बल से करना ही होगा. बोला, "गुरुदेव! महामात्य राक्षस जैसे
महापुरुष के कारण ही नन्द की मृत्यु संदिग्ध है."
"ठीक कहा तुमने", चाणक्य ने कहा, "राक्षस के इन्हीं गुणों के कारण तो कुछ
पड़ोसी राष्ट्र उनके मित्र हैं, उनमें पर्वतक सबसे अधिक उछल-कूद कर रहा है."
"मुझे उसकी कतई चिन्ता नहीं है. एक विलाशी और महत्वाकांक्षी को परास्त करना
बहुत आसान है."
जीवसिद्ध कहीं जाने के लिए उतावला हो रहा था. चाणक्य ने उससे कहा, "तुम्हारा
यहाँ अदिक देर तक ठहरना ठीक नहीं होगा. जीवसिद्ध छपणक इस बार तुम आना तो सर्वदा
के लिए ही आना."
"ऐसा ही होगा गुरुदेव."
जीवसिद्ध जाने के लिए चाणक्य के पाँव -स्पर्श करता है. यह स्थिति बिल्कुल समझ
नहीं पा रहा है चंद्रगुप्त. विस्फारित नेत्रों से चंद्रगुप्त जीवसिद्ध को तब तक
निहारता है जब तक वह आँखों से ओझल नहीं हो जाता. बीहड़ जंगलों जैसे भयावह चेहरे
भाँप नहीं पायीं. मगर चन्द्रगुप्त के असमंजस को भांपने में चाणक्य को देर नहीं
लगी. वे बोले, "वत्स! जल्दी घबडा गए ?"
"मुझे तो कुछ भी समझ में नहीं आ रहा गुरुदेव !"
"आशंका की कोई बात नहीं है." चाणक्य ने कहा,"जीवसिद्ध क्षपणक पर तुम्हें
संदेह है?"
"जीवसिद्ध ही क्षपणक भी है-यह कैसे ?"
चन्द्रगुप्त के भोलेपन पर अट्टहास कर उठे चाणक्य, "हाँ जीव-~सिद्ध क्षपणक.
मेरा जीवसिद्ध और महामात्य राक्षस का क्षपणक !"
"इसका मतलब ?"
"दुष्ट नन्द और महामात्य राक्षस के दरबार में हमारा भेदिया है क्षपणक नामधारी
जीवसिद्ध."
चन्द्रगुप्त की आँखें चमक उठती हैं. वह दोनों हाथ जोड़े नतमस्तक होता है गुरु के
समक्ष.
"राजनीति में कुछ नीतियाँ भी होती हैं वत्स, जिन्हें किसी के सामने प्रकट करने
पर कभी समस्त योजना नष्ट भी हो सकती है.
"समझ गया गुरुदेव."
"इस बात को हमेशा ध्यान में रखो चन्द्रगुप्त? चाणक्य उसे समझाते है,"जब तक नन्द
वंश का एक एक व्यक्ति विनाश नहीं हो जाता,तब तक राक्षस निराश होकर बैठने वाले
प्राणी नहीं. यहाँ तक कि नन्दवंश के विनाश के बावजूद राक्षस के मन प्राणों से
नन्दवंश के प्रति अनुराग का समूल नाश भी अनिवार्य है."
"इसके लिए तो एक रास्ता है- कुसुमपुर पर आक्रमण."
"नही!"तनाव उभर आते हैं चाणक्य के चेहरे पर "नन्दों को सहायक राज्यों की कमी
नहीं. ऐसे एक दर्जन सम्राट हैं जो तुम्हें राज्य सिंहासन सौंपना बर्दाश्त नहीं
करेंगे. अभी तुम जाओ. मेरे लिए एकान्त छोड़ दो."
"जो आज्ञा गुरुदेव !"
"और सुनो !"
"जी."
"सिद्धार्थक हो या जीवसिद्ध - ये किसी न किसी रूप में राक्षस के कपट सेवक हैं या भेदिया. उनकी गितिविधियों को शंकाओं की आँधी में नष्ट करने की कोशिश मत करो."
"जो आज्ञा, गुरुदेव !"
चन्द्रगुप्त आज तक पता नहीं कर पाया, आखिरकार गुरुदेव चाणक्य की विश्राम बेला
कब है. उनकी आँखों में निद्रा कब आती है. रात्रि के सन्नाटे में जब भी ताको,
कोई विराट छाया वृत्ताकार चक्कर काटती नजर आती है. प्रतिकार का भी ऐसा विकराल
रूप?
लेकिन पता नहीं क्यों आज चन्द्रगुप्त को भी नींद नहीं आ रही. यह शयनकक्ष में
कृत्रिम नींद के परिणाम स्वरूप अत्यधिक उद्विग्न है. आज अचानक चन्द्रगुप्त के
मस्तिष्क में यह कैसा तूफान उठा है. क्या यह वर्णवादी व्यवस्था इतना जहरीली
है ? सचमुच अगर यह जीवित रही तो आगे चलकर सम्पूर्ण राष्ट्र को युग-युग डँसती
रहेगी. पहली बार हीनता की भावना अंकुरित हुई चन्द्रगुप्त के मानस में . यह हीनता
चन्द्रगुप्त को अपने लक्ष्य से भटका न दे. उसे तो दुष्ट नन्द से अपनी माँ के
अपमान का बदला लेना है.
व्यश्रित -व्यग्र चन्द्रगुप्त अपने शयनकक्ष से निकल आता है. जैसे हठात् उसे
अपनी माँ की तलाश हो. वह मन-ही-मन बड़बड़ाता है, यह कैसी बिडंबना है माँ, कि
मनुष्य जन्म लेते ही शूद्र-क्षत्रिय और ब्राह्मण में बँट जाता है. लेकिन तुम्हारी
शपथ लेकर कहता हूँ माँ ! मैं इस बंशानुगत परमपरा को तोड़कर रहूँगा. मुझे गुरुदेव
चाणक्य का आशीर्वाद प्राप्त है. सच, मैं राजसिंहासन का अधिकारी होते हुए भी इसी
लिए राज्य से निर्वासित कर दिया गया कि एक शूद्र की कोख से उत्पन्न हुआ. लेकिन
मैं इस भ्रम और दुष्ट विचार को मिथ्या प्रमाणित करूँगा माँ ! मिथ्या प्रमाणित
करूँगा .
अचानक सिंहनाद से उसकी तन्द्रा टूटती है और दाहिना हाथ स्वत: ही तलवार की मूठ
पर चला जाता है. सिंहनाद की ओर तेजी से बढ़ता जा रहा है चन्द्रगुप्त. मगर
यह क्या? पृष्ठ भाग में पायल की मधुर झंकार कहाँ से ! चन्द्रगुप्त के पाँव
हठात् थमते हैं.
"कौन हो तुम ?"
युवती निर्भीक खिलखिलाती जा रही है.
"सच-सच बताओ, कौन हो तुम?"
"आपकी दासी, कुमार ?"
"झूठ न मानिए कुमार!" सुन्दरी सामने प्रकट हो जाती हैं. " मैं तो आपके प्रति उसी
दिन अपने आप को अर्पित कर चुकी हूँ जिस दिन राजदरबार में आपको पहली बार देखा था.
मुझे अपने गले का हार बना लो राजकुमार."
"मेरे शरीर को हाँथ न लगाओ सुन्दरी . मुझे अच्छी तरह मालूम है कि तुम कौन हो ?"
"कौन हूँ मैं भला ?" उसकी मधुर वाणी में भी स्पष्ट व्यंग्य था.
"तुम महामात्य राक्षस द्वारा भेजी गयी विषकन्या हो. मेरे साथ यह दूसरी
घटना हैं "
"विषकन्या का भला यहाँ क्या प्रयोजन ?"
"है विषकन्या,है. मेरी हत्या!"
"आपकी हत्या क्यों ?"
"इसलिए कि पापी नन्दवंश के विनाश करने की अपनी प्रतिज्ञा को पूरी कर सके विद्वान
चाणक्य . अपना जीवन प्यारा हो तो लौट जाओ,सुन्दरी. किसी नारी का हत्यारा
कहलाने से मुझ बचा लो."
