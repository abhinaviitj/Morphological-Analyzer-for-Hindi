<णटुरल् श्चिएन्चे><श्चिएन्चे ' शोचिएट्य्><आनोन्><आतिस्ह्कर्- ईई><१९८६><ण्.ष्.ढ्.छ्><णेत् ढेल्हि><२७२ टो २७५><२६००><आनोन्-आतिस्ह्कर्-ईई>

राज पौधाघरों की अधिक उपज का
कांच घरों यानी ग्रीन हाऊस अथवा पौधा घरों में सब्जी उगाने वाले वर्षों से
अनजाने में ही प्रकाश श्वसन को नियंत्रित करते आए हैं. वे नहीं जानते थे कि
अनजाने में वे ऐसा क्या करते हैं कि कांच अथवा प्लास्टिक की चादरों से ढकी हुई
फसलों से उन्हें ज्यादा अच्छी उपज प्राप्त होती है. हां, उन्हें इतना जरूर पता
था कि पौधा घर में कार्बन डाइआक्साइड की मात्रा अधिक रखने से पौधे ज्यादा तेजी
से बढ़ते हैं. लेकिन अब यह स्पष्ट हो गया है कि ऐसा प्रकाश श्वसन के दौरान
कार्बन डाइआक्साइड और आक्सीजन की प्रतिस्पर्धात्मक जैव रासायनिक पारस्परिक
क्रिया के कारण होता है. कार्बन डाइआक्साइड की सामान्य से ज्यादा मात्रा में
उपस्थिति के कारण प्रकाश श्वसन की क्रिया कम हो जाती है. जाहिर है कि इस तरह
की व्यवस्था को खेतों में लागू कर पाना संभव नहीं.
वैज्ञानिकों ने इसलिए अपना ध्यान ऐसे रासायनिकों के विकास की ओर केंद्रित किया
है जो प्रकाश श्वसन को रोक सकें लेकिन प्रकाश श्वसन पथ में पुनर्भरण (फीडबैक)
नियंत्रण न होना एक बड़ी कठिनाई है. इसका मतलब यह हुआ कि यदि इस पथ को बंद कर
दिया जाए (जैसे ग्लाइकोलेट उपापचय के किसी निरोधक द्वारा), तो पौधा तब तक
ग्लाइकोलेट उत्पन्न करता रहेगा जब तक उसकी मात्रा विषैली न हो जाए. बढ़ती फसल
में निरोधक यौगिक की मात्रा को एक समान बनाए रखने की समस्याएं और रासायनिक
नियंत्रण के इस्तेमाल पर आम विरोध भी ऐसी कठिनाई है जो प्रकाश श्वसन के
नियंत्रण की योजना के सामने वाधा है.
शाखा बिंदु
इस तरह प्रकाश श्वसन पर नियंत्रण की योजना सबसे ज्यादा इस बात पर निर्भर करती
है कि हम किस हद तक आनुवंशिकी द्वारा इसका नियंत्रण कर पाते हैं. हमें प्रकाश
संश्लेषण और प्रकाश श्वसन पथों के बीच के शाखा बिंदुओं (ब्रांच पाइंट) पर
नियंत्रण चाहिए. उपापचय में जैव रासायनिक पथों के नियंत्रण के लिए शाखा बिंदु
एंजाइमों को उपापचय के विभिन्न पथ-मोड़ों पर रासायनिक आवागमन के प्रवाह को
नियंत्रित करने के लिए यातायात नियंत्रक बत्तियों (ट्रैफिक लाइट) के रूप में
(चित्र-२) समझा जा सकता है.
प्रकाश संश्लेषण और प्रकाश श्वसन के बीच का शाखा बिंदु एंजाइम 'रिबुलोसेबिस
फास्फेट कार्बोक्सीलोज/आक्सीजिनेस' कहलाता है जिससे इसका दोहरा रासायनिक चरित्र
स्पष्ट होता है. क्योंकि यह एंजाइम पौधे की पत्तियों में घुलनशील प्रोटीन का ५०
प्रतिशत तक हो सकता है, यह दुनिया में सबसे ज्यादा मात्रा में पाए जाने वाली
प्रोटीन है. लेकिन इस बारे में अभी बहुत कम जानकारी हो पाई है कि पौधों में
इसके उत्प्रेरक प्रभाव का नियंत्रण किस प्रकार होता है. १९७४ में अमेरिका में
यह पाया गया कि ज्यादा ताप होने पर कार्बन डाइआक्साइड के प्रति यह एंजाइम
कम झुकाव प्रदर्शित करता है लेकिन आक्सीजन के लिए नहीं. यह एक महत्वपूर्ण
खोज थी, क्योंकि इसी से पहले पहल यह पता चला कि इस नियंत्रक एंजाइम को दूसरी
तरह से काबू किया जा सकता है यानी ऐसा वातावरणीय तरीकों के बजाए आनुवंशिकी
द्वारा संभव हो सकता है.
आनुवंशिक नियंत्रण
डा. एम. के. गैरेट और उनके सहयोगियों ने अगस्त १९७८ में राई घास की व्यापारिक
और आनुवंशिक-~इंजीनियरित कृषि जोपजाति में इस प्रकार के आनुवंशिक नियंत्रण का
पहला प्रमाण प्रस्तुत कर दिखाया. इसके बाद विभिन्न प्रयोगशालाओं से प्राप्त
अन्य आंकड़ों से भी इस प्रमाण को और ठोस आधार मिला. डा. गैरेट व उसके सहयोगियों
ने पाया कि चतुर्गुर्णित (टेट्राप्लाइड) राई घासों में, जिनमें सामान्य प्रजाति
से दुगने क्रोमोजोम तथा द्विगुणित (डाइप्लाइड) रेखाएं होती हैं, प्रकाश श्वसन
की दर निम्न होती है. इसके अलावा चतुर्गुणित कृषि जोपजाति में
रिबुलोसिबिसफास्फेट कार्बो-~आक्सीलेज-आक्सीजिनेस एंजाइम का प्रत्यक्ष रूप से
कार्बन डाइआक्साइड के प्रति अपेक्षाकृत जादा झुकाव होता है, जबकि आक्सीजन के
प्रति इसके झुकाव में द्विगुणित कृषि जोपजाति से विशेष फर्क नहीं पाया जाता है.
यह वह स्पष्ट संकेत हुआ जिससे लगा कि प्रकाश श्वसन और प्रकाश संश्लेषण के बीच
के शाखा बिंदु पर प्रकाश श्वसन का आनुवंशिक -नियंत्रण हो सकता है.
इस सबका अर्थ यह हुआ कि राई घास की द्विगुणित कृषि जोपजाति की अपेक्षा
चतुर्गुणित कृषि जोपजाति में ज्यादा सक्षम कार्बन-उपयोग होता है, यानी उसकी
कार्बन आर्थिकी (इकोनोमी) ज्यादा अच्छी होती है. इस कार्बन आर्थिकी को पाई
चित्र से समझा जा सकता है (चित्र-३). यानी पौधे द्वारा स्थिर की गई कार्बन की
कुल मात्रा को दर्शाता है. पाई के विभिन्न हिस्से पौधे की श्वसन क्रियाएं
दर्शाते हैं. 'कार्बन ३' पौधों में सबसे बड़ा हिस्सा प्रकाश श्वसन को दर्शाता
है, लेकिन इसके अलावा भी पौधे में श्वसन क्रिया होती है जिसका प्रकाश से संबंध
नहीं होता. इसीलिए इसे अंधेरे में होने वाला श्वसन (डार्क रेस्पिरेशन) कहा
जाता है. यह श्वसन आनुपातिक दृष्टि से पाई के एक छोटा हिस्सा घेरता है और यह,
प्रकाश श्वसन के विपरीत, पौधे के संपूर्ण उपापचय में एक जरूरी भूमिका निभाता
है. पाई का तीसरा हिस्सा वास्तविक प्रकाश संश्लेषण को दर्शाता है. यही वह
क्रिया है जो पौधे की वृद्धि में सहायक होती है.
इस प्रकार द्विगुणित पौधों के अनुपात में चतुर्गुणित पौधों का वास्तविक प्रकाश
संश्लेषण का हिस्सा बड़ा होता है क्योंकि प्रकाश श्वसन चतुर्गुणित पाई चित्र
का अपेक्षाकृत कम हिस्सा इस्तेमाल करता है. यह वास्तव में यह स्पष्ट करता है कि
चतुर्गुणित राई घासों में वृद्धि दर ऊंची होनी चाहिए और इन्हें ज्यादा अच्छा
उत्पादन देना चाहिए.
परिकल्पना की जांच
इन परिकल्पनाओं की जांच के लिए डा. गैरेट व उनके सहयोगी डा. डायनोकीटिंग द्वारा
प्रयोगशाला और खेतों में प्रयोग करने से इस बात की पुष्टि भी हो चुकी है कि
वास्तव में चतुर्गुणित लाइनों में अकेले या दूरी पर उगे पौधों के रूप तेजी से
बढ़ते हैं. लेकिन प्रयोगों में यह भी पाया गया कि तेजी से बढ़ने वाले पौधों में
अपने मध्य दूरी बना लेने की प्रवृत्ति होती है जिससे प्रति इकाई भूमि पर
द्विगुणितों तथा चतुर्गुणितों की उपज लगभग एक जैसी ही रहती है.
केंद्रीभूत प्रश्न
इन खोजों ने प्रकाश संश्लेषण संबंधी अनुसंधान के क्षेत्र में एक केंद्रीभूत
सवाल उठाया है : क्या कृषि में उत्तम प्रकाश संश्लेषण की क्षमता वाले पौधे
ज्यादा पैदावार देंगे ? यह एक जटिल प्रश्न है, लेकिन प्रकाश संश्लेषण संबंधी
अनुसंधान कार्य में लगे लोग स्वभावत: आशावादी होते हैं और संभवत: वे सभी इस
प्रश्न का उत्तर 'हां' ही देंगे. डा. गैरेट के अनुसार उन्होंने जो आंकड़े
प्राप्त किए हैं वे इस 'आशावाद' का बढ़ावा देते हैं. डा. गैरेट के बाद प्रयोगों
ने इसी आशावाद को आधार दिया है, क्योंकि उनके परिणामों से यह लगता है कि
चतुर्गुणित राई घास का जल्दी-~जल्दी कटाई करने पर वह द्विगुणित कृषि जोपजाति से
काफी ज्यादा उत्पादन दे सकती है (चित्र ४.).
इन आंकड़ों के आधार पर यह सुझाव दिया जा सकता है कि और ज्यादा बार कटाई करने से
खेतों में चतुर्गुणित राई घास की प्रकाश संश्लेषण की उत्तमता का दोहन किया जा
सकता है. लेकिन इस विचार की सत्यता और व्यावहारिकता के बारे में सूक्ष्म रूप से
अनेक परिस्थितियों में मूल्यांकन करना होगा.
जीवाणुओं द्वारा नाइट्रोजन स्थिरीकरण की प्रक्रिया से कृषि में क्रांति की
संभावनाएं.
[] पौधों की संरचना में शामिल तत्वों में नाइट्रोजन एक प्रमुख तत्व है. कृषि
उत्पादन बढ़ाने, मिट्टी को उर्वर बनाए रखने तथा पौधों के लिए पोषक तत्वों की
संतुलित एवं समुचित आपूर्ति बनाए रखने के लिए ही खाद का उपयोग किया जाता है.
मिट्टी में नाइट्रोजन की कमी हमेशा रहती है, अत: अधिक उपज के लिए, नाइट्रोजन को
मिट्टी में अमोनिया या नाइट्रेट के रूप में रासायनिक खादों द्वारा पहुंचाना
आवश्यक होता है. इसके विपरीत वातावरण में नाइट्रोजन की बहुतायत है जहां यह गैस
के रूप में मौजूद रहती है. वास्तव में हवा में चौथाई से भी अधिक मात्रा
नाइट्रोजन की होती है. पौधे इस स्वतंत्र नाइट्रोजन का कोई लाभ नहीं उठा पाते.
भूमि में प्राकृतिक रूप सें पाए जाने वाले कुछ जीवाणु वातावरण में व्याप्त
नाइट्रोजन का अमोनिया में यौगिकी-~करण करने में सक्षम होते हैं. इन्हें
'नाइट्रोजन यौगिकीकरण जीवाणु' कहा जाता है. नाइट्रोजन का जैविक यौगिकीकरण
(स्थिरीकरण) इन जीवाणुओं में उपस्थित एक एंजाइम द्वारा संभव हो पाता है जिसे
नाइट्रो-~जिनेस कहा जाता है. भूमि में नाइट्रोजन की कमी को कुछ हद तक दूर करने
में जीवाणुओं द्वारा नाइट्रोजन स्थिरीकरण का महत्वपूर्ण योगदान होता है.
भूमि में मुख्यत: दो प्रकार के जीवाणु पाए जाते हैं जो नाइट्रोजन का यौगिकीकरण
करने में सक्षम होते हैं. इनमें एक वे हैं जो भूमि में स्वतंत्र रूप से
रहते हैं और दूसरे वे जो सामान्यत: दलहनी पौधों की जड़ों में ग्रंथिकाओं में रह
कर नाइट्रोजन का स्थिरीकरण करते हैं. दूसरे प्रकार के जीवाणु 'सहजीवी नाइट्रोजन
यौगिकीकरण' प्रक्रिया द्वारा वातावरण की नाइट्रोजन को अमोनिया के रूप में पौधों
को उपलब्ध कराते हैं. ये सहजीवी जीवाणु पौधों की जड़ों में ग्रंथिकाओं में
बढ़ते तथा गुणन करते हैं. अपनी बढ़त के लिए ये जड़ों से कार्बोहाइड्रेट तथा
खनिज भोजन के रूप में पाते हैं. वायुमंडल की नाइट्रोजन का उपयोग करके ये
प्रोटीन -नाइट्रोजन युक्त कार्ब-~निक पदार्थ बनाते हैं जो पौधों की नाइट्रोजन
की जरूरत को पूरा करते हैं. नाइट्रोजन स्थिरीकरण जीवाणु के न होने पर दलहनी
फसलों की जड़ों में ग्रंथिकाएं नहीं बनती और न ही वायु-~मंडल की नाइट्रोजन का
कोई लाभ पौधों को मिल पाता है. सहजीवी नाइट्रोजन स्थिरीकरण दलहनी फसलों के
अतिरिक्त कुछ अन्य फसलों तथा पौधों में भी देखा गया है. जीवाणु की तीन
प्रजातियां हैं जो इस प्रक्रम के लिए सक्षम हैं. राइजोबियम जीवाणु केवल दलहनी
पौधों की जड़ों में ग्रंथिका में नाइट्रोजन स्थिरीकरण करते हैं फ्रेंकिया जाति
के जीवाणु दलहनी फसलों के अतिरिक्त अधिकतर पौधों के तनों में नाइट्रोजन का
स्थिरीकरण करते है, तथा ऐनाबीना प्रजाति के जीवाणु जलीय फर्न एजोला में पाए
जाने वाले वायु प्रकोष्ठों में रह कर नाइट्रोजन का उपयोग करते हैं.
इन जीवाणुओं की कार्यविधि की तुलना बहुत छोटे उर्वरक कारखानों से की जा सकती
है. ये कारखाने छोटे अवश्य हैं किंतु इनके महत्व को कम नहीं किया जा सकता.
अनुमान है कि औसत दलहनी फसलों को ये छोटे छोटे जीवाणु प्रति हैक्टेयर ५० से १५०
किलोग्राम नाइट्रोजन तत्व उपलब्ध कराते हैं. इसीलिए आज प्रकृति की इस मूल्यवान
प्रक्रिया का प्रभावशाली दोहन करके वैज्ञानिक महंगी खादों के सस्ते विकल्प
ढूंढ़ने का प्रयत्न कर रहे हैं.
इस समय वैज्ञानिकों के दो उद्देश्य हैं. एक--नाइट्रोजन स्थिरीकरण करने वाले
जीवाणुओं की कार्यक्षमता को बढ़ाना, और दूसरा, इन जीवाणुओं की सहजीवी फसलों
(पोषी) में वृद्धि करना जिससे न केवल दलहनी बल्कि अन्य फसलों को भी इन जीवाणुओं
से लाभ हो सके. सामान्यत: जीवाणु कुछ विशिष्ट पोषी फसलों पर ही रहते हैं.
उदाहरण के लिए राइजोबियम मिलि-~लोटी केवल अल्फा अल्फा पर, और रा. जेपोनिकस
सोयाबीन पर ही रहते हैं. यदि इन जीवाणु-पोषी फसलों की संख्या में वृद्धि हो जाए
तो कृषि के क्षेत्र में क्रांति हो सकती है.
एक प्रजाति के जीवाणु का विशिष्ट पोषी (फसल) पर सहजीवी होने का कारण है उनकी
मूल ग्रंथिकाओं की संरचना जो बहुत गूढ़ तथा विशिष्ट क्रियाओं से नियंत्रित होती
हैं. ये जीवाणु सबसे पहले अंकुरित दलहनी बीजों की जड़ों के सूक्ष्म, पतले रोमों
के सम्पर्क में आते हैं. यदि अंकुरित होने वाली दलहन, राइजोबियम जीवाणु के लिए
उपयुक्त होती है या उसकी पसंद की होती है तब जीवाणु एक विशिष्ट संक्रमण सूत्र
की सहायता से जड़ों के अंदर प्रवेश कर जाता है. यहां पर जीवाणु का गुणन होता
है, फिर वह जड़ों के कौर्टेक्स में पहुंच कर अपना आकार व रूप बदलता है. साथ ही
जीवाणु यहां पर अपने 'नाइट्रोजन एंजाइम' प्रक्रम का विकास करता है. इस अवस्था
में इसे 'बैक्टेराइड' कहा जाता है. उधर दूसरी और पोषी पौधों की जड़ों में
कोशिका विभाजन होता रहता है तथा कोशिका विभेदीकरण से जीवाणु के लिए ग्रंथिका
के रूप में एक स्थान तैयार हो जाता है. ग्रंथिका विकास प्रक्रिया कोई सरल या
सीधी क्रिया नहीं है. इसके विकास के लिए पौधे तथा जीवाणु दोनों में ही उपयुक्त
समय पर उचित आदेशों द्वारा कोशिका विभाजन व विभक्तीकरण हो पाता है. वैज्ञानिक
इस पूरी प्रक्रिया का विस्तार से अध्ययन करने में लगे हैं.
पिछले दशक में आनुवंशिक वैज्ञा-~निकों ने अत्यंत सूक्ष्म स्तर पर डी एन ए
स्प्लाइसिंग तकनीक का विकास किया है. इस तकनीक से जीवाणुओं के गुण -~सूत्रों
(क्रोमोजोम) में नाइट्रोजन यौगिकीकरण तथा सहजीविता से संबंधित जीन के स्थानों
की पहचान संभव हो सकी है. अब इस जीन को किस तरह क्रियाशील अथवा निष्क्रिय किया
जा सकता है इस दिशा में शोध हो रहे हैं. इस ओर सबसे अधिक शोध-~कार्य मटर,
सोयाबीन तथा अल्फा अल्फा पर ग्रंथिका बनाने वाले जीवाणु राइजो-~बियम पर किए गए
हैं. फलस्वरूप वैज्ञानिक राइजोवियम के गुण सूत्रों के डी एन ए को विशिष्ट
एंजाइमों द्वारा तोड़ कर वांछित जीन को वियुक्त करने में सफल रहे हैं,
नाइट्रोजन स्थिरीकारक जीन को वियुक्त करने के बाद इस जीन को एक अन्य सामान्य
जीवाणु एशरीकिया कोली में, जिसका आनुवंशिक घटक पूर्णत: विदित है तथा समझा जा
चुका है, प्रस्थापित करके इस प्रस्थापित जीन की नियंत्रक प्रक्रिया का विस्तृत
अध्ययन संभव हो जाता है. शोध कार्यों में हुई प्रगति से अब जीवाणु के सहजीविता
तथा नाइट्रोजन यौगिकीकरण से संबंधित जीन को आनुवंशिक इंजीनियरी द्वारा वांछित
रूप में परिवर्तित करना भी संभव हो गया है. जीन को परिवर्तित करने के बाद इसे
ए. कोली से वियुक्त करके राइजोबियम जीवाणु में पुन: स्थापित कर दिया जाता है
जहां वह वैज्ञानिकों की इच्छानुसार कार्य करता है.
पोषी पौधे (दलहन) तथा जीवाणु के बीच नाइट्रोजन स्थिरीकरण व सहजीविता की
प्रक्रिया के भेद तथा अंतक्रिया को समझने के लिए आवश्यक है कि पोषी तथा जीवाणु
दोनों की शरीर -क्रियात्मक पूरी जानकारी वैज्ञा-~निकों के पास हो.
पोषी पौधों के शरीर -क्रियात्मक अनुसंधान से पता चलता है कि ग्रंथिका विकास के
समय एक विशिष्ट प्रोटीन का, जिन्हें नाड्यूलिंस कहते हैं, संश्लेषण होता है. इस
प्रोटीन की ग्रंथिका विकास में महत्वपूर्ण भूमिका रहती है. सोयाबीन के
नाड्यूलिंस प्रोटीन-~लेथेमोग्लोबिन- को प्रयोगशाला में वियुक्त किया जा चुका
है. ऐसे अनु-~संधानों से शायद दलहनी फसलों के अतिरिक्त ऐसी फसलों में भी,
जिनमें नाइट्रोजन यौगिकीकरण ग्रंथिकाएं नहीं होतीं, ग्रंथिकाओं के विकास को
प्रेरित करना संभव हो सकेगा.
दूसरी ओर जीवाणुओं में नाइट्रो-~जिनेस एन्जाइम की उपस्थिति के लिए उत्तरदायी जीन को चिह्नित करके तथा वियुक्त करके उसका अध्ययन किया जा रहा है. कनाड़ा के
वैज्ञानिक कुछ ऐसे जीवाणुओं के अध्ययन में जुटे हैं जो बहुत नीचे तापमान पर भी
नाइट्रोजन का स्थिरीकरण करने में सक्षम हैं. साथ ही फ्रेंकिया प्रजाति के
जीवाणुओं के पोषी रेंज को और भी बढ़ाने के प्रयास किये जा रहे हैं.
अध्ययनों से यह भी ज्ञात हुआ है कि जब ये जीवाणु नाइट्रोजन की कमी वाले वातावरण
में रहते हैं तो इन्हें ऊर्जा के श्रोत के रूप में कार्बन की अत्यंत आवश्यकता
होती है क्योंकि नाइट्रोजन की कमी में नाइट्रोजिनेस संश्लेषण की प्रक्रिया को
सुचारू रूप से क्रियाशील रखने के लिए जीवाणुओं को अतिरिक्त ऊर्जा की जरूरत होती
है. इसके विपरीत, नाइट्रोजन की बहुतायत वाले वातावरण में नाइट्रोजिनेस जीन की
अभिव्यक्ति स्वयं ही कम हो जाती है. इस अभिव्यक्ति नियंत्रण के लिए जीवाणुओं
में आक्सीजन की मात्रा उत्तरदायी होती है. आक्सीजन एक ओर तो जीवाणुओं की श्वास
प्रक्रिया के लिए जरूरी होती है, दूसरी ओर नाइट्रोजिनेस एन्जाइम पर आक्सीजन के
सीधे विषाक्त प्रभाव से बचाना भी होता है. जीवाणुओं में आक्सीजन की सही मात्रा
का नियंत्रण तथा संतुलन लेथेमोग्लोबीन प्रोटीन करती है.
अल्फा अल्फा, मटर तथा सोयाबीन के सहजीवी राइजोबियम जीवाणुओं के विभिन्न विभेदों
पर परीक्षणों से पता लगा है कि पोषी पौधों द्वारा अवशोषित कार्बन यौगिकों की
उपभोग क्षमता के लिए इन विभेदों में विभिन्नता पाई जाती है. जीवाणुओं की यह
उपभोग सक्षमता नाइट्रोजिनेस प्रक्रिया से उत्पन्न उपोत्पाद हाइड्रोजन गैस को
ऊर्जा में बदलने की क्षमता पर निर्भर होती है. अनुसंधान कार्यो से अब उन
जीवाणुओं में भी, जिनमें हाइड्रोजन को ऊर्जा में परिवर्तित करने की क्षमता नहीं
होती है, इस गुण को स्थानांतरित किया जाना संभव हो चुका है. जीवाणुओं की
प्रजातियों में इस गुण के मूल्यांकन के लिए नई तकनीक की खोज की जा चुकी है
जिससे उपयुक्त जीवाणुओं को कृषि उत्पादन में वृद्धि के लिए इस्तेमाल किया जा
सके.
जैसा कि पहले कहा जा चुका है, जीवाणुओं की नाइट्रोजन यौगिकीकरण क्षमता
में भी विभिन्नता पाई जाती है. अत: यह आवश्यक है कि विभिन्न दलहनों की पैदावार
बढाने के लिए सबसे उपयुक्त तथा प्रभावशाली जीवाणु टीके का चुनाव करके बीज को
बोने से पहले उसे उपचारित किया जाए. उपयुक्त जीवाणु के टीके से एक ओर कम
प्रभावशाली जीवाणु की उपस्थिति की संभावना को कम किया जा सकता है दूसरी ओर
प्रभावशाली व लाभप्रद जीवाणुओं की संख्या में बढ़ोत्तरी में मदद मिलती है जिससे
भरपूर फसल होती है. किंतु इसके लिए जीवाणु और पोषी पौधों की परस्पर क्रिया की
पूरी जानकारी होना आवश्यक होगा. यह जानकारी होने से आनुवंशिक इंजी-~नियरी
द्वारा जीवाणुओं में वांछित फेरबदल करना भी आसान हो जाता है.
कृषि के बदलते संदर्भ में, जो कि व्यावसायिक होता जा रहा है, कीटनाशी तथा
खरपतवारनाशी रसायनों का उपयोग बड़े स्तर पर किया जाने लगा है. इस संदर्भ में यह
जरूरी है कि नाइट्रोजन स्थिरीकरण के लिए प्रयुक्त जीवाणुओं में इन रसायनों के
प्रतिरोधक गुण मौजूद हों, जिससे वे इनकी उपस्थिति में भी अपना कार्य
प्रभाव-~शाली ढंग से करते रहें. जीवाणुओं में इन रोधक गुणों का समावेश करना भी
अब नई तकनीकों से संभव हो गया है.
यद्यपि पोषी तथा सहजीवी जीवाणुओं की परस्पर क्रिया तथा शरीर-क्रियात्मक
कार्यकलाप समझने की दशा में बहुत प्रगति हो चुकी है, किंतु जब तक जीवाणुओं के
पोषी रेंज को बढ़ाया नहीं जाएगा तब तक इनका लाभ कुछ फसलों को ही मिल सकेगा.
दलहनों के अतिरिक्त अन्य फसलों को जीवाणुओं की पसंद का पोषी बनाने के लिए अभी
वैज्ञानिकों को लंबा सफर तय करना है. (प्रस्तुति : डा. एन. एस. वर्मा)
वायुमंडल के अध्ययन में गुब्बारे
गली-मुहल्ले में गुब्बारे वाले की पुकार सुनते ही बच्चे उन्हें खरीदने की जिद
करने लगते हैं और उन्हें अपने हाथों में पाकर फूले नहीं समाते. ऐसा नहीं है कि
ये गुब्बारे केवल बच्चों को ही अच्छे लगते हैं, बल्कि वर्षों पहले से ये
बड़ो-बड़ों को भी अपनी तरफ आकर्षित करते रहे हैं.
पेरिस के एनोनय शहर के जोसेफ माइकेल तथा जैक्स एटीनी मोंट-~गोल्फियर नामक दो
भाइयों को गुब्बारे के आविष्कार के रूप में जाना जाता है. वैसे तो ये कागज
व्यवसाय से जुड़े हुए थे लेकिन यह कामना उनके मन में अवश्य थी कि काश वे भी
पक्षियों की भांति हवा में स्वच्छन्द उड़ सकते. वे लोगों से इस विषय में
विचार-विमर्श करते रहते थे. इसका प्रभाव यह हुआ कि धीरे-धीरे उनकी यह धारणा
मजबूत होती गई कि यदि कागज के बन्द थैलों को धुएं से भरकर हवा में छोड़ा जाए तो
वह हवा में तैरकर ऊपर उठने लगेगा. सन १७८२ के आखिरी महीनों में उन्होंने कुछ
प्रारंभिक परीक्षणों के आधार पर अपने आप को संतुष्ट कर लिया कि कागज के विशाल
थैलों में धुआं भर कर उन्हें उड़ाया जा सकता है.
अपने विचारों को कार्य रूप में परिणित करने के लिए उन्होंने एक बहुत बड़ा
गुब्बारा बनाया और उसकी भीतरी दीवार पर कागज चिपकाया. इस गुब्बारे को फुलाने के
लिए उन्होंने लकड़ियां जलाकर उससे निकलने वाले धुएं का इस्तेमाल किया. ४ जून
सन् १७८३ को जब इस गुब्बारे को छोड़ा गया तो वह वायु में करीब १५०० फुट तक की
ऊंचाई पर १० मिनट तक तैरने के बाद स्वत: पृथ्वी पर वापस आ गया.
२७ अगस्त सन् १७८३ को पेरिस में ही चार्ल्स जैकीस नामक भौतिक विज्ञानी के
निर्देशन में एक और गुब्बारा उड़ाया गया, वह गुब्बारा रेशम का बना हुआ था और
गैस इससे बाहर न निकले इसके लिए इसकी भीतरी दीवारों पर रबड़ के घोल का लेप
चढ़ाया गया था. इस गुब्बारे को फुलाने के लिए लोहे की छीलनों पर गंधक के तेजाब
की क्रिया से बनने वाली हाइड्रोजन गैस का उपयोग किया गया था. जब यह गुब्बारा
करीब ४५ मिनट तक उड़ते हुए १५ मील दूर एक खेत में गिरा तो वहां के निवासी उसे
देखकर इतना डर गए कि उन्होंने उसके टुकड़े टुकड़े कर दिए.
इसके कुछ सप्ताह के बाद मोंट-~गोल्फियर बन्धुओं ने अपने प्रयोग को पुन:
दोहराया. इस बार उन्होंने एक सुसज्जित व रंग-बिरंगे गुब्बारे में कुछ जन्तुओं
को बैठाकर हवा में उड़ाया और यह सिद्ध कर दिया कि इसी प्रकार बड़े गुब्बारों
में बैठकर मनुष्य भी हवा में उड़ सकता है.
१९ नवम्बर सन् १७८३ को पेरिस में मोंटगोल्फियर ने एक बहुत बड़े गुब्बारे में दो
मनुष्यों को बैठाकर पहली बार हवा में उड़ाने का सामूहिक प्रदर्शन किया. ये
दोनों यात्री गुब्बारे में बैठकर करीब २५ मिनट तक वायु में उड़ते रहे और ५ मील
उड़ने के बाद पृथ्वी पर सुरक्षित उतर आए. इसके बाद के छ: महीनों में ही मनुष्य
हवा में उड़ने के विज्ञान से परिचित हो चुका था.
