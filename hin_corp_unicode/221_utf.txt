<औङ्ङिचिअल् अन्ड् ंएडिअ ळन्गुअगे><ळेगिस्लटिवे><आनोन्><ऊ.फ्. ळेगिस्.आस्स्. डेब्. २न्ड् सेस्.८९.><१९८९><ऊ.फ्. गोव्ट्.><ळुच्क्नोत्><११८ टो १२३><२२५०><आनोन् - ऊ.फ्. ळेगिस्. आस्स्. डेब्. २न्ड् सेस्. ८९.>

*श्री राम गोविन्द चौधरी--
मान्यवर, जो सवाल नियम ३०० में दिया गया है, यह अपने आपमें महत्वपूर्ण
है. माननीय रवीन्द्र तिवारी जी ने उस जी. ओ. को यहां पढ़कर सुनाया. ४०
प्रति-~शत पैसा सरकार ने फ्रीज कर लिया है. जहां जहां मंत्री लोग जाते
है, घोषणा कर आते है. अभी नरेन्द्र सिंह एक जगह गये और १७ लाख रु. की
घोषणा कर आये, कहीं १७ लाख की घोषणा हो रही है, कहीं १७ करोड़ की, कहीं
२५ लाख की घोषणा हो रही है और जिला योजना का जो पैसा है वह जिलों में
नहीं आ रहा है. मैं आपको सूचना दे रहा हूं मेरे जनपद बलिया में पैसे के
अभाव में सारा काम ठप्प हो गया है, कुछ नहीं हो रहा है. पी. डब्लू. डी.
की ३ साल से जो सड़कें जिला योजना की मंजूर है उन सड़कों पर एक पैसे का
भी काम नहीं हो रहा है. महत्वपूर्ण पुल बनने है उन पर काम नहीं हो रहा
है, आर. ई. एस. का काम नहीं हो रहा है.
श्री उपाध्यक्ष--
अब आप समाप्त करें.
श्री राम गोविन्द चौधरी--
इससे महत्वपूर्ण सवाल कुछ और है नहीं. स्वास्थ्य एवं शिक्षा यह दो ऐसे
विभाग है जिन पर एक भी पैसा जिले में नहीं है, कोई काम नहीं हो रहा है.
यह सरकार के लोग जानते है कि अगली बार विधान सभा में विपक्ष में बैठना है
इसलिए यह चाहते है कि धन का दुरुपयोग करके हम लोगों की हमदर्दी हासिल
करें.
श्री उपाध्यक्ष--
समाप्त करें.
श्री राम गोविन्द चौधरी--
मान्यवर, आप इन्हें निर्देशित करें कि ४० प्रतिशत धन जो फ्रीज किया है
उसे वापस करें. बलिया में जो ३ साल से पैसा नहीं जा रहा है उस तमाम पैसे
का फौरन अवमुक्त करायें ताकि काम प्रारम्भ हो सकें. मान्यवर, मेरे
क्षेत्र में एक सड़क तीन साल से टीच होनी है, उसमें पैसा नहीं जा रहा है,
एक पुल नहीं बन रहा है. इसलिए आप हमारे औचित्य के प्रश्न पर अपना निर्णय
दें.
श्री गौरी शंकर भइया--
मान्यवर, जो औचित्य का प्रश्न उठा है, पिछली बार विधान सभा में जो राज्य
का आर्थिक नियोजन है उसको विकेन्द्रीकरण करने के लिए दो भाग में विभवत
किया गया जिला सेक्टर और स्टेट सेक्टर. जिला सेक्टर में यह था कि जो ३०
लाख के भीतर की परियोजना है वह जिले से बनाकर भेज देंगे और पास कर देंगे
व्यय का नियंत्रण जिले से होगा. श्रीमान्, हम लोगों को कहा जाता है कि
१०० रुपये की योजना बनाकर जिले से भेजो और हम लोग १०० रुपये की योजना
बनाकर जिले से भेजते है लेकिन क्या अधिकार मिलता है? आज उत्तर प्रदेश
में जो राज्य चला रहे है, यह इसमें मनमाना परिवर्तन कर देते है और आपको
जानकर ताज्जूब होगा कि आज पूरे उत्तर प्रदेश में किसी भी जिले में अब न
कोई नई सड़क बनेगी, न कोई प्राथ-~मिक स्कूल खुलेगा और न कोई अस्पताल
बनेगा, न इस तरह की अन्य कोई कार्यवाही होगी. अभी हमारे जिले में इनके
कोई मंत्री है, पायलेट, वह आये थे और उन्होंने अपने मन से दौलतपुर में एक
पुल का शिलान्यास कर दिया. बाद में जब मैंने पी. डब्लू. डी. मिनिस्टर से
पता लगाया तो मालूम हुआ कि इनके यहां न तो इसका कोई इस्टीमेट स्वीकर है,
न कोई वित्तीय स्वीकृति है और न इस की कोई प्रशास-~निक स्वीकृति है.
मान्यवर, जब एक बार विधान सभा में किसी निश्चित मद पर व्यय निर्धारित कर
दिया गया, तो इस सरकार को यह हक नहीं है कि वह इन मदों को मनाने तौर पर,
केवल माला पहनने के लिए, गेट बनवाने के लिए अनापशनाप घोषणा करें. मैं
आपसे अनुरोध करना चाहता हूं कि जो यह आर्थिक घपलेबाजी हो रही है, इस पर
आप नियंत्रण लगायें और इसके लिए आप स्पष्ट निर्देश जारी करें.
*श्री माता प्रसाद पाण्डेय--
माननीय उपाध्यक्ष जी, अनुच्छेद २०३, २०४, २०५ में वित्तीय प्राविधानों
की व्यवस्था है और जब यहां से वित्त विवरण पास हो जाता है, तो इसकी
स्वीकृति शासन को जारी करनी चाहिए थी लेंकिन इस सरकार ने वित्तीय
स्वीकृति न जारी करके उस पैसे को जिला सेक्टर में फ्रीज कर दिया, जैसा कि
तिवारी जी ने कहा है. इसके अलावा यह इस पैसे को पी. एल. ए. में जमा कर
रहे है. इस संबंध में मैंने पहले भी औचित्य का प्रश्न उठाया था, जिसमें
मैंने कहा था कि संविधान के अनु-~च्छेदों का घोर उल्लंघन है और यह
फाइनेन्शियल हैण्डबूक का सहारा लेकर अब भी इसका घोर उल्लंघन कर रहे है.
मान्यवर, इसका परिणाम यह होता है कि पी. पी. एल. ए. खाते में रुपया जमा
कर दिया गया लेकिन जो प्रोज्क्ट इस वर्ष बननी थी, वह इस वर्ष न बनकर ३
वर्षों बाद उसका नम्बर आता है और जो काम इस वर्ष जिस लागत पर हो जाना
चाहिए, वह न होकर ३ वर्ष बाद दोगुनी-तिगुनी लागत पर होता है, जिससे
वित्तीय भार दोगुना-तीन गुना बढ़ जाता है. इस प्रकार इसका दूरगामी
प्रभाव पड़ता है. जो पैसा यह पी. एल. ए. में जमा करा देते है, कालान्तर
में वह आकस्मिकता निधि में आ जाता है, जिसे यह अपने मनमान ए ढ़ंग से
प्रयोग करते है. इस पर पूरा प्रतिबंध होना चाहिए और वित्तीय स्वीकृति की
सूचना जिलों को भेजी जानी चाहिए.
श्री रघुवर दयाल वर्मा--
मान्यवर, मैं केवल इतना जानना चाहता हूं कि यह इस तरह के आदेश किसके आदेश
से निर्गत किये गये और कब जारी किये गये. यदि इस तरह के आदेश दिये गये
है, तो उसके लिए कौन जिम्मेदार है और इसकी विधान सभा से स्वीकृति क्यों
नहीं ली गयी तथा इसे हम लोगों की जानकारी में क्यों नहीं लाया गया, इसका
स्पष्टी-~करण दिलवा दें?
*श्री विजय सिंह राणा--
मान्यवर, मैं बस दो बातें कहना चाहता हूं. एक तो यह कि जो डी. आर. डी. ए,
आर. एल. जी. पी. योजनाओं में पैसे का आवंटन होता है, उसको इन्होंने जवाहर
रोजगार योजना में भेज दिया. अब कोई एम. एल. ए. अपनी तरफ से सड़क नहीं
बनवा सकता. चुनाव लड़ेंगे हम और पैसे का आवंटन करेंगे प्राइम मिनिस्टर.
मान्यवर, इस सरकार ने पश्चिमी उत्तर प्रदेश के साथ पी. डब्लू. डी. के
एलाटमेंट में बहुत पक्षपात किया हूं. इसके संबंध में कुछ आंकड़े देना
चाहता हूं. वर्ष ८५-८६ में आगरा को ८४३ लाख रुपये दिये गये, इलाहाबाद को
१२२५ लाख रुपये और सुल्तान पुर को १२५६ लाख रुपये, गोरखपुर को १४६० लाख
रुपये, बस्ती को १७०३ लाख रुपये दिये गये. इसी प्रकार वर्ष ८८-८९ में
आगरा को ८४० लाख रुपये, इलाहाबाद को १२३४ लाख रुपये, सुल्तानपुर को १३०५
लाख रुपये गोरखपुर को १३८५ लाख रुपये और बस्ती को १६५१ लाख रुपये दिये
गये. वर्ष ८७-८८ में आगरा को ९६२ लाख रुपये, इलाहाबाद को १४०३ लाख रुपये,
सुल्तानपुर को १५२५ लाख रुपये और गोरखपुर को १५७० लाख रुपये दिये गये.
श्री उपाध्यक्ष--
राणा जी, अब समाप्त करें.
श्री विजय सिंह राणा--
मान्यवर, मैं तो आपको आंकड़े के साथ बता रहा हूं, आप सुन तो लें. यही
नहीं मान्यवर, मैं आपको आगे भी बताना चाहता हूं. पश्चिमी उत्तर प्रदेश
के साथ बड़ा भेद-भाव हो रहा है. १५०० की आबादी वाले गांव तथा एक हजार से
ऊपर की आबादी वाले गांव को जोड़ने का प्रयास किया गया पश्चिमी उत्तर
प्रदेश में एक हजार की आबादी से कम वाले गांवों को पूर्वी उत्तर प्रदेश
में जोड़ा है, जिसकी वजह से हमें कम धन मिला है और यह आगे भी कम हो
जायेगा. एक हजार से कम आबादी वाले आगरा में जोड़े गये है १४०, मथुरा में
६४, सुल्तानपुर में ४३२, गोरखपुर में १४९ बस्ती में १५०६ और देवरिया में
१९४२१ पिछले साल भी जिला योजनाओं व दूसरी योजनाओं में काफी पैसा आपने
काटा है और इस साल आपने ४० परसेन्ट की ओर कटौती कर दी है. इस प्रकार आप
कटौती करके हमारे अधिकारों पर कुठाराघात कर रहे है.
श्री राजेन्द्र सिंह सोलंकी--
मान्यवर, व्यवस्था का प्रश्न हो. ग्राम सभायें लोकतंत्र की मूल इकाईयां
है. मेरा तो यह सुझाव है कि प्रजातंत्र को मजबूत करने के लिए जवाहर योजना
के तहत ग्राम सभाओं को और पैसा दिया जाना चाहिए.
संसदीय कार्य मंत्री (श्री अम्मार रिजवी)--
मान्यवर, श्री रवीन्द्र नाथ तिवारी जी, श्री राणा साहब, श्री गौरी भैइया
व अन्य सम्मानित सदस्यों ने एक प्रश्न यहां पर उठाया मैंने इससे पहले भी
श्री रवीन्द्र नाथ तिवारी जी से कल परामर्श भी किया था और साथ ही श्री
तिवारी जी ने माननीय अध्यक्ष जी को भी पत्र लिखा था और उसकी एक प्रति
मुझे भी उपलब्ध कराई गई है. माननीय सदस्यों ने दो बातें उठाई. एक तो यह
कि जो स्कीमूस है, वह डिस्ट्रिक्ट सेक्टर में मंजूर करने के बजाय कुछ
विशिष्ट लोगों के यहां मंजूर दर दी गई है और उस पैसे को डाईर्वट कर दिया
जाता है. उन जगहों से उठाकर दूसरी जगह दे दिया जाता है. मैं यह बताना
चाहता हूं कि डिस्ट्रिक्ट सेक्टर में जिस जिले को दिया गया है, उसे किसी
दूसरी जगह पर नहीं लगाया गया है और न ही लगाने का इरादा है. जहां तक ४.
परसेंट की बात कही गई है और सार्वजनिक निर्माण विभाग का एक हवाला दिया
गया मैं यह कहना चाहता हूं कि उस जी. ओ. में भी हमारी कोई नीयत खराब नहीं
थी. उसमें कुछ इस प्रकार की गलतफहमी पैदा हो रही थी, जिसकी वजह से हमने
उसे २१ सितम्बर को वापस ले लिया है. उसमें यह था कि हमारा जो काम स्पिल
ओवर हो जाता है, हम उसे मंजूर तो कर देते है परन्तु हम काम नहीं करा पाते
है, जिससे बैक-लाग काफी हो जाता है, इसलिए उस पैसे को डिस्ट्रिक्ट सेक्टर
में उन्हीं कामों के लिए आरक्षित कर दिया जाय. यह नहीं था कि उस पैसे को
वहां से हटाकर कहीं और डाईवर्ट कर दिया जाय, स्टेट सेक्टर में डाइवर्ट कर
दिया जाय, ऐसी बात नहीं थी. आप तो जानते है कि १९८० में इसे लागू किया
गया था. १९८० में योजना इसीलिए लागू की गयी थी कि जिले के जो विधायक है
और अन्य लोग है, वहां के निर्माण कार्य में उनकी पूरी साझेदारी हो और
उनकी राय पर काम हो, इसीलिए जिला योजना को लागू किया गया था. इन्होंने यह
भी कहा कि जवाहर योजना को पैसा डाइवर्ट किया गया है, तो जितना एलाटमेंट
डिस्ट्रिक्ट का है और जिन कार्यों के लिए है, उन कार्यों को कराया जा रहा
है, उनका पैसा डाइवर्ट नहीं कर रहे है चाहे कोई भी योजना हो या
प्रजातंत्र की सबसे छोटी इकाई को मजबूत करने की बात हो, उसे मजबूत किया
जाएगा लेकिन डिस्ट्रिक्ट सेक्टर की कास्ट पर नहीं किया जायगा
राणा जी का इसका स्वागत करना चाहिए था लेकिन उन्होंने नहीं किया. इन
योजनाओं पर डिस्ट्रिक्ट सेक्टर पर जो पैसा स्वीकृत हो चुका है वह दिया
जायगा. माता प्रसाद पाण्डेय जी ने कहा कि पैसा पी. एल. ए. में जमा हो
जाता है, यह बात सही है लेकिन जिस समय उसकी जरूरत नहीं होती है, थोड़े
समय के लिए कहीं रखना होता है, तब पी. एल. ए. में जमा कर दिया जाता है.
उससे ऐसा नहीं कहा जा सकता कि मिसएप्रोप्रिएशन हुआ है. वेज और मीन्स को
सैट करना होता है, उसके लिए जो आर्थिक नियम है, उनके अन्तर्गत उन्हें
बहुत सी चीजें करनी पड़ती है. तिवारी जी ने कहा कि राजाज्ञायें इशु नहीं
हुई है जबकि आश्वासन दिया गया था. यह सही है कि राजाज्ञायें कुछ
क्षेत्रों में नहीं इशु हुई है.
(व्यवधान)
कुछ राजाज्ञायें इशु नहीं हुई है जिनकी सूची कल ली है, किसी टैक्नीकल वजह
से रह गयी है, उनको जल्द ही इशु करा देंगे. जो पक्षपात की और १७ करोड़
रु. की योजना की घोषणा की बात कही गयी है, तो यदि मंत्री कोई घोषणा करता
है, तो जो प्राविधान है उसी के अन्दर किसी योजना को ले सकते है, बाहर
नहीं ले सकते हैं.
मै समझता हूं कि माननीय सदस्यों की जो शंका है और ख्यालात है, वे जब
फैक्ट्स नहीं आये थे तब के थे. अब उनका समाधान हो गया होगा.
श्री रवीन्द्र नाथ तिवारी--
जो सकुर्लर पी. डब्लू. डी. का "कोर्ट" किया गया है, क्या यह सही नहीं है
कि सभी विभागों का फ्रीज गया है २१ सितम्बर को राजाज्ञा निकालकर? पी.
डब्लू. डी. का आर्डर तो खत्म किया और विभागों की क्या स्थिति है?
श्री अम्मार रिजवी--
इस साल की जो योजनायें है जो चल रही है और जिनकी वित्तीय स्वीकृति मिल
चुकी है, वे सब करायी जायेंगी.
श्री राम चन्द्र बख्श सिंह के नियम ३११ की सूचना के संदर्भ में शासन
दृष्टिकोण
श्री उपाध्यक्ष--
श्री राम चन्द्र बख्श सिंह वाले मामलें पर भी दो शब्द कह दें.
संसदीय कार्य मंत्री (श्री अम्मार रिजवी)--
ठीक है, मानयवर.
वह मामला महत्वपूर्ण है. जहां तक साम्प्रदायिकता का सम्बन्ध है, मैं
समझता हूं कि कोई भी व्यइत विशेषकर सम्मानित सदस्य जो बैठे है, इस बात
से सहमत होंगे कि सम्प्रदायिकता चाहे जैसी भी हो उसे "एनकरेज" नहीं किया
जाना चाहिए और उसके ऊपर अंकुश लगाया जाना चाहिए. इस समय सबका कर्त्तव्य
है कि बजाय इसके कि बहुत ही चीजें वाद-विवाद में लोगों लायें, हमारी
ड्युटी है कि भारत के नागरिक की हैसियत से एक ऐसा वातावरण पैदा करें
जिससे प्रदेश और देश में शान्ति हो. धर्म किसी को झगड़ा करना नहीं बताता
है. बात कही गयी कि मा. मुख्यमंत्री जी और बूटा सिंह जी से बात चल रही थी
उसका क्या हुआ, यह एक मुद्दा उठाया गया. लेकिन मान्यवर, एक मुद्दा
बनाया गया जबकि इस समय उसके लिए सारी बातें चल रही है, बैठक हुई है, मा.
मुख्य मंत्री जी स्वयं वहां गये थे, मैं समझता हूं कि इसके लिए इस सदन का
हर व्यइत चिन्तित है. वहां बात हुई मा. गृह मंत्री जी यहां भी आये,
बात चल रही है, इस समय मामला न्यायालय में विचाराधीन है, बात चल रही है
धार्मिक नेताओं से परामर्श किये जा रहे है. अब क्या-क्या हुआ, यह सारी
बातें कहने से रुकावट पैदा हो जायेगी इ सलिए मेरा अनुरोध है कि इस समय
ऐसा वातावरण बनायें कि सब लोग प्यार और मोहब्बत से रह सकें. इस मसलें पर
दूसरे पर दोषारोपण न करें बल्कि ही संयम से काम लें ताकि दूसरे लोग हमारा
अनुकरण कर सकें और शान्ति बनाये रखें.
श्री मोहम्मद आजम खां--
मान्यवर, अभी माननीय मंत्री जी ने बहुत बातें कहीं ही है मजहब क्या टकराव
डालते है. मै माननीय मंत्री जी से जानना चाहता हूं कि अभी ४-५ रोज पहले
फैजाबाद में और अभी कल बाराबंकी में जुलूस निकाले गये. माननीय मंत्री जी
इस बात को सुनिश्चित कर दें कि इस तरह से जुलूस निकालने वाले कौन लोग है
और वे कहां से आये है और कौन-कौन से नारे लगा रहे है जिससे कि लोगों के
दिल दहक रहे हैं कि "हिन्दी, हिन्दू, हिन्दुस्तान, मियां जाओं
पाकिस्तान." यह बातें जजबातों को भड़काती है इसलिये आप इन चन्द बातों का
भी पर्दाफाश करें.
श्री अम्मार रिजवी--
साम्प्रदायिकता चाहे जिस रूप में आये, चाहे जिस जगह से आये, सबको उस पर
नियंत्रण रखना चाहिए. सरकार भी इसको नियंत्रण करने में प्रयत्नशील है.
इसमें आप सब लोगों का सहयोग अपेक्षित है. जब तक हम सब लोग प्रयास नहीं
करेंगे, खाली सरकार के अंकुश लगाने से यह बात नहीं होगी. हम लोग भी जो
बात करें, बहुत ही सोंच समझकर कर करें जिससे कि दूसरों के जजबात को ठेस न
पहुंचे.
श्री मनोहर लाल द्वारा पार्टी के भारत बन्द व जेल भरो अभियान के दौरान
तथा कुछ सभासदों पर विभिन्न आरोप लगाकर मुकदमा चलाये जाने तथा कानपुर
नगर महा-~पालिका की बैठक में गृहमंत्री की मौजूदगी में हथकड़ी पहना कर
सभासदों को लायें जाने के मामले में दी गई सूचना पर कार्यवाही की मांग
*श्री मनोहर लाल--
माननीय उपाध्यक्ष जी, कल मैने धरने का नोटिस दिया था. इससे पहले ३० तारीख
को भारत बन्द था उसी के सिलसिले में ११ से १६ सितम्बर तक उत्तर प्रदेश
में जनता दल का जेल भरो आन्दोलन था. कानपूर, उन्नाव और गोरखपुर के अन्दर
जनता दल के पांच सभासदों को अनेक धाराओं के अन्तर्गत पकड़ा गया, गोरखपुर
में १४ लोग जेल में है, दो लोग कानपुर में जेल में बन्द है. माननीय
सुशीला रोहतगी जो कि गृह मंत्री है, ने सभासदों को क्रिमिनल अमेन्डमेंन्ट
ऐक्ट के तहत हथकड़ी लगवायीं. इस तरह से ३२३ लोगों पर डकैती का आरोप लगा
करके पकड़ा गया है. कल तीन सभासद कानपुर में और लोगों को धारा १४७, १४८
तथा ३३५ के अन्तर्गत बन्द कर दिया गया. यह सारे प्रदेश में विपक्ष के
लोगों को कुचलने का काम यह सरकार कर रही है. हमारे लोगों पर डकैती का
आरोप लगा करके पकड़ा जा रहा है. इसलिए मेरी प्रार्थना है कि इसकी आप सी.
आई. डी. के द्वारा जांच करवा लें या फिर इस सदन की एक कमेटी बना दें जो
जाकर सारे मामले को देखें और सभासदों के साथ न्याय हो सके क्योंकि
सभासदों को कानपुर नगरमहापालिका में हथकड़ियां पहना कर लाया गया है.
