<णटुरल् श्चिएन्चे><औचेअनोग्रप्ह्य्><भ्हगिरट्ह्><ःअमर शमुन्ड्र><१९८९><ऊमेस्ह् फ्रकस्हन्><ढेल्हि><८४ टो ९१><२२००><भ्हगिरट्ह्-ःअमर शमुन्ड्र>

रोमांचक दवाओं का देवता--समुद्र
जैसा कि हमने पहले परिच्छेद में बताया है, जीवन समुद्र से प्रारम्भ हुआ.
वहां से वह क्रमश: धरती पर फैल गया. जहां से जीवन शुरू हुआ वहीं से जीवन
को ज्यादा समय तक टिकाये रखने वाली चीजें, अर्थात् दवाएं भी प्राप्त हुई.
दवाओं के लिये `ड्रग' (ढ्रुग्) शब्द इस्ते-~माल होता है. यह शब्द डच भाषा
के `ड्रूग' (ढ्रोओग्) शब्द से बना है, जिसका अर्थ होता है--सूखा. अनुसन्धान
करने पर पता चलता है कि प्राचीन काल में दवाएं बनाने के लिये समुद्र से
या तालाब, झील नदी आदि से पौधों तथा अन्य वनस्पतियां प्राप्त करके उन्हें
सुखाया जाता है.
धरती पर पानी बरसता है और नदियों द्वारा समुद्र में पहुंचता है. धरती के
कई रासायनिक तत्व भी उस के साथ वह कर समुद्र में पहुंच जाते है' यह
क्रिया आदि काल से चल रही है. इसी लिये समुद्र में रासायनिक तत्वों का
असीम भण्डार है. यदि समुद्र का सारा नमक निकाल लिया जाये तो वह इतना अधिक
होगा कि पूरी पृथ्वी का सूखा हिस्सा (धरती) नमक की पांच सौ फीट मोटी पर्त
से ढक जायेगा. `मिल्क आफ मैग्नेशिया' बनाने के लिये `मैग्नेशियम
हाइड्रोक्साइड' चाहिए. समुद्र में इस की कमी नहीं. `ब्रोमाइन' तथा
`कैल्शियम फास्फेट' भी हमें लम्बे अर्से से समुद्र से ही प्राप्त होते
रहे है.
नया, रोमांचक और उपयोगी
पिछले तीन वर्षो में समुद्र की औषधीय उपयोगिता के सम्बन्ध में बहुत
खोज-कार्य हुआ है. यह तो सभी जानते हैं कि पूरी पृथ्वी का ७१ प्रतिशत
हिस्सा गीला अर्थात पानी के नीचे है. स्पष्ट है कि धरती पर जितने रहस्य
छिपे हैं उस से कई गुना पानी की सतह पर या सतह से नीचे छिपे होंगे.
अनुसन्धान-कार्य करने के लिये समुद्र एक नया ही, रोमांचक तथा उपयोगी
क्षेत्र सिद्ध होगा.
राकी मर्सियानो नामक एक पहलवान अपने जमाने में बहुत प्रसिद्ध रहा.
अखाड़ें में उतरने से पहले वह एक तरह की समुद्री घास चबाता था. उस का
विश्वास था कि ऐसा करने से नाक से खून बहना जल्दी शुरू नहीं हो सकता.
काफी दिनों तक लोग सोचते रहे कि यह राकी का अंधविश्वास है, किन्तु बाद
में अनुसन्धानकर्ताओं ने सिद्ध किया कि वह समुद्री घास सचमुच खून बहना
रोकने में सहायता पहुँचाती थी. न केवल इतना, बल्कि उस के प्रभाव से चोटें
भी शीघ्र भर जाती थीं. जब उस घास को गायों के चारे में मिलाया गया तो पता
चला कि उन के दूध में चर्बी ज्यादा आ गई है, मक्खन भी खूब उतरता है.
`समुद्री जहर' खाइये.
सामुद्रिक औषधि विज्ञान (ंअरिने प्हर्मचोलोग्य्) ने सब से ज्यादा तरक्की
समुद्री जहर' बनाने में की है. ये `जहर' भांति-भांति की दवाएं बनाने के
काम आते है. यह बात कई पाठकों को अविश्वास-~नीय लगेगी, किन्तु `जहर से
जहर मरने' वाली कहावत औषधि विज्ञान ने बाकायदा सिद्ध करके दिखा दी है.
सांप कांटे की सिर्फ एक दवा है--सांप के ही जहर से बना इंजेक्शन. माता की
बीमारी से बचने के लिए टीका लगाया जाता है. इस टीके की दवा भी माता की
बीमारी के ही कीटाणुओं से बनती है. इसी सिद्धान्त के अनुसार समुद्री
वनस्प-~तियां तथा प्राणियों से तरह-तरह के जहर तैयार किये जा रहे हैं जो
दवाओं की तरह इस्तेमाल होंगे.
अलग-अलग जहरों का मानव शरीर पर अलग-अलग प्रभाव होता है. कोई जहर मस्तिष्क
के कोषों का विभाजन कर देता है, किसी से ह्दय की गति रुकती है और किसी
जहर के कारण प्रमुख रक्तवाहिनी नलिकाएं फट जाती है. किसी भी जहर की दवा
तभी बनाई जा सकती है जब हमें उस जहर का मानव-शरीर पर प्रभाव मालूम हो.
प्रभाव ज्ञात हो जाने पर उसी के जैसे प्रभाव वाला जहर बना कर इंजेक्शन
तैयार किया जा सकता है.
दोस्त को जहर खिलाया और...
कैलिफोर्निया के कुछ डाक्टरों ने मिल कर अपने एक साथी को विशेष प्रकार के
जहर से `मार डाला'. बारह घण्टों तक वह `मरा रहा'. जब वह `मर रहा था',
उसके सभी साथी आसपास खड़े थे और अपनी नोटबुकों में तेजी से विवरण लिखते
जा रहे थे. मौत की बेहोशी से जुझता हुआ उन का साथी तड़पता हुआ चीख रहा
था. कि उसे उस जहर के कारण कैसा लग रहा है. पीड़ा तथा ऐंठन से वह ठीक से
बोल नहीं पा रहा था, लेकिन जो भी और जैसा भी वह बोल रहा था, उस के साथी
नोट करते जा रहे थे. टेप-रिकार्डर भी चल रहा था.
जब वह अन्तिम रूप से मौत की बेहोशी में पड़ गया तो साथियों ने उसे बचाने
के उपाय शुरू किए. इन उपायों की तैयारी पहले से कर ली गई थी. बारह घण्टे
बाद वह होश में आया और उस के भी कई घण्टो बाद जाकर कही वह ठीक से बोलने
लायक हो सका.
उस ने विस्तारपूर्वक बताया कि उस विशेष जहर ने किस प्रकार, किन-किन
प्रभावों के साथ उसे `मार डाला'. उस के वर्णन के आधार पर कैलिफोर्निया के
उन डाक्टरों ने ऐसी दवा बनाने में सफलता पाई, जिस से मानसिक ढुलमुलपन का
सफल इलाज हो सकता है. खास तरह के पागलपन में भी वह उपयोगी है. यह दवा
भूमध्य-रेखा के आसपास पाई जाने वाली एक विशेष मछली के मांस से बनाई गई
है.
समुद्र में जहरीली मछलियों की कमी नहीं है. इसी प्रकार जह-~रीले सांप भी
वहां बहुतायत से पाए जाते है. इन सांपों का जहर धरती के जहरीले सांपों से
और तरह का होता है. धरती का सब से जहरीला सांप `किंग कोबरा' है. उस से भी
दोगुने जहरीले सांप समुद्र में मिल जाते हैं. सामुद्रिक औषधि विज्ञान ने
इन सांपों के जहर से ऐसी दवाएं बनाई है जो मनुष्य शरीर में खून बनने की
प्रक्रिया में आश्चर्य तेजी ला देती है.
ककड़ी ने कैन्सर को वाण मारा!
समुद्री ककड़ी जैसी साधारण वनस्पति से ऐसी दवाएं बनी है जो मानव शरीर के
कणों का विभाजन या विकेन्द्रीकरण रोक सकती है. इन दवाओं में सुधार करने
पर वे कैंन्सर जैसे रोग में भी रामवाण सिद्ध होगी.
पफर (फुङ्ङेर्) मछली की रींढ़ की हड्डी में विशेष प्रकार का रासा-~यनिक
तत्व पाया गया है जो सिर-दर्द, कमर-दर्द आदि में बहुत उप-~योगी है.
मधुमेह के रोगियों को ये समाचार सुखद मालूम पड़ेंगे कि अब शीघ्र ही बाजार
में ऐसी दवा उपलब्ध हो जाएगी जो खून में शक्कर की अनावश्यक मात्रा को जला
देगी. यह दवा `टोड' (ठोअड्) मछली से बनाई गई है. स्टिंग रेज (श्टिन्ग् षय्स्)
मछली के जहर से ऐसी दवा बनी है जो ह्रदय तथा मस्तिष्क के  परेशन के समय
बहुत सहायता पहुँचाएगी. उसके द्वारा ह्रदय की तेज धड़कन को सामान्य किया
जा सकेगा.
किन्तु दवाएं बनाने के इस क्षेत्र में एक ऐसी बाधा है जिस का रहस्य
वैज्ञानिक अब तक नहीं समझ पाए है. बाधा यह है कि जिस समुद्री वनस्पति या
प्राणी में किसी खास इलाके में जहर नहीं होता, उसी वनस्पति या प्राणी में
किसी दूसरे इलाके में खतरनाक जहर हो सकता है. उदाहरण के लिए, फिलीपीन्स
में काले रंग की `मोरे ईल' (ंओरय् ऐएल्) मछली बहुतायत से पाई और खाई जाती
है. गिलबर्ट द्वीपों के आसपास इसी जाति की जो मछली मिलती है, उस का मांस
इतना जह-~रीला होता है कि चखते ही मृत्यु हो जाए.
जापान में `ग्लोब फिश' (घ्लोबे ञिस्ह्) पाई जाती है जिस से जापानियों ने
तरह-तरह की स्वादिष्ट चीजें बनाने की कला विकसित की है. यही मछली जापान
के अलावा दूसरे अधिकांश समुद्री तटों में बहुत जहरीली होती है. भोजन तथा
वातावरण एक जैसा होने के बावजूद कहीं यह मछली जहरीली है, कहीं नहीं. यही
बात अन्य प्राणियों तथा वनस्पतियों के रासायनिक गुणों पर भी लागू होती
है. समुद्री से दवाएं प्राप्त करने का काम इसी लिए बहुत सरल भी नहीं कहा
जा सकता. भविष्य में इस दिशा में कैसी तरक्की होती है, फिलहाल तो हम इस
का इन्तजार ही करें.
सामुद्रिक औषधियों की तरक्की
सामुद्रिक औषधियों विज्ञान की उन्नति इस पर भी बहुत आधार रखती है कि
वैज्ञानिकों को जीवाणुओं का सूक्ष्मतम अध्ययन करने में सफलता मिल जाए.
जीवाणु कठोरतम परिस्थितियों में भी जी सकते है लेकिन आर्द्रता में उन की
अधिकांश जातियों को अपेक्षाकृत सुविधा होती है. ये सुविधाएं कैसी हैं और
क्यों है, इन का अध्ययन सामुद्रिक औषधि विज्ञान में चमत्कार उत्पन्न
करेगा.
जीवाणु कहां रहते हैं? क्या खाते हैं. उन की जिन्दगी कैसे गुज-~रती है?
आदि कई प्रश्न वर्षों से वैज्ञानिकों के लिए कौतूहल का विष्य बने हुए थे.
जीवाणु इतने सूक्ष्म होते हैं कि नंगी आंखों से दिखाई नहीं देते. इस कारण
उनकी दिनचर्या जानना बड़ा कठिन था. अब `माइ-~क्रोस्कोप' तथा अन्य
यन्त्रों की सहायता से काफी जानकारी एकत्र कर ली गई है.
आप चाहे जितने पेटू हों, जीवाणुओं से बाजी नहीं मार सकते. साधारण जीवाणु
भी एक घण्टे में अपने वजन से प्राय: दुगुना खा जाते है. उन का पेट इतने
से भर जाता, तब भी गनीमत थी किन्तु वे तो अक्सर उस समय तक खाते रहते है,
जब तक भोजन समाप्त नहीं हो जाता या कोई और बाधा नहीं आ पहुँचती.
इन का खाना भी बड़ा अजीब है. कुछ गन्धक या लोहा खाते है. कुछ का गुजारा
हवा की गैसों और मिट्टी से चल जाता है. कुछ कीटाणु बड़े चटोरे होते है.
उन्हें अण्डे और ताजा खून के सिवा कुछ नहीं चाहिए. कुछ को सड़े-गले
पत्ते, लकड़ी और मरे हुए जानवर चाहिए. कुछ कीटाणु जहरीले होते हैं. उन का
भोजन भी `कार्बन मोनोंक्साइड' जैसा जहर है.
एक ढूंढों हजार मिलते है.
जीवाणुओं की लाखों किस्में है और इतनी ही शक्लें भी. बिन्दु के जैसा गोल
जीवाणु `काक्सप' (छोच्चुस्) कहलाता है. इन के झुण्ड को `काक्सी' (छोच्चि)
कहा जाता है. पेड़ पर जैसे अंगूरों का गुच्छा लटका रहता है, उसी तरह ये
भी आपस में गुँथे रहते है. इन में जनन-क्रिया भी इसी मुद्रा में होती है.
`काक्सस' की कई किस्में बड़ी खतरनाक होती है. यदि ये शरीर के किसी कटे
हिस्से से चिपके जाएं तो उसे पका कर छोड़ें और पीव में पड़े कीटाणु यदि
खून में चले जाएं तो फौरन `सैप्टिक' हो जाए. `बेसील्लस' (भचिल्लुस्) नाम
का एक दूसरा कीटाणु `डिप्थीरिया' (गले का एक रोग) पैदा कर देता है. इस की
शक्ल छोटी-सी बारीक रेखा जैसी होती है. स्फिरोचेटस्' नामक कीटाणु फफोले
और आत-~शक जैसी भयानक रोगों की जड़ है. इन की शक्ल कुण्डली मारे हुए सांप
जैसी होती है.
ये कीटाणु अपने भोजन के पास लाखों की तादाद में जमा रहते हैं. `एक ढूढ़ों
हजार मिलते हैं' वाली कहावत इन पर पूरी तरह खरी उतरती है, लेकिन बिना
माइक्रोस्कोप के हजार तो क्या, आप एक भी कीटाणु नहीं ढूंढ सकते. एक
`बेसील्लस' पर छ: या सात `काक्सी' आराम से बैठ सकते हैं. लेकिन जरा
अन्दाजा लगाइए `काक्सी' की लघुता का--आप के बाल की चौड़ाई पर कतार बनाकर
७५ `काक्सी' मजे में बैठ सकते हैं. एक `काक्सी' का व्यास प्राय: १.३०,०००
ईंच है. इतने छोटे-छोटे जीवों की जांच-पड़ताल करने के लिए उन्हें कई गुणा
बड़ा कर के देखना पड़ता है. साधारणतया माइक्रोस्कोप से इन्हें १,००० गुना
बड़ा करके देखा जाता है.
६,३०० फीट ऊंचा आदमी?
यदि ६ फीट ४ इंच लम्बे किसी व्यक्ति को माइक्रोस्कोप से १,००० गुना बड़ा
करके देखा जाय तो वह ६,३०० फीट ऊंचा और १,५०० फीट चौड़ा दिखाई देगा. यह
महादानव किसी पहाड़ की चोटी से भी ऊंचा होगा. जीवाणुओं की जो शक्ल
प्रयोगशाला में देखी जाती है, वह उन के वास्तविक आकार के अनुपात में दानव
से कौन कम होगी.
सूक्ष्म अध्ययन के लिए जीवाणुओं का यह भीमकाय रूप भी काफी नहीं होता.
उन्हें १,००,००० गुना-बड़ा कर के देखा जाता है. इस काम के लिए `इलैक्टोन
माइक्रोस्कोप' नामक एक बहुत शक्तिशाली यन्त्र प्रयुक्त होता है. इस
यन्त्र से यदि १२ इंच लम्बे किसी बाल को देखा जाए, तो उस की लम्बाई २०
मील और चौड़ाई २० फीट दीखेगी.
खमीर के जीवाणुओं में सन्तानोत्पति की गति अत्यन्त तीव्र है. यदि किसी
स्थान पर खमीर का केवल एक जीवाणु रख दिया जाए तो एक हफ्ते बाद ही वहां
१६८ पीढ़ियां देखने को मिलेंगी. उन में से लाखों जीवाणुओं की उम्र केवल
एक घण्टा या इस से भी कम हुई होगी. सबसे बूढ़ा जीवाणु एक ही होगा--एक
हफ्ते का, जिस से यह धरती आरम्भ हुई थी. वह बूढ़ा जीवाणु अब भी नए
जीवाणुओं को जन्म दे रहा होगा.
पैदा होने की इस गति का एक कारण है. हर जीवाणु नर और मादा दोनों का काम
स्वयं ही कर लेता है. खमीर के जीवाणु-कोष में से एक कोंपल फूटती है. यह
कोंपल बढ़ती जाती है और थोड़ी ही देर में अपने `उत्पादक-जीवाणु' से अलग
हो कर एक स्वतन्त्र जीवाणु बन जाती है. जन्म के थोड़ी देर बाद यह नया
जीवाणु भी उत्पादक का काम करने लगता है. इस प्रकार `पिता' और `पुत्र'
दोनों में कोंपलें फूटती है और वे जल्दी ही दो से चार, चार से आठ होते
जाते है.
पन्द्रह मिनट में एक पीढ़ी!
एक अन्य प्रकार के जीवाणुओं में जन्म का तरीका और भी दिलचस्प है.
इन्सानों की दुनिया में नई पीढ़ी औसत २५ वर्ष बाद जन्म लेती है, किन्तु
इन जीवाणुओं की दुनिया में--केवल पन्द्रह मिनट बाद. इस गति से २४ घंटे
में ही इन की ९६ पीढ़ियों को जन्म लेने के लिए करीब २,००० वर्ष लगेंगे.
पन्द्रह मिनट बाद हर जीवाणु टूट कर दो हो जाता है. इनकी तादाद इसी प्रकार
तीव्र गति से बढ़ती रहती है. यूं कह लीजिए कि जीवाणुओं की बस्ती में सब
की उम्र १५ मिनट होती है. वहां न कोई बड़ा है, न छोटा. ज्यों ही किसी की
उम्र १५ मिनट से ज्यादा होने लगती है, तुरन्त ही वह टूट कर `पन्द्रह मिनट
का' हो जाता है.
हाल ही में किए गए एक प्रयोग में देखा गया कि आर्द्रता में रहने वाले कुछ
जीवाणु सूखे में रहने पर भी जीवित रहे. ये अद्भूत जीव बीस वर्ष तक
आर्द्रता की प्रतीक्षा कर सकते है. कुछ जीवाणु इतने अजीव होते हैं कि
चाहे वे गर्म तापमान में रहे चाहें ठण्डे में, उन्हें भोजन मिले या
नहीं--वे मरने का नाम नहीं लेते. समुद्र में जीवाणुओं की कमी नहीं.
सूक्ष्म अध्ययन कर के ही उन पर काबू पाया जा सकता है. तभी सामुद्रिक औषधि
विज्ञान अलादीन के चिराग की तरह हमारी सेवा में हाजिर होगा.
