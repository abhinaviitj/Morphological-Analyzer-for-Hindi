<ठ्रन्स्लटेड् ंअटेरिअल्><ळिटेरटुरे><भनो, झेएलनि><आएतने घॅअल्><१९८०><श्हब्डकअर्><ढेल्हि><४४-५१><२१००><भनो, झ्-आएतने घॅअल्-ळ्ट्-औ> 

अलफ लैला के ठाठ-बाट के बारे में बड़ी शानदार रिवायतें मशहूर थीं.लोग कहते
थे कि रहमत अली शाह हर रात मिसकीन अली शाह के सिरहाने एक हजार रुपये की थैली
रख जाते थे. मिसकीन अली शाह जिन्नातों को पढ़ाते हैं, जो रोजाना एक थैला
भरके कोयले उन्हें देते हैं, मगर सुबह को वही कोयले सोने के टुकड़े बन जाते
हैं. कोई इन बातों से इन्कार भी कैसे करता? क्योंकि इस ड्योढ़ी की औंरतें
और लड़के वह ठाठ करते जो बड़े-बड़े जायेगाह वालों को भी नसीब न थे.इसीलिए
मिसकीन अलीशाह तोताचश्मी की करामातें औरतों में बहुत मशहूर थी, क्योकिजिस तरह
अमीरों और गरीबों के बाजार और सोसा-यटी अलग-अलग होती है, वैसे ही दरगाहें और
मन्दिर भी बँट जाते हैं.रहमत अली शाह के मजार की सोने की जाली, सच्चे मोतियों
का शामियाना और आलीशान इमारत की एक-एक ईंट इन नामवर सखी दाताओं का नजराना थी,
जिन्होंनेसल्तनत-ए-आसफिया की बुनियाद रखी थी. इसलिए बड़ी-बड़ी बेगमात यहाँ
आकरसजदे करती थीं और अपनी किसी सौकन की मौत का फर्मान लेकर उठतीं.बड़े-बड़े
जागीरदार आते और अपने हरीफ(प्रतिद्वन्द्वी) की शिकस्त का ऐलान लेकरजाते.
यहाँ से औरतों ने गोदें भरीं और मर्दो ने तिजोरियाँ. उर्स होता तो एक हजार
मिसकीनों को मुप्त खाना खिलाया जाता था.मिसकीन अली शाह बड़ी मिसकीन सूरत
बनाकर कहते थे कि फकीर तो खुददाने-दाने को मोहताज है. उसकी भला क्या जुरअत
हो सकती है कि इतने लोगों को खाना खिलाये ! यह सब पीरो-मुर्शिद की बरकत है,
उनका करिश्मा है.इसलिए मिसकीन अली शाह का गोरा-चिट्टा रंग, खिजाब लगी स्याह
दाढ़ी वाला चेहरा जुल्फों के बीच चाँद की तरह दमकता था. जिस वक्त वह स्याह
जर्क-बर्क अमाना(विशेष पगड़ी) पहने, सिर पर मशहद का रुमाल बाँधे, हाथ में
तसबीह लिये, अपनी सुर्ख-सुर्ख बड़ी-बड़ी आँखें उठाकर किसी बीबी को दुआ देते
थे तो अजीब-सा नूर चारों तरफ फैल जाता था. फरिश्ते इधर-उधर अपने नीलेलिबास
पर हरेरी पंख लगाये घूमते, कहकशाँ(आकाश गंगा) का रास्ता मिसकीन अली शाह के
कदमों तले से होकर अर्शे-बरीं तक चमकता नजर आता था.फिर अपना वजूद गायब होने
लगता. गुनहगार बदन भरभर गिरने लगता और नंगी रूह शरमा के चाहती कि मिसकीन अली
शाह में समा जाये.मिसकीन अली शाह को औरतों की इस बेपनाह अकोदत (श्रद्धा)
ने बड़ा परेशानकिया था. सुना है, मुराद अली की जवान लड़की तो इसीलिए
पागल हो गयी थी.रातों को उठ-उठकर मिसकीन अली शाह को पुकारती थी. उसकी
लम्बी बीमारी से तंगआकर एक दिन मुराद अली अपनी लड़की को लाये और मिसकीन
अली शाह तोताचश्मीके कदमों में डाल दिया.मिसकीन शाह की समझ में आया कि एक
नौजवान क्वाँरीलड़की को कैसे अपने हुजरें में पड़ा रहने दें! आखिरकार उनकी
अक्ल काम आयीऔर उन्होंने मजबूरन उस लड़की से निकाह कर लिया.अलफ लैला का एक
कमरा उस लड़की को दे दिया गया. अब क्या था!मिसकीन अली शाह की इस इनायत की
धूम मच गयी. सारे नवाबों-जागीरदारोंकी बेगमों को एक सस्ता नुस्खा हाथ आ
गया.इधर लड़कियाँ थीं कि उठती जवानी की सरशारी में खोने की बजायमिसकीन अली
शाह की सूरत देखते ही लोटन-कबूतर बन जाती थीं.इस तरफ अल्फ लैला के अहाते
में नये-नये कमरों का इजाफा (वृद्धि) होता गया. और बेचारे मिसकीन अली शाह
को बहुत-सी पुरानी वफादार बीबियों को महज इसलिए तलाक देनी पड़ी कि अल्लाह
मियाँ ने एक वक्त में चार से ज्यादा निकाहजायज करार नहीं दिये.मगर निजात
की तलाश में भटकने वाली ये रूहें इन कमरों में भी योंतड़पती थीं, जैसे जाल
में मछलियाँ! दीवारों से सिर फोड़तीं, बच्चों को मारतीं,सौकनों से लड़तीं
और मिसकीन अली शाह की सूरत देखकर बेहोश हो जाती थीं.लोग कहते थे कि मिसकीन
अली शाह के हाँ इतने हीरे हैं कि उनके हाँ हर औरत हीरा चाट कर मरती है.वाहिद
हुसैन ने भी अल्फ लैला के इस शाहाना ठाठ-बाट के किस्से सुने तो उनकी राल टपक
पड़ी, क्योंकि जब से जागीर की नाव डगमगाने लगी थींतो वह बचाव के लिए चारों
तरफ हाथ-पाँव मार रहे थे. उन्होंने राशिद कीशादी शहर के सबसे बड़े बिजनेसमैन
की लड़की रजिया से की थी. बशीर बेगम और बतूल बेगम भी अपनी सूरत-शक्ल में
ऐवाने गजल की तमाम रिवायतों को समेट लायी थीं.इसलिए उन्होंने बशीर बेगम
के लिए तो लंदन-पलट हैदर अली खाँ चुने क्योंकि बशीर बेगम बेहद तेज-मिजाज,
खुदसर और तेज-जबान थीं, मगर बतूल बेगम अपनी माँ की सूरत के साथ-साथ मिजाज
भी वही लायी थी-चुप-चाप, अपने आपमें गुम और हालात के आगे हथियार डालने को
तैयार इसीलिए मसकीन अली शाह ने अपने बेटे हुमायूँ अली शाह का पैगाम बतूल
बेगम के लिए भेजा तो ऐवाने गजल में चिराग जल उठे.बतूल बेगम अब ससुराल से
मायके आती थीं तो साथ में दो पहरे-दार और एक लौंडी भी आती. मायके के आलावा
उन्हें और कहीं जाने की इजाजत नहीं थी कि यह मुर्शिदों का दस्तूर था कि लोग
उनके आस्ताने पर हाजिरी दें. वह खुद कभी अपनी चौखट न उलाँघें. मायके जाने से
पहले भी बतूल बेगम को एक अरजी मिसकीन अली शाह के दरबार में पेश करना पड़ती
थी. तब हुकुम सादिर होते. यह जरूरत यों पेश की आयी कि मिसकीन अली शाह की कई
बीबियों ने यों मायके जाने के झूठे बहाने गढ़कर राहे-फरार (पलायन) इख्तियार
की थी. इस तरह कई दिन दफ्तरी कार्रवाई में गुजर जाते. अल्फ लैला में हर बात
का वक्त मुकर्रर था.मिसकीन अली शाह कहते थे कि यह फकीर की कुटिया है, जहाँ
पर कदम मौला की मर्जी लेकर उठाना पड़ता है. किसी जागीरदार की ड्योढ़ी नहीं
है कि मनमानी मौज मनाओ.जब कभी बतूल बेगम और हुमायूँ अली शाह वाहिद हुसैन के
यहाँ आते थे तो कई दिन पहले से खतो-किताबत शुरू हो जाती. वक्ते-मुकर्ररा पर
हुमायूँ अली शाह बरामद होते. हमरू की सुर्ख शेरवानी, जर्री शमला, इत्र में
महकते, झिलमिलाती हीरे की अँगूठियों वाले हाथ से रुमाल मुँह को लगाये हुए
जिस कार से उतरते उस पर अल्फलैला का बोर्ड लगा होता. जिन तुर्रेपोशों में
उनके साथ मेवा-मिठाई आती, उनपर अल्फ लैला की चिट लगी होती. मिसकीन अली
शाह कहते थे कि ये सारी चीजेंदरगाह की मिलकियत हैं, क्योंकि रहमत अली शाह
की देन हैं. इसलिएमेरा क्या इख्तियार है?बतूल बेगम की शादी को यह पाँचवांॅ
बरस था और अब वह मिस-कीन अलीशाह के लिए तीसरा सज्जादानशीं (उत्तराधिकारी)
पैदा करने वाली थीं.अल्फ लैला से आज जो परचा आया था वह निहायत मुश्कित उर्दू
में लिखा हुआ था.पहले बीबी ने उसे गौर से देखा और अंदाजा लगाया कि इसमें
क्या लिखा होगा?फिर वह पर्चा रजिया के पास पहुँचाया गया. उसनें अपने पेट
में मचे हुए तूफान को थामकर बार-बार पढ़ने की कोशिश की. अगरचे उसने मैट्रिक
तक पढ़ाथा, मगर फिर भी उसे उर्दू बस वाजबी-सी आती थी, लेकिन लँगड़ीफूपो
को तो ऐब निकालने की आदत थी. इसलिए वह कई बार दबी जवान से कह चुकी थीं कि
दुलहिन की पढ़ई के बारे में हमें साफ धोखा दिया गया है.आखिर राशिद को बाहर
से बुलवाया गया.राशिद ने मैट्रिक से इंजीनियरी तक के तमाम इम्तहान फर्स्ट
डिवीजन से पासकिये थे. इसके बावजूद वह खत फर-फर तो न सुना सका, अल-बत्ता यह
मतलब निकालकर बता दिया कि `दुलहिन बेगम तीसरे साहब-जादे की आदम का इंतजार
कर रही है, लिहाजा दुलहिन बेगम की वालिदा मोहतिरमा और दूसरी खवातीन को
इत्तला दी जाती है ताकि सनद रहे और बवक्ते-जरूरत काम आवे.'`यह अल्फ लैला
के काम हैं.' लँगड़ी फूपो ने कहा.`यह रुक्का कल का चला हुआ होगा और अब तक
असल खैर से बतूल बेगमका बच्चा बारह-तेरह घंटे का हो चुका होगा.'`अल्लाह
अमीन!' फातिमा बेगम सिर पर फटी हुई साड़ी का पल्लू खींचती हुईआयीं.`भाभी
पाश! आप नवासों-पोतों में खेलें! अल्लाह करे जच्चा-बच्चा खैरियत से हों!भाभी
पाशा! क्या मैं भी चलूँ आपके साथ बतूल पाशा को देखने?' फातिमा बेगमने बड़े
चाव से पूछा.`तुम.  .  .  !' रजिया ने उन पर एक भरपूर नजर डाली.मैली साड़ी
फटा हुआकुरता, नंगे पाँव! फातिमा बेगम को साथ भेजने का मतलब था कि बीबी
उन्हें अपना एक पुराना जोड़ा पहनने को दें. कैसर के लिए भी चाँद की एक
पुरानी फ्राक हो. फिर उसके बालों के लिए तेल. भला ऐसे लोगों को समधियाने
ले जाने सेक्या रोब पड़ेगा?`अब तुम काँ जाते, फातिमा बेगम! सब काम चौपट
हो जायेंगे. आज दुलहिन बेगम का मिजाज भी ठीक नहीं है.'बीबी को घर में
आये तीस बरस हो गये थे, मगर उनकी हर बात का जबाबलँगड़ी फूपो देती थीं,
और अब उनकी बहू निपट लेती. वह सिर्फ दस्तखत-सी करतीचली जाती थीं.`अच्छा,
अच्छा!' फातिमा बेगम सहमकर दूर हट गयीं. उन्होंने बड़े जोश में एक बात तो
कह दी थी, मगर यह उम्मीद नहीं थी कि लँगड़ी फूपो इतने तानेसे उसका जवाब
देंगी.`अम्मी, अम्मी! मैं भी जाऊँगी!' घर में कहीं जाने की चहल-पहल देखकर
कैंसर मचलने लगी.`मम्मी,देखिये कैंसर भी आपके और बीबी के साथ जाने की जिद कर
रही है.'चाँद ने अपनी माँ बशीर बेगम से कहा.`यह ऐसे नहीं मानेगी. अभी जलती
लकड़ी से इसकी खबर लेती हूँ.'बशीर बेगम मिस्सी लगाकर चूने की डिबिया पर लगे
आईने में अपना मुँह देखने लगी.`चुप, चुप मुरदार!' फातिमा बेगम जल्दी से उठीं
और कैंसर को घसीटकरचूल्हे की तरफ ले जाने लगीं, मगर कैंसर और मचल गयी. इस
पर बशीर बेगम का पारा चढ़ गया. वैसे भी उन्हें कैंसर के लम्बे बालों से चिढ़
थी, और वहबात-बेबात कैसर की चोटी पकड़कर उसे खूब पीटा करती थीं.`ठहरों,
मैं आती हूँ.' बशीर बेगम ने अपने कंधों तक लहराते बालों में कंघी करतेहुए
कहा. उनके बाल किसी भी दवा से नहीं बढ़े. इसलिए चाँद भी कैसर के लंबेबालों
से बहुत जलती थी. अकसर अपनी माँ की गोद में लेटकर पूछती, `मम्मी!मेरे बालाँ
कैसर के बालाँ जैसे कब होंगे?'`नाम नको लो जी मेरे सामने उस उजाड़-सूरत
का!' बशीर बेगम गुस्से में आ गयीं.`मैं भी छोटा बच्चा देखने जाऊँगी.' कैसर
जिद किये जा रही थी.`अल्लाह मियाँ, रहम करो. मेरी बेटी खैरियत से हो.' बीबी
मुँह-ही-मुंॅह मेंदुआएँ बुदबुदाती जाने की तैयारी में मसरूफ थीं.`अरी मुरदार,
क्यों इस वक्त रो-रोकर नहूसत फैला रही है? तेरी सूरत को आँगार लगे.' फातिमा
कैसर पर धड़ाधड़ मुक्के बरसाने लगी, तो उसकी चीखेंऔर बढ़ गयीं.फिर बशीर
बेगम तख्त से उठीं और दूसरे लम्हे उन्होंने गड़ाप से कोई चीजआँगन में फेंक
दी. फातिमा बेगम ने मुड़कर देखा- वह कैसर की चोटी थी!लँगड़ी फूपों और बीबी
को भी बहुत ताज्जुब हुआ. सिर्फ चाँद का लंबा कहकहागूँजता रहा.`मैं पहले ही
बोली थी. मेरे सामने जिद नक्को कर. मेरा गुस्सा बुरा होता है.'बशीर बेगम ने
हाँपते हुए कैंची पटक दी.बीबी ने बड़ी मुश्किल से निगाहें उठाकर अपनी बेटी को
देखा. उन्होंने खुद इनसपोलों को अपना दूध पिलाकर पाला था, और फिर उन्होंने
पलटकर लँगड़ी फूपो को देखा कि वह बतायें, इस वक्त बीबी को हँसना वाजिब है
या रोना!मगर लँगड़ी फूपो खुद सिर थामे, बैठी थीं.`हमारे मुर्शिदों में आज तक
कोई सिनोमा नई देखा, मगर तुम्हारी यह बेटी हमारेसाहबजादे को भी भटका रही है.
वह तो अपनी दुलहिन की बात को हदीस-शरीफ(पैगंबर का आदेश) समझता है.'बाहर बतूल
बेगम की सास बड़बड़ाये जा रही थीं और अंदर बगैर रोशनदान वालेअँधेरे कमरे में
बीबी और बशीर बेगम का दम घुट रहा था. सामने चौड़ी-सी मसहरीपर बतूल बेगम यों
निढाल-सी पड़ी थी, जैसे कई पहलवानों से एक साथ लड़नेके बाद हार चुकी हो.
उसने दाँतों से होंठ काट-काटकर लहूलुहान कर लिये थे.जब दर्द की लहर कुछ
मद्धिम हो जाती तो वह कभी अल्लाह को पुकारती औरकभी बीबी को. अँधेरे में
जलती हुई मोमी शमा ने अँधेरे के अहसास को कम कर दिया था.जब वह जादूगरनियों
की सूरत दाया ताजा-दम होकर फिर बतूल बेगम पर टूटनेवाली थी तो बीबी ने उसे
पकड़ कर खींच लिया.`ठहरो, उसके पास मत जाओ.'अल्फ लैला और ऐवाने गजल में
जो फर्क था, उसका एक सबूत यह भी थाकि अल्फ लैला में कभी डाक्टर या डाक्टरनी
नहीं आये थे. वे लोग डाक्टरों से इलाज करवाने के कायल न थे और न अभी हर-हर
मर्ज के लिए अलग-अलगडाक्टरों का फैशन शुरु हुआ था.सैकड़ों अंग्रेजी नामों
वाले अनगिनत मर्ज भी अभी राइज (प्रचलित) नहीं हुए थे.इसीलिए यह कभी नहीं
सुना था कि गांव में किसी मर्ज का इलाज नहीं हो सकता कि हैदराबाद मरीज
को ले जायें. अभी हार्ट-अटैक, ब्लडप्रेशर और कैंसरसे मरने वालों के बारे
में बहुत कम सुना था.यह वजह थी कि कदीम वजादार खानदानों में डाक्टरनी को
दिखाना बुरासमझा जाता था. और अंग्रेजी दवाओं में चूँकि `हराम शै' की मिला-वट
जरूरी समझी जाती थी इसलिए बड़े-बूढ़े मरते मर जाते, मगर उन दवाओं को हाथ
नहींलगाते थे.मिसकीन अली शाह के हाँ भी अंग्रेजी दवाओं और डाक्टरनी का आना
बुरी बात समझा जाता था, और यही पहलवान-नुमा दाया मिसकीन अली शाह की नस्ल का
चिरागरोशन रखने की जिम्मेदार थी.`अजी गोरी बेगम! जरा एक लैम्प तो भिजवा दो
यहाँ, अँधेरे में दम घुट रहा है.'इंगलैंड-पलट मियाँ की बीबी बनजारा हिल्ज के
फैशने-बल बँगले में रहने वाली वशीर बेगम ने मुँह बनाकर कहा.`नक्को माँ.  .  .
हम लोगाँ अपने बेटियों को पहली बार मिट्टी के तेल का चिराग नहींदिखाते
हैं.' बतूल की सास ने बाहर से जवाब दिया.`अल्लाह तोबा.  .  .  !' बशीर बेगम
ने सब्र किया, `इनके हाँ डाक्टरनी नहीं आती,अंग्रेजी दवा नहीं दी जाती.
बच्चा उसी तहखाने में पैदा होता है, जहाँ बच्चे के लकड़दादा के ख्वाब में
रहमत अली शाह आये थे. साथ ही दुलहिन बेगम को हुक्मथा कि खबरदार, जो किसी
ने बाहर उनकी हाय-हाय सुनी!'`हमारी सास तो पहले से जता देती थीं कि देखो,
दुलहिन, मुझे पोता चाहिए.अगर छोकरी हुई तो मायके में फिकवा दूँगी. मैं सास
की नसी-हत सुनती थीऔर उसी पर अमल करती.' बतूल की सास कह रही थी.`कैसे.  .  .
?' बशीर ने हैरानी से पूछा, `यह तो अल्लाह के इख्तियार में है, खाला जान,
कि वह बेटा दे या बेटी और फिर हमारी बतूल बेगम के तो माशाअल्लाह पहले से दो
बेटे मौजूद हैं.'`इससे क्या होता है?' वह बिगड़कर बोलीं.`मुर्शिदों की बेटी
से कोई शादी नहीं करता, बेटा हुआ तो सब उसके हाथचूमते हैं, इज्जत करते हैं.
मुझे तो तीसरा भी पोता ही चाहिए. मैं दुलहिन को जता रही हूँ.'उन्होंने उँगली
उठाकर बड़ी गुस्से-भरी नजरों से बतूल बेगम को घूरा और बाहर चली गयीं.बशीर
बेगम को यों लगा जैसे बतूल की सास कोई जादूगरनी हैं जो शहजादियोंको कुतिया
बना देती हैं और शहजादे उसके जादू से पत्थर बन जाते हैं.और मिसकीन अली शाह
की दूसरी या तीसरी बीबी के हाँ लड़कियाँ मीलादशरीफ पढ़ रही थीं.
