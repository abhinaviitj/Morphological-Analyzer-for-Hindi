<णटुरल् श्चिएन्चे><ं.आ.ः.><आनोन्><ढ्हन्वन्टरि><१९८८><णिर्मल आयुर्वेडे शन्स्ट्हन्><आलिगर्ह्><८ टो ११><२४००><आनोन्-ढ्हन्वन्टरि - 

परिणाम शूल-
अपने ही कारणों से प्रकुपित वायु, कफ-पित्त के साथ मिलकर उन्हें दूर करती सी
प्रतीत होने पर परिणाम शूल उत्पन्न होता है. भुक्त द्रव्यों के परिपाक के समय
में परिणाम शूल का प्रकोप बढ़ता रहता है.
वार्तिक-परिणाम शूल में वायु प्रकुपित होकर उदराध्मान, उदर में
गुड़गुड़़्अ,मल-मूत्र की बद्धता, चित्त की अस्थिरता एवं कम्पन आदि सारे लक्षण
प्रकाश में आते हैं. स्निग्ध और उष्ण क्रियाओं द्वारा इस रोग में आराम मिलता
है.
पैत्तिक-कटु, अम्ल और लवण-रस विशिष्ट द्रव्यों के सेवन से पैत्तिक परिणाम शूल
उत्पन्न होता है. इस शूल में तृष्णा, दाह, चित्त की अस्थिरता और पसीना (स्वेद)
अधिक जाता है. शीत क्रियाओं द्वारा एवं शीतल द्रव्यों के सेवन से यह शूल
प्रशमित होता है.
श्लैष्मिक- परिणाम शूल में श्लेष्मा का प्रकोप लक्षित होने पर वमन वेग व वमन
अथवा मूर्च्छा भी संभव है. इस शूल में वेदना थोड़ी होती है, परन्तु वह लम्बे
समय तक रहती है. कटु एवं तिक्त रस विशिष्ट द्रव्यों का सेवन इसमें हितकर माना
गया है.
द्विदोषज- वातिक व पैत्तिक परिणाम शूल के लक्षण एक साथ प्रकाशित होने
पर वात-पैत्तिक परिणाम शूल माना जाता है. वातिक व श्लैष्मिक परिणाम शूलों के
लक्षण एक साथ प्रकाशित होने पर वात-श्लैष्मिक परिणाम शूल माना जाता है इसी तरह
पित्त-श्लैष्मिक परिणाम शूल भी समझना युक्तियुक्त है.
साइनपातिक- तीनों प्रकार के परिणाम शूलों के लक्षण प्रकाशित हों तो
वही साइनपातिक परिणाम शूल कहा जाता है. इस रोग से आक्रान्त रोगी के अस्थि,
मांस, बल और अग्नि के क्षय होने पर यह असाध्य माना जाता है.
अन्नद्रव शूल- भुक्त द्रव्यों के परिपाक समय में या परिपाक हो जाने के बाद जो
शूल उपस्थित होता है एवं जो पथ्य, अपथ्य, आहार, अनाहार, किसी प्रकार के
नियमादि पालन से भी प्रशमित न हो, उसे अन्नद्रव शूल मानते हैं. इस शूल में
वमन द्वारा उद्गीरण से लाभ होता है.
शूल रोग चिकित्सा विधि-
कष्टदायक स्फोटनवत् वेदना विशिष्ट ही शूल रोग है. साधारणत: बोल-चाल की भाषा
में जिसे वेदना कहा जाता है, वही शूल रोग है. शरीर के किसी भी अंग में तीव्र
पीड़ा दीखने पर उसे शूल कहा जाता है. यथा- शिरः शूल, गात्रशूल, पृष्ठशूल एवं
कटिशूल इत्यादि. किन्तु शूल शब्द में सर्वांगीण शूल प्रतीमान होने पर भी वे
प्रकृत पक्ष में यहां गणनीय नहीं माने जाते, वे तो रोगों के उपसर्ग मात्र हैं.
आयुर्वेदाचार्यों ने बातादि दोष भेद से शूल रोग के आठ भाग किये हैं और उनकी
उत्पत्ति के स्वतन्त्र स्थान निर्देशित किये हैं-
वातिक शूल-ह्दय,पार्श्व, पृष्ठ, त्रिक्, वस्ति देश में.
पैत्तिक शूल-नाभिस्थान में.
श्लैष्मिक शूल- आमाशय में.
वात-पैत्तिक शूल-नाभि स्थल एवं ह्दय में, पार्श्व, पृष्ठ, त्रिक् और वस्ति
प्रदेश में.
वातश्लैष्मिक शूल-वस्ति,ह्दय, पार्श्व, पृष्ठ प्रदेश में.
पित्त-श्लैष्मिक शूल-कुक्षि प्रदेश एवं ह्दय के मध्य में.
सान्निपातिक शूल- उपरोक्त सभी स्थानों में.
आमज शूल- आमाशय मे उत्पन्न हुआ करता है.
उल्लिखित स्थान समूह द्वारा कौन से शूल में कौन से दोष का प्रकोप है, यह सहज
ही निर्णय किया जा सकता है. शिर:शूल,ग्रन्थिशूल प्रभृति वेदनायें भिन्न-
भिन्न रोगों से उत्पन्न हुआ करती हैं. इन समस्त रोगों में दोषों के प्रकोपवश
शूल की उपलब्धि हुआ करती है. सभी शूल रोगों में वात रोग की तरह बायु का ही
कर्तृव्य समझ में आता है . यद्यपि शूल व वात की चिकित्सा
बतलाई गई है, तथापि स्थान भेद से दोनों की चिकित्सा में अधिकांशत:
सादृश्य तो है ही. अनेक स्थलों में पीड़ा बात रोगजनित या शूल रोगजनित है. यह
रोग अत्यन्त कठिन है तो भी दोनों में भेद करना चिकित्सक का कौशल ही माना
जायगा. वात एवं शूल दोनों ही रोग ह्दय, पृष्ठ, वक्ष स्थल और पार्श्व प्रभृति
स्थानों में प्रकाश पाते हैं, फिर भी बात रोग में वेदना दीर्घकाल तक स्थाई
रहती है. परन्तु दीर्घकाल तक वह असह्य तथा स्फोटवत् पीड़ा अनुभूत होती है और
यह पीड़ा समय-समय पर थोड़ी व अधिक हुआ करती है. फलत: वात व शूल रोग में
पीड़ा के माध्यम से यह निर्णय सहज ही किया जा सकता है. शिर:शूल कभी-कभी इतना
प्रबल हो उठता है कि रोगी इस यन्त्रणा से एकाएक घबड़ा उठता है और इस वेदना में
कभी-कभी ह्रास व बृद्धि भी हुआ करती है, अत: उसे शिरोरोग ही माना जायगा. इनके
अतिरिक्त प्रमेह, मूत्रकृच्छ्र, अश्मरी और स्त्रियों की वस्ति प्रदेश की असह्य
वेदनायें उत्पन्न होती हैं. अजीर्ण, आमाशय और कृमि
प्रभृति के रोगों में भी पेट में और नाभि प्रदेश में प्रबल पीड़ा होती है
आदि-आदि.
ये समस्त पीड़ायें (शूल) इन सभी रोगों के उपसर्ग ही समझे जायेंगे.
(१) वातिक शूल-वातिक शूल में ह्दय, पार्श्व; पृष्ठ व त्रिक् प्रभृति स्थानों
में वेदना होती है. बात-श्लैष्मिक शूल में भी बस्ति, ह्दय, पार्श्व और पृष्ठ
प्रदेश में पीड़ी होती है, किन्तु दोनों रोगों के अन्यान्य लक्षणों द्वारा
भेद का निरूपण कुशल वैद्य कर लिया करते हैं. ह्दय पार्श्व प्रभृति स्थानों में
वेदना विविध रोगों में पाई जाती है. अम्लपित्त रोग में ह्दय और पार्श्व में
वेदना होती है. ह्रद्रोग में ह्दय में असय वेदना होती
है. अम्लपित्तजनित शूल रोग में अन्यान्य लक्षणों द्वारा मूल-~भूत रोग का
निरूपण कर अम्लपित्त रोग नाशक धात्री लोह, विद्याधराभ्र आदि औषधियां देने पर
यह शूल शमित होता है और ह्रद्रोगाधिकारोक्त भिन्न-भिन्न औषधियों के देने से
ह्रच्छूल शमित होता है.
वात-श्लेष्मा के प्रकोपवश दोनों पार्श्वों और पृष्ठ में कभी-कभी वेदना होने पर
उष्ण तथा कफनाशी स्वेद और काढ़ों का प्रयोग करने पर अनेक स्थलों पर यह पीड़ा
दूर हो जाती है. पार्श्व व पृष्ठदेश जात शूल, अनेक स्थलों में फुफ्फुसों और
उनकी आवरक त्वचाओं में सर्दी संचित होने पर या यकृत की पक्वतावश उत्पन्न होता
है. ऐसी स्थिति में ज्वर, कास व सर्दी प्रभृति के लक्षण प्रतीत होते हैं और
इस शूल में क्षय व कास चिकित्सोक्त वासावलेह वा बृहत् वासावलेह के प्रयोग
द्वारा अच्छा लाभ देखा गया है. फुफ्फुसों के रोग वश ऐसी पीड़ा उत्पन्न होने
पर ह्दय में जोरदार पीड़ा होती है.
वस्ति शूल-प्रमेह, अश्मरी एवं मूत्राघात आदि रोगों में यह शूल उत्पन्न होता
है. इसमें चिन्तामणि रस या चतुर्मुख रस के सेवन या विष्णु तैल अथवा माध्यम
नारायण तैल आदि की मालिश से यह शूल मिटता
देखा गया है. वायु के प्रकोपवश किसी भी स्थान पर उत्पन्न शूल अग्निवर्धक एवं
वातानुलोमी हिंग्वादि गुटिका, स्वल्प अग्निमुख चूर्ण, योगराज गुग्गुल और विविध
काढ़ों के सेवन से तथा शूलहर योग, चतुर्मुख चूर्ण या चिन्तामणि रस आदि का
अनुपान भेद से प्रयोग करना चाहिये. रोगी को कोष्ठवद्धता हो तो मृदु
विरेचन-हरीतकी खंड व सुकुमार मोदक देना हितकर है. इससे प्रत्यह एक-दो बार दस्त
साफ होने से शुद्धि व अग्निबल की बृद्धि होती है. ऐसी लघुपाक क्रियायें
नितान्त आवश्यक है. रोग के पुराने होने पर और कोष्ठबद्धता विद्यमान रहने पर
योगराज गुग्गुल, नारिकेल खण्ड, नारिकेलामृत, चिन्ता-~मणि रस व खण्डामलकी
प्रभृति औषधियों का प्रयोग वायु और पित्त के प्रकोप के अनुसार करना चाहिये.
रोग की पुरानी अवस्था में विष्णु तैल या मध्यम नारायण तैल की मालिश हितकर है.
प्रमेह या बहुमूत्र रोग विद्यमान होने पर उनके लिये अलग से औषधियां देनी
नितान्त आवश्यक हैं.
(२) पैत्तिक शूल- पैत्तिक शूल नाभि प्रदेश में उठता है. विविध कारणों से पित्त
प्रकुपित होकर नाभि प्रदेश में शूल उत्पन्न करता है. कृमिदोष में कोष्ठबद्धता
होने पर नाभि प्रदेश में शूल उठता है. अजीर्ण दोष में आमबद्ध हो जाने पर नाभि
प्रदेश या कहीं भी अथवा नाभिमूल में पीड़ा होने लगती है. कृमिदोष में पीड़ा
उठने पर इसके लिये कोष्ठशुद्धि कर हरीतकी खण्ड या विडड़्ग लौह का सेवन हितकारक
है. आमबद्धावस्था में पीड़ा उठने पर लवणभास्कर चूर्ण, बृ.अग्मिमुख चूर्ण,
शूलहरण योग प्रभृति का अनुपान विशेष से सेवन हितकर है, किन्तु पैत्तिक शूल
प्रबल होने पर और साथ-साथ पिपासा, दाह हो तो रोग की पहली अवस्था में मधु के
साथ त्रिफला क्वाथ या गुड़, मधु, चीनी के सहयोग से शतावर्यादि क्वाथ का पान
कराना चाहिये. कोष्ठबद्धता में हरीतकी खण्ड व अगस्त्य चूर्ण का प्रात:ही सेवन
कराना चाहिये. रोग की मध्यावस्था में धात्री लोह, विद्याधराभ्र या नारिकेल
खण्ड प्रभृति का सेवन उचित है. रोग की पुरातन अवस्था में नारिकेलामृत,
विद्याधराभ्र, बृ.शता-~ वरी मण्डूर आदि औषधियों के प्रयोग करना चाहिये.
रोगी के सर्वाड्ग में दाह होने पर गुडूच्यादि लोह का सेवन एवं शरीर में
गुडूच्यादि तैल की मालिश उपयुक्त है. आमदोष की प्रबलता एवं वमन की उपस्थिति
में धात्री लोह वा सप्तामृत लोह का सेवन समीचीन रहता है. इस अवस्था में रोगी
कटु, अम्ल एवं गुरुपाक द्रव्यों से परहेज करें.
(३) श्लैष्मिक शूल-श्लैष्मिक शूल आमाश्य में उठा करता है. इसमें पाचकाग्नि की
दुर्बलता, वमनवेग, कास, देहावसाद एवं अरुचि आदि लक्षण पाये जाते हैं. भोजन के
तत्काल बाद यह वेदना बलवती हो उठती है. श्लैष्मिक शूल में आमाशयस्थ आम का पाचन
अत्यावश्यक है, एतदर्थ लड्घन व अग्निदीपक प्रयोग आवश्यक हैं. रोग की प्रथम
अवस्था में पंचकोल चूर्ण में सेंधा नमक, सोंलच नमक और घी में भुनी हींग मिलाकर
प्रयोग करने से अच्छा लाभ होता है. रोग पुराना होने पर व अधिक काल तक स्थाई
रहने पर वृ. नृपतिबल्लभ, शूलबज्रिणी वटी या शूलहरण योग अनुपान भेद से प्रयोग
में लायें. इन समस्त औषधियों के सेवन से अग्नि सबल होकर वेदना कम हो जाती
है. इसी आमाशयोत्थ वेदना के साथ पित्तश्लैष्मिक वेदना में समानता देखी जाती
है, जिसके कारण पित्तश्लैष्मिक वेदना नाभि व ह्दय के मध्य-~वर्ती आमाशय में
उत्पन्न होती है, परन्तु पित्तश्लैष्मिक शूल में पित्तजनित विविध लक्षण
प्रकाशित होते देखे गये हैं.
श्लैष्मिक शूल की प्रथमावस्था में अग्निदीपनार्थ महाशंख वटी, भास्कर लक्षण या
स्वल्प अग्निमुख चूर्ण आदि औषधियों का प्रयोग करना चाहिये. इन योगों का पहली
अवस्था में प्रयोग करने में रोग बढ़ नहीं पाता परन्तु अनेक परिस्थियो में
उपरोक्त औषधियों के प्रयोग से भी रोग शान्त होते देखा गया है. इस रोग में
मस्तिष्क में भार और देह में ग्लानि बोधादि लक्षण प्राय: दिखलाई पड़ते हैं.
अत: रोगी को गरम जल से स्नान और पीने के लिये भी ईषदुष्ण जल ही देना चाहिये
तथा रात्रि में लधु आहार की ही व्यवस्था की जानी चाहिये.
(४) आमज शूल- आम शूल रोग में श्लैष्मिक शूल की तरह विविध उपसर्ग पाये जाते हैं.
विशेषत: पेट में समय वेसमय गुड़गुड़ शब्द, वमनवेग एवं गात्र में भार बोध
प्रभृति लक्षण दिखलाई पड़ते हैं. इस रोग की प्रथमावस्था में श्लैष्मिक शूल की
तरह अग्नि दीपक चतु:सम चूर्ण, हिंग्वष्टक चूर्ण या शूलहरण योग के प्रयोग किये
जा सकते हैं रोग के पुराने पड़ने या दीर्घकाल तक स्थाई होने पर शूलहरण योग ,
भास्कर लवण या शूलवज्रिणी वटी का प्रयोग अच्छा रहता है. आम शूल में रोगी को
गरम पानी से स्नान और गरम पानी ठण्डा कर पिलाना चाहिये. आम के परिपाकार्थ
रात्रि का भोजन बन्द कर लघुपाक पथ्य की व्यवस्था करनी चाहिये. आम शूल या
श्लैष्मिक शूल में विरेचक औषधियां हितकर नहीं होतीं, केवल मात्र वातानुलोमक,
अग्निदीपक और कोष्ठशोधक औषधियों का ही सेवन हितकर होता है.
शंख वटी या महाशंख वटी जैसी अग्निदीपी औषधियां अच्छी रहेंगी.
(५) वातश्लैष्मिक शूल- वातश्लैष्मिक और पूर्वोक्त वातिक शूल प्रायः एक स्थान पर
प्रकाशित होते हैं. हृदय, पार्श्व, पृष्ठ और वस्ति स्थान में ये दोनों शूल उठते
हैं, किन्तु शरीर में भारीपन, अवसन्नता और कास आदि श्लैष्मिक शूल की विशेष
पहिचान ही दोनों के भेद का निरूपण कर औषधि व्यवस्था करनी चाहिये. विशेषत: यह
शूल आमाशय से उठकर क्रमशः पीठ में, पार्श्व में और हृदय में चलता ही रहता हैं.
सुतरां इस अवस्था में रोग का निरूपण और तदनुयायी औषधि प्रयोग सरल ही रहेंगा.
वातश्लैष्मिक शूल में हृदय, पृष्ठ व पार्श्व प्रभृति स्थानों में दीर्घकाल तक
चलने वाली वेदना सामने ही प्रकाशित होती हैं और रोगी चल नहीं सकता, बैठ नहीं
सकता. इस अवस्था में कोष्ठशुद्धि-~कारक, अग्निदीपक, वातनाशक योगराज गुग्गुल या
रसोन पिण्ड आदि औषधियों के सेवन से अच्छा लाभ मिलता हैं. वातिक शूल में भी यह
प्रयोग लाभकारी रहता हैं. स्वल्प अग्निमुख चूर्ण या श्रृंग्याद्य चूर्ण प्रभृति
औषधियां भी इस रोग में उपकारी मानी गई हैं, परन्तु इनके द्वारा स्थाई लाभ
असम्भव हैं. सर्वा गसुन्दर रस इसकी उत्कृष्ट औषधि हैं किन्तु इसके साथ
पूर्वोक्त वातनाशक औषधियों का प्रयोग भी आवश्यक है. रोग के पुराने हो जाने पर
पूर्वोक्त वातनाशक औषधियों का सेवन और सैंधवाद्य तैल की पार्श्व और पीठ में
स्नान करते समय मालिश अत्यावश्यक हैं. इस रोग में वेदना स्थल पर गरम पानी का
सेक भी करना और गरम कर ठंडे किये पानी से स्नान करवाना चाहिये. शरीर में ठंडी
हवा न लगने पावे, इस विषय में सावधानी आव-~श्यक है. केवल वस्ति देश में शूल
उत्पन्न होने पर उसे वाताधिक्य ही माना जायगा. सुतरां तज्जन्य त्रिफला लोह और
चिन्तामणि रस आदि औषधियों का प्रयोग समीचीन है. कोष्ठबद्धता रहने पर त्रिफला
खण्ड या अगस्त्य चूर्ण का प्रयोग और नाभि स्थान पर विष्णु तैल या सैंधवाद्य तैल
की मालिश भी उपयुक्त रहती हैं.
(६) पित्तश्लैष्मिक शूल-पित्तश्लैष्मिक शूल कुक्षि देश, हृदय और नाभि के मध्य
उभरता है. इसकी पीड़ा नाभी से प्रारम्भ होकर सारे पेट में फैल जाती है परन्तु
हृदय में नहीं होती. विशेषत: जब तक पीड़ा रहती है, तब तक ही रोगी आर्तनाद करता
रहता है और पीड़ा निबृत्ति पर अत्यधिक सुस्त हो जाता है. इस रोग में
अग्निमांद्य और कोष्ठबद्धता रहती है तथा तिक्त रस के सेवन से काफी उपकार होते
देखा गया है, परन्तु वह क्षणिक ही होता है, स्थाई नहीं. अतः इस पीड़ा में वृ.
नृपतिबल्लभ, शूलबज्रिणी वटी और विद्याधराम्र प्रभृति औषधियां वैद्य द्वारा
बताये अनुपानों से सेवन करनी चाहिये. रोग की प्रथम अवस्था में नृपतिबल्लभ,
शूलान्तक या राजबल्लभ आदि के प्रयोग से अच्छा लाभ होता है. ज्वर, दाह, तृष्णा
या वमन आदि हों, तो पटोलादि क्वाथ का सेवन कराना चाहिये. रोग की मध्यावस्था में
ज्वर, दाह, वमन हों तो भी यही क्वाथ पिलाना चाहिये. कोष्ठबद्धता हो तो हरीतक
खण्ड प्रातः गरम जल से देना चाहिये. किन्तु रोग पुराना और रोगी दुर्बल हो गया
हो तो केवल इन्हीं औषधियों पर निर्भर रहना उचित नहीं, प्रत्त्युत चिन्तामणि
अथवा चतुर्मुख आदि का प्रयोग अवस्था भेद से इनके साथ करना उचित है. रोग पुराना
होने पर शतावरी मण्डूर या वृ. शताबरी मण्डूर अत्यन्त उपकारी है. वमन व दाह
हो तो धात्री लोह की व्यवस्था करनी चाहिये. इससे दाह, अरुचि, वमन, वेदना दूर हो
जाती है. इस अवस्था में शरीर में गुडूची तैल की मालिश अत्यधिक उपयोगी होती
है. इस रोग में रात्रि में रोगी को लघुपाक पथ्य देना ही हितकर है.
(७) वातपैत्तिक शूल- वातपित्ताश्रित शूल नाभि और वस्ति देश में ही प्रायः
उभरता है तथा नाभि से आरम्भ होकर नीचे की ओर अग्रसर हुआ करता है. इसमें
कोष्ठबद्धता, आहार में अरुचि, दाह और ज्वर आदि भी विद्यमान रहते हैं. समय
वेसमय कोष्ठबद्धता प्रवल हो जाती है. और पेशाब में ललाई भी आ जाती है तथा
पीलापन भी. वेदना इतनी रहती है कि रोगी आर्तनाद कर उठता है. रोगी की पहली हालत
में कोष्ठ शुद्धि के लिए हरीतकी खण्ड, अगस्त्य चूर्ण, प्रत्यह प्रातः सेवनीय
है. वायु और पित्त की शान्ति के लिए चिन्ता-~मणि रस और चतुर्मुख आदि औषधियों
का प्रयोग करना चाहिए. रोग की प्रथमावस्था में त्रिफला लोह, सप्तामृत लोह या
शूलान्तक रस का प्रयोग हितकर है. मध्यमा-~वस्था में यदि आवश्यकता हो तो धात्री
लोह, बिद्याधराम्र और नारिकेल खण्ड का प्रयोग समीचीन रहेगा. साथ साथ परिस्थिति
देखकर चिन्तामणि रस, चतुर्मुख रस, योगेन्द्र रस के प्रयोग से लाभ होता है.
कोष्ठशुद्धि के लिए हरीतकी खण्ड, अगस्त्य चूर्ण आदि की व्यवस्था करनी चाहिए.
रोग के पुराने पड़ जाने पर नारिकेला-~मृत, वृ. शतावरी मण्डूर, विद्याधराभ्र,
वृ. वातचिन्ता-~मणि और चतुर्मुख रसों का परिस्थिति एवं आवश्यकता के अनुसार
प्रयोग करना चाहिए. शूलगजेन्द्र तैल, विष्णु तैल या महामाष तैल की मालिश भी
उपकारी है. रोग के पुराने पड़ जाने पर तथा रोगी की आयु अधिक हो तो यह पीड़ा
अत्यन्त ही यन्त्रणादायक हो उठती है, तब पौष्टिक और बलकारी पथ्य की व्यवस्था
करनी चाहिए.
(८) सान्निपातिक शूल- त्रिदोष जनित शूल रोग में पूर्वोक्त वातिक, पैत्तिक और
श्लैष्मिक शूल की सारी पीड़ायें दिखलाई देती हैं, वे सभी सन्निपातिक शूल में
उत्पन्न होती हैं. इन तीनों में जहां-जहां पीड़ायें होती है उनका उल्लेख इसमें
भी होता है. सुतरां सान्निपातिक शूल अतीव यन्त्रणादायक हो उभरता है. इसकी
पहली अवस्था में जिस दोष की प्रधानता पाई जाय, उसी दोष का नाश करने वाली औषधि
का प्रयोग करना चाहिए. कोष्ठ शुद्धि इसमें नितान्त आवश्यक है.
