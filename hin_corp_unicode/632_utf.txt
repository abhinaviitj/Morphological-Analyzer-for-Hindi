<ळिटेरटुरे><ऐस्सय्स्><भ्हर्ड्तज्  खि आलोच्ह्न खि भनतट्><१९८२><फ्रकस्हन् शन्स्ट्हह् (खल खे शतल्)><ढेल्हि><४१-४५><२०१०><भ्हर्ड्तज् व्.,  खि आलोच्ह्न, ऐश्>

+अशोक वाजपेयी कवि-आलोचक हैं-केवल आलोचक नहीं. लेकिन कवि-~आलोचकों को भी दो
श्रेणियों में बाटा जा सकता हैं. एक में वे लोग आते है जिनकी आलोचना मुख्य रूप से
उनकी अपनी कविता की दुनिया को समझाने का काम करती है. दूसरी श्रेणी में वे
कवि-आलोचक आते हैं जो अपने समय की कविता को व्यवस्था रूप में देखने और जांचने की
कोशिश करते हैं. अशोक वाजपेयी जाहिर है इस दूसरी श्रेणी में आते हैं. उनमें पेशेवर
आलोचकों की बोझिल शास्त्रीयता नहीं हैं बल्कि उनके यहां एक रचनात्मक लेखक के रूप
में कविता की बनावट और उसके अनेक विस्तारों को समझने की कोशिश हमें मिलती हैं. अशोक
वाजपेयी की पुस्तक 'फिलहाल'(आज की कविता का एक लेखा-~जोखा) १९७० में छपी थीं. पिछले
दशक में समकालीन कविता पर उल्लेखनीय समीक्षात्मक पुस्तकों की कमी रही. पर 'फिलहाल'
अपने ढ़ग की अकेली पुस्तक हैं जिसमें समझ और संवेदना के साथ समकालीन कविता के
बुनियादी सवालों को समझने का प्रयत्न है. 'फिलहाल'के बाद अशोक वाजपेयी के फुटकर लेख
ही देखने को मिले हैं- 'तीसरी साक्ष्य' के उनके अपने लेखों तथा संपादित लेखों की
मदद से उनकी काव्य-दृष्टि और रुचि का अंदाज ज़रूर मिलता है. पर 'फिलहाल'के बाद अशोक
वाजपेयी की दूसरी पुस्तक का न आना और बाद के अनेक कवियों और काव्य-प्रवृत्तियों का
विस्तृत विश्लेषण न करना हिन्दी कविता के लिए एक दुर्भाग्यपूर्ण बात हैं. अशोक
वाजपेयी के ही शब्द लेकर इसे 'बौद्धिक आलस्य'तो नहीं कहूंगा क्योकि वे बराबर
सक्रिय रहे हैं पर कोई संकट है जरूर कि नामवर सिंह से शुरू होकर अशोक वाजपेयी,
विष्णु खरे आदि सभी आलोचक (ये सभी साठ के दशक के अंत तक अत्यधिक सक्रिय थे) साहित्य
की 'व्यवस्था'के काम में ज्यादा लगे हैं. वातावरण पर इस काम का भी अच्छा असर पड़ता
है पर कविता की बहसों को व्यवस्थित और उत्तेजक रूप देना एक स्थायी महत्व का काम है.
अतिवादी रुझानों और मेहनत से बचने वाले इस दौर में इस काम का महत्व और भी बढ़ जाका
हैं.
अशोक वाजपेयी की आलोचना की मुख्य विशेषता मुझो यही लगती है कि वे अतिवादी दृष्टि
से बराबर बचते हैं और चीजों को एक आंख से नहीं देखते. सत्तर के दशक में अधिकांश
अच्छी और महत्वपूर्ण आलोचना मार्क्सवादी खेमे में हुई है. पर अनेक अच्छे
मार्क्सवादी आलोचकों के ऐसे लेख भी देखने को मिलते हैं जो अपने 'प्रिय कवि' की
कमज़ोरियों को देखने के लिए तैयार ही नहीं हैं. दरअसल इसके लिए साहस चाहिए और शायद
यह 'स्ट्रैटेजी'भी है कि जिस कवि को अपने पक्ष का मान लिया गया फिर उसे किसी दूसरी
आंख से कैसे देखा जाये. पार्टी और सिद्धांतों की लड़ाई में इसके जो भी फायदें
हों-साहित्य का इससे एक हद तक नुकसान ही होता है. अशोक वाजपेयी 'फिलहाल' में
श्रीकातं वर्मा- एक उदा-~हरण के रूप में-को एक अच्छा कवि मानते हुए भी उनकी दुनिया को
एक तटस्थ आलोचक की निगाह से भी देखना नहीं भूलते: "लेकिन राजनीति से इस
पुन-~र्घनिष्ठता के रहते, यह बिल्कुल संभव हैं कि राजनीतिक लगती थीमों को चरितार्थ
करने के बजाय उन्हें 'सेलीब्रेट' किया जाने लगे. अपने 'प्रोटेस्ट'को कवि फिर अलंकार
या आभूषण की तरह ब़्अड़बोलेपन के साथ धारण करे. श्रीकांत वर्मा की कविता
चेकोस्लोवाकिया ऐसी ही एक कविता है..."(फिलहाल,पृ.१३६) दरअसल यह बात महत्वपूर्ण
नहीं है कि किसी आलोचक विशेष की ही दृष्टि बेहतर और अंतिम हैं- महत्वपूर्ण तो यह है
कि अपने विवेक और विश्लेषण के साथ कोई साहसपूर्ण लड़ाई लड़ पा रहा है अथवा नहीं.
अशोक वाजपेयी ने मुक्तिबोध की कविता पर काफी लिखा हैं. उनकी कविता का स्वतंत्र रूप
से विश्लेषण किया है और अक्सर अपनी स्थापनाओं के लिए मुक्ति-~बोध के कृतित्व से
उदाहरण लिये हैं. मुक्तिबोध को समझने के लिए उन्होने अज्ञेय के भी पर्याप्त संदर्भ
लिये हैं. दरअसल यह कहना गलत न होगा कि अशोक वाजपेयी की आलोचना की बुनियाद
मुक्तिबोध और अज्ञेय की दुनिया के तार्किक विरोधी से बनी हैं. अशोक वाजपेयी के
आलोचना शास्त्र में मुक्तिबोध की व्याख्या का विशेष महत्व हैं. एक जगह पर उन्होनें
लिखा है,"मुक्तिबोध ने सामाजिक यथार्थ के अपने गहन काव्यान्वेषण के लिए मार्क्सवाद
का इस्तेमाल किया है; उसके विश्लेषणों और उसके रूपकों का भी. लेकिन उन्हें
मार्क्सवादी कवि उनके काव्य के कलात्मक और मानवीय अर्थो और परिणतियों को अकारण
सीमित, लगभग विकृत करना होगा . मार्क्सवादी कवि उनके लिए एक बिल्कुल अधूरी और
अपर्याप्त संज्ञा होगी." (फिलहाल,पृ.१३५) हमारे कुछ अति उत्साही मार्क्सवादी इस बात
का यह अर्थ निकाल सकते है कि मुक्तिबोध को मार्क्सवाद के संदर्भ से अलग करने की
'साजिश' की जी रही है. लेकिन "मुक्ति-~बोध एक ऐसे कवि है जिनका मूल्यबोध, अर्थात्
मार्क्सवाद में जिनकी आस्था, निर्विवाद और उत्कट रूप से उनकी कविता में सक्रिय है
और कविता में रचना-~त्मक आवेश को निरंतर संयामित करती हैं." (फिलहिल पृ.११३) दरअसल
'मार्क्सवाद में आस्था' और 'मार्क्सवाद कवि' का फर्क बड़ा,सूक्ष्म और महत्वपूर्ण
है. अशोक वाजपोयी अपने लेखक में इस फर्क को बराबर रेखांकित करते रहे हैं.
मार्क्सवाद में आस्था रखने वाले कूबा के एक बहुत महत्वपूर्ण फिल्मकार तोमास आलीआ ने
एक बातचीत में एक बार मुझसे कहा था कि वह समझते हैं कि 'समाजवाद का सबसे अच्छा
प्रचार अच्छी कला है. इसलिए उनकी चिंता यह नहीं है कि अपनी कला में समाजवाद का
प्रचार किया जाये.' चिंता यही है कि पहले कला अपने को अच्छा साबित करे और क्योंकि
समाजवाद आस्था, दृष्टि और विश्वासों ने उसे जन्म दिया है इसलिए वह अंत में समाजवाद
का प्रचार भी होगी ही. इस संदर्भ में देखें, तो यह दृष्टि 'कलावादी' नहीं है यानी
कलावादी का जो प्रचलित अर्थ साहित्य शास्त्र में बन गया है. "साहित्य को, कम-से-कम
कविता को, देखने-पहचानने और परखने में, अन्य हर क्षेत्र द्वारा दी गयी दृष्टि से
सहायता लेते हुए, प्राथमिक और अंतिम रूप से साहित्यिक आधारों का ही आश्रय लेना
चाहिए."(फिलहाल,पृ.१८०) यहां शायद संपूर्ण साहित्य के लिए ही यह बात सही है :
सिर्फ कविता तक ही उसे क्यों सीमित रखा जाये. अंतिम रूप से साहित्यिक आधारों पर जोर
देने का मतलब यही है कि साहित्य का मशीनी रूप न बन जाये. कुछ चीजों को सिर्फ साबित
ही न करता रहे.
आलोचना और रचनाकार दोनों के लिए ही दूसरो क्षेत्रों की दृष्टि की सहायता का बहुत
महत्व है. इससे इनकार नहीं किया जा रहा. "साहित्य में प्रगतिवादी या
प्रतिक्रियावादी, अंहवादी या कुंठावादी जैसे विशेषणों का प्रयोग एक खतरनाक काम है,
क्योंकि इन शब्दों की रचना के मौलिक तत्वों को विवेचित करने की क्षमता एकदम संदिग्ध
है."(फिलहाल,पृ.१८०) यह महत्वपूर्ण बात हैं. इस आधार को स्वीकार करके कई फिजूल की
बहसों से बचा जा सकता हैं. यह बहुत आसान खाने हैं जिन्हें बना लेने के बाद बड़ी
आसानी से चीजों को स्वीकार या खारिज कर दिया जाता हैं. लेकिन इस प्रवृत्ति को
'खतरनाक' कहना भी मुझे सही नहीं लगता. किसी रचनाकार विशेष में कुछ मुख्य
प्रवृत्तियों के आधार पर कोई वाद खोजा जा सकता है: एक तरह की आलोचना इससे की जा
सकती है. प्रश्न यह है कि इस तरह के खानों को बनाते वक्त उद्देश्य क्या है? वे
उद्देश्य खतरनाक हो सकते हैं. खाने नहीं. खराब या सीमित दृष्टि का आलो-~चक ही इन
खानों से चिपका रहेगा.
अशोक वाजपेयी ने 'समझ और विचार' पर इतना ज़ोर दिया है कि उनकी इस बात को विकृत करने
की भी गुंजाइश रही है. पर यह बात (और मुक्ति-~बोध में उनकी आस्था) यह साबित करती है
कि अशोक वाजपेयी का साहित्य-~शास्त्र चीज़ों को उनकी समग्रता में देखने की कोशिश कर
रहा हैं. "कविता में विचारों का आत्यंतिक महत्व नहीं हैं....लेकिन यह भी सच है कि
बिना विचारों के, पानी बिना किन्ही विचारों में पड़ जायेगें, कविता निरी ऐंद्रित
फुरफुरी या तुच्छ खिलवाड़ भर रह सकती है. विचारहीन कविता कभी भी मनुष्य की हालत की
कोई सार्थक पहचान या कोई समझ उत्तेजित नहीं कर सकती ." (फिलहाल,पृ.१४०) दुनिया के
किसी भी बड़े कवि के विकास को देखा जाये, तो यह बात बहुत जरूरी नज़र आयेगी कि
ऐंद्रिकता और विचार दोनों मिलकर ही कवि व्यक्तित्व को पूर्णता देते हैं. कवि के
विचार बहुत विश्वसनीय न भी हों पर उनका होना बहुत जरूरी है. कवि विचारों को साबित
करने के लिए कविता नहीं लिखता पर कवि की मानसिकता में वैचारिक संदर्भो का अभाव उसके
विकास को रोक ज़रूर देता है. कवि विचारों से बड़ा है और उनसे ऊपर भी है- अशोक
वाजपेयी ने 'अंधेरे में' के विश्लेषण में इस बात की ओर संकेत भी किया है. धूमिल
'पटकथा'में क्यों असफल हुए हैं ? क्योकि उनका कवि उनके विचारों की गिरफ्त में आ
जाता है और अचानक बहुत 'महत्वाकांक्षी' हो जाता है . मुक्तिबोध का कृतित्व इसलिए
बड़ा है क्योकि उसकी उर्जा का स्रोत-विचार और सामा-~जिक दर्शन है पर उनकी दुनिया
में वे तत्व भी मौजूद हैं जो जिदंगी के जासूस की तरह जुलूस, गोलाबारी में ही
नहीं-तमाम तरह की चीजों में चले जाते हैं. आज के अनेक तरुण और जुझारू आलोचक'आत्मा'
शब्द से घबड़ाते हैं, तो बात कुछ समझ में आती है. लेकिन भीतरी दुनिया का कविता में
कहीं संदर्भ भी आ जाये, तो फौरन कवि को व्यक्तिवादी-कुंठावादी बताया जाना शुरू कर
दिया जाता है. पिछले दशक में अनेक कविताओं के इस तरह के हास्यास्पद विश्लेषण किये
गये हैं. आलोचना के औजारों का यह भ्रष्ट इस्तेमाल है. इसीलिए हमने ऊपर वर्गी-~करण
करने के पीछे की मानसिकता की बात की हैं. उसके उद्देस्य खतरनाक हो सकते हैं.
आज की प्रगतिशीलता और रूपवाद की बहस में अधिक ज़रूरत इस बात की है कि प्रगतिशीलता
के अर्थ को लचीला बनाया जाए-उसे कैद न कर दिया जाए. एक प्रगतिशील आलोचक साहित्य के
इतिहास की व्याख्या में इस लचीले-~पन को दिखाता है पर समकालीन रचना को लेकर वह बन्द
नज़र आता है. इन दिनों लचीलेपन की बात करने वाले को नवरूपवादी या मार्क्सशास्त्री
कहकर छुट्टी पायी जाने लगी हैं.
अशोक वाजपेयी की आलोचना की भाषा बहुत सुगठित है-शायद वह कुछ ज्यादा ही सुगठित हैं.
उस पर अंग्रेजी समीक्षा का प्रभाव भी है. पर उसका खराब असर नहीं हुआ है. कोई भी
आलोचक अपने कुछ प्रिय शब्दों और वाक्यों की बनावट का कैदी होने लग पड़ता है. एक हद
तक यह स्वाभाविक है और ज़रूरी भी. पर इसका एक नुकसान भी होता है. वाक्यों की बनावट
इतनी निश्चित हो जाये और शब्दों की ध्वनि इतनी परिचित हो जाये (अशोक वाजपेयी के
संदर्भ में बड़ती पायम, परोकार, बताख, पड़ताल आदि) तो बहस की सभी बातों तक पहुंचने
में दिक्कत होती है. अशोक वाजपेयी की भाषा की काफी नकल भी हुई है इसलिए अब इस भाषा
के कुछ 'क्लीशे' दिक्कत पैदा करते हैं. अशोक वाजपेयी जब शब्दों को उधार लेते हैं
तो'शब्द उधार' की यह बनावट कुछ खीझ पैदा करती है. उद्धरणों में संवाद करने की
अद्भुत परम्परा निर्मला वर्मा के गद्य में है (हालांकि वे अपने उद्धरणों के स्त्रोत
स्पष्ट नहीं करते). निर्मला उद्धरण का वज़न इस्तेमाल नहीं करते हैं-पूरी बात को
हल्के से एक अपने ही ढ़ग से फैला देते हैं. अशोक वाजपेयी वज़न पर जोर ज्यादा ज़ोर
देते हैं. इसलिए उद्धरण उनके यहां बहुत सार्थक होते हुए भी मशीनी नज़र आता हैं.
हिन्दी में अधिकांश लेखकों-कवियों की 'क्षमता'रहस्यमय ढ़ग से कम होती चली जा रही
है. यूरोप में लेखक की सक्रियता से ईर्ष्या होती है: कारण भले हमें पता है. इसी तरह
से अशोक वाजपेयी के कम लिख पाने के कारण भी मैं समझ सकता हूँ. पर उन्हें तो अब खूब
लिखना चाहिए. विश्लेषण करना चाहिए. सत्तर के दशक के ही कुछ उदाहरण लें-'हंसो-हंसो
जल्दी हंसो,''जलसाघर',धूमिल के दोनों संग्रहों, त्रिलोचन, नागार्जुन, सौमित्र मोहन
के 'लुकमान अली'आदि का विस्तृत विवेचन तो किया जाना चाहिए. इधर दसेक वर्षो में
नामवर सिंह कोई किताब नहींछपी-अशोक वाजपेयी की भी कोई स्वतंत्र पुस्तक नहीं छपी. विडम्बना यह है कि सत्तर के
दशक के साहित्य में ये नाम सक्रिय भी खूब रहे हैं.
अशोक वाजपेयी 'फिलहाल' भाषा के 'क्लीशे'से मुक्त हो चुके हैं इस बात के संकेत
'तीसरा साक्ष्य' में संकलित उनके विनोद कुमार शुक्ल की कविताओं के विश्लेषण में
हमें मिल जाते हैं. विनोद कुमार शुक्ल की कविता पर लिखना आज के किसी भी आलोचक के
लिए चुनौती है. अशोक वाजपेयी ने बड़ी मेहनत और धैर्य से उनकी(तब तक) लगभग असंकलित
कविताओं पर एक दृष्टि और दोस्ती के साथ लिखा है. किसी रचनाकार के बारे कोई आलोचक
अंतिम बात नहीं कह देता लेकिन उसकी आलोचना में विश्वसनीयता तो होनी ही चाहिए. आज
की आलोचना का एक बड़ा हिस्सा इस विश्वसनीयता को कभी नहीं बना पाता. रचना पर अपने को
केन्द्रित करना जरूरी है: सारे संदर्भो से लैस होकर. यही शायद रचना के विश्लेषण का
अन्तिम साहित्यिक आधार हैं.
