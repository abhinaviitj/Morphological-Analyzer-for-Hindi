<औङ्ङिचिअल् आन्ड् ंएडिअ ळन्गुअगेस्><ंअस्स् ंएडिअ><भोक्हरि ़-आ><ःअनेएङ><१९८८><शरिक><णेत् ढेल्हि><३६-३९><२८००><शरिक-ःअनेएङ>

१९४३ की बात है.
मित्र-सेनाएं उत्तरी अफ्रीका में बैठी युद्ध का नक्शा तैयार कर रही थीं.
जनरल आईजनेहावर और उनके साथियों ने मनसूबा तैयार किया कि मित्र-सेनाएं अचानक सिसली में उतार दी जायें.
स्पष्ट बात है कि यह मनसूबा गुप्त रखा गया और हर प्रकार से पूरा प्रबंध किया गया कि गिनती के कुछ अफसरों के सिवा किसी को इसकी खबर न हो.
जिन अफसरों को इस भेद का पता था, उनमें से एक जवान अमरीकी था.
यह साहब बड़े विलासी थे.
उन दिनों एक लड़की से उनकी बहुत गाढ़ी छन रही थी.
यह लड़की वासत्व में डच नहीं थीं, डच बनी हुई थी.
असल में वह जर्मन लड़की थी.
उसका नाम हनीफा था.
वह बेहद सुंदर, मेहमानदारी में प्रवीण, बातचीत में शिष्ट और मोहक थी.
जनरल आईजनहावर के खुफिया दतर में निश्चय हुआ कि मित्र-सेनाएं सिसली में उतरें.
सुबह को निश्चय हुआ और शाम को उसकी सूचना जर्मनी को मिल गयी.
जनरल आईजनहावर के सब किये-धरे पर पानी फिर गया.
मित्र-सेनाओं ने वह मुंह की खाई कि उसकी सेना के बड़े-बड़े सलाहकार बैठे जख्म चाटते रहे.
अब चिंता यह हुई कि जर्मनों को कैसे पता चला कि मित्र-सेनाएं आक्रमण करने वाली हैं.
सिसली में तो जर्मनी की सेना नहीं थी और अगर थी भी, तो बहुत मामूली.
यह कैसे हुआ कि उन्होंने मित्र-शक्तियों के आक्रमण के दिन से ठीक पहले पूरी सेना वहां बुला ली.
जरुर कोई घर का भेदी है, जिसने मित्रशक्तियों की यह लंका ढाई है.
यह ढूंढ मची हुई थी कि वह अमरीकी मेजर साहब मुंह बिसूरे हुए आये, जो हनीफा के साथ रंग-रलियां मनाने में मशगूल थे.
यह साहब उदास बैठे थे कि किसी ने पूछा, "क्यों भाई, क्या हुआ?" आंखों में आंसू भरकर उन्होंने फरमाया, "मेरी हनीफा कहीं चली गयी.
" होते-होते यह खबर सब में मशहूर हुई कि हनीफा मेजर साहब को छोड़कर भाग गयी है.
जब यह खबर खुफिया दतरवालों के पास पहुंची, तो उनके कान खड़े हो गये.
मेजर साहब की तलबी हुई और उनसे पूछ-ताछ हुई.
पता चला कि उन हजरत ने इश्क की तरंग में आकर हनीफा को बता दिया था कि हम अमुक तारीख को सिसली पर हमला करनेवाले हैं.
उन दिनों खुफिया कार्रवाइयों के इंचार्ज जनरल डनोवन थे.
उनके साथ उनके सहायक दो अफसर थे.
उन तीनों ने सलाह की कि जो हुआ, सो हुआ.
अब ऐसी तदबीरें करनी चाहिए कि हनीफा को यह खयाल भी न गुजरे कि हम उस पर शक कर रहे हैं.
हनीफा को यह खयाल रहा कि मुझ पर किसी को संदेह नहीं, तो वह फिर किसी न किसी दिन जासूसी करने आ निकलेगी.
फिर जो हो, सो हो.
इस बात को कोई महीना भी न बीता था कि एक नौजवान अफसर खुशी-खुशी कैंटीन में आये और फरमाया कि हनीफा हालैंड से लंदन आ गयी है.
उसको क्या मालूम कि इस जालिम हसीना का यहां किस-किस को इंतजार था.
खुफिया दतरवालों ने जब सुना कि भी साहिबा तशरीफ ले आयी हैं, तो बहुत खुश हुए.
इधर भी साहिबा थीं कि खुलेआम होटलों में, क्लबों में, सैर-तमाशों में सैनिक अफसरों से मिलती थीं और उनका जी बहलाती थीं.
इस औरत की मौजूदगी से क्या फायदा उठाया जायें? किस तरह इस औरत को धोखा दिया जाये? किस तरह इस औरत के जरिये जर्मनों को गलत सैनिक सूचनाएं दी जायें? वह क्या सूचना हो, जो गलत भी हो, और जर्मनों को बेहद गलतफहमी में डाल दे! यह थे वह सवाल, जो खुफिया दतर के अफसरों के मस्तिष्क में चक्कर लगा रहे थे.
उन दिनों मित्रशक्तियां अपनी सेनाएं नारमंडी में उतारने वाले थे और हमले की तैयारियां पूरी कर रहे थे, लेकिन साथ ही साथ उसके जासूस सूचना पहुंचा रहे थे कि जर्मनों को इस आक्रमण की तैयारियों का पूरा-पूरा पता है और वह मुकाबले के लिए हर प्रकार की जवाबी तैयारियां कर रहे हैं.
अब सैनिक खुफिया दतर ने यह तजवीज सोची कि हमले की दिशा बदलने की झूठी तैयारी की जाये और यह प्रकट किया जाये कि चूंकि मित्र-शक्तियों को जर्मनी की जवाबी तैयारी का हाल मालूम हो गया है, इसलिए अब वह नारमंडी में अपनी सेनाएं नहीं उतारेगे, बल्कि नारमंडी के बजाय हालैंड पर हमला करेंगे.
मित्रशक्तियों के गुप्तचर विभाग को यह विश्वास था कि यह कमबख्त औरत इस बला की जहीन है और इसबला की जहीन है कि जिस अफसर पर चाहे, अपना जादू चला दे और उससे किसी न किसी प्रकार खुफिया से खुफिया राज भी उगलवा ले.
अब यह तलाश हुई कि वह अफसर कौन हो, जिससे यह लड़की राज उलगवा ले.
अत: एक बहुत लायक, खूबसूरत, बहुत जवान अफसर ढूंढ निकाला गया, मगर मुसीबत यह आ पड़ी कि अफसर इतना बड़ा एक्टर न था कि हनीफा को झांसे में ले आये.
अगर इस अफसर को मालूम हो गया कि यह औरत जासूस है और मैं उसको गलत सूचना देकर झांसे में ला रहा हूं, तो यह व्यक्ति उस औरत के साथ गर्मजोशी से न मिल सकेगा और वह औरत ताड़ लेगी कि दाल में जरुर कुछ काला है.
निश्चय यह हुआ कि उस नौजवान अफसर जान को यह न बताया जाये कि वह औरत जासूस है है और न उसको यह बताया जाये कि जिस हमले की तैयारी के कामों पर तुम को लगाया जा रहा है, वह वास्तव में शत्रु की आंखों में धूल झोंकना है.
अब इस समस्या पर सोच-विचार होने लगा कि कोई ऐसा संस्थान हो जिसमें होलैंड पर हमले की तैयारी का झूठा मनसूबा तैयार किया जाये.
इस के लिए एक फिल्म-कंपनी बनायी गयी.
बार्डों स्ट्रीट, लंदन में उसका बाकायदा दतर और स्टूडियो बनाया गया.
उस कंपनी में सब के सब हालैंड के वासी रखे गये.
देशभक्त, स्वदेश से हिटलर की मार खाकर निकले हुए लंदन में शरणार्थी.
इस फिल्म-कंपनी का काम यह था कि हालैंड के लुटे-पुटे लोगों के बारे में डोकूमेंटरी फिल्में बनाये.
पंफलेट जारी करे और किसी न किसी तरीके से यह पंफलेट हालैंड में पहुंचाये, ताकि वहां के लोगों का हौसला बढ़े और वह यकीन कर लें कि एक न एक दिन मित्र शक्तियां हम को हिटलर के चंगुल से छुड़ा देंगी.
इस कंपनी में मित्रशक्तियों ने असहालय हालैंडवासियों की मदद के लिए अपने दो-चार अफसर भी नियुक्त कर दिये.
इन अफसरों में एक तो जान था और दो-चार अन्य इनसे कहा गया कि देखो, कानों कान किसी को इसकी खबर न हो कि मित्र-शक्तियां होलैंड में अपनी सेनाएं उतारनेवाली हैं.
यह संस्थान कुछ ही सप्ताह में अपना काम करने लगा.
धड़ाधड़ा डोकूमेंटरी फिल्में बनने लगीं.
पंफलेट छपने लगे और संस्थान में काम करने वाला हर `डच' यह समझने लगा कि मैं अपने देश को आजाद कराने के लिए काम कर रहा हूं.
जब इस संस्थान का काम संतोषजनक रुप में चलने लगा, तो इस बात की तदबीरें होने लगीं कि जान और हनीफा को एक दूसरे से मिलाया जाये.
उन दिनों हनीफा एक अन्य अफसर के साथ रंगरलियां मना रही थी, मगर उस अफसर का इस फिल्मी संस्थान से दूर का भी संबंध न था, और न उचित समझा गया कि उस अफसर को संस्थान में शामिल कर लिया जाये.
बहुत सोच-विचार के बाद एक बहुत बड़ी दावत की घोषणा की गयी.
इस दावत में बहुत से अफसरों को बुलाया गया, जिनमें जान भी था, और वह अफसर भी, जिनके साथ हनीफा गुलछर्रे उड़ा रही थी.
तरकीब ऐसी चली गयी कि उस अफसर ने कह-सुनकर हनीफा के नाम भी निमंत्रण-पत्र जारी करा दिया.
ऐन दावत के दिन उस अफसर को एक सरकारी काम पर छह-सात सौ मील दूर हवाई जहाज के जरिये भेज दिया गया और यों हनीफा उस अफसर के बगैर दावत में शामिल हुई यानी कबाब बगैरस हड्डी के.
यह दावत क्या थी, मदिरा-पान सभा थी.
शराब पानी की तरह बह रही थी और संगीत ऐसा बज रहा था कि उन्माद की अवस्था दुगनी हो रही थी.
हनीफा का महफिल में आना था कि महफिल जगमगा उठी.
सभी निगाहें हनीफा के चेहरे पर जम कर रह गयीं.
खुफिया दतर का एक अफसर आगे बढ़ा और उसने बहुत तपाक से हनीफा का स्वागत किया.
शराब का दौर चाल.
दिल-दिमाग पर सरुर छा गया और आंखों में लाल-लाल डोरे पड़ने लगे.
खुफिया दतर के अफसर शराब के नशे में बदमस्त होने वाले कहां, मगर अब के उसने अपने ऊपर ऐसा सरुर आच्छादित किया था कि हनीफा भी उसके चक्कर में आ गयी, दोनों उछलकर नृत्य करने लगे.
घूम-घूमकर और झूम-झूम कर! जान इस दुनिया से अलग एक मेज पर अकेला बैठा शराब के कड़वे घूंट गले से उतार रहा था.
न जाने उसको अकेलापन काट रहा था या अपने किसी खयाल में गर्क था.
नृत्य करते-करते जब खुफिया अफसर की नजर जान पर पड़ी, तो उसने हनीफा से कहा कि देखो, इस आदमी की तरफ निगाह उठा कर भी न देखना! हनीफा बोली, "कौन आदमी?" खुफिया अफसर ने कहा, "वह सुनहरी बालों वाला.
अपने आप को बहुत बड़ा खुफिया अफसर समझता है.
घमंड इसको यह है कि कोई लड़की मेरे चंगुल से बच कर नहीं जा सकती और खुदा जाने लड़कियों को क्या हो गया है.
जिस को देखो, उस पर जान छिड़कती है.
दो-चार बार यह शत्रु की सेना में घुसकर उसके राज क्या मालूम कर लाया कि जमीन पर घमंड के मारे उसका पांव ही नहीं टिकता!" अब जो नृत्य कुछ देर के लिए खत्म हुआ, तो खुफिया सैनिक अफसर कहीं इधर-उधर टल गया.
कोई बीस-पच्चीस मिनट बाद आकर देखता है, कि हनीफा और जान एक दूसरे से आलिंगनबद्ध हैं और हरे-भरे पौधों की तरह नृत्य में लहर रहे हैं.
.
राग-रंग और नृत्य-सरुर की महफिल रात गये तक चलती रही.
कोई दो-ढाई बजे जब महफिल खत्म हुई, तो बहकी-बहकी निगाहें, लड़खड़ाते हुए कदमों के साथ लोग नृत्यशाला से बाहर निकलकर गाड़ियों में बैठने लगे और अपने-अपने घर की राह लेने लगे.
एक टैक्सी में हनीफा सवार हुई और उसके साथ जान भी.
हनीफा निवास-स्थान पर गुप्तचर पहले ही से नियुक्त थे.
उन्होंने गुप्तचर सैनिक कार्यालय को सूचना दी कि जान हनीफा के साथ उसके निवास-स्थान में प्रवेश कर गया है.
अगले दिन सुबह नौ बजे गुप्तचर ने फिर सूचना दी कि अभी-अभी जान टैक्सी में बैठकर दतर की ओर गया है.
हनीफा जर्मन जासूस और सीधे-सादे कप्तान जान की दोस्ती हो गयी और वह भी ऐसी कि दोनों एक दूसरे पर आसक्त थे.
एक दूसरे के साथ-साथ छाया की तरह.
कप्तान जान तो मनप्राण से उस पर मोहित था, मगर वह प्राणों से कप्तान पर कुरबान थी लेकिन दिल से जर्मनों के साथ थी.
कमबख्त प्रेम की पेंगें भी बढ़ाती थी और मित्रशक्तियों के सैनिक भेदों पर हाथ भी डालती जाती थी.
जब कप्तान जान और हनीफा आपस में खूब घुल-मिल गये और खुफिया दतरवालों को यकीन हो गया कि दोनों एक दूसरे के चंगुल में हैं, तो उन्होंने कप्तान जान को बड़ी-बड़ी कानफ्रेंसों में बुलाना शुरु किया.
ऐसी कानफ्रेंसें, जो बंद कमरों में होती थीं, ऐसे कमरों में, जिन में अंदर की आवाज बाहर नहीं जाने पाती, ऐसे कमरे जिन के बाहर बीस-बीस फट तक कांटेदार तार के गुच्छे पड़े होते हैं और बीस फुट के बाहर सशस्त्र पहरा होता है.
कप्तान जान ऐसी कानफ्रेंसों में बुलाया जाता था.
ऐसी कानफ्रेंसों में हालैंड पर सेनाएं उतारने की तैयारियों का जिक्र किया जाता था, और आक्रमण के प्रबंधों के बारे में बहस की जाती थी.
लंदन में तो यह कुछ होता था और उधर जर्मनी में मित्रशक्तियों के गुप्तचर इस टोह में रहते थे कि इन कानफ्रेंसों का हाल यहां जर्मनी में हिटलर को मालूम होता है या नहीं.
वे फौरन सूचना देते थे कि हिटलर के हाई कमांड को मालूम हुआ है कि अमुक स्थान पर लंदन में कानफ्रेंस हुई है और उस में हालैंड पर आक्रमण करने की तैयारियों पर बहस हुई थी.
होता यह था कि लंदन की कानफ्रेंसों की सभी बातें कप्तान जान अपनी सादगी में हनीफा को बता देता था, और हनीफा यह बातें खुफिया तरीके से जर्मनी पहुंचा देती थी.
लंदन के खुफिया दतर ने हनीफा को और झांसा देने के लिए एक तरकीब चली.
कप्तान जान को हुकम दिया कि तुम्हें बहुत खुफिया कागजात ले कर फ्रांस जाना है.
एक खुफिया विमान का प्रबंध कर दिया गया है.
यह विमान तुम को इंग्लिश चैनल के पार ले जायेगा और जर्मन सैनिकों के पीछे उतार देगा.
वहां तुमसे हमारा एक जासूस आ मिलेगा.
उसे यह कागजात दे देना.
कल रात को बाहर बजे सफर के लिए तैयार हो जाओ और अमुक हवाई अड्डे पर पहुंच जाओ.
इन गुप्तचरों ने जो हनीफा के घर पर नियुक्त थे, सूचना दी कि कप्तान जान रो-रोकर हनीफा से विदा हुआ.
मित्रशक्तियों के जासूस ने जर्मनी से सूचना दी कि लंदन से हिटलर के खुफिया दतर को खबर मिली है कि एक जासूस इंग्लैंड से फ्रांस के तट पर अमुक समय उतरेगा.
वह कुछ कागजात वहां किसी जासूस को देगा.
जो जासूस लंदन से आ रहा है, उसे न किसी प्रकार का नुकसान पहुंचाया जाये, न उसे गिरतार करने का प्रयत्न किया जाये, लेकिन उस जासूस पर अवश्य नजर रखी जाये, जिस को लंदन का जासूस कागजात का पुलिंदा देगा.
यही हुआ.
कप्तान जान रात के अंधेरे में फ्रांस पहुंचा.
उससे एक जासूस मिला और कागजात लेकर चला गया.
कप्तान जान सही सलामत लंदन पहुंच गया, लेकिन उस दूसरे जासूस को जर्मनों ने माल डाला.
अब हनीफा की हिटलर के खुफिया दतर में धाक बैठ गयी.
सब को यकीन हो गया कि हनीफा बहुत गजब की जासूसा है, इसलिए उसकी बातों पर एतबार कर लेना चाहिए, लेकिन कुछ जर्मन जनरल शक्की स्वभाव के थे.
जब जर्मन जरनैलों के संदेह की खबर लंदन के खुफिया दतर वालों के पास पहुंची, तो वह सोच में पड़ गये कि ऐसी कौन-सी तदबीरें की जायें कि जर्मन जरनैलों के दिल में कोई संदेह न रहे और वह सचमुच समझने लगें कि मित्रशक्तियों नारमंडी के तट पर नहीं, बल्कि हालैंड के तट पर अपनी सेनाएं उतारने वाली हैं.
इस संदर्भ में लंदन के खुफिया दतर ने दो तदबीरें कीं और वह दोनों सफल रहीं.
एक तदबीर तो यह थी कि उन लोगों की सरगरमियां तेज कर दी जायें, जो हालैंड में विध्वंसकारी कार्रवाइयां कर रहे थे.
इन के एक नेता को खुफिया विमान के द्वारा लंदन बुलवाया.
वह `डच' था और वह अंग्रेज.
जरुरत इस बात की पड़ी कि बीच में कोई भरोसेवाला अनुवादक हो.
खुफिया दतर के एक बड़े अफसर ने कप्तान जान के जिक्र किया और कहा कि अनुवादक के बिना काम बनेगा नहीं और भरोसेवाला अनुवादक मिलान बेहद मुश्किल है बात सुन कर पहले तो कुछ हिचकिचाया.
फिर बोला, "मैं एक औरत को जानता हूं.
हालैंड की रहने वाली है.
मेरी अच्छी दोस्त है.
और औरत काबिले-एतबार है.
" खुफिया दतर का अफसर बोला, "हां, अगर तुम्हें उस पर एतबार है, तो हमें भी कोई एतराज नहीं.
उसका नाम और पता दे दो, ताकि मैं अपने तौर पर भी कुछ जांच कर लूं कि वह औरत भरोसे के काबिल है या नहीं.
" खुफिया दतरवालों को हनीफा के बारे में जांच तो क्या करनी थी, उन्होंने तो पांसा फेंका था कि अनुवाद का जिक्र करेंगे, तो जान हनीफा का नाम लेगा.
हम हनीफा को बुला लेंगे और उसके सामने हालैंड से आये हुए जासूस के साथ बातें करेंगे.
हनीफा जब अपने कानों से सारी बातें सुन लेगी, तो उसको और यकीन हो जायेगा कि मित्रशक्तियां हालैंड पर हमला करने की तैयारियां कर रहीं हैं और जाहिर बात है कि वह सारी बातचीत जर्मनी पहुंचायेगी.
हालैंड से वह खुफिया आया.
खुफिया कमरे में उसके साथ खुलकर बातें हुईं कि मित्रशक्तियां हालैंड के तट पर अपनी सेनाएं उतार रही हैं.
हनीफा अनुवादक के कर्त्तव्य निभा रही थी.
इसलिए सब कुछ सुन रही थी और खुश हो रही थी कि सब हालात सीधे उसे मालूम हो गये.
हनीफा ने यह सब हालात जर्मनी पहुंचा दिये.
वहां सब लोग बौखला गये कि अब क्या होगा.
और क्या करते, अपनी सेनाओं को नारमंडी के तट से हटाने की तदबीरें करने लगे.
जब मित्रशक्तियों के जासूसों ने खबर पहुंचायी कि जर्मन नारमंडी से अपनी सेनाएं हटाने की तदबीर कर रहे हैं, तो वह बहुत ही खुश हुए कि तीर निशाने पर बैठा.
उन्होंने हनीफा को उस फिल्म-कंपनी के दतर में नौकर रख लिया और सारे प्रापेगंडे का काम उसके सुपुर्द कर दिया.
अब रात-दिन फिल्मों के मसौदे तैयार होने लगे.
फिल्म-कैमरे रात-दिन चलने लगे.
एक्टरों की रेलपेल हो गयी.
छापेखाने को हुकम दिया गया कि चौबीस घंटे खुला रहे और चौबीस घंटे हमले के बारे में निर्देश और कागजात छापता रहे.
इन सब कामों में हनीफा को प्रमुख रखा गया.
वह यहां का काम भी करती थी और यहां के कागजात के एक-एक पुरजे की नकल जर्मनी भी खुफिया तौर पर भेजती थी.
कप्तान जान गरीब बिल्कुल निर्दोष था.
उसे क्या मालूम की हनीफा शत्रु की जासूसा है और शत्रु को सूचनाएं भेज रही हैं.
खुफिया दतरवालों को सब से बड़ी चिंता यह थी कि कप्तान जान को यह न मालूम होने पाये कि हनीफा शत्रु की जासूसा है, तो वह सारा भांडा फोड़ देगा.
उस समय हनीफा को गिरतार कर के खत्म कर देना पड़ता और बना-बनाया खेल बिगड़ जाता और शत्रु तक हालैंड पर हमले की खबर पहुंचाने वाला कोई न रहता.
मित्रशक्तियों के जासूसों ने जर्मनी से सूचना दी कि हिटलर की हाई कमांड उस सैनिक नक्शे की तलाश में है, जिसके अनुसार मित्रशक्तियां अपनी सेनाएं हालैंड पर उतारने वाली हैं.
इस युद्ध-नक्शे को प्राप्त करने के लिए उन्होंने अपने जासूसों को लंदन में कहला भेजा हैं, इसलिए सावधानी अनिवार्य है.
सावधानी कैसी! लंदन का खुफिया दतर तो चाहता ही यह था कि किसी न किसी प्रकार यह युद्ध-नक्शा जर्मनी के जासूसों के हाथ लग जाये और वह उसे जर्मनी भेज दें, ताकि वहां वालों को यकीन हो जाये कि मित्रशक्तियां नारमंडी में नहीं, बल्कि हालैंड में अपनी सेनाएं उतारने की तैयारियां कर रही हैं.
लंदन के खुफिया दतर ने बहुत सावधानी से मित्र-शक्तियों की सेनाओं को हालैंड में उतारने का नक्शा तैयार किया.
यह नक्शा हर दृष्टि से पूर्ण था और बिलकुल वैसा ही था, जैसे युद्ध का असल नक्शा होना चाहिए.
यह नक्शा पूरा हो गया, और तिजौरी में रख दिया गया, तो इस तदबीर पर विचार होने लगा कि हनीफा के नक्शा चुराने पर किस प्रकार उकसाया जाये.
खुफिया दतर का बड़ा अफसर तीन बार अपनी चाबियां भेज पर यों छोड़कर चला गया, जैसे भूल गया हो, मगर हर बार आकर देखा कि चाबियां ज्यों की त्यों पड़ी हैं और किसी ने उनको छुआ तक नहीं.
एक बार उसने अपनी चाबियां कप्तान जान को भी दीं और देकर भूल गया.
खयाल उसका यह था कि शायद जान यह चाबियां घर ले जाये और वहां हनीफा चोरी से उन चाबियों जैसी दूसरी चाबियां बनवा ले.
एक दिन खुफिया दतर के बड़े अफसर ने युद्ध-नक्शा तिजोरी से निकाला.
कप्तान जान और एकाध अन्य अफसर को दिखाया और आवश्यक विचार-विर्मश के बाद नक्शे को फिर तिजोरी में रख दिया और जान से कहा, "आओ, बाहर चलें.
खाना खायें.
" मतलब उसका यह था कि जान को दतर से बाहर ले जाऊं.
ताकि हनीफा अकेली दतर में जाये.
जब खुफिया दतर का बड़ा अफसर जान को लेकर बाहर गया, तो हनीफा ने काम शुरु कर दिया.
अपना हैंड-बैग खोला और उसमें से तिजोरी की वह चाबी निकाली, जो उसने बनवा रखी थी.
चाबी को तिजोरी के ताले में डाला.
खट की आवाज आयी और तिजोरी खुल गयी.
हनीफा ने नक्शे निकाले.
मेज पर फैलाये और माचिस के बराबर कैमरे से उन नक्शों की धड़ाधड़ तस्वीरें ले लीं.
हनीफा ने सब काम पूरा कर लिया था.
नक्शे की तस्वीरें उसके कैमरे में थी.
उसने असल नक्शे फिर तिजोरी में रख दिये.
तिजोरी का ताला बंद कर दिया और बाहर सड़क पर आ गयी.
अब हनीफा का केवल एक ही काम रह गया था और वह यह कि इंग्लैंड से भागकर जर्मनी पहुंचे और इंग्लैंड के युद्ध-नक्शे हाई कमांड में पेश करे.
हनीफा जर्मनी पहुंची.
नक्शे हाई कमांड के सामने पेश किये.
वहां सख्त भगदड़ मच गयी और बहुत तेजी से हिटलर की सारी सेना हालैंड में जमा हो गयी.
छह जून, १९४४ का सूर्य उदय होने में अभी कुछ क्षण बाकी थे कि मित्रशक्तियों की सेना नारमंडी के तट पर उतरी और हिटलर का चढ़ा हुआ सूर्य सदा के लिए अस्त हो गया.
