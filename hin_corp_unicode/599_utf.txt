<ळिटेरटुरे><ऐस्सय्स्><श्हर्म ढेवेन्ड्रनट्ह्><णग्ङनि><१९८०><फरिजट् फुब् (फ्रनम् खि फ्रडर्सनि)><फट्न><६-१०><१९००><श्हर्म ढ्., णग्ङनि, ऐस्>

+ कुछ साल पहले की बात है. एक दिन एक सम्भ्रान्त सज्जन, जो लक्ष्मी के उपासक हैं
और कृपापात्र भी, मेरे यहाँ आये. मुझे फूलों से शौक है. उन्होने फूलों को देखा,
प्रसन्नता व्यक्त की. फिर पूछा-"आपको कैक्टस से शौक नहीं है." सच कहूँ तो मैंने उस
दिन पहली बार कैक्टस शब्द सुना. मैंने पूछा-"कैक्टस क्या होता है?" मेरे प्रश्न पर
वे मुस्कराये जिसका अर्थ समझने में मुझे कोई कठिनाई नहीं हुई क्योंकि जीवन भर
अभिवा, लक्षणा, व्यंजना ही पढ़ाता रहा हूँ. फिर तुरत बोले "चलिए मेरे यहाँ. मैं
आपको कैक्टस दिखाता हूँ." उनके यहाँ पहूँचकर मैंने देखा कि बड़े करीने से छोटे-~बड़े
खूबसूरत गमलों में दर्जनों काँटेदार पौधे लगे हुए हैं. उन्होंने पौधों की ओर इशारा
करके कहा-"यहाँ कैक्टस है." काँटों का इतना समृद्ध संग्रह मैंने इसके पहले नहीं
देखा था. फूल उनके यहाँ नाम के ही थे, मगर काँटों का क्या कहना? जितने प्रकार के
काँटों की कल्पना हो सकती है, या नहीं भी हो सकती, वे सव मौजूद थे.
मैंने लौटकर कोश देखा तो उसमें कैक्टस का हिन्दी रूपान्तर `नाग-~फनी' मिला. नागफनी
नाम कैक्टस के कई भेदों के लिए बड़ा उपयुक्त प्रतीत हुआ. कुछ कैक्टस सचमुच ही सर्प
के फण के समान होते हैं. इस साम्य के अतिरिक्त यह नागफनी नाम मुझे इसलिये भी अच्छा
लगा कि सार्थक है और वस्तु-वर्म का व्यंजक है. इस प्रकार मैं कैक्टस से परिचित हुआ
जो आधुनिक सभ्यता का एक उल्लेख्य उपकरण हैं.
मेरे मन में स्वभावत: यह प्रश्न उठा कि फूलों की दुनिया में ही रहूँ या काँटों की
दुनिया भी सजाऊँ? क्या जीवन में काँटों की इतनी कमी है कि उन्हें बाहर भी उगाया
जाए ? प्रश्न यह नहीं है कि क्या करना अच्छा है और क्या बुरा, क्या संगत है और क्या
असंगत ? फैशन में इन प्रश्नों पर विचार किया ही नहीं जाता. फैशन में तो अनुकरण किया
जाता है; समुह के साथ चला जाता है; शाक्ति हो या न हो, इच्छा हो या न हो, आवश्यकता
हो या न हो, साधन हो या न हो . मैं कैक्टस के संग्रह पर अनुकूलता से सोचने लगा.
दो-चार ही दिन बीते होंगे कि एक दुसरे सज्जन पधारे. ये भी कैक्टस के शौकीन थे.
कैक्टस के अभाव की ओर इन्होंने भी मेरा ध्यान खींचा और बड़ी उदारता से बोले कि यदि
आप चाहें तो मैं कुछ पौधे भेज दूँगा . मैंने सोचा, चलो काँटे ही सही, मुफ्त मैं
तो मिल रहे हैं. आजकल तो मुफ्त में कोई गाली भी नहीं देता. जब तक किसी का कोई उपकार
न कीजिए, जब तक किसी को कुछ लाभ न पहूँचाइए तब तक वह आपको गाली के लायक भी नहीं
मानता. मुफ्त में मिलनेवाले काँटों को मैंने स्वीकार कर लिया. दूसरे दिन उन्होंने
कृपापूर्वक लगभग बीस प्रकार के कैक्टस मेरे मेरे यहाँ पहुँचा दिए. लगाने की विधि
बताई; कोयल का चूर्ण, बालू, मिट्टी आदि का अनुपात समझाया. गमले मँगाये गए और उनके
निर्देशानुसार कैक्टस गमलों में लगा दिए गए. उन्होंने हिदायत की-"पानी अधिक न
डालिएगा; कैक्टस पानी नहीं सहता!" कैक्टसवाले गमले सजा दिये गये. अंशत: मैं भी
आधुनिकों की पंक्ति में बैठने के योग्य हो गया है. अब मेरे यहाँ भी कैक्टसों का
खासा संग्रह हो गया है. कुछ काफी बड़े भी हो गए हैं.
कैक्टस के सम्बन्ध में एक शब्द अनेक वार सुनने को मिला है-`जिजीविपा'. जिजीविपा का
अर्थ है जीने की इच्छा ? कैक्टस ऊसर में, नीरस में, चट्टान में, ठंढ में, गर्मी में,
मतलब कि कैसी भी जमीन और आबोहवा में सुखता नहीं, मरता नहीं. उसमें जीने की ऐसी
दुर्दान्त इच्छा और शक्ति है कि वह उसे जिलाए रहती है. जिजीविपा के लिए कैक्टस को
उदाह्रन किया जाता है, पर मैं जिजीविपा को सार्थक नहीं मानता. और सच पूछिए तो
जिजीविपा किसमें नहीं है? आधि-व्याधि से जिसका शरीर जर्जर हो गया है, जो चलने-फिरने
में बिलकुल लाचार है, जिसकी द्दष्टि क्षीण हो गई है, श्रवण-शक्ति मन्द पड़ गई है,
जिसको खड़ा होने के लिए भी किसी के सहारे की जरूरत पड़ती हैं, तात्पर्य कि सभी
द्दष्टियों से जिसके जीवन की सार्थकता समाप्त हो चुकी है, उसकी भी जिजीविपा ज्यों
की त्यों बनी है.
कहते हैं कि एक लकड़हारा जंगल में लकड़ी काटकर और उसे बाजार में वेचकर अपनी
रोज-रोटी कमाता था. काफी बुढा हो गया था. गर्मी के दिन थे. जंगल में लकड़ी काटकर जव
सरपर बोझा रखी और चला तो उसके भार से लड़खड़ा गया. ऊपर से तीखी धूप की मार अलग थी.
उसके सिर से लकड़ी का बोझा गिर पड़ा और वह हाँफने लगा. मुँह से अनायास निकल पड़ा-"
इस जिन्दगी से तो मौत अच्छी पर मौत भी बुलाने से कहाँ आती है?" इतना कहना था कि मौत
सामने आकर खड़ी हो गई और बोली-" मैं मौत हूँ. तुमने मुझे पुकारा. मैं आई हूँ.
चलो मेरे साथ." मौत को देखकर और उसकी बातें सुनकर लकड़हारा डर से हक्का-बक्का रह
गया. क्या बोले, कुछ समझ नहीं पाया. फिर लड़खड़ाते हुए बोलो-"मेरे माथे से
यह बोझा गिर पड़ा है, जरा मदद कर दो कि इसे सिर पर फिर रख लूं. इसी के लिए तुमको
पूकार था." मौत को बहुत लोग इसी रूप में पुकारते हैं पर मौत के आने की कल्पना-मात्र
से सारा साहस, सारा धैर्य काफूर हो जाता है. कहानी की व्यंजना स्पष्ट है- बूढ़ा,
थका, दीन, दु:खी अर्थात् जीवन से हर तरह से निराश भी मरना नहीं चाहता. भीख माँगकर
जिन्दगी बसर करनेवालों की, खुले आकाश के नीचे जाड़ा, गर्मी, बरसात बितानेवालों की,
सुख-सुविधा का नाम न जाननेवालों की भी जिजीविपा कितनी प्रबल होती है? इनके लिए जीवन
में कौन-सा आनन्द, कौन-सा आकर्षण है जिसके लिए ये जीने के इतने आग्रही हैं? क्या
कैक्टस की परिस्थियाँ इनसे भी अधिक प्रतिकूल होती हैं? कैक्टस का प्राकृतिक निर्माण
बहुत कुछ वैसे वातावरण में ही जीने के लिए हुआ है जिससे वह जीता है. ऊँट कई दिनों
तक बिना पानी पिये रह सकता है क्योंकि उसका निर्माण मरुभूमि के लिए ही हुआ है
किन्तु घोड़े को ऊँट की तरह पानी न मिले तो वह मर जाएगा. इसलिए कैक्टस की जिजीविपा
पर मुझे आश्चर्य नहीं होता . मुझे आश्चर्य होता है मनुष्य की जिजीविपा पर. जितने
दु:ख, कष्ट, अभाव, रोग, उपेक्षा, अपमान सहकर मनुष्य जीता है और जीना चाहता है, उसके
मुकाबले किसी की भी जिजी-~विषा तुच्छ है. जो लोग जिजीविपा की प्रेरणा या दृष्टांत के
लिए कैक्टस का उदाहरण देते है, उनसे मैं सहमत नहीं हो पाता. हाँ, यदि कोई कहे कि
कैक्टस आधुनिक सभ्यता का प्रतीक है मैं `ना' नहीं कहूँगा.
साहित्य में फूलों का विपुल वर्णन मिलता है ओर मैं साहित्य का विद्यार्थी हूँ.
इसलिए अच्छे से अच्छे वर्णनों के सौदर्य को हृदयगम करने के अवसर मिले है. फूलों के
वर्णन में कालिदास से बढ़कर कोई दूसरा कवि मुझे नहीं दीखा. कालिदास की सबसे बड़ी
विशेषता है कि वे किसी सुनी-सुनाई चीज का वर्णन नहीं करते. उनका वर्णन प्रत्यक्ष
ज्ञान पर आधीरित होता है. हिन्द महासागर से लेकर हिमालय तक उनके सारे वर्णन
व्यइतगत अनु-~भूती से प्रस्तुत हैं. उनकी दृष्टि कितनी व्यापक, कितनी सूक्ष्म,
कितनी पैनी है और अनुभूत वस्तु को शब्दो में पिरो देने को क्षमता कैसी अद्भुत! आजकल
तो चौराहे पर स्वयंभू महाकवि खड़ा दीखता है. इसलिये महाकवि कहने से कालिदास का गौरव
स्पष्ट नहीं होता. कालिदास का नाम मैंने इसलिए लिया कि भारतीय फूलों के सम्बन्ध में
यदि किसी को जिज्ञासा हो तो उसे कालिदास का अध्ययन करना चाहिए. कालिदास के
काव्यों में समस्त भारतीय फूलों की जो मोहक छटा है, वह अन्यत्र देखने को नहीं
मिलती.
कमल सबसे लोकप्रिय फूल है . वह आज राष्ट्रीय फूल मान लिया गया है.
कमल के अनेक भेद हैं-रक्त, श्वेत, नील, पीत आदि. इन सभी के वर्णन काव्यों
में भरे पड़े हैं. कमल के अतिरिक्त बेला, चमेली, जूही, माधवी आदि भारतीय फूल अपनी
कोमलता और सुगंध में सानी नहीं रखते. कोमलता के लिए कालिदास ने सदा शिरीप
को उद्धृत किया है. शिरीप का पौधा नहीं, पेड़ होता है मगर फूल में कमाल की कोमलता
होती है. इसी तरह प्रियंगु, कुंद, चम्पक आदि कालिदास के प्रिय फूल हैं. भारतीय
फूलों में रूप भी होता है, रंग भी और सुगंध भी अर्थात् उनका बाह्य ही रमणीय नहीं
होता, उनमें आन्तरिक गुण की गरिमा (गंध) भी होती है. भारत में रूप और गुण
दोनों को काम्य माना गया है. उसी का प्रभाव तो फूलों में भी नहीं दीखता?
भारतीय फूलों का आकर्षण आधुनिक युग में कम हो गया है. अब जहाँ देखिए वहाँ
विलायती फूलों की चटक आँखों को बरबस अपनी ओर खींच रही है. इन विलायती
फूलों में रूप और रंग का ऐसा मनोहारी मिश्रण होता है कि आँखें उनसे हटना नहीं
चाहती, पर सुगंध के नाम पर इनमें कुछ नहीं होता. चटक इतनी तेज और गंध
बिलकुल नहीं . रूप कितना मादक और गुण कुछ नहीं ! यह विलायती सभ्यता की प्रतिच्छाया
तो नहीं है जहाँ बहिरंग पर ही सबका ध्यान केन्द्रित है और अंतरंग की चिन्ता गोण पड़
गयी है. जैसे भारतीय फूल भारतीय सभ्यता के प्रतीक हैं, जिनमें रूप और गुण दोनों का
समन्वय है, वैसे ही विदेशी फूल चटक-मटकवाली पाश्चात्य सभ्यता के प्रतीक है, जो गुण
की चिंता नहीं करते, केवल रूप से सबा को बांध लेने का प्रयास करते हैं. कैक्टस इन
दोनों से एक कदम आगे की चीज है. उसमें रूप भी नहीं, गंध भी नहीं, केवल आकृति है
और वह भी कँटीली. कुछ है, इतना ही जिसका बोध है. क्या है, कैसे है, किसलिए है?
ये प्रश्न मेरे जैसे व्यक्ति के लिए अनुत्तरित ही रह जाते हैं. यदि सवों के लिए
अनुत्तरित होते तो कैक्टस इतने स्पृहणीय और लोकप्रिय होते ही कैसे ? मुझे कैक्टस
आधुनिक जीवन का बहुत अच्छा प्रतीक मालूम होता है. आज के जीवन में जो शुष्कता और
नीरसता है, जो कँटीली उद्वेजकता है, परिवेश की प्रतिकूलता में भी अस्तित्व की जो
विवशता है, और इनके बाबजूद जो दुर्दान्त जिजीविषा है वह कैक्टस में मौजूद है.
मनुष्य इसमें अपनी प्रतिच्छवि पाता है और शायद इसीलिये उसे पसंद करता है !
