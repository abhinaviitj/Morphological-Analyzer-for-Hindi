<ळिटेरटुरे><ठ्रवेलोगुए><शट्यर्ट्हि><शङर्नम फकिस्टन्><१९८९><फुस्टकयन्><ढर्यगन्ज्, णेत् ढेल्हि><५२-५७><१९९०><शट्यर्ट्हि-शङर्नम फकिस्टन्-ठ्ष्-औ> 

कुर्सी के चक्कर में गुम हो गई उदास नसलें . किसी को शैतान का चरखा कहोगे
तो जवाब में गालियां खाओगे . फिर भी देखो न . साथ-साथ रहे अपने-अपने आंसू
. भूल हुई, चूक गए अपना ही चेहरा . हाँ-हांॅ, यह तो आईना बानो भी मानती है
कि मुहब्बत के मुकाबिले में दौलत बड़ी नहीं . सौतेली माँ का शिकायत बीच
में छोड़कर आईना बानो, कहने लगती कि कुर्सी से कहो, इतनी शान मत समझो
अपनी कि इन्सान को मरा हुआ गरदानो ऊपर वाले की कसम . आईना बानो से कहो,
अपनी कहानी सुना डाले कहाँ शुरू, कहाँ खत्म ? इतने वर्षों बाद रही किस-किस
की याद ? कुछ लोग बहुत बड़े हो गए, कुछ बहुत ही छोटे रह गए . जड़ाँवाला
किसकी ननिहाल ? दीपक ओर गंगेश्वरी का अन्तराल . जब कोई सरकार अत्याचार पर
कमर कस ले तो ज़िन्दगी अजीब बन जाती है . शोहरत की डफली, प्यार की शहनाई
. दिल नगाड़ा हो गया . क्या बोला साईनाथ ? मुझे जिन्दगी की दुआ देने वाले
हंसी आ रही है तेरी सादगी पर . कहीं कोई अधूरापन नहीं . कराची अपने आप में
भरी-पूरी लगती थी . समन्दर का आलाप कभी समाप्त नहीं होता . शकील बताता रहता
कि जूही बातूनी नहीं, निन्दा-चुग़ली से दूर, न पास पड़ोस में दिलचस्पी . चाय
के प्याले से उठती भाप, और अमृतयान का काँपता तन-मन शेष-कथा के उतार-चढ़ाव
ढूँढता सा . "जल गई रस्सी का आखिरी बल !" एक कहानी . आडम्बर से दूर . आईना
किस-किस के सवाल का जवाब दे पाया, यह तो आईना बानो भी नहीं जानती . झूठ-सच
के कैसे-कैसे कागज़ात . आए कहाँ-कहांॅ छोटे-बड़े मोड़ ? किश्ती डुबाकर
आया मल्लाह रोता रहा . आईना बानो का जन्म-स्थान मुलतान . "चहार चीज़ अस्त
तोहफाए मुलतान . मर्द गर्मा गदा ओ गोरिस्तान !" नानी का बंटवारा अमृतसर से
कराची लाया . लेकिन बंटवारे के बाद के बारह साल जिन रिश्तों को जोड़ने में
सहायक हुए, उनमें एक थी आईना बानो . आईना बानों से जान-पहचान . उस सिगरेट
सुलगाते और कश लगाकर धुएं के छल्ले उड़ाते देखकर अमृतसान खुशी से झुम उठता
. कौन यहाँ नामवर कौन बदनाम? बुने-अनबुने सपनों का हिसाब-किताब . वर्षों
के मोड़ो पर कैसी पहचान? चुनौती की व्याख्या के आर-पार बहक गया इन्सान .
शाहिद अहमद देहवली, जो दिल्ली में बतौर मुहीर (सम्पादक) "साक़ी" के रूप
में प्रसिद्ध थे, अब कराची से `साक़ी' का सम्पादन कर रहे थे . `साक़ी'
में अमृतयान की पहली कहानी `कृंगपोश' छपी थी . बटवारे से पहले बंगलूर से
प्रकाशित होने वाला उर्दू त्रैमासिक `नया दौर' अब कराची से प्रकाशित होता
था . तब उसका सम्पादन मुमताज शीरी करती थी, जो अब शायद लन्दन में थी .
`नया दौर' की बागडोर अब जमील जालिबी ने सँभाल रखी थी . अमृतयान की एक कहानी
`पाताल' को `नया दौर' में सम्मान पूर्वक पेश किया गया, और इसी अकीदत से
`माहे-नौ' में फरियाद की लय', `शऊर' में गुलमोहरके फूल खिलाते हैं' और
`हमकलम' में `बुकरात' अमृतयान की तीन कहानियाँ खास तौर पर कराची में रहते
हुए लिखी गई, ओर कायम है ओर क़ायम रहेगा . हम सब माँ के पेट से पैदा होते
हैं, ज़मीन से नहीं उगते . कभी मुलतान का गुणगान शुरू कर देती आईना बानो
जिसके नागी स्टुडियो पर घर की छाप लग जाती . सिर चकरा गया सड़क पर सातवें
सियाह पोश को देखकर `अर्श से फ़र्श पर ! एक टुकड़ा औरत ." सियाहपोश कह रहा
था . सिफरों में घिरी महफिल का दस्तावेज़ पढ़ो . कोई कह रहा था कि सर्विस
पर निखार कैसे आता जब कब्रिस्तान में नौ राहें गुज़रने के बाद जो काम मिला,
वह भी हाथ से जाता रहा लेकिन पवित्र शिष्टाचार का अनुरोध कि अपने-आपको भी
गालियों से न नवाज़ा जाए . "पल्ले बाँधो नेक नसीहत कोई ." आईना बानो ने
कहा . सुनो कान खोल कर सुनो . मेरी ननिहाल--लाला मूसा, जिला गुजरात है ."
जजबात की आग बुझाकर बैठ जाए तो हम क्या करें? आईना बानो की आवाज सुनो--
"न पूछो क्या गुज़रती है दिले-खुद्दार पर अकसर किसी बेमेहर को जब मेहरबां
कहना ही पड़ता है ." कौन-सी शर्त कबूल की थी नागी ने ? `तुम खुद अपनी कब्र
खोद रहे हो .' एक अपलाग . हम पीछे मुड़ने वाले नही . मौत के मुँह में भी हम
अपने फैसले से डटे रहेंगे . अगँड़ाई लेकर उठी बेमिसाल हसीना आईना बानो . उसे
कभी `जाने-मन' कहते नागी साहब, कभी `जानम' . अमृतयान, अब नागी का मेहमान .
चालू किस्म की कहानी नहीं कोई ख़ास कहानी . कौन सी कहानी जम सकी कराची की
`सीप' महफ़िल में ? अमृतयान की कहानी `माई रावी' . क्या महान चित्रकार
होने का सपना पूरा हो पाया? कहाँ गया आत्मविश्वास? आईना बानो की थाप, कई
नाम, एक नाम . नागी . दिमाग पर कराची की छाप . हबीब जालिब के बड़े भाई,
जो पाकिस्तान की मिनिस्ट्री  फ़ इनफ़ार्मेशन में एक जाने-माने अधिकारी थे
. अपने असर-रसूख़ से अमृतयान को पाकिस्तान के कई शहरों का बीसा दिलाने में
सफल हो गए . उधर कराची में भारत के हाई कमिश्नर ने अपने अधिकार के अन्तर्गत
अमृतयान के पासपोर्ट में तीन मास की अवधि बढ़ा दी . शकील का तकाजा बढ़ा
तो अमृतयान को एक तरकीब सूझ गई . इंडियन हाई कमिश्नर के कार्यालय में एक
उच्चाधिकारी थे शिवपुरी . उन्होंने अमृतयान को एक दिन डिनर पर बुलाया तो
अमृतयान ने कहा, "मेरे साथ एक पाकिस्तानी उर्दू शायर शकील नक़बी भी होंगे."
जिन्दाबाद राइटर्स गिल्ड . "हाँ, हाँ ! जरूर !" डिनर पर शकील नक़बी की शायरी
शिवपुरी से कहीं अधिक श्रीमती शिवपुरी को पसन्द आई . अगले दिन सवेरे-सवेरे
फोन पर अमृतयान ने श्रीमती शिवपुरी से कहा, "शकील को भारत का वीसा चाहिए ."
"उनसे कह दीजिए, उनका वीसा पक्का रहा ." श्रीमती शिवपुरी ने वचन दिया . तीसरे
दिन शकील को वीसा मिल गया, और वह हैदराबाद रवाना हो गया . शकील खुशनसीब निकला
. जूही बानो को दुलहिन बना लिया . उसकी ज़बानी, पूरी कहानी . दिल्ली में
वो जूही को लेकर अमृतयान के घर भी गया . वहाँ उसे अमृतयान की तीनों बेटियाँ
मिली कविता, अलका और पारूल . श्रीमती अमृतयान ने रूआँसी आवाज़ में बताया कि
अमृतयान की लम्बी ख़ामोशी से तंग आकर उन्हें प्रधान मन्त्री जवाहरलाल नेहरू
के नाम लिखकर अपना दुखड़ा सुनाना पड़ा . अब इंडियन हाई कमिश्नर योगेश्वर
दयाल ने अमृतयान को अपने घर डिनर पर बुलाया और अपनी श्रीमती से कहलवाया कि
नेहरू जी के ख़त के साथ उसकी बीबी का ख़त भी शामिल है . योगेश्वर दयाल बोले,
"आप फौरन दिल्ली पहुँच जाइए ." एक मुसीबत और . शकील के पते पर पाँच दिन से
चार तार मौसूल हुए . एक ही रट--कम सून ! यह भी खूब रही ! कम सून !.  .  .
कैसे मज़े से दे डाली तार बीबी ने--कम सून !.  .  .  कैसी ज़बरदस्ती ! मोम
की नाक नहीं अमृतयान, न चूँ-चूंॅ का मुरब्बा कि झट् वापस चला जाए . क्या
कराची अमृतयान का इन्तजार कर रही थी? साफ़-साफ़ बात . अमृतयान अभी वापस
नहीं जाएगा . जैसे हर मोड़ उसे पहचानता हो . मज़े का जीवन . तो बस ठीक है
. कराची--अपनी कराची . तो यह बात है ! क्या किया जाए ? कराची-दिल की साँची
. हाथ क्या लगेगा ? हो ज़मालो ! ढीली-ढाली नहीं कराची . किसी को गालियाँ
नहीं देती कराची . शराफ़त और बेकरारी का तालमेल--अपनी कराची . कौन कहे
कि वो लम्हा तो बीत गया . चारों दिशाएँ अपने साथ . हम कैसे रोएँ ? नागी
और आईना बानो ने कौन-सा हिसाब जोड़ा ? उन्होंने सब-कुछ कह सुनाया . बातों
की कमी नहीं . बातें ही बातें . फिर भी नामुकम्मल कहानी . कभी-कभी, नागी
की सिट्टी गुम हो जाती . "मैं क्या तुम्हारी दौलत का अचार डालूँगी ?" आईना
बानो कह डालती . हम पूछेंगे कि टुकर-टुकर क्या देख रही हो, आईना बानो . आने
का और लौट जाने का सिलसिला तो कभी ख़त्म नहीं होता . इत्र की शौकीन आईना
बानो को अमृतयान की कहानी की माई रावी अपने से हजार क़दम आगे लगी . आईना
बानो के चेहरे पर ख़ास मुस्कान . जैसे वह `माई रावी' को हीरे-मोती से तोल
रही हो . ज़िन्दगी को कोई नया रूप देने का विचार . वसुधैव कुट्म्बकम् .
"मैं संगीत-प्रेमियों की भावनाओं का आदर करना चाहती हूँ ." आईना बानो ने
कहा . कठिन डगरिया, रास्ता लम्बा . अपना आत्मविश्वास बढ़ाइए . लौटते कदमों
का सफ़र कहाँ तक ? वैसे तो हम.  .  .  कोरे कागज़ पर शब्दों के गली-कुचे .
"सवाल यह है कि रचना कितनी जानदार है ." तायी की तान नहीं टुटती . लाखों
आए, लाखों चले गए, समन्दर वहीं का वहीं . "खिड़की से नज़र आता काश, जैसे
फ्रेम में जड़ी तस्वीर ." आईना बानो मुस्कराई . कराची की रुहे-रवाँ--नागी
स्टुडियो . दुनिया सुन-सुनकर हँसती रहती . नागी स्टुडियो की रूहे-रवाँ--आईना
बानो . अमृतयान को देखकर आईना बानो तालियाँबजाने लगती, और अमृतयान को
अपने दिल की धड़कन सुनाई देने लगती . "सफ़रनामा में मेरा ज़िक्रे-ख़ैर
भी रहेगा न ?" वह पूछतीं . बात पुरानी, एक कहानी . कौन-कौन से रंग पर
निखार आएगा ? मैदान, पहाड़, पठार . अनोखी उठान . खोने के लिए बहुत-कुछ,
पाने के लिए कुछ भी नहीं . मनचाहा आवारा नग़मा मुस्कराया . कौन-कौनसा शौक
आड़े आया ? फिर कितनी हँसी आई आल-जाल देखकर . कराची ने उसके दिमाग़ को जकड़
लिया था . आ जा, आ जा, सनम् !.  .  .  `हम पर भी बगावत का असर आने लगा,
फिर नूह का तूफान कहर ढाने लगा है . अब जंगली कबूतर भी बने पालतू हमदम,
घर छोड़ कर हर गाँव शहर जाने लगा है !' काफ़िला आगे बढ़ा . हमदर्दी का
इज़हार.  .  .  अब क्या करेगी दुनिया ?.  .  .  जी हाँ, पहले लाहौर, फिर
कराची . अपने-अपने जाँ-निसार !.  .  .  सीने पर हाथ !.  .  .  कितना कुछ
पथराया . हम कर ही क्या सकते हैं ? नागी साहब आईना बानो को छेड़ते-- "अन्धी
बटेर, घौंसला आसमान पर . मुई ज़मीन पर आने का नाम ही नहीं लेती ." कहानी
कैसे पहुँची इस मोड़ पर ? तैयारी मुकम्मल . अब क्या देर ? ना आवाज़ भर्राई
हुई . अब क्या किया जाए ? सुनो-सुनो . आँखें गड़ी-की-गड़ी रह गई . मुख्तार
बेगम--पाकिस्तान की बहुचर्चित गायिका, जैसे भारत में सिद्धेश्वरी बाई अथवा
गंगू बाई हंगल . अरे-अरे, मुख्तार बेग़म से मिले बग़ैर कैसे चला जाऊँ . यह
तो बहुत गुनाह होगा . शकील नक़बी के माध्यम से अमृतयान की मुलाकात मुख्तार
बेग़म के आशियाने पर होते देर न लगी . आसपास संगीत की रसभीनी ख़शबू का अहसास
. जो कभी आगा हस्र कश्मीरी की महबूबा थी, कलकत्ता में अब कराची में.  .  .
स्वागत की सौगात एक पंजाबी लोकगीत-- `जित्थे चल्लेंगा चल्लूँगी नाल तेरे,
टिकटां दो लै लै !" भैरवी के सप्तक में अद्भुत प्रस्तुति . पाँच मिनट तक
मुख्तार बेगम आवाज़ का जादू जगाती रही--और यह विचित्र धुन टेप-रिकार्डर
पर टेप होती रही . बगैर यह सोचे-समझे कि हम क्या कहने वाले हैं ! नागी
स्टुडियो में बातचीत क्यों न करें ? चाँदनी की कसम ! हाँ-हांॅ, नागी साहब
का जन्म-स्थान अमृतसर . ऐसा कोई फूल है कहीं ? नागी स्टुडियो, दोस्ती की
पेशकश . `पाकिस्तान राईटर्स गिल्ड' की मेहमानी छोड़कर अमृतयान--नागी साहब का
मेहमान . अजीब इम्तिहान ! क्या भारत, क्या पाकिस्तान, दोनों देशों की खुफ़िया
पुलिस अमृतयान का पीछा करती रहती . वैसे इंडियन हाई कमिश्नर के खुफ़िया भी
पाकिस्तानी शहरी होते . वे ही कॉफ़ी का बिल चुकाते--क्या भारतीय खुफ़िया,
क्या पाकिस्तानी ! कमाल का बेटा जमाल !.  .  .  जिन्दगी के रास्ते अजीब
हैं !.  .  .  बहकी-बहकी निगाहें . हम पर क्या गुज़री . कुछ तो सोचो !.  .  .
