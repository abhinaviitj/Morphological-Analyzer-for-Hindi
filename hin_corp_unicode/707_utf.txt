<ळिटेरटुरे><ळेट्टेर्स्/ढिअरिएस्/स्पेएच्हेस्><फ्रग्य, षस्ह्मि(ऐड्><बच्हन् झि फट्रोन् खे ढर्पन् ंएइन्><१९८७><फ्रजल् फ्रकस्हन्><ढेह्रडुन्><८४-८९><१९७०><फ्रज्य ष्-भच्हन् झि फट्रोन्...-ळ्ड्स्-औ>

+ देहरादून :१७-५-८३
परम आदरणीय बच्चन जी
 सादर चरण स्पर्श.
पत्र के लिये धन्यवाद. आशा है अभिताभ जी के सम्बन्ध में समाचार मिला होगा और सब
कुछ नार्मल पाया गया होगा.
यहां सब लोग ठीक हैं. जूजू को आपका पत्र पढ़कर सुनाया था- बहुत ही खुश हुई.
अभिताभ जी की फिल्में कई -२ तक बच्चों पर न मालूम उन्होंने न जाने जादू कर दीया है.
मुझे षोबेर्ट् भ्रोत्निन्ग् की कविता ठ्हे फिएड् पिपेर् ओङ् हम्लिन् का ध्यान आता है- मधुर
संगीत को सुनकर बच्चे कैसे खिचे चले जाते थे.
पिछली बार जब आपका चित्र बनाने के लिए सादर अनुरोध किया था तब आपने कभी समय देने
का वायदा किया था- अपनी सुविधानुसार थोड़ा समय देने का कष्ट करेंगे.
आशा है मां जी ठीक है उन्हें चरण स्पर्श कहिएगा.
कृपा के लिए आभारी -आपके पत्र की प्रतीक्षा में.
 प्रज्ञा रश्मि
६६. सोपान नई दिल्ली से :२२-५-८३
प्रज्ञा जी
 नमस्ते.
पत्र के लिए धन्यवाद. सद्भावना के लिए आभारी हूँ.
अभिताभ जी का समाचार यदा-कदा फोन से मिलता रहता है- सपरिवार सकुशल हैं. चेक-अप का
परिणाम सन्तोष जनक पाया गया है.
अभिताभ के प्रति बच्चों का आकर्षण अद्भुत है. पिछले वर्ष बंगलौर था, वहां के पत्र
में एक लेख पढ़ा था-आमिटब्ह्, थ्हट् हवे  डोने टो ओउर् च्हिल्ड्रेन्? उसने क्या जादू
किया है यह मैं नहीं समझ पाता.
चित्र बनाने के लिए कितने दिन चाहेंगी ? कितने घंटे रोज मुझे एक आसन से बैठना
होगा ? ग्रंथावली का काम चल रहा है.
हम दोनों यहां सकुशल हैं.
दिल्ली का मौसम विचित्र है चार दिन गर्मी पड़ती है और फिर आँधी आती है, बूंदा-बांदी
होती है और गर्मी कम हो जाती है.
शेष सामान्य - वहां सबको यथायोग्य शुभकामनाएं.
 सस्नेह
 बच्चन
देहरादून :२६-५-८३
परम आदरणीय
पत्र के लिए बहुत धन्यवाद. अभिताभ जी स्वस्थ हैं जानकर प्रसन्नता हुई. अत्यन्त
आभारी हूं कि आप चित्र बनाने के लिये मुझे समय देंगे. आपका चित्र एक-दो दिन में
बना लूंगी-एक-आध घंटे से अधिक बैठने का कष्ट आपको नहीं दूंगी. पहिली जून से मेरे
कालेज की छुट्टियां हो रही हैं- उस समय आपको सुविधा हो तो लिखने का कष्ट कीजियेगा.
यहां मौसम अच्छा है गर्मी न के बराबर है. शेष सब कुशल.
सधन्यवाद आपके पत्र की प्रतीक्षा में.
 प्रज्ञा रश्मि
६७.सोपान नई दिल्ली से :२०-५०-८३
प्रज्ञा जी
 नमस्ते.
पत्र के लिये धन्यवाद. सद्भावना के आभारी हूँ.
जून में तो दिल्ली में बड़ी गर्मी होगी- देहरादून की ठंडी हवा छोड़ आप यहां कहां
आएंगी. बरशात शुरू हो जाय तब आएं- तब कैसा रहेगा पानी बरसता होगा आपको और मुझे भी
कहीं जाना न होगा-मैं घर पर बैठकर कुछ पढ़ता हूँगा- आप चित्र बनाती जायेंगी.
तैल चित्र या पानी का ? वैसे असली चित्र तो मन के रंगों से बनता है.
चित्रकार पर 'मधुशाला' में एक रुबाई है- आपको याद आई ?
शेष सामान्य- सबको मेरी याद.
 सस्नेह
 बच्चन
देहरादून :४-६-८३
परम आदरणीय
 सादर चरण स्पर्श.
पत्र के लिए बहुत-बहुत धन्यवाद. आभारी हूँ कि चित्र बनाने के लिए आप शीघ्र ही
मुझे समय देंगे.
मन के रंगों से चित्र बनाना शायद आसान हो किन्तु चित्रपाटी पर बहुत ही कठिन.
विशिष्ठ व्यक्तित्व वाले, महान, उदार, परोपकारी, शांत, धवल, निर्मल- आपको मैं कैसे
चित्रित कर सकूंगी ?
वह चित्रकार महान है जिसने आपको बनाया है. "मधुशाला" की चित्रकार वाली रुबाई-
'मन के चित्र जिसे पी-पीकर
रंग बिरंगे हो जाते हैं '
आपको याद आई ? मुझे भी .
कृपा के लिए आभारी -आपके पत्र की प्रतीक्षा में .
 प्रज्ञा रश्मि
६८-सोपान नई दिल्ली से :७-६-८३
प्रिय प्रज्ञा
तुम्हारा पत्र मिला धन्यवाद .
तुम मेरे बारे में सबकुछ शब्दों से कह दोगी तो तूलिका से क्या कहोगी ?
अच्छा यह बताओ तैल -चित्र होगा कि पन-चित्र ? थटेर् चोलोउर् के लिए यह शब्द मैने
गढ़ लिया है-चलेगा ?
शेष सामान्य . शुभकामनाएं.
 बच्चन
देहरादून : १०-६-८३
परम आदरणीय
 सादर चरण स्पर्श
पत्र के लिए बहुत धन्यवाद.
मैं आपका तैल-चित्र, पन-चित्र और कुछ फेन्चिल् श्केट्च्हेस् बनाना चाहती हूँ. थटेर्
चोलोउर् फइन्टिन्ग् के लिए 'पन-चित्र' शब्द बहुत सुन्दर है. आपने हिन्दी को और भी
सुन्दर शब्द दिये हैं- जिन्हें आपकी कविताओं के माध्यम से जानती रही हूँ.
आज यहाँ मोसम की पहिली बरसात हुई है. मुझे याद आ रही हैं ये
पंक्तियाँ-'आज रिमझिम मेघ रिमझिम हैं नयन भीं'
आपके गीत को हमने स्वर दिया है- आपको कभी सुना सकूं तो बहुत प्रसन्नता होगी.
आशा है परिवार में सब लोग सानन्द हैं- सबको यथायोग्य नमस्ते.
सधन्यवाद.
 प्रज्ञा रश्मि
६९- सोपान नई दिल्ली से : तिथि रहित
प्रिय प्रज्ञा
पत्र के लिये धन्यवाद. सद्भावना के लिए आभारी हूं.
इतने प्रकार के चित्र बनाने में बहुत समय लगेगा, मुझमें इतना बैठने का धैर्य नहीं,
सोच लेना.
प्रसन्नता है कि तुमने 'आज रिमझिम मेघ 'को स्वर दिया है.
कभी सुनकर प्रसन्नता होगी.
वर्षा पर मेरा एक और गीत है-मुझे बहुत प्रिय
'आज मल्हार कहीं तुम छेड़े
मेरे नयन भरे आते हैं....'
शायद 'प्रणय पत्रिका' में हैं.
दिल्ली का मौसम विचित्र है-चार दिन गर्मी फिर आँधी बूंदा-बांदी-एकाध दिन ठण्डी
हवा-आज तो यहां भी जोरों की वर्षा हो रही है. वर्षा पर एक रुबाई 'मधुशाला' में भी
है-
'बादल बन-बन आए साकी.....
तेजी जी का स्वास्थ्य सामान्य.
अमिताभ, अजिताभ सपरिवार विदेश से लौटकर दिल्ली ही ठहरे थे. दो-एक दिन रह कर सब
लोग बम्बई चले गये. केवल अजिताभ यहां कुछ काम से रुक गये हैं.
मुझे कुछ दिनों से दन्त-कष्ट है, आज भी डाक्टर के यहां जाना है.
कभी लोहे के चने चबाये थे-'गता ते दिवसा:'
परिवार में सबके मंगल के लिये मेरी शुभकामनाएं.
 सस्नेह
 बच्चन
देहरादून :१५-६-८३
परम आदरणीय
आपको दन्त कष्ट है जानकर चिन्ता हुई-आशा है कि आपने दवा ली होगी. आपको जो अपने
गीत प्रिय हैं कृपया उन्हें लिखने का कष्ट कीजियेगा- मैं सभी को स्वर बद्ध करना
चाहती हूं. विदेश से सब लोग सकुशल लौट आए हैं -आशा है बम्बई में सब लोग ठीक होंगे
और माँ जी भी -उन्हें चरण स्पर्श.
यहाँ भी आजकल काफी वर्षा हो रही है.
मेरे पति व बेटियां आपको चरण स्पर्श कहते हैं.
आपके आशीर्वाद से यहां सब शुभ. आपके पत्र की प्रतीक्षा में .
 प्रज्ञा रश्मि
७० सोपान नई दिल्ली से :२५-६-८३
प्रिय प्रज्ञा
पत्र के लिए धन्यवाद. दांत का दर्द अब जाता रहा. वृद्ध शरीर है कुछ न कुछ लगा ही
रहता है- चिंता करने की कोई जरूरत नहीं .
एकाएक प्रिय गीतों की सूची देना संभव नहीं, प्रसंगवश कभी किसी पर ध्यान गया तो
तुम्हें सूचित करूंगा. कभी सुनने की इच्छा जरूर है कि तुम मेरे गीत कैसे गाती हो.
साज सामान पर ? वह तो मेरे यहां नहीं -तुम ऐसा क्यों न करो, गीतों को साज -सामान
के साथ गाओ और उनका एक कैसेट तैयार कर लो; अच्छा कैसेट करीब डेढ़ घण्टे का होता
है, कैसेट मुझे भेज दो या कभी आओ तो साथ लाओ, कैसेट का दाम मुझसे ले लो. गाने का
तो दाम लगाना असम्भव... हां मुझे पसंद आया तो शाबाशी जरूर दूंगा- अगर तुम उसका
मूल्य समझो.
शारीरिक कष्ट तो तेजी जी को भी कुछ न कुछ रहता है-पर वे बड़ी हिम्मती हैं. जहाँ कुछ
ठीक हुई घर के सौ कामों में लग जाती हैं.
ग्रंथावली के काम में अब कुछ तेजी आ गयी है- अगस्त में निकलनी है.
आजकल मैं रेडियो-दूरदर्शन पर दिये साक्षात्कारों को संशोधित कर रहा हूँ. उनके कैसेट
से उनकी टाइपिंग करा ली है.
आशा है तुम्हारे पति देव और बेटियां सानन्द हैं. बम्बई से फोन से समाचार आते रहते
हैं- सभी कुछ सामान्य हैं. बारिश वहां जोरों की हो रही है-~अखबारों में भी पढ़ने को
मिला था. घर में सबको मेरी शुभकामनाएं.
 सस्नेह-बच्चन
