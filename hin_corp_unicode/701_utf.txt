<ळिटेरटुरे><ळेट्टेर्स्/ढिअरिएस्/ श्पेएच्हेस्><भ्हलोटिअ, षड्ह (ऐढ्)><फट्वन् के फ्रकस्ह् ंएइन् खन्हइय लल् शोट्हिअ><१९८९><भ्हलोटिअ ञोउन्डटिओन्><छल्चुट्ट><३१२-३१९><२०००><भ्हलोटिअ,ष्, फट्रोन् खे फ्रकस्ह् ंएइन्-ळ्ढ्श्-औ>

+
कन्हैयालाल सेठिया दूरभाष-४७-०५१५
 सेठिया ट्रेडिंग कम्पनी
 ३,मैंगो लेन
 कलकत्ता-७००० ००१
 रजिस्टर्ड ए.डी दिनांक :६-११-८४
प्रिय शिवचरणजी साहब,
हमारी प्रिय नेता इन्दिराजी की हत्या से सारा देश शोक निमग्न हो गया है. वे
भारत की आत्मा थी. विश्व इतिहास के महानतम व्यइतत्व के उठ जाने से एक पूरा
इतिहास ही समाप्त हो गया. नियति ने श्री राजीव गांधी के कन्धों पर भारी बोझ रख
दिया है. अव तो हर देश भक्त को दलगत् राजनीति से ऊपर उठकर राष्ट्र को अराजकता
से बचाने के लिए एकजूट होकर श्री राजीवजी के हाथ मजबूत करने चाहिये. आप की
सरकार ने राजस्थान की जीवन धारा 'राजस्थान नहर' का नाम करण 'इन्दिरा नहर'कर
दिवंगत नेता को हार्दिक श्रृद्धांजलि दी है उसके लिये मेरी बधाई स्वीकार करें.
मेरा सौभाग्य था कि मैं १६ अक्टूबर,८४ को स्व: इन्दिराजी से मिला था और बीस
मिनट तक उनके साथ मेरी बातचीत हुई. राजस्थानी भाषा तथा राजस्थान के विकास के
बारे में उन्होंने कहा कि उन्हीं की प्रेरणा से केन्द्रीय अकादमी ने राजस्थानी
भाषा को साहित्यिक मान्यता दी है. मैंने इसके लिए अपनी कृतज्ञाता प्रकट की ओर
राजस्थानी भाषा को यथा शीघ्र संविधान में मान्यता देने के लिए अनुरोध किया.
हल्दी घाटी की पावन माटी की एक विशेष रूप से बनाइ गई मंजूषा था मेरी पांच
भाषाओं में लिखी पुस्तकें उन्हें भेट की तो उन्होंने अपने फोटोग्राफर से उस
समय का चित्र भी खिंचवाया. हल्दी घाटी स्थल के निर्माण के वारे में उन्होंने
पूरी दिलचस्पी ली. मैंने कहा कि राज्य सरकार के पर्यटन विभाग ने केन्द्र से
आर्थिक अनुदान प्राप्त करने के लिए आवेदन भी भेजा है तो उन्होंने कहा कि मेरे
सामने तो ऐसी कोई बात नहीं आई, मैं देखूंगी. दिनांक २५ अक्टूबर १९८४ को फिर
स्व: इन्दिराजी के यहां कलकत्ते में गठित राष्ट्रीय एकता समिति की दिल्ली शाखा
के उद्घाटन समारोह का आयोजन हुआ था, मैं उसका स्वागतध्यक्ष था और स्व:
इन्दिराजी ने उसका विधिवत् अद्घाटन किया था. वह सब तो अब स्वप्नवत हो गया है.
पाकिस्तान के आक्रामक रूख तथा पंजाब के विवाद के कारण राजस्थान की विशेष स्थिति
बन गई है.
राजस्थान सीमान्त प्रदेश है इसलिये समुचित विकास भारत के हित की दृष्टि से बहुत
महत्वपूर्ण हो गया है.
गंगा के बाढ़ के पानी को यमुना में डालकर लिफ्ट सिस्टम द्वारा राजस्थान के
भरतपुर,अलवर, झुंझणू, सीकर,चूरू और नागौर क्षेत्र में सिचाई एवं पेय जल के लिए
दिये जाने के सम्बन्ध में मेरे १९७२ में स्व: इन्दिराजी को दिये गये सुझाव के
संदर्भ में केन्द्रिय सरकार ने १२ मई,१९८३ को जो आयोग गठित किया है उसे ध्यान
में रखते हुये इस प्रस्तावित योजना को क्रियान्वित कराने के लिये राज्य सरकार
निरन्तर प्रयास करे तो उचित होगा.
बड़ी रेल लाईन से जयपुर, जोधपुर, बीकानेर को जोड़ा जाना डिफेन्स की दृष्टि से
अत्यन्त जरूरी है.
राजस्थान में विद्युत उत्पादन संयत्रों को लगाने के काम को प्राथमिकता दी जानी
चाहिये.
मेरे दिल्ली प्रवास में मैं अनेक विशिष्ट राजनेताओं से मिला था. श्री बलरामजी
जाखड़, श्री रामनिवासजी मिर्धा, श्री आरिफ से राजस्थानी भाषा को मान्यता दिये
जाने के बारे में खुल कर चर्चा हुई थी. श्री जाखड़ने कहा कि राजस्थानी जैसी
समृद्ध भाषा को मान्याता नहीं दी गयी तो यह राजस्थान की निर्बलता है.
आपकी जानकारी के लिये मैंने सारे समाचार लिखे हैं. आप आवश्यक कदम उठाने की कृपा
करेंगे.
आप स्वस्थ होंगे. मेरे योग्य सेवा, पत्रोत्तर दें.
 विनीत
 कन्हैयालाल सेठिया
कन्हैयालाल सेठिया दूरभाष :४७-०५१५
साहित्य बाचस्पति सेठिया ट्रेडिग कम्पनी
 ३, मैंगो लेन
 कलकत्ता-७०० ००१
 दिनांक :४-१-८६
प्रिय हलवासियाजी,
स्नेहाशीष. आपका २/१ का पत्र मिला, आपके विचार से अवगत हुआ.
आगर आपके विचार को क्रियान्वित किया जाय तो भारत के संविधान में संशोधन कर उन
सोलह भारतीय भाषाओं की तथा विदेशी भाषा अंग्रेजी की संवैधानिक मान्यता को
अस्वीकृत कर केवल मात्र हिन्दी को ही भारत की संवैधानिक भाषा घोषित की जानी
चाहिए. अन्यथा केवल राजस्थानी को ही संविधान में उसका न्यायोचित स्थान देने से
देश विघटित हो जायेगा, यह तर्क संगत नहीं है.
आज तक देश का विभाजन कभी भाषा के आधार पर नहीं हुआ न होगा. पाकिस्तान का
निर्माण धर्म और राजनैतिक स्वार्थों के आधार पर हुआ है. पाकिस्तान से बंगला देश
का विघटन भी आर्थिक और राजनैतिक कारणों से हुआ है अगर बंगला देश भाषा के नाम
विघटित होता तो पश्चिमी बंगाल और बंगला देश पुन: एक इकाई बन जाते.
भाषा का प्रश्न मष्तिस्क से नहीं हृदय से जुडा हुआ है. हिन्दी मिट्टी से जुड़ी
हुई भाषा नहीं है. भारत के किसी भी प्रान्त का किसान हिन्दी नहीं बोलता, उत्तर
प्रदेश और बिहार के किसान भी व्रज, भोजपुरी,अवधी ,बुन्देलखंडी और मैथिली भाषा
ही बोलते हैं. हिन्दी मात्र संपर्क की भाषा है और भारतीय भाषाओं में हिन्दी ही
देश की संपर्क की भाषा बन सकती है, अन्य कोई भी भाषा नहीं निश्चित है.
सहज आत्माभिव्यइत माटी से जुड़ी भाषा में ही हो सकती है. तुलसी,सूर, मीरा की
कृतियां उनकी अपनी भाषा में ही रची गई थी इसी कारण उनकी तुलना में हिन्दी में
रची कोई कृति नहीं ठहर पाती. रविन्द्रनाथ बंगला में लिख कर हो विश्व कवि बन सके
थे. अगर हिन्दी में लिखते तो वह चीज नहीं दे सकते थे जो उन्होंने बंगला में लिख
कर दी.
विदेशी शासक अगर शासितों पर अपनी भाषा लादते हैं तो यह तो समझ में आने वाली बात
है पर हिन्दी को जबरन लादा जाय पर ऐसा विचार ही हिन्दी के लिये आत्मघाती होगा.
आशा है भारतीय भाषायें भारत के शतदल कमल की अलग अलग पंखुरियों के रूप में रहते
हुये उसके सौन्दर्य को द्विगुणित करेंगी और अनेकता से जुड़ी यह एकता ही सही
एकता होगी.
आप स्वस्थ होंगे.
मेरे योग्य सेवा - पत्र की प्राप्ति की सूचना दें.
 आपका
 कन्हैयालाल सेठिया
पुनश्च:- - उर्दू को संविधान में मान्यता प्राप्त है और उसका अपेक्षित विकास हो
इससे किसी को विरोध नहीं है. पर धर्म के आधार पर उसे किसी प्रदेश की भाषा
बनाने की मांग जबकि वह किसी प्रदेश की सम्पूर्ण इकाई की भाषा नहीं है, अनुचित
है.
कन्हैयालाल सेठिया दूरभाष: ४७-०५१५
 सेठिया ट्रेडिंग कम्पनी
 ३, मैंगो लेन
 कलकत्ता -७०० ००१
 दिनांक :१९-५-८६
प्रिय श्री जोशीजी,
समाचार पत्रों में राजस्थान सिंधी अकादमी तथा राजस्थान उर्दू अकादमी में क्रमश:
आपका दिया हुआ भाषण तथा श्री हीरालाल देवपुरा का दिया गया भाषण पढ़ा. मुझे
प्रसन्नता है कि राज्य सरकार सिंधी और उर्दू के विकास के लिये जागरूक है. पर यह
कैसी विडम्बना है कि चार करोड़ राजस्थानियों की भाषा के प्रति राजस्थान सरकार
पूर्णत: मौन साधे हुये है. राजस्थानी भाषा के प्रति राज्य सरकार के इस
उपेक्षापूर्ण रुख से मेरा मन दुखी है और यह कहावत पत्र लिखते समय लेखनी पर आ गई
है:-
घर रा पूत कंवारा डोलै, पाड़ोस्यां रा फेरा.
राजस्थानी को राज्य स्तर पर मान्यता दिये बिना राजस्थान के मौलिक व्यइतत्व
को स्वीकार नहीं किया जा रहा है. राजस्थान की महान सांस्कृतिक चेतना जो
मरूभाषा के माध्यम से व्यक्त हुई है उसे अनदेखा किया जा रहा है.
राजस्थानी भाषा की अमान्यता के कारण पग पग पर राजस्थानियों को अपमानित होना
पड़ता है और उन्हें दूसरी श्रेणी का नागरिक माना जाता है.
आप सांस्कृतिक चेतना के धनी व्यक्ति हैं, इसलिये मेरे हृदय की अपार पीड़ा को
मैंने इस पत्र द्वारा आपके समक्ष व्यक्त की है.
अब भी समय है कि हम प्रश्न को गंभीरता से लें और इस महान भूल को संशोधित करें.
आप स्वस्थ होंगे. योग्य सेवा. पत्रोत्तर दें.
 आपका
 कन्हैयालाल सेठिया
माननीय श्री हरिदेव जी जोशी
मुख्य मंत्री, राजस्थान
जयपुर -
प्रतिलिपि :- (१) श्री हीरालाल जी देवपुरा
 शिक्षा मंत्री,राजस्थान जयपुर -,
 (२) श्री कैलाशदान जी उज्जवल
 अध्यक्ष, राजस्थान भाषा साहित्य एवं संस्कृति अकादमी
 बीकानेर,
कन्हैयालाल सेठिया दूरभाष:४७-०५१५
 सेठिया ट्रेडिग कम्पनी
 ३, मैंगो लेन
 कलकत्ता -७०० ००१
 व्यइतगत दिनांक :१७-९-८६
 प्रिय श्री जोशीजी,
 सादर स्नेहाभिवादन.
आपका और मेरा परिचय चालीस वर्ष पुराना है. आज़ादी की लड़ाई हम ने कन्धे से
कन्धा लगाकर लड़ी है. आपका मेरे प्रति सहज आत्मीय भाव है वैसा ही आपके प्रति
मेरा हार्दिक आत्मीयभाव है. यह व्यक्तिगत पत्र मैं आपको कई दिनों से लिखने की
सोच रहा था, शायद वह क्षण अब आया है.
आप सदा राजस्थान के मुख्य मंत्री या मंत्री नहीं रहेंगे पर राजस्थानी आप सदा ही
रहेंगे. इस जीवन के बाद भी आपको राजस्थानी के रूप में ही याद किया जायेगा.
स्व. श्री जयनारायण व्यास को छोड़कर आप सभी भूतपूर्व मुख्य मंत्रियों में सबसे
अधिक सांस्कृतिक और साहित्यिक रुचि रखने वाले हैं. प्रान्त की भाषा राजस्थानी
को संविधान की आठवी सूची में मान्यता देने की अनुशंसा आपके द्वारा हो यह मेरी
हार्दिक कामना है. इस महत् कार्य से आप इतिहास में राजस्थान के चेतना पुरुष के
रूप में याद किये जायेंगे.
राजस्थान का राजनैतिक गठन उसके सांस्कृतिक व्यइतत्व के बिना निष्प्रभ है.
मैं सभी प्रदेशों में गया हूं, उन प्रदेशों की जनता राजस्थानी के बिना राजस्थान
का मौलिक व्यक्तित्व स्वीकार नहीं करती और राजस्थान को हिन्दी के उपनिवेश के
रूप में हीन दृष्टि से देखती है.
जिस तरह सभी भूतपूर्व रियासतों के विलीनी करण से राजस्थान बना है, उसी तरह सब
आंचलिक बोलियों के सम्मिश्रण से राजस्थानी भाषा का स्वरूप बना है. लोक भाषाएं
राजस्थान में पहले भी थीं पर साहित्य की भाषा सारे राजस्थान में डिंगल थी, इसी
तरह आधुनिक राजस्थान की साहित्यिक भाषा राजस्थानी है.
हर राज्य के सीमांचल की भाषाएं स्वाभाविक रूप से ही खिचड़ी भाषाएं होती हैं
इसका राजस्थान भी अपवाद नहीं है पर राजस्थान का बहुसंख्यक जन समुदाय तथा
प्रवासी राजस्थानी जिनकी संख्या करीब तीन करोड़ है एक ही भाषा बोलते और लिखते
हैं. व्याकरण का मूल ढांचा एक है. श्री राजीवजी गांधी को ९ अगस्त, ८६ को दिये
गये मेरे पत्र के प्रत्युत्तर में (जिसकी प्रतिलिपि मैंने आपको भेजी थी) प्रदेश
के सभी अंचलों के साहित्यकारों, राजनीतिज्ञों,उद्योगपतियों और मनीषियों के पत्र
मुझे प्राप्त हुये हैं जिनमें उन्होंने मेरी मांग का पूर्ण समर्थन किया है.
राजस्थानी भाषा को संविधान में स्थान देने से हिन्दी की कोई क्षति नहीं होगी.
बल्कि हिन्दी (जिसके कोष में केवल एक लाख पन्द्रह हजार शब्द हैं) राजस्थानी के
विपुल शब्द भंडार (करीब पांच लाख शब्दों का) अपने में समाहित कर गंगा बन
जायेगी. यही बात मैने स्वर्गीय श्रीमती इन्दिराजी गांधी के एक प्रश्न के उत्तर
में कही थी और उन्होंने इस बात की सच्चाई को स्वीकार किया था.
वैसे आपने राजस्थान में ब्रज भाषा की अकादमी, सिन्धी भाषा की अकादमी, उर्दू
भाषा की अकादमी,संस्कृत भाषा की अकादमी तथा हिन्दी की अकादमी स्थापित कर अल्प
संख्यक भाषा भाषियों को भी अपना दृष्टिकोण राजस्थानी भाषा के प्रति जो प्रान्त
के बहुसंख्यक लोगों की भाषा है उदार रखना चाहिये.
आशा है आप मेरे पत्र पर गहराई से विचार करेंगे और अपने सुचिन्तित मंतव्य से अवगत
करेंगे.
आप स्वस्थ होंगे. मेरे योग्य सेवा.
 आपका
 कन्हैयालाल सेठिया
माननीय हरिदेवजी जोशी
मुख्य मंत्री,राजस्थान
जयपुर-
