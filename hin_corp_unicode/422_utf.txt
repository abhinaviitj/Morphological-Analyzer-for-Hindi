<णटुरल् श्चिएन्चे><आग्रिचुल्टुरे><घोपल् शिन्ग्ह् षट्हउर्ह्.><स्ट्र फ्रबन्ड्ह्><१९८४><षज्स्ट्हन् ःइन्डि घ्रन्ट्ह् आचडेम्य्.><झइपुर्><२६८ टो २७३><२८००><घोपल् -  फ्रबन्ड्ह्.>

विष और उनका प्रतिवष
(फोइसोन्स् अन्ड् ट्हेइर् अन्टिडोटेस्)
ऊंट के शरीर पर विष (जहर) का असर वैसे ही होता है जैसे मनुष्य या दूसरे
पशुओं पर होता है. परन्तु ऊंट को मारने के लिये जहर की मात्रा मनुष्य से
चार से आठ गुणा अधिक होनी चाहिए. क्योंकि एक तो वह बहु पेटवाला पशु है
इसलिये थोड़ा सा विष उसके पेट में जाकर चारे के साथ मिलकर बेकार हो जाता
था. दूसरी बात यह है कि उसका शरीर इतना बड़ा है कि उस पर असर करने के
लिये विष की मात्रा भी शरीर के अनुपात में ही होनी चाहिए. इसलिये कई दफा,
ऊंट के थोड़ा सा जहर खा लेने पर मामूली से लक्षण दिखलाई पड़ते हैं. जो
अपने आप ही ठीक हो जाते हैं. खासतौर से सांप के काटने पर. फिर भी ऊंटों
में कभी कभार सांप काटने से जहर चढ़ कर उस की मौत भी हो जाती है. इसलिये
जहर चढ़ने पर उसका इलाज तुरन्त करना जरूरी है.
विष कई प्रकार के होते हैं. कई जहरीले पौधे ऐसे होते हैं, जिन्हें दूसरे
पौधों के साथ या धोखेसे ऊंट खा जाता है, जैसे कनेर (करबीर) (औलेअन्डेर्),
कटुहिंगु (ळन्टन) वगैरह. कई पौधे ऐसे हैं जिनमें आम तौर से जहर नहीं
होता और खाने के काम में लिये जाते हैं परन्तु कभी-कभी वर्षा की कमी की
वजह से छोटे रह गाते हैं और उनमें जहर पैदा हो जाता है. जैसे अवरुध ज्वार
की कड़वी. ऐसे पौधे मालिक भूल से ऊंट को खिला देता है और जब इसका जहर असर
करता है तब मालूम पड़ता है. कभी-कभी पशु चिकित्सक की गलती से जहरीली
दवाइयां रोग ठीक करने को लगातार देते रहने से जब उन की मात्रा शरीर में
ज्यादाइकट्ठी हो जाती है, तब वे जहरीला प्रभाव पैदा करती है, जैसे संखिया
डी. डी. टी. वगैरह.
रेगिस्तान में सांप तरह-तरह के होते हैं. वैसे तो ऊंट और सांप एक-~दूसरे
से दूर-दूर ही रहते हैं, परन्तु कभी-कभी ऊंट अनजाने में सांप के शरीर या
पूंछ पर पांव रख देता है तो सांप गुस्से से ऊंट को काट खाता है. इसका जहर
ऊंट के शरीर पर असर करता है और अगर सांप बहुत जहरीला हो या सांप का जहर
ज्यादा हो तो कभी-कभी ऊंट मर भी जाता है.
ऊंट में बहुत से जहरों के लक्षण करीब-करीब मिलते-जुलते से ही होते हैं.
कई बार ऐसे जहर के लक्षणों को रोग भी समझ लिया जाता है. इसलिए ऐसी हालत
में मालिक से पूर्व का विवारण पूछ कर, कुछ लक्षणों का ध्यान से अध्ययन
करके और कुछ अपना अन्दाज लगा कर ऊंट की चिकित्सा की जाये तो सम्भव है
जानवर बच जाये.
भारत के गांवों में जहां ऊंट पाले जाते हैं वहां के लोग गायें भी बहुत
पालते हैं. पुराने जमाने में ऐसे गांवों में घी बहुतायत से होता था.
इसलिये किसी भी प्रकार के जहर के चढ़ने (फोइसोइन्ग्) पर चाहे मनुष्य हो या
पशु गांव वाले उसे घी और काली मिर्च का चूर्ण मिला कर पिलाया करते थे. यह
इलाज प्राय: ऐसे जहर को ठीक भी कर दिया करता है.
गांवों में कई दफा हर विष का प्रतिवर्ष उपलब्ध नहीं होता हैं. ऐसी हालत
में लेखक को भी कई दफा यह सदियों पुराना इलाज अपनाना पड़ा था और इसमें
सफलता भी मिली थी. परन्तु यह इलाज सब प्रकार के विषों में कारगर नहीं
होता है.
विष की चिकित्सा करते समय यह बात ध्यान में रखनी चाहिये कि जहर का असर
शरीर पर कितना हुआ है. अगर ऊंट के दिमाग पर जहर का असर पूर्ण हो गया है
तब फिर इलाज करना निरर्थक होगा.
अगर घी पिलाना ही पड़े तो यह ध्यान में रखना चाहिये कि घी जहां तक हो
गायों का लिया जाये. फिर उस की मात्रा ऊंट के शरीर व जहर की मात्रा के
अनुपात में देना चाहिए. थोड़ा सा घी पिलाकर अगर ऊंट को ठीक करना चाहें तो
घी व्यर्थ जायेगा. इसलिये ऐसा इलाज करने से पहले कम से कम ९ से १०
किलोग्राम घी होना जरूरी है. इसे ३ या ४ बार प्रत्येक समय में २
किलोग्राम घी और आधा पाव काली मिर्च (पिसी हुई) मिला कर पन्द्रह-पन्द्रह
मिनट बाद पिलावें. जब ऊंट उल्टियां और दस्त करने लगे तब तक घी पिलाते
रहें. दस्त चालू होने पर यदि ऊंट की दशा सुधरती है तो घी कम करके थोड़ा
पिलावें.
सांप का जहर
रेगिस्तान में जहां ऊंट पाये जाते हैं वहां चूहे और सांप भी बहुतायत से
होते हैं. परन्तु सांपों की संख्या देखते हुए ऊंटों को सांप काटने की
घटनायें उसी अनुपात से नहीं होतीं. यह भी देखा गया है कि ऊंट चल रहा हो
और सांप उस रास्ते को काट कर जा रहा होता है तब ऊंट खड़ा हो जायेगा और
सांप के निकल जाने पर ही आगे बढ़ता है. सांप भी जब तक उसके ऊपर पांव या
ऊंट के शरीर का कोई हिस्सा उसे नहीं छूता, तब तक ऊंट को नहीं काटता. फिर
भी कभी-कभी गलती से ऊंट सांप को छू जाता है, तब जरूर सांप अपना बचाव
सोचकर ही उसे काट लेता है. कभी-कभी यह भी देखा गया है कि टोरड़िया (ऊंट
का बच्चा) काले सांप को फन फैलाये हुए देख कर अपना नाक व मुंह नीचे करके
अपनी जानकारी बढ़ाने के लिये उसे सूंघने लग जाता है. तब सांप को गुस्सा आ
जाता है और वह उसके होठों या ठोड़ी पर काट खाता है. यह उस बच्चे का अंत
ही होता है, क्योंकि जब तक इलाज का प्रबन्ध होता है तब तक जहर बच्चे के
शरीर में पूर्ण रूप से फैल जाता है और उसकी मौत हो जाती है.
वैसे तो सांपों की कई जातियां हैं और सभी सांप जहरीले नहीं होते. इन में
से कुछ जाति के सांप ही जहरीले होते हैं जिनके काटने पर ऊंट या पशु मर
जाते हैं. इनमें से चार-पांच जाति के जहरीले सांप भारत में पाये जाते
हैं. उनके नाम हैं--(१) काला नाग (२) मण्डली (३) प्रदाकु और (४) कैरात.
इनकी कई उपजातियां भी हैं.
लक्षण--अगर जहरीले सांप ने ऊंट के होठों पर या ठोड़ी पर काटा है तब तो
ऊंट बेहोश हो जाता है और आधे घंटे से एक घंटे में मर जाता है. परन्तु
पांव पर या शरीर के और हिस्सों में काटा हो और पूरा जहर शरीर में न पहुंच
पाया हो, जैसे बालों के ऊपर से काटा हो या जहां की चमड़ी मोटी हो या सांप
थोड़ी देर पहिले ही किसी को काट कर आया हो या चूहा खा कर आया हो तो ऊंट
को काटने पर शरीर में पूरा जहर नहीं पहुंच कर थोड़ा ही जहर शरीर में गया
हो, तब ऊंट ऊंघने (डोॅए) लगता है कभी-कभी ऊंट शुरू-शुरू में चिल्लाता भी
है, बार-बार बैठता है, दांत पीसता है, मुंह में से लार गिरने लग जाती है,
कभी-कभी मुंह से झाग भी निकलने लगते हैं. बार-बार पेशाव करता है. मींगने
भी बार-बार करता है. कभी कभी सांप के काटने की जगह सोजिश आ जाती है और
सांप के दांत गड़ें हों वहां दांतों के निशान दिखाई देते है परन्तु ऊंट
के बालों वाली जगह काटा हो तब यह दिखाई नहीं देते, जब तक कि बाल काट कर
उस जगह को साफ न कर दें. कभी-कभी ऊंट सिर को दीवार में टकराता भी है.
मांस-पेशिया कांपने लग जाती हैं. बाद में ऊंट सिर नीचा कर लेता है, कान
और होंठ लटक जाते है, आंख बन्द कर लेता है और अगर आंख को खोल कर अंगुली
लगावें तो कोई सर नहीं होता. यह लक्षण प्रकट होने के बाद ऊंट बेहोश हो
जाता है. अगर ऊंट जिन्दा रहता है तो कभी-कभी शरीर पर फफोले हो जाते हैं,
उनमें से पानी जैसा चिपचिपा पदार्थ निकलता है. कई सांपो का जहर ऊंट के
ठीक होने पर भी शरीर में कई वर्षों तक रहता है और बरसात के दिनों में ऐसे
ऊंट के शरीर पर फफोले तब तक निकलते रहते हैं जब तक कि जहर शरीर से पूरा
बाहर न निकल जाये.
निदान--किसी के आंखों देखा हाल कहने पर मानना पड़ता है या फिर सांप के
काटने की जगह सांप के दांतों के निशानों से अनुमान लगाना होता है या फिर
लक्षण देखकर. जब दूसरी कोई बीमारी होने की सम्भावना न हो तो सांप काटने
का निदान करना चाहिये. क्योंकि ऐसे लक्षण ऊंट में एकदम ही प्रकट होते
हैं, जो बीमारियों में नहीं होते.
चिकित्सा--ऊंट को आराम से रखे, उसे चलावें फिरावें नहीं. जहां सांप ने
काटा हो उससे ऊपर कपड़ा कस कर बांध दे या ऐसा रस्सा बाधें जिससे ऊंट को
तकलीफ न हो. जहां काटा हो उस जगह पर चाकू से चीरा लगा कर जितना खून निकल
सके निकाल दें फिर उस जगह में पोटासीयम परमैगनेट पीस कर भरते जायें, जब
तक कि खून रुक न जाये. पोटाशियम परमैगनेट को २ ड्राम दो से तीन लीटर पानी
में मिला कर ऊंट को पिलावें. अगर मिल सके तो एन्टीवेयम सीरम ५ सी. सी.
घाव को चारों ओर चमड़ी में इन्जेक्ट करें. अगर जहर का असर ज्यादा हो रहा
हो तो एन्टीबेनम सीरम इन्ट्रावनसली भी दें.
गांवों में गाय का घी पिलाते हैं. २ से ३ किलो घी में काली मिर्च पिसी
हुई १०० से २०० ग्राम मिला कर १५ मिनट या आधा घंटे बाद ३ या ४ दफा
पिलावे. अगर घी न मिल सके तो खूब सारा दूध पिलाते रहें.
घी पिलाने का इलाज ऊंट के ठीक हो जाने पर भी रोजाना कई दिन तक करते रहें
तो बाद में खास तौर से बरसात में जो ऊंट के शरीर में फफोले निकलते हैं वे
नहीं निकलेगे. ऊंट को नींद न लेने दें अगर हो सके तो उस पर पानी छिड़कते
रहे. ऊंट को दस्त लगने लगे और दस्तों में घी आने लगे. तब समझना चाहिये कि
ऊंट शायद बच जायेगा.
बाद में जब ऊंट ठीक हो जाये तो जख्म को ठीक करने के लिये बोरिक ओइन्टमेंट
लगावें. अगर पीव (फुस्) पड़ने का डर हो तो पेनीसीलनी के इन्जेक्शन दे सकते
हैं. ऊंट के ठीक होने पर जौ का आटा, गुड़ और पानी में पका कर एक महीने क
सुबह रोजाना पिलावें. २५० ग्राम गाय का घी १० से १५ दिन तक देते रहें.
संखियाका जहर (आर्सेनिच् फोइसोइन्ग्)
कभी-कभी, ऊंट के मालिक के दुश्मन, बदला निकालने की गरज से ऊंट को संखिया
खिला देते हैं. पुराने जमाने में पशु चिकित्सक संखिया के बन इन्जेक्शन भी
दिया करते थे उससे भी इसका जहर ऊंट के शरीर में इकट्ठा होकर जहर के लक्षण
पैदा कर देता था. परन्तु आजकल ऐसे रोगी कम ही देखने में आते हैं. इसके
लिये मालिक से रोगवृत (छसे हिस्टोर्य्) पूछने पर ओर कुछ लक्षण देख कर निदान
करना चाहिये.
लक्षण--अगर संखिया का जहर धीरे-धीरे (थोड़ा-थोड़ा खाने से हुआ है) तब तो
भुख की कमी, ऊंट का सुस्त रहना वगैरह शुरू में होगा. अगर जहर को गोली बना
कर खिलाया गया है तब ऊंट को उल्टियां होगीं, बैचेनी होगी, पिछले पांवों
पर नियन्त्रण नहीं रहेगा, पेट में दर्द होगा, कभी कभी दस्त भी लगेंगे और
कभी कब्ज होगा. बाद में ऊंट इकट्ठा सा होकर खड़ा हो जायेगा और मर जायेगा.
चिकित्सा--ऊंट को खड़ा रख कर उसका मुहं नीचे की ओर रख कर एक लकड़ी उसके
मुंह के बीच में रखे और उसे उल्टीयां करावें या करने दें. जब उल्टी करना
बिल्कुल बन्द कर दे तब आधा से २ ड्राम तक अफीम पीसकर दो से चार किलो घी
में मिला कर ऊंट को पिलावें. घी ३ घंटे बाद फिर पिलावें ताकि ऊंट को दस्त
लगने लग जायें. अगर घी न मिल सके तो अलसी का तेल काम में लें. इसके अलावा
दो से ४ लटर दूध में ८-१२ अन्डे (मुर्गी के) खूब फेंट कर पिलावें. अगर
पिछले पांवों का लकवा हो जाये तब एक से २ ग्रेन स्ट्रीकनीन के इन्जेक्शन
सब-~कुटेनियसली दें. अलसी की चाय बना कर मुंह से पिलावें.
इस का खास प्रतिविष (आन्टिडोटे) हाइड्रेट ओक्साइड आफ आयरन पानी में घोलकर
पिलाने से भी फायदा होता है. इसके साथ केलसीन्ड मैगनेसिया भी मिल सके तो
घोल में मिला दें. सोडियम थायोसल्फेट १० प्रतिशत सोल्यूशन
इन्ट्रा-~वेनसली ०.२ सी. सी. शरीर के एक किलोग्राम के वजन के हिसाब से
देने पर भी फायदा होता है.
जवार का जहर (शोर्ग्हुम् फोइसोनिन्ग्)
कभी ऐसा होता है कि वर्षा बन्द हो जाने पर खेत में खड़ी जवार छोटी रह
जाती है. उस वक्त उसमें एक प्रकार का जहर होता है. जिसे हाइड्रोसाइनीक
एसिड या प्रूसिक एसिड कहते हैं. यह जहर जब बारिश होती रहती है तब तो घुल
जाते हैं परन्तु जब वर्षा बन्द हो जाती है तब जवार में ही बने रहते हैं.
ऐसी जवार की कड़वी खाने से पशु इन जहरों के शिकार हो जाते हैं. इससे मौत
भी हो जाती है. इसलिये ऐसी जवार की कड्वी पशुओं को नहीं खिलानी चाहिये.
नोट--एक बार जोदपुर शहर में एक किसान ऐसी ही जवार की कड़वी एक गाड़ी भर
कर बेचने ले आया. कुछ धर्मात्मा लोगों ने पूरी गाड़ी खरीद कर गायों को
डलवा दी. जितनी भी गायें, बछड़े व बछड़ियों ने यह जवार की कड़वी खाई वे
करीब-करीब सब मर गये. जिनकी संख्या ४० या ५० के करीब थी. इससे शहर में
तहलका मच गया और महाराजा तक शिकायत हुई. जब मुझे बुलाया गया तो मैंने यह
बात महाराजा साहब तथा अन्य लोगों को समझाई कि इसमें किसी का कसूर नहीं
है, सिर्फ किसान की जानकारी न होने से ही ऐसा हुआ है. तब जाकर उस किसान
का पीछा छूटा. परन्तु उससे यह कह दिया गया कि उस खेत की कड़वी जला देना.
इस पर वह राजी हो गया और फिर से ऐसी गलती न करने की कसम खाई.
लक्षण--इसमें खास लक्षण, अफारा आना, बड़ा जोर का पेट दर्द, सास लेने में
तकलीफ होती है और अन्त में मृत्यु हो जाती है.
चिकित्सा--इसमें अमोनियम कारबोनेट सुंघाना चाहिए और अधिनियम कारोबोनेट ही
४ से ८ ड्राम तक पिलाना चाहिये. इसके लिये अमोनियम कारबोनेट, टरपेन्टाईन
आइंल १ से २ औंस और अलसी का तेल १ और २ लिटर मिला पिलावें. पेट का अफारा
ट्रोकार और कैनुला लगा कर निकाल दें ताकि जानवर को सास लेने में तकलीफ न
हो. अगर मौके पर उपलब्ध हो तो एक ड्राम सोडि-~यम नाईट्रेट और एक ड्राम
सोडियम थायोसलफेट २५० सी. सी. डिसटिल वाटर (ढिस्टिल्लेड् तटेर्) का सोल्यूशन
बना कर उसे फिल्टर पेपर में से छान कर इन्ट्रा-~वेनस इन्जेक्शन दे. यह
जहर को प्रभावहीन (णेउट्रलिसे) कर टट्टी के जरिये बाहर निकालता है.
जहां तक हो अमोनियम की गैस सुंघाते रहना चाहियें, और पेट की मालिश भी
करना चाहिए. अगर जल्दी मालूम हो जाये तो ऊंट को उल्टियां कराने के लिए
उसे खड़ा कर सिर नीचा करके मुंह में गोल लकड़ी दोनों जबड़ों के बीच में
रखें ताकि वह उल्टी करे तो वपिस न निगल जाये.
स्ट्रीकनीक एक ग्रेन १० सी. सी. डिस्टील्ड वाटर में मिला कर
सबक्युट-~नियक्स इन्जेक्शन देने से ऊंट बेहोश नहीं होगा.
ऊंट के ठीक होने पर थोड़े दिन तक उसे पूर्ण आराम देना चाहिये.
रोकथाम--वहां जवार होती है और वह जब तक हरी हो तब तक ऊंट को न चरावें. जब
उसने सिट्टा आ जाये और सिट्टा काटने के बाद पूर्ण रूप से सूख जाये तभी
उसे खिलानी चाहिए. अगर हरी जवार काट ली हो तो उसे धूप में अच्छी तरह से
सुखा कर ही पशुओं को खिलानी चाहिये. ऐसा करने से जवार में `जहर नहीं रहता
है, वह हवा में (सूखने पर) उड़ जाता है.
कनेर का जहर या करवीर का जहर (औलेअन्डेर् फोइसोनिन्ग्)
कनेर एक प्रकार की झाड़ी नुमा पौधा होता है. इसमें दो प्रकार के लाल व
सफेद, फूल आते हैं. यह बागों में हेज की तरह लगाया जाता है. यह आयुर्वेद
में दवाईयां में भी काम में लिया जाता है. परन्तु इसकी मात्रा १ से ५
ग्रेन तक ही होती है. यह बहुत जहरीला होता है, और कभी जहरीला होता है, और
कभी २ जब इसे बागों में से दूसरे पौधों के साथ काट कर फेंक देते हैं, तब
गल्ती से ऊंट इसे खा जाता है, तब इसका जहर चढ़ जाता है. यह उत्तरी भारत
में सभी जगह मिलता है. कभी-कभी भूखा ऊँट इसके पत्ते खा जाता है, तब भी
जहर चढ़ जाता है.
लक्षण--जब इसके, पत्ते ऊंट खा जाये, चाहे ६ से ८ औंस ही क्यो न हो, इसका
जहर ४ से ८ घंटों में असर दिखाने लगता है. पहले इसमें उल्टियां होना शुरू
होता है. ऊंट चरना छोड़ देता है बाद में दस्त होने शुरू हो जाते हैं और
ऊंट २४ घंटे में ही मर जाता हैं.
निदान--मालिका के बताने पर ही इसका निदान ठीक से ही सकता है या उल्टियों
में इसके पत्तों के टुकड़े देख कर इसका निदान करना चाहिये
चिकित्सा--ऊंट को उल्टियां करवानी चाहिये ताकि इसके पत्ते जहां तक हो सके
पेट से बाहर निकल जायें. बाद में घी या अलसी का तेल पिलाना चाहिये. अगर
हो सके तो ३ से ४ किलो दूध में ९ से १० अन्डे फैंट कर पिलावें.
स्ट्रीकनीन स्फेट एक ग्रेन ५ सी. सी. पानी में मिला कर सब कुटेनियसली
देना चाहिये. इसमें नीचे लिखा नुस्सा भी फायदा करता है.
