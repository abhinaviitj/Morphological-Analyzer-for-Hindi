<औङ्ङिचिअल् आन्ड् ंएडिअ ळन्ग्नगे><ंअस्स् ंएडिअ><आनोन्><ढइल्य् णेत्स्-१०><१९८५><णत्ब्हरट् ठिमेस्><णेत् ढेल्हि><८><१६५०><णव्ब्हरट् ठिमेस्-ढइल्य् णेत्स्-१०><घर्गि ंअहेस्ह्तरि>

 यदि हां, तो इस मतदान के समय कांग्रेस के सामने क्यों नही रखा गया.
श्री ग्लेन ने बताया कि १९८२ मे प्रकाशित पुस्तक 'द इस्लामी बम' मे भी उक्त जर्मन
फर्म को पाकिस्तान के यूरेनियम संवर्धन कार्यक्रम को वैक्यूम पम्प और गैस
शुद्धीकरण उपकरण भेजने वाला प्रमुख वितरक बताया गया है.
पश्चिम जर्मन और अमेरिका समाचार पत्रो ने भी पाकिस्तान के साथ इस फर्म की परमाणु
सौदेबाजी का उल्लेख किया है. श्री ग्लेन ने कहा कि ऐसे मे इस बात पर यकीन
करना बहुत मुश्किल है कि प्रशासन को पाकिस्तान के परमाणु कार्यक्रम मे इस फर्म के
निरन्तर दखल की जानकारी नहीं थी.
श्री ग्लेन ने कटाक्ष किया कि अमेरिका द्वारा लगाए गए नए प्रतिबन्धो के
बावजूद पाकिस्तान का परमाणु कार्यक्रम यथापूर्व जारी रहेगा, फिर भी अमेरिका
लगातार यह दावा करता रहेगा कि पाकिस्तान को परमाणु बम बनाने से रोकने की उनकी
कूटनीति सफल रही है.
श्री ग्लेन ने कहा: हमारे हितो का तकाजा है कि अफगानिस्तान मे सोवियत हमले के
खिलाफ पाकिस्तान की मदद ली जाए. आर्थिक और राजनैतिक विकास तथा मानव अधिकारों के
संरक्षण मे सहायक होना भी हमारा उद्देश्य है. लेकिन यदि अगले कुछ महीनो मे दक्षिण
एशिया मे परमाणु हथियारो की होड़ शुरू हो गई तो हमारा कोई भी उद्देश्य
पूरा नहीं होगा.
श्री ग्लेन ने आगाह किया कि परमाणु होड़ शुरू होने पर भारत और पाकिस्तान के बीच
एक और युद्ध की आंशका से इंकार नही किया जा सकता. साथ ही हमे राष्ट्रपति जिया
द्वारा मार्च १९८६ मे अरबी समाचार पत्र को दिए साक्षात्कार को भी ध्यान मे रखना
होगा.
जिया ने इस भेटवार्ता मे यह एलान किया था कि पाकिस्तान जब यूरेनियम तकनीक हासिल
कर लेगा तो सारे मुस्लिम देश इसमे साझीदार होगे.
श्री ग्लेन ने बताया कि जब कि एक संशोधन प्रस्ताव पाकिस्तान को आयुद्ध स्तर की
परमाणु सामग्री का उत्पादन करने से रोकने की मांग करेंगे. यह इसलिए भी जरूरी है
ताकि 'परमाणु उर्जा के शांतिपूर्ण उपयोग' के पाकिस्तान के इरादों के प्रति कोई
संदेह न रहे.
रूस में भारत- उत्सव
मास्को १७ मई (वार्ता) सुप्रसिद्ध गायिका एम.एस सुब्बुलक्ष्मी और शहनाई के
शहनशाह बिस्मिल्ला खां चार जुलाई को यहां शुरू होने वाले भारत-उत्सव में भारतीय
कला के प्रदर्शन का शुभारम्भ करेंगे.
एम.एस सुब्बुलक्ष्मी ३० जून को यहा पहुंचेंगी और मुख्य रूप से राजधानी में ही
रहेंगी जबकि उस्ताद बिस्मिल्ला खां बाल्टिक गणराज्य और लेनिनग्राद भी जाएंगे.
डोरे स्वामी आयंगर, गुरु केलुचरण महापात्र, उस्ताद विलायत खां,अमजद अली खां और
लालगुडी जयरामन भी समारोह में भाग लेंगे. एक वर्ष तक चलने वाले इस भारत-उत्सव के
दौरान भरतनाट्यम. कथक और अन्य भारतीय नृत्य भी सोवियत दर्शकों के समक्ष प्रस्तुत
किये जायेंगे.
सोवियत संघ का नया राकेट
मास्को १७ मई (भाषा) सोवियत संघ ने कल एक नये राकेट 'एनर्जिया' का परीक्षण किया
जो अंतरिक्षशटल और अंतरिक्ष वाहनों को पृथ्वी की परिक्रमा पर भेज सकता हैं.
तास के आज रात यह खबर देते हुए कहा कि यह नकली उपग्रह परिक्रमा में अपने इंजन के
बल पर स्थापित नहीं हो सका और यह प्रशान्त महासागर में गिर गया.
दो चरणों वाले इस राकेट की डिजाइन और उसकी कामयाबी के बारे में सोवियत
वैज्ञानिकों ने संतोष व्यक्त किया.
सिगरेट न पियें
जेनेवा, १७ मई (एपी). विश्व स्वास्थ संगठन ने सात मई १९८८ को पूरे विश्व में
धूम्रपान निषेध दिवस मनाने का निश्चय किया है.
काबुल १७ मई (भाषा) अफगानिस्तान के प्रधानमंत्री सुल्तान अली किश्तमद ने कहा कि
राष्ट्रीय सुलह-सफाई नीति की घोषणा के बाद अब तक ५० हजार अफगानिस्तान शरणार्थी
स्वदेश लौट आए हैं.
श्री किश्तमद एक बैठक में आर्थिक-सामाजिक मामलों पर पार्टी सदस्यों के सवालों का
जवाब दे रहे थे.
ओना बख्तर के अनुसार श्री किश्तमद ने कहा कि सरकार ने उन्हें आज नागरिकों के सभी
अधिकार देने का आश्वासन दिया है. उन्होंने बताया कि राष्ट्रीय सुलह सफाई नीति के
तहत राजनैतिक, सामाजिक और सांस्कृतिक जीवन में फिर भी लौटने वाले अफगानियों को
आवश्यक सुविधाएं उपलब्ध कराई जाएंगी.
उन्होंने बताया कि जैसे ही ये लोग घर लौटेंगे, उन्हें नौकरी, मुफ्त चिकित्सा,
मुफ्त शिक्षा और आवास जैसी सुविधाएं दी जाएंगी.
वेनिस फिल्म समारोह में मलयालम फिल्म
कान्स (फ्रांस),१७ मई (भाषा) अगस्त में होने वाले वेनिस फिल्म समारोह में मलयालम
फिल्म निर्देशक अरबिन्दम की फिल्म 'ओरीदथ' को शामिल किया गया है.
वेनिस फिल्मोत्सव के निदेशक लुइही विराधा ने यहां बताया कि फिल्म को प्रतियोगता
वर्ग में रखा जाएगा.
भाषा भी जीवाणु है
-विशेष संवाददाता -
नई दिल्ली १७ मई तकनीकी लेखन प्रशिक्षण शिविर एवं कार्यशाला के तीसरे अन्तिम दिन
आज यहां हिन्दी उपन्यासकार श्री गिरिराज किशोर ने कहा कि प्रौद्योगिकी का अभी
भारतीय भाषाओं के साथ रिश्ता नहीं बना है. भाषा भी एक जीवाणु है जो वातावरण के
साथ विकसित होती है, जैसे कि व्यक्ति या वृक्ष. परिवर्तन की इसमें गुंजाइश भी
होती है और सम्भावनाएं भी.
उनका कहना था कि विदेशी भाषाओं फारसी और अग्रेजी को वर्चस्व के कारण भारतीय
भाषाओं का अवमूल्यन हुआ. विज्ञान और प्रोद्योगिकी की दृष्टि से हिन्दी को
अपर्याप्त कहकर उसकी अवहेलना की गई. उनका मत था कि अगर हिंदी के माध्यम से
वैज्ञानिक परिकल्पानाएं की जातीं तो वह इतनी उपेक्षित न रहती. उनका तर्क था कि
विज्ञान और प्रोद्योगिकी को संवेदना का हिस्सा बनाये बिना इन्हें हम बहुत दूर तक
नहीं ले जा सकते और संवेदना का उत्स किसी विदेशी भाषा में नहीं बल्कि जातीय
भाषाओं में होता है. उन्होंने कहा कि अग्रेजी हमारे यहां एक भाषा नहीं बल्कि
उपकरण है और उपकरण को आप संवेदना से कैसे जोड़ेंगे ? उन्होंने कहा कि
आर्किमिडीज, आइस्टीन आदि वैज्ञानिक महत्वपूर्ण अनुभवों तक अपनी भाषा के जरिये
पहुंचे तीसरे दुनियां के देशों में अंग्रेजी के कारण अधिकतर लोग वैज्ञानिक बनने
के बजाय वैज्ञानिक प्रशासक बनकर रह गए. उन्होंने कहा कि अंग्रेजी की स्थिति आज
इसलिए मजबूत है क्योंकि इसे आभिजात्य वर्ग का समर्थन प्राप्त है. लेकिन यदि
हमें हिन्दी को कामकाज की भाषा बनाना है तो हमें अग्रेजी का मोह छोडना होगा. सुबह
पहले सत्र में हिन्दी कवि और अभियन्ता नरेश सक्सेना का कहना था कि कविता,
संगीत,कला, विज्ञान और तकनीक के स्रोत अलग नहीं हैं. इनका स्रोत हमारी चेतना हैं.
उनका कहना था कि चिड़िया को उड़ते देखकर हमने जहाज बनाया लेकिन उतनी सूक्ष्म तकनीकी
हम नहीं कर पाये हैं. शरीर सबसे तकनीकी का प्रमाण हैं.
इस तर्क के आधार पर हिन्दी की उपेक्षा करना कि पहले इसे सक्षम तो बना लो, नरेश
सक्सेना की नजर से एक षड्यंत्र है. वे कहते हैं कि यह तो ऐसी बात है कि पहल
तैरना तो सीख लो, पानी में फिर जाना. उन्होंने कहा कि समृद्ध तो हम काम करते हुए
ही होंगे. जो शब्द हमारे हो चुके हैं, उन्हें अपना ही रखें और उनके मूल पर जाने
की कोशिश अब न करें. जो नए शब्द गढ़े उन्हें प्रयोग करना शुरू करें. ऐसे ही
वातानुकूलित शब्द की तरह नए शब्द लोक प्रिय होंगे.
इस्पात संयंत्रों के लिए पारिभाषिक शब्द बनाने वाले सतीश चन्द्र सक्सेना ने
बताया कि शूरू में 'टेलीविजन' के लिए 'दुरवी-~क्षण' शब्द गढ़ा गया था लेकिन
दूरदर्शन लोकप्रिय हो गया. उन्होंने बताया कि इसी तरह 'वेल्डिंग के लिए बेल्डन'
गढा गया था लेकिन वह नहीं चला और अन्तत: वे़अडिंग ही लोगों की जुबान पर चढ़
गया.
उन्होंने कहा कि शब्द सिक्के की तरह होते हैं. उनका यह भी कहना था कि शब्द गढ़ते
समय हमें निहित अर्थ के नजदीक रहना चाहिए. सरलता के लिए अर्थ का बलिदान नहीं
कर देना चाहिए.
नई दिल्ली १७ मई (वार्ता) दिल्ली के राजनयिक जगत में पुरुषों का वर्चस्व भले ही
हो,लेकिन अरब देशों में महिला राजनयिकों का पलडा भी कम भारी नहीं है.
ये राजनयिक भारत में अपनी नियुक्ति को यहां की संस्कृति और सभ्यता को अधिक
गहराईसे जानने का ईश्वर प्रदत्त अवसर मानती हैं. साथ ही इनका मत है कि अरब जगत
के जिन हितों को उठाने के लिए वे यहां आई हैं, भारत का उनके प्रति
सहानुभूतिपूर्ण रुख रहा है.
अरब लींग आफ स्टेटस की भारत में प्रमुख प्रतिनिधि श्रीमती हागा कशीफ बंदारी
पिछले चार वर्ष से भारत में नियुक्त है. वे अपने सूचना माध्यमों को ज्यादा से
ज्यादा कारगर बनाने का प्रयास कर रहा है, ताकि भारत में अरब समस्यीएं और विचार
बेहतर तरह से जाने समझे जा सकें.
श्रीमती बांदरी ने यहां रहकर हिंदी उर्दू और अंग्रेजी में अरब व्लर्ड न्यूज एक
मासिक पत्रिका निकालनी शुरू की. उनका कहना है 'सभी अरब लींग मिशन सूचना देने
वाले कार्यालय होते हैं और लगता है हम इस काम में काफी सफल भी हुए हैं.' श्रीमती
बांदरी दिल्ली में १८ कर्मचारियों वाले मिशन की प्रमुख हैं. अरब लीग के मुख्य
प्रतिनिधि पद पर पहुंचने वाली ये पहली महिला है.
श्रीमती बांदरी के पति सूडान में कृषि वैज्ञानिक हैं. इनके दो बच्चें यहां इनके पास
पढ़ते हैं, एक सूडान में ही है और एक अमेरिका में है. श्रीमती बादंरी के अनुसार
उन्हें पुरुषों के साथ बिलकुल समानता के आधार पर सुविधाएं और आगे बढ़ने के अवसर
प्राप्त हैं.
मिश्र दूतावास में कौंसलर और संयुक्त राष्ट्र महिला समिति के कार्यों से निकट
सम्बद्ध श्रीमती फरीदा अब्दुल फतह का मत है कि अरब महिला राजनयिक अधिकतर अन्य
राजनयिकों से बेहतर हैं. उन्होंने बताया कि मिश्र में लगभग १०० महिला राजनयिक
हैं. श्रीमती फतह पिछले ढाई साल से भारत में हैं और निर्गुट आंदोलन पर विभिन्न
संयुक्त राष्ट्र सम्मेलनों से जुडी रही हैं.
श्रीमती फरीदा की ही सहयोगी सुश्री एहसान कासिम की यह पहली राजनयिक नियुक्ति
है. वे सूचना मंत्रालय से राजनयिक कोर में आई हैं. ललित कला के अपने ज्ञान के
आधार पर वे भारत के बारे में एक पुस्तक लिखना चाहती हैं. उनका कहना है 'भारत
युवाओं के लिए एक खाजाना है.'
यमन अरब गणराज्य के दूतावास में श्रीमती रमजिया बदरा यहां द्वितीय सचिव का पद
संभाल रही हैं. उनके पति भी दूतावास में द्वितीय सचिव हैं.
दुर्घटना में ७ मरे
जोहान्सबर्ग, १७ मई (भाषा) दक्षिण अफीक्रा में कल दो भूमिगत खान दुर्घटनाओं में
सात मजदूर मारे गए और तीन अन्य घायल हो गए.
