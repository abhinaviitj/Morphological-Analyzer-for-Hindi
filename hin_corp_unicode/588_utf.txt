<ळिटेरटुरे><ऐस्सय्स्><षइन ख्रिस्ह्न><आग्येय खे ऊपन्यस्><१९८७><इब्हुटि फुब् (ःइन्डि खट्ह शहिट्य)><ढेल्हि><४०-४५><२१८०><षइन ख्.,अग्येय के ऊपन्यस्,एस्>

+ आधुनिक हिन्दी लेखकों में सच्चिदानन्द हीरानन्द वात्स्यायन 'अज्ञेय' का नाम
प्रमुख है. कविता, उपन्यास, कहानी, निबन्ध आदि क्षेत्रों में ये रचनात्मक
साहित्य से हिन्दी साहित्य की अभिवृद्धि कर रहे हैं. इनके 'शेखर एक जीवनी' (दो
भाग), 'नदी के द्वीप' और अपने-~अपने अजनबी प्रमुख उपन्यास हैं. शेखर एक जीवनी
(प्रथम भाग) सन् १९४१ में, द्वितीय भाग १९४४ में, नदी के द्वीप सन् १९५१ में और
अपने-अपने अजनबी सन् १९६१ में प्रकाशित हुए हैं. वस्तु और शिल्प दोनों
दृष्टियों से अज्ञेय के उपन्यास हिन्दी उपन्यास साहित्य में महत्त्वपूर्ण हैं.
इन्होंने अपने उपन्यासों में नवीन वस्तु,नवीन शिल्प, पत्र शैली का प्रयोग,
प्रतीक पद्धति, मनोविज्ञान तथा संवाद वैचित्र्य का प्रयोग किया है.
अज्ञेय का 'शेखर एक जीवनी' स्वयं उपन्यासकार के अनुसार घनीभूत वेदना की केवल एक
रात में देखे हुए विजन को शब्दबद्ध करने का प्रयत्न है.' यह उपन्यास दो भागों
में विभाजित है-प्रथम भाग शेखर के बचपन की जिज्ञासु प्रवृत्ति, उसके विद्रोह और
व्याकुलता को व्यक्त करता है और दूसरा भाग शशि के साथ उसके सम्बन्धों और उनसे
प्राप्त दु:खद अनुभूतियों की व्यंजना करता है. बचपन में शेखर अपनी जिज्ञासु
प्रवृत्ति के कारण अनेक प्रश्न करता है परन्तु उनका उचित समाधान न पाकर उसमें
अपराध की प्रवृति जन्म लेती है. मां की उपेक्षा तथा अविश्वास उसके मन में घृणा
की नींव डालता है. अहं, भय और सेक्स की भावनाएं बचपन से ही उसके जीवन में
विद्यमान हैं. विरोध की प्रवृत्ति उसमें करुणा को जागृत करती है. बचपन से ही
दु:खी व्यक्तियों की सहायता में उसका यह रूप स्पष्ट होता है. ईश्वर के प्रति
उसकी आस्था नहीं है क्योंकि वह सोचता है कि ईश्वर इतना आतंक और दारिद्र्य
क्यों फैलाता है. युद्ध में मरते लोग, मरता घोड़ा लोगों की निर्धनता उसके हृदय
में विषमता के प्रति विद्रोह तथा करूणा का उद्रेक करती है. घर से प्रेम के अभाव
में प्रकृति के उपकरणों में प्रेम ढूंढ़ता है. अपने में वह नितान्त अकेला है.
चारों ओर की घृणा उसे त्रस्त कर प्रेम से वंचित करती है. वह कहता है-"मैं घृणा
के संसार से इतना कुचल गया हूं कि प्यार मेरा अपरिचित हो गया है." उसकी
प्रत्येक बात का स्पष्टीकरण झूठ से किया जाता है और इसी झूठ से उसके हृदय में
घृणा उत्पन्न की. मुक्ति की छटपटाहट से आहत वह जान नहीं सकता था कि वह क्या
चाहता है परन्तु चाहता कुछ अवश्य है. उसमें आक्रोश और त्रास है. अकेलेपन में
उसका जीवन भटकता है, अत: जिस कार्य को वह करना चाहता है, उसी में असफलता
प्राप्त कर निराश हो जाता है. वह कार्य की सफलता के अन्तिम शिखर पर पहुंचकर
परास्त हो जाता है. उसकी विवशता इस मर्मान्तक,प्रतीकात्मक वाणी से व्यक्त होती
है-"साहित्य में, समाज में,कला में जीवन में, सब
जगह वही मनमोहक आनंद, वही मन-~मोहक प्रवाह और अन्त में वही गहरी खड्ड... हम लोग
खूब बढ़िया इमारत बनाते हैं, एक-एक पत्थर जोड़कर मंदिर सजाते हैं लेकिन अन्त
में जब पलस्तर होने लगता तब सारा घटाटोप पैरों की धूल हो जाता है. मिट्टी में
मिल जाता है.'
कॉलेज के जीवन में विवाह न करने की शपथ लेने वाले लोग विवाह कर उसके अभिमान को
चोट पहुंचाते हैं. वह अपने पीड़ित अभिमान को दबाने की चेष्टा में समाज से और कट
जाता है. उसके जीवन में शशी का प्रवेश उसे दृष्टि देता है. उसके समाज की पीड़ा
हरने के संदेश को व्यावहारिक रूप देने के कारण वह स्वयं सेवक बन सबकी सेवा करता
है और एक रात किसी पहरेदार की ड्यूटी देते समय पुलिस द्वारा बन्दी बना-~कर जेल
में बन्द कर दिया जाता है. सेवा का यह परिणाम उसके मन को आहत कर देता है.
अहिंसा की दुहाई देने वाले अफसरों को हिंसात्मक कार्यवाही करते देख उसका मन इन
मुखौटेधारी लोगों और समाज की इस विडम्बना से व्यथित हो उठता है. मन-~हूसियत का
एक पर्दा उस पर छा जाता है और वह जेल के सीखचों से मुक्ति प्राप्त करने के लिए
छटपटा उठता है. शशि के विवाह को वह जेल में कैद होने के कारण नहीं रोक पाता.
शशि भी शेखर की आज्ञा और मां की इच्छा को स्वीकार कर शेखर के प्रति अपने प्रेम
की आहुति विवाह की अग्नि में देती है. विवाह कर वह जीवन भर की मूक जलन को
स्वीकार कर लेती है. वह कहती है-"अगर किसी
को मूक होकर जलना ही है, तो वह कोई मैं ही क्यों न होऊं, मैं तो विवाह के बाद
चली जाऊंगी.. कोई भी मेरा होम नहीं देखेगा...मेरे अतिरिक्त कोई भी नहीं देखेगा
उसे.' शशि का विवाह शेखर के हृदय में वेदना को उत्पन्न करता है. जेल के सीखचों
के पीछे उसकी व्याकुलता उसे पंगु बना देती है. शशि का वैवाहिक जीवन सुखद नहीं
होता है. पति द्वारा मानसिक यंत्रणा तथा शशि और शेखर के सम्बन्धों के प्रति
संदेह की भावना से ग्रस्त हो उसके पति का अमानवीय व्यवहार उसे विरक्त कर देता
है. वह लिखती है-"कभी सोचती हूं क्या जीवन ऐसे ही बीतेगा ? गाजर-मूली की तरह
बढ़ना और उखाड़-लिये जाना, बस ?...किसी को मुझमें इतनी दिलचस्पी नहीं कि
तिरस्कार भी करे."४ पति की संदेहात्मक प्रवृति के परिणाम-~स्वरूप अपमानित होकर
शारीरिक यातना पा शशि शेखर के पास लौट आती है. जेल से छूटकर शेखर निरुद्देश्य
भटकता रहता है. अनिश्चय, असफलता, आहत-अभिमान और निराशा का अकेलापन लिए वह
सोचता है-"क्या जीवन की अबाधगति ही मुझे लहर पर
उतराते हुए टीन के खाली डिब्बे की तरह इधर-उधर नहीं पटकती रही ?"
असफलता पुन: उसके सामने आ खड़ी होती है. शशि के आग्रह और प्रेरणा से वह लेखन का
कार्य आरम्भ करता है परन्तु समाज का वास्तविक रूप प्रस्तुत करने के कारण कोई
प्रकाशक उसके निबन्धों को छापने को प्रस्तुत नहीं होता. आर्थिक अभाव और सामाजिक
व्यवस्था उसके आड़े आ जाती है. उसका निबन्ध 'हमारा समाज' बिना उसकी अनुमति के
संशोधन करके सम्पादक के नाम से छपवा दिया जाता है. इस अप-~मान को उसे पीना
पड़ता है. असफल और पीड़ित वह शशि के साथ लाहौर छोड़कर दिल्ली आता है जहां शशि
शारीरिक और मानसिक यंत्रणा और पीड़ा के फलस्वरूप मर जाती है. उसके यह शब्द
महत्त्वपूर्ण हैं-"अपने को मिटा देने में मैने कंजूसी नहीं की-खुले हाथ से
दिया, होम कर दिया-और देख लिया कि सब जल गया है-धूल हो गया है.' शशि की मृत्यु
से शेखर टूट जाता है, जीवन में आगे बढ़ने की इच्छा और प्रेरणा का स्त्रोत शशि
समाप्त हो जाती है. शशि की मृत्यु से जैसे वह दलदल में फंस जाता है. वह कहता
है-'मैं एक छाया हूं एक स्वप्न, एक निराकार आक्रोश, एक वियोग, एक रहस्य-भावना
से भावना तक भटकता एक विचार-हर जगह आग देता हुआ और स्वयं ज्वाला में झुलसता
हुआ, जल उठाता हुआ, निरन्तर उठता हुआ, उठता हुआ, न बुझता हुआ, न मरता हुआ.'
अन्त में शेखर चल देता है एक निरुद्देश्य भटकन की ओर, जहां न कोई उसका अपना है,
न कोई मार्ग है. इस प्रकार शेखर समाज की विषमता और अपने अन्तर के अभिमान से
ग्रस्त जीवन पर त्रासद परिस्थितियों से गुजरता रहा. शशि पति की प्रताड़ना पाकर
शेखर के दु:ख से व्यथित जीवन की ज्वाला में जलती रहती है और अन्त में समाज
द्वारा अपमानित होकर मृत्यु को प्राप्त होती है. शेखर के जीवन के सम्बन्ध में
लेखक का कथन है-'शेखर की जीवन-गाथा के मूल में व्यथा की पवित्रता है, पराजय की
जलन है. शेखर के जीवन ने संपूर्ति तो पा ली किन्तु वह तृप्ति नहीं है, वह वैसी
ही है जैसे किसी ने भोजन पाकर
भूख तो मिटा ली पर प्यास न मिटा पाया हो. इसलिए वह सम्पूर्ति अपूर्ति की कहानी
है.' शेखर अपने मन में कल्पना के संसार को वास्तविक जगत् में मूर्तिमान करने के
लिए आजीवन संघर्षरत रहता है और यही संघर्ष उसके जीवन की त्रासदी है. उसका
अहंवाद तथा लेने की प्रवृति भी उसके इस दु:ख में सहायक तत्त्व है.
'नदी के द्वीप' का प्रतीकात्मक नामकरण करके अज्ञेय ने इस उपन्यास के विषय को
स्पष्ट किया है. यह उपन्यास ग्यारह परिच्छेदों में विभाजित है. परिच्छेदों के
नाम लेखक ने मुख्य पात्रों के नाम पर रखे हैं और प्रत्येक पात्र के लिए कुछ
अन्तर डाला है. इसके एक विशेष पात्र के दृष्टिकोण से कथा अग्रसर होती है. इसमें
पत्र-व्यवहार भी किय गया है. इस उपन्यास के वैचारिक धरातल का आरम्भ और अन्त
प्रतीक रूप में दिया है उपन्यास के आरम्भ में ही रेखा भुवन से कहती है-'मैं
तोसमझती हूं हम अधिक से इस प्रवाह में छोटे-छोटे द्वीप हैं, उस प्रवाह से घिरे
हुए भी, उससे कटे हुए भी, भूमि से बंधे और स्थर भी, पर प्रवाह में सर्वदा असहाय
भी-न जाने कब प्रवाह की एक स्वैरिणी लहर आकर मिटा दे, बहा ले जाए, फिर चाहे
द्वीप का फूल-पत्ते का आच्छादन कितनी ही सुन्दर क्यों न हो. इसके पश्चात् इसी
रूपक का उपन्यास-~कार ने और उल्लेख किया है-'काल का प्रवाह नहीं, क्षण और क्षण
और क्षण सनातन है....छोटे-छोटे आएसिस सम्पृक्त क्षण...नदी के द्वीप. जो काल
परम्परा नहीं मानता, यह वास्तव में कार्य-कारण परम्परा नहीं मानता, तभी वह
परिणामों के प्रति इतनी उपेक्षा रख सकता है.' इस प्रकार भिन्न प्रयोगों और
रूपकों के उपन्यास के शीर्षक को व्यक्त किया गया
है जिसके पीछे उपन्यासकार की व्यक्तिवादी जीवन-दर्शन की पृष्ठ-~भूमि है.
'लखनऊ में चन्द्रमाधव के घर भुवन की रेखा से भेंट होती है. रेखा अपने पति
हेमेन्द्र के साथ दो वर्ष का वैवाहिक जीवन घसीटने के बाद अलग हो भटकती है . इस
भटकन में वह स्वयं को खोजने का प्रयास करती है पर अपने को पहले से भी उखड़ा
पाती है. वह स्वयं को जड़ मानती है. वह अपनी कथा व्यक्त भी करती है कि मैं उठी
हुई लहर जो वहीं जम गयी है. पीछे जा नहीं सकती. पीछे गर्त है-आगे नहीं जा सकती
गति जड़ हो गयी है. जम गई है,जम गई हूं, पिघलूंगी तो पछाड़ खाकर गिरूंगी.' वह
एक अन्तहीन यात्रा पर है. पहलगाव के आगे तुलियन झील पर भुवन को आत्मसमर्पण कर
फुल फील्ड हो जाती है पर भुवन से अलग रहने को विवश होती है. वह अपने और भुवन के
सृजन को मिटाने को विवश है. पारम्परिक मर्यादाओं से भयभीत रेखा भुवन पर आंच न
आने देने तथा गौरा के भुवन के प्रति प्रेम पर स्व को अर्पित कर देती है. उत्तर
से दक्षिण तक भटकती रहती है. वह नितान्त अकेली थी. वह भुवन को पत्र द्वारा अपनी
व्यथा अभिव्यक्त करती है--'इससे गहरा और कौन-सा पाताल होगा जिसमें मैं आज हूं
आगे सागर लहराता है आदिहीन और अन्तहीन और सहसा अपनी अन्तहीनता एक भयावह स्वप्न
बनकर मेरे सामने आ जाती है.' अन्त में वह डॉ. रमेशचन्द्र से विवाह कर सुरक्षित
होने का प्रयास करती है परन्तु भुवन की छाया सदैव आपके साथ रहती है. श्री
मूलचन्द सेठिया (साहित्य सन्देश आधुनिक उपन्यास) के अनुसार अज्ञेय ने आत्मलय को
नारीत्व की सबसे बड़ी विडम्बना माना है. कैसी विडम्बना है स्त्री की शक्ति की
कि उसका श्रेष्ठ दान है-स्वयं अपना लय-अपना विनाश. जैनेन्द्र और अज्ञेय की
मूलदृष्टि में यह मौलिक अन्तर है कि दोनों आत्मकेन्द्रित होते हुए भी
जैनेन्द्र 'अहं' को धुलाना चाहते हैं और अज्ञेय उसे फुलाना चाहते हैं. अज्ञेय
भी स्वीकार करते हैं कि अहं की पुष्टि के लिए समर्पण नहीं, अहं का समर्पण ही
समर्पण है. परन्तु अपनी अहंवादिता के विष से चूस-चूसकर जीवित रहने वाले शेखर और
भुवन कहीं भी अपनी अहंमन्यता से मुक्त नहीं हो सके हैं. 'नदी के द्वीप' की
रेखा भी भुवन को बनाने में अपने आपको मिटा डालती है. अज्ञेय की नारी त्याग और
बलिदान की मूर्ति है वह पुरूष के भविष्य को बनाने के लिए अपने आपको मिटाती रहती
है. रेखा और भुवन का संघर्ष समाज से न होकर स्वयं अपने से है. समाज से
असन्तुष्ट होकर वे अन्तर्मुखी हो जाते हैं और आत्मरत हो व्यथा के बोझ को उठाये
रहते हैं. स्वयं अज्ञेय ने 'नदी के द्वीप' को चार संवेदनाओं का अध्ययन मात्र
कहा है उसमें जो विकास है वह
भी चरित्र नहीं, संवेदना का ही है. लेखक का उद्देश्य यही रहा है कि प्रत्येक
चरित्र एक सही, सुनिर्मित विश्वास्य व्यक्ति चरित्र हो और जीवंत हो. इसी
सन्दर्भ में डॉ. रामदरश मिश्र का कथन भी बड़ा वजनदार है-'वास्तव में कथा तो इन
पात्रों के भीतर है जो व्यक्तित्व के संवेदनों-प्रश्न,दर्दों सौंदर्य और भोग की
शिखाओं और लपटों की कसमसाती हुई सांकेतिक, मूक अभिव्यक्तियां बनकर जीवन सत्यों
की भीतरी तहों में रेंगती फिरती हैं.'
मानव जीवन की असहायावस्था और सिद्धि, विवशता और सफलता भी उपन्यास-~कार ने 'नदी
के द्वीप' के प्रतीकात्मक नामकरण द्वारा स्पष्ट किया है! इस उपन्यास का शीर्षक,
कथाविकास, पात्रों के चरित्रांकन और उनकी चिन्तन-प्रणाली से स्पष्ट होता है.
लेखक ने इसके लिए प्रतीकात्मक सांकेतिक विधि को अपनाया है और इसके माध्यम से
जीवन-सम्बन्धी दृष्टिकोण पात्रों की यौन-तृप्ति, प्रेम विवाहादि समस्याओं पर
विचार किया है. उपन्यास में वर्णित सारे महत्त्वपूर्ण निर्णय व्यक्ति अकेले में
करते हैं, सारे दर्द अकेले में भोगते हैं और तो और प्यार के चरम आत्मसमर्पण का
सबसे बड़ा दर्द भी. प्रत्येक मनुष्य के जीवन का निर्देश भीतर का आलोक ही करता
है. यही स्वाधीन नैतिक जीवन है, जब रेखा गर्भवती होती है तो भुवन उससे
विवाह-प्रस्ताव करता है परन्तु रेखा व्यक्तिवादी जीवन-दर्शन के आधार पर उसे
कहती है कि भुवन, तुम समाज की दृष्टि से
देखते हो, वह दृष्टि गलत नहीं है, अप्रासंगिक भी नहीं है पर निर्णायक भी वह
नहीं है, व्यक्ति को दबाकर इस मामले का जो भी निर्णय होगा-गलत होगा-घृण्य
होगा-असह्य होगा. मेरे कर्म का--सामाजिक व्यवहार का नियमन समाज करे, ठीक है,
मेरे अंतरंग जीवन का, नहीं वह मेरा है मेरा यानी हर व्यक्ति का निजी.चन्द्रमाधव
की सृष्टि व्यक्तिवादी जीवन दृष्टि की विरोधी बातों को प्रस्तुत करने के लिए की
गयी है. इस उपन्यास में पात्रों के लिए समाज कोई प्रत्यक्ष समस्या नहीं है. सभी
पात्र अपनी-अपनी प्रवृत्ति के अनुसार आचरण करने वाले हैं. किसी की आर्थिक
समस्या नहीं है, नौकरियां ये छोड़ते जाते हैं और नयी भी मिल जाती हैं. आर्थिक
संघर्ष से मुक्त ये पात्र सेक्स भावना से आक्रान्त हैं. रेखा हेमेन्द्र से
विवाह करके भी उसकी नहीं, रमेश-~चन्द से विवाह करके भी उसकी नहीं हुई परन्तु
भुवन से अविवाहित होते हुए भी उसी की है. वह स्वयं कहती है-कि यह समूचा
श्रीमतीत्व मिथ्या है कि मैं तुम्हारी हूं केवल तुम्हारी, तुम्हारी दी हुई,
किसी की कभी नहीं, न कभी हो ही सकूंगी ? इसी
प्रकार भुवन एक वैज्ञानिक है किन्तु उपन्यास में उसकी विज्ञान-वृत्ति के स्थान
पर प्रेम-वृत्ति का ही आभास होता है. चन्द्रमाधव पति है, पिता है परन्तु अपने
परिवार से अलग है, उसे पत्नी का समर्पण नहीं,.प्रेयसी का प्रेम चाहिए, इसी कारण
वह अपनी पत्नी से सन्तुष्ट नहीं है. कई बच्चों का पिता होकर भी वह रेखा और गौरा
की प्राप्ति की कामना करता है परन्तु असफल होता है परन्तु अन्त में बम्बई में
नयी शादी रचाता है. गौरा भी वही करती है जो उसका व्यक्ति चाहता है, वह अपनी
माता-पिता की इच्छा के आगे झुकती नहीं. वह भुवन के प्रति आकृष्ट है.
व्यक्तिवादी जीवन-दर्शन को स्वीकार करने वाले पात्र परोक्ष रूप से सामाजिकता
चेतना से आबद्ध हैं, इसी भावना से प्रेरित होकर भुवन रेखा से विवाह प्रस्ताव
करता है. चन्द्रमाधव की व्यक्तिवादी उच्छृंखलाता पर साम्यवादी सामाजिकता का
आवरण है. अज्ञेय के 'शेखर एक
जीवनी' में सीमित-सा दृष्टिकोण है, इसमें नायक का निजी दृष्टिकोण ही अधिक
मिलता है, इसमें शेखर की मन:स्थिति की यथार्थता का चित्रण ही अधिक है परन्तु
इसके विपरीत यद्यपि 'नदी के द्वीप' मेँ भी सीमित दृष्टिकोण वाली कथा है तथापि
इसमें दृष्टिकोण की भिन्नता है, जिससे विविधता आई है
'नदी के द्वीप' में व्यक्तिवादी दृष्टिकोण का स्थान-स्थान पर कलात्मक ढंग से
प्रस्फुटन किया है परन्तु फिर भी इस विषय में इस बात की ओर ध्यान देना आवश्यक
है कि व्यक्तिवादी दृष्टिकोण का प्रभावपूर्ण निर्वाह करने के लिए विरोधी मत को
देना भी आवश्यक होता है जिससे उपन्यास का प्रतिपाद्य उभरता है. 'नदी के द्वीप'
में व्यक्ति-~वाद के विरोध का आधार चन्द्रमाधव है परन्तु इसे समुचित रूप से
विरोध माना जा सकता.
