<ळिटेरटुरे><ऐस्सय्स्><शिन्ग्ह् श्हिव् फ्रसड्><ंअन्सि घन्ग><१९८६><अनि फ्रकस्हन्><णेत् ढेल्हि><३४-३९><२०८०><शिन्ग्ह् श्., ंअन्सि घन्ग, ऐस्>

+ हिन्दू-मूसलमानों के दंगों पर क्या कुछ कम लिखा गया है. 'पेशावर एक्सप्रेस',
'हम वहशी हैं','और इन्सान मर गया,''शरणार्थी'आदि रचनाएँ इतिहास के अंगारक
पृष्ठों के कितने जलते साक्ष्य आज तक वैसे ही सँजोए हुए हैं. मनुष्य की वहशत को
धिक्कारकर हम खुद चुप हो गए. पर वह वहशत अभी खत्म कहाँ हुई. भीड़ का दूसरा नाम ही
शायद वहशत है. यह भीड़ हमेशा भीड़ रही है और रहेगी. कीर्कगार्द ने इस भीड़ के लिए
कहा था कि यह "भीड़, कोई भी भीड़,चाहे वह आज के जिन्दा लोगों की भीड़ हो, या
प्राचीन में मरे लोगों की भीड़ हो, चाहे वह कमजोर और अभागे लोगों की भीड़ हो, चाहे
जबर्दस्त और शक्तिशाली लोगों की भीड़ हो, गरीबों की हो, या अमीरों की हो,-एक भीड़
अपने असली अर्थ में हमेशा ही झूठी रही है, क्योंकि वह हमेशा ही एक व्यक्ति को
बेईमान और गैर-जिम्मेदार बनाती है या कम-से-कम उसे एक नाचीज वस्तु बनाकर उसके
जिम्मेदारी के बोध को निर्बल करती है."१ यह भीड़ ही है जो नीच-से-नीच और जघन्य-से-
जघन्य कार्य करके भी कभी पश्चताप का अनुभव नहीं करती. यह भीड़ हमेशा ही समाजद्रोही,
मानवताद्रोही व्यक्तियों को पनाह देती है. यह भीड़, जिसके कोई हाथ और पैर नहीं
होते,घृणित कामों को लाखों-लाख उधार माँगे हुए, या भाड़े पर खरीदे हुए हाथों और
पैरों से पूरा करती है.
भीड़ के जिस तरह हाथ और पैर नहीं होते, उसी तरह उसके सिर भी नहीं होते. यह कितनी
भयानक बात है, पर इससे भी अधिक भयानक यह है कि यदि भीड़ चाहे भी तो हाथ-पैर की
तरह सिर उधार या किराये पर नहीं पा सकती. सो यह भीड़ हमेशा ही सिरहीन सहस्रबाहु के
समान निरीह आश्रम-~चारी व्यइतयों को बलात् पशु की तरह खींचकर उनके सभी मानवीय
और ममतालु स्नेह-सूत्रों से तोड़कर कटीले बाड़ों या चहारदीवारियों के भीतर
फेंक देती है.
और जब इस सिरहीन भीड़ को पागल बनाने वाली मदिरा या कोई नशा पिलाकर उन्मत्त कर
दिया जाए, तो क्या कहना. तब तो इसके खूनी पंजे से गरीब, सामान्य और मामूली व्यइत
की रक्षा कर पाना असंभव ही हो जाएगा.
भीड़ को जो शराबें सबसे अधिक प्रमत्त और मतवाला बनाती रही हैं, उनमें धर्म शायद
सबसे अधिक पुरानी और तीखी वस्तु है. तमाशा यह है कि जो लोग इसका नाम लेकर भीड़ को
तरह-तरह के अमानुषिक कार्यों के लिए उकसाते हैं, वे शायद ही इसका सही अर्थ समझते
हों, अथवा इसके बताए हुए किसी रास्ते पर नियमपूर्वक चलकर अपनी आन्तरिक शइतयों
के विकास या कम-से-कम मानसिक शान्ति के लिए ही प्रयत्न करते हों.
देश-विभाजन के पहले धर्म की शराब ने हमें कितना प्रमत्त किया और कैसे-कैसे भयानक
दृश्य उपस्थित कराए, इसे दुहराने की जरूरत नहीं है. किन्तु विभाजन के बाद
सोलह-सत्रह वर्षों के अनन्तर पुन: इसी प्रकार का धार्मिक उन्माद पूरे उपमहाद्वीप की
शान्ति को भंग कर रहा है, यह अवश्य ही प्रत्येक जिम्मेदार व्यक्ति कि चिन्ता और
परेशानी की बात हो सकती है. एक ऐसा भू-खण्ड जो धर्मों के समन्वय पर आधारित और
विकसित हुआ है, जिसमें एक साथ ही मानवीय प्रकृति के विविध पुष्पों की
केसर-क्यारियाँ लहराती रही हैं. इस में नगर-सभ्यता के आरम्भकर्ता द्रविड़ों का
आनन्दभोगमय सुगन्धित द्रव्य-~सिक्त जीवन है, तो आखेटक आर्यों का उन्मुक्त-
उल्लास-भरा उषस्-गान. पर-~वर्ती आर्यों की वहुदेववादी वनेचर संस्कृति तो है ही,
उपनिषदों की 'परमसत्य'में अन्वेषण-तत्पर बुद्धिवादिता भी. एक ओर राजन्य-जीवन को
आदर्श बनाकर बहने वाली पौराणिक ईश्वर-पूजा की समन्वयधर्मा भागीरथी है तो दूसरी
ओर निर्वाणोन्मुख श्रवण संस्कृति की गैरिकता भी. कहीं मूर्तिभंजक धर्मोन्माद की
आक्रामक सभ्यता है, तो ठीक उसके नीचे 'प्रेम की पीर' में डूबे सूफियों की 'पारस-
रूप'में आसक्त उदारवादी फकीरी भी. इसमें कबीर हैं, नानक हैं. इसमें ख्वाजा
निजामुद्दीन हैं, खुसरो हैं, तानसेन और बीरबल हैं, मुगल चित्र-~कला है, ताज है,
चाँदबीबी है, टीपू सुल्तान है.
मुझे सज्जाद जहीर का वह निबन्ध याद है ताज के बारे में : जिसमें लेखक ने बड़ी
गम्भीरता से पूछा है कि "यदि ताज इसलामी संस्कृति की देन है तो यह उन देशों में
जहाँ इस संस्कृति की नींव भारत से कहीं अधिक पुरानी और मजबूत है, क्यों नहीं बना ?
क्यों नही ईरान, ईराक, अरब देशों या अफगा-~निस्तान में ताज का निर्माण
सम्भव हो सका ?"
और तब लेखक निस्संकोच उत्तर देता है: "भारत में ताज इसलिए बना कि इन्हीं कारीगरों
के पूर्वजों ने अजन्ता और एलौरा बनाया था."
यह एक उदार सांस्कृतिक प्रेम है. मानवतावादी महान् दृष्टिकोण, जिसकी सदा की जाग्रत
दीप-शिखा बड़े-से-बड़े तूफान में भी कभी काँपी नहीं, कभी बुझी नहीं. इसी दृष्टिकोण
की आन्तरिक प्रेरणा शेख अब्दुल्ला की रिहाई पर एक बुजुर्ग दार्शनिक को यह कहने के
लिए बाध्य करती है: "शेख अब्दुल्ला को छोड़ने का निर्णय एक आस्था का कार्य है."
हमारे राष्ट्रपति इसे एक 'विश्वास और आस्था' का कार्य मानते हैं.
इसीलिए मैं कहता हूँ कि शायद अब्दुल्ला नियति के हाथ का एक साधन है जिसके माध्यम से
घृणा, सन्देह, पाशविकता के वातावरण की समाप्ति हो सकती है. 'कॉस्मिक वृत' नये युग
में प्रवेश कर सकता है, जहाँ हर एक व्यक्ति अपने उदार मानवोचित कार्य को 'एक्ट  व
फेथ' मानकर आत्मिक संतोष का अनुभव कर सकता है.
"यह 'एक्ट  व फेथ ' (विश्वास का कार्य) स्वयं में एक प्रबल सन्देह का सूचक है."
मेरा तीसरा 'मैं' अचानक बोल पड़ता है. "जब अपने उचित और सहज कार्य को आदमी
आदर्शात्मक मूल्यों से जोड़ता है तो उसके मन में अपने कार्य के परिणाम के प्रति
सन्देह अवश्य होता है."
मान लीजिए एक व्यक्ति किसी कारणवश आपसे शत्रुता करता है, वह आप पर छिपकर छुरा
मारने का का प्रयत्न करता है और पकड़ा जाता है. इस पूरे मामले को पुलिस में न देकर
जब आप यह कहते हैं-"जाओ भाई मैंने तुम्हें छोड़ दिया. तुम्हें जरूर कहीं-न-कहीं
भ्रम है. मैं तुम्हारा शत्रु नहीं हूँ. इसीलिए इस मामले को आगे न बढ़ाकर मैं यहीं
खत्म करता हूँ और तुम्हें यह मौका देता हूँ कि तुम भविष्य में इस तरह का नीच काम
नहीं करोगे." तो आपका यह 'एक्ट  व फेथ' निस्सन्देह एक उदार मानवोचित कार्य है, यह
एक ऊँचा आदर्श है. किन्तु जब आप स्वस्थ चित्त से अपने इस 'एक्ट  व फेथ' का
विश्लेषण करते हैं तो क्या मिलता है ?
तब आप एक द्विविधा और सन्देह में जकड़े हुए दिखाई पड़ते हैं. आपको लगता है कि उसे
छोड़कर आपने बहुत अच्छा नहीं किया. यह फिर वैसा ही कर सकता है. किन्तु उसी क्षण आप
यह भी सोचते हैं कि हो सकता है वह सचमुच भ्रम में रहा हो. और फिर यदि वह इस पर
तुला ही है, तब तो पुलिस में केस देने से बात और बढ़ती ही. छूटकर वह एक-न-एक दिन
फिर आता.... और तब आप बिलकुल घबरा जाते हैं. क्योंकि अपने अस्तित्व की सुरक्षा के
लिए यह घटना, जिस प्रकार की सावधानी और अनवरत चौकन्नेपन की माँग करती है, वह
स्वयं में एक बहुत बड़ी परेशानी है और उस दौर से निरन्तर गुजरना बहुत स्वस्थ
स्थिति का सूचक नहीं है. इसीलिए आपका उसे मुक्त करना यानी 'एक्ट  व फेथ' कई-कई
अर्थ रख सकता है.
"मतलब यह कि आप समझते हैं कि हमारी सरकार ने घबराकर, अस्वस्थ स्थिति के कारण शेख
अब्दुल्ला को रिहा करने का निश्चय किया है."
'बिल्कुल'- मेरा तीसरा 'मैं' इस ढंग से तमतमाता जा रहा था जैसे सामने की टेबुल पर
हाथ पटककर कोई वक्ता अपने उद्वेग की अभिव्यक्ति करता है- "आप क्या समझते हैं कि
अब्दुल्ला कश्मीर पर भारत का अधिकार मान लेगा ? आप समझते हैं कि वह पाकिस्तान को
विवश करेगा कि वह अपने मुसलमान नागरिकों की हिन्दुस्तान में अवैध घुस-पैठ रोके ?
क्या आप समझते हैं कि अब्दुल्ला के रिहा कर दिए जाने से पाकिस्तान के असंख्य गरीब
निर्दोष हिन्दुओं का वध रूक जाएगा ? क्या आप समझते हैं कि अब्दुल्ला की रिहाई से
जेहाद के गगनचुम्बी नारे शान्त हो जाएँगे ? क्या आप समझते हैं कि अब पाकिस्तान में
हिन्दुओं को जलील नहीं किया जाएगा, उनकी अस्मत और इज्जत के साथ खिलवाड़ नहीं होगा ?
क्या आप मानते हैं कि एक व्यक्ति की रिहाई हजारों-~हजार अबोध बच्चों के कत्ल को
रोक लेगी ? क्या आप यह मानते हैं कि अब पाकिस्तान में हिन्दू महिलाओं के साथ
बलात्कार नहीं होगा, आगजनी रूक जाएगी ? आप यदि ऐसा मानते हैं तो आप या तो वीतराग
योगी हैं, या निहा-~यत निकृष्ट कोटि के बुद्धिहीन प्राणी हैं."
'क्यों, क्या तुम मानते हो कि मुसलमान जाति केवल पाशविक अत्याचारों के स्तूप का ही
नाम है ?" मैं अपने इस खूनी क्रुद्ध 'मैं' के सामने घुटने टेक देना मनुष्यता की
हार मानता हूँ. "यानी तुम 'ंअनिच्हेअनिस्म्' में विश्वास करने वाले अतिवादी हो. तुम
शाश्वत 'शैतानियनवाद' में आस्था रखते हो. तुम्हें इसमें जरा भी सन्देह नहीं होता
कि पाकिस्तान में होने वाले ये कार्य मुट्ठी भर बरगलाए हुए, दिग्भ्रमित,
समाजद्रोही लोगों से कराए जाते हैं ?"
"नहीं, इसमें मुझे जरा भी सन्देह नहीं होता." मेरा यह तीसरा 'मैं' मेरी बातों को
बीच में ही काटकर उबल पड़ता है-"पाकिस्तान की हरकतों को न समझने का नाटक काँग्रेसी
शासक कर सकते हैं जिन्हें उनके 'वोट' के बल पर गद्दी पाने का लोभ है. उन्हें ही यह
नहीं दीखता होगा कि पाकिस्तान पूरे भारतवर्ष को एक मुसलमानी उपनिवेश में बदल देना
चाहता है. हमारे शासक भले ही इन हथकण्डों को न समझें, या समझकर चुप रह जाएँ लेकिन
हम सब समझते हैं. पाकिस्तान एक ओर उस क्षेत्र को, जो उसके अधीन है, हिन्दुओं,
ईसाइयों को निकालकर पूरी तरह मजहबी राज्य में बदल रहा है. वहाँ वे सभी साधन और
तरीके मुहइया करेगा, जहाँ आक्रामक इस्लाम फूले- फले. इधर भारत में पाँच करोड़
मुसलमानों के रूप में उसका 'सेकेण्ड फ्रण्ट' तैयार है, जो शत्रु के घर मे शत्रु की
मूर्खता के कारण निरन्तर सशक्त होता रहेगा और समय आने पर, जब पाकिस्तान बाहर से
हमला करेगा, ये भीतर से तोड़-फोड़ की कार्रवाइयाँ करके उसकी सहायता करेंगे.
पाकिस्तान की अतिरिक्त आबादी को प्रेरित करके, सुशिक्षित करके, एक निश्चित
अभिप्राय से सीमान्त प्रदेशों में झोंक दिया जा रहा है ताकि वे सीमा पर निरन्तर
अशान्ति और गड़बड़ी पैदा करें और इस प्रकार पाकिस्तानी आक्रमण के समय इन प्रदेशों
पर कब्जा करने के लिए आवश्यक अवसर और स्थिति उत्पन्न हो जाए. क्या हम यह सब नहीं
समझ रहे हैं ?"
"मतलब कि हिन्दू सभ्यता और संस्कृति खतरे में है ?" मैं व्यंग्य से पूछता हूँ.
'बिल्कुल. हिन्दू सभ्यता और संस्कृति का कोई नाम लेवा, पानी देवा भी नहीं है.
हिन्दुस्तान में एक स्थान पर साम्प्रदायिक दंगा हो जाय तो सभी मुस्लिम देश, चाहे
वे उदार हों या कठोर, प्रगतिशील हों या पुराणपंथी एक स्वर से इसके लिए विरोध करेगें.
उनका विरोध जबानी जमा-खर्च नहीं है, इसे हम जानते हैं, इसलिए हम अपना यह आवश्यक
कार्य मानते हैं कि किसी विशिष्ट मुस्लिम अतिथि को अपनी इस्लाम-प्रियता का सबूत भी
दें ताकि वह कह सके कि "मुझे प्रसन्नता है कि भारत में पाँच करोड़ मुसलमानों को
जीवन-यापन के सभी साधन और अवसर प्राप्त हैं तथा उन्हें अपने धर्मानुकूल
आचार-व्यवहार के लिए पूरी आजादी मिली है."
पर पाकिस्तान में हिन्दुओं के साथ जो कुछ भी होता है, उस पर कौन विरोध करे.
भारत तो धर्मनिरपेक्ष राज्य है. ले-देकर एक नेपाल है दो अपने को हिन्दू राज्य कहता
है, लेकिन वह क्यों भारत और पाकिस्तान के झगड़ों में नाहक फँसकर परेशानी उठाए.
यह तीसरा 'मैं' अपनी बातें कुछ इस भाव और बेग के साथ कह रहा है कि सहसा मुझे कोई
उत्तर नहीं सूझा. मेरा आंचलिक ग्रामीण 'मैं' उसकी बातों के जोर और आँखों की चमक से
अभिभूत- सा हो गया. उसे लगता है कि जो कुछ यह कह रहा है, वह एकदम से झूठ नहीं है.
मन में सन्देह की काई अब भी घनी है कि हर मुसलमान शैतान का रूपान्तर नहीं होता, पर
अपनी सभ्यता और संस्कृति की निरूपायता जैसे निरीह गाय की तरह अपनी ओर निरन्तर
खींच रही हो. एक मुसलमान लड़की हिन्दू परिवार में, या हिन्दू लड़की मुसल-~मान
परिवार में हमेशा ही कुशल गृहिणी साबित हुई है. उनसे उत्पन्न बच्चे शुद्ध मुसलमान
से किसी मामले में कम सुन्दर या बुद्धिमान नहीं होते, पर यह सोचकर कि पाकिस्तान
में अनेक हिन्दू लड़कियों को बलात् घरों में डाल लिया गया है, बुरा लगता है, लगता
है, जैसे एक व्यक्ति भीड़ के अत्याचारों से पीड़ित जीवित 'ट्रेजेडी' बन गया है. एक
लड़की अपरिचित वातावरण में अपमान, असहायता और ग्लानि की मूर्ति बनी विरोधी
परिस्थितियों से जूझ रही होगी. हारकर टूट रही होगी और अस्तित्व के सामने खिंचे
अनेक प्रश्नचिन्हों का उत्तर आँखों के खून से चित्रित कर रही होगी.
"ःओत् मोर्बिड् इट् इस्, कैसी भावुकतापूर्ण अबोध ग्लानि है." मेरा दूसरा 'मैं' इस पूरे
संजीदा वातावरण को अपने कर्कश ठहाकों से तार-तार करते हुए मुसकराकर बोला-'यह एक
सच्ची और जीवन्त 'भुइत' है, पर यह है इतिहास की 'भुइत'. पाकिस्तान और
हिन्दुस्तान में क्या कुछ हो रहा है, इसे एक तरफ रखकर जरा गहराई के साथ सोचिए कि
आपकी आत्मा में इन 'खबरों' को सुन-~कर इतना दर्द, ऐसी पीड़ा, ऐसी भुक्ति क्यों है?
आपने न तो खबरों की असलि-~यत का पता लगया, न तो अपनी आँख से आपने दंगों के वीभत्स
रूप ही देखे, फिर ऐसी जीवन्त पीड़ा आपके चित्त में क्यों उत्पन्न हुई ? क्या इसलिए
कि आप हिन्दू धर्म या संस्कृति से प्रेम रखते हैं. क्या इसलिए कि आप मनुष्य को
दु:खी नहीं देखना चाहते ? किसलिए ?"
वह इसलिए कि आपका अन्तर्मन इतिहास की कृत्रिम खोल से ढँका हुआ एक ऐसा पदार्थ है जो
बड़ी आसानी से कुछ मूल्यों, कुछ सत्यों और कुछ धार-~णाओं का शिकार हो सकता है. ये
मूल्य, ये सत्य, ये प्रतीतियाँ आपके अन्तर्मन में कई सौ वर्षों की लगातार कोशिश से
बैठाई गई हैँ. ये धीरे-धीरे आपके जीवित मन का हिस्सा होती जा रही है. पहले इस
ऐतिहासिक खोल को आप उस तरह ढोते थे जैसे कछुआ अपनी मोटी और कड़ी खोल को ढोता है.
यह खोल, हो सकता है, आपकी रक्षा करने में सहायक हुई हो, किन्तु यह खोल धीरे-धीरे
चमड़े के भीतर प्रविष्ट हो रही है, इतना ही नहीं यह एक अद्भुत रासायनिक प्रक्रिया
से आपके व्यक्तित्व का अंग बनती जा रही है और याद रखिए कि मरे इतिहास की खोल जब
जीवित व्यक्ति के भीतर प्रविष्ट होकर उसका खून, मांस और मज्जा बनने लगती है, तो
उस व्यइत के भीतर तरह-तरह के असामान्य तत्त्वों का उदय होता है और ये तत्त्व न
सिर्फ उस व्यक्ति को अशान्त,पागल या प्रमत्त बना देते हैं बल्कि धीरे-धीरे जीवन
को आमूल ऐसा बदल देते हैं कि उसके मनुष्य कहे जाने में भी सन्देह
उत्पन्न हो जाता है.
इस खोल को तोड़ने के लिए बहुत दिनों से प्रयत्न किए जा रहे हैं. इसे तोड़ने के लिए
खुसरो और तानसेन ने उन रागिनियों की सृष्टि की जो पत्थर को पानी में बदल देती थीं.
पर क्या आपने सुना नहीं कि हमारे बीच ऐसे अनेक इन्सान हैं, जिन्हें रविशंकर का
सितार-वादन सुनकर कानों में दर्द का अनुभव होने लगता है. इस खोल को तोड़ने के लिए
कबीर और जायसी ने प्रेम का वह रूप हमारे सामने उपस्थित किया जिसके स्पर्श से-
 होतहिं दरस परस भा लोना
 धरती गगन भयउ मनो सोना
किन्तु आपको शायद यह मालूम होगा कि कबीर और जायसी को असा-~हित्यिक या साहित्येतर
कहने वालों की संख्या भी कम नहीं है. और जायशी के बारे में अक्सर कहा जाता है कि
वह मौलवी और मुल्लाओं से ज्यादा खतरनाक था; क्योंकि उसने एक हिन्दू-प्रेम की कहानी
लेकर इस्लामी सिद्धान्तों का प्रचार किया था.
