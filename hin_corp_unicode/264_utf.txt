<औङ्ङिचिअल् अन्ड् ंएडिअ लन्गुअगे><ळेगिस्लटिवे><आनोन्><ऊ.फ्. लेगिस्लटिवे आस्स्. डेब्. २न्ड्. ८६.><१९८६><ऊ.फ्. गोव्ट्.><ळुच्क्नोत्><१३० टो १३५><२१००><आनोन् - ऊ.फ्. ळेगिस्. आस्स्. डेब्. २न्ड्. शेस्स्. ८६>

श्री अम्मार रिजवी--
मान्यवर, हममें इतना दम तो नहीं है कि मा. रेवती रमण सिंह जी का
मुका-~बला कर सकें, लेकिन मैं यह निवेदन करूंगा वह कौन सा कानून है जहां
एक्स पार्टी जजमेन्ट होता हो? जिस मुजरिम को फांसी दी जाती है उससे भी
पूछा जाता है कि कुछ कहना है कि नहीं. चाहे कोई भी व्यइत हो, जो भारत
का नागरिक है, उसको अपनी बात कहने का अधिकार है. आपने एक पक्ष की बात सुन
ली अब जो अधिकारी है, या दूसरा पक्ष है, उसकी बात सुने बिना कुछ कहा जाता
है तो यह उसके साथ अन्याय होगा.
*श्री गौरी शंकर भइया--
मा. अध्यक्ष जी, न फांसी दी जा रही है, न गोली मारी जा रही है. मुकदमा
करने वाला कहता है कि उसने मुकदमा वापस ले लिया, तो फिर जांच किस बात की
होनी है, किसे फांसी दी जानी है? आपके सामने की बात है, नेता सदन ने,
नेता विरोधी दल ने आपके सामने इसी एस. एस. पी. को हटाने के लिये मीटिंग
में तय हुआ था. उस समय कहा गया था कि हाउस में नहीं कहेंगे. लेकिन तय हो
जाने के बाद भी कुछ नहीं किया.
(व्यवधान)
श्री मुईद अहमद--
मान्यवर, आप इन्हें बिठाइये ताकि मैं आपकी अनुमति से अपनी बात कह सकूं.
(व्यवधान)
श्री गौरी शंकर भइया--
क्या यह इस एस. एस. पी. के रिश्तेदार है?
श्री उपाध्यक्ष--
आप सब लोग बैठिये. इस तरह से एक साथ ख़ड़े होकर सब लोग बात कहना चाहेंगे
तो कोई बात समझ में आयेगी नहीं.
(श्री रघुबर दयाल वर्मा, श्री राम गोविन्द चौधरी, श्री हर्ष वर्धन, श्री
गौरी शंकर भइया, श्री भोपाल सिंह व अन्य सदस्य सदन के फ्लोर पर आ गये और
यह मांग करने लगे कि जो तय हुआ था, उसकी घोषणा सदन में की जाय. (घोर
व्यवधान)
श्री उपाध्यक्ष--
आप लोग अपने-अपने स्थान पर वापस जाइयें.
श्री मुईद अहमद--
मान्यवर, मैं किसी माननीय सदस्य के खिलाफ नहीं बोलना चाहता हूं, आप मुझे
अपनी बात कह लेने दे.
श्री उपाध्यक्ष--
मेरा माननीय सदस्यों से अनुरोध है कि पहले वे अपने-अपने स्थान पर वापस
जायें वहां से अपनी बात कहें. मुईद अहमद साहब अब आप भी बैठ जाइये.
श्री सूर्य प्रताप शाही-
मान्यवर, बनारस के उस एस. एस. पी. ने यहां के विधायक श्री रजनीकांत को
बुरी तरह से चौक थाने में पिटवाया.
(श्री उपाध्यक्ष द्वारा अपना स्थान ग्रहण करने हेतु कहे जाने पर सभी
सदस्यगण अपने-अपने स्थान पर वापस चले गये)
श्री मैंनेजर सिंह--
माननीय उपाध्यक्ष जी, माननीय गृह मंत्री जी से और माननीय संसदीय कार्य
मंत्री जी से खास तौर से कहना चाहता हूं कि मैं समझता था कि हमारे संसदीय
कार्य मंत्री जी सुलझे हुए और अत्यन्त काबिल है लेकिन कल से मैं उनकी
काबिलियत देख रहा हूं. यह तो कान में रुई लगाये हुए है, इस इत्र के साथ.
हम लोगों की बात सुनते ही नहीं. बार-बार कहा गया कि जिस व्यइत ने
शिकायत की थी प्रथम सूचना रिपोर्ट दर्ज करायी थी उसने ही बयान हलफी दे दी
कि मामला बिल्कुल फर्जी है मुझसे रिपोर्ट जबरदस्ती लिखवा दी गयी मेरे
अतंरआत्मा की पुकार है कि कोई बेगुनाह आदमी फंसाया न जाय इस-~लिए मैं शपथ
पत्र दे रहा हूं. मैं कहना चाहता हूं कि इसी तरह से व्यवहार करेंगे तो
पुलिस की निरंकुशता और गुण्डागर्दी बढ़ेगी.
कुंवर रेवती रमण सिंह--
मैं आपसे कहना चाहता हूं कि हम लोग भी लड़ने की हिम्मत रखते है. आजादी के
तुरन्त बाद हम लोग कांग्रेस को लात मार के अलग हुये. सत्ता के बल पर हम
राजनीति करने वाले नहीं है. बल्कि सत्ता से टकराने वाले है आजादी के
पहले भी टकराये थे और आज तक अब भी टकराते आये है. गुण्डा पुलिस यदि हमसे
टकरायेगी तो हम उसका मुकाबला करेगें. आप अपनी रक्षा कीजिये. माननीय सदस्य
डा. रजनी कान्त दत्ता जी एक बहुत ही शरीफ और सम्मानित व्यइत है बनारस
में उन्हें एक किलोमीटर तक गाली देते हुए और उनकी चूतड़ों में छड़ी डालते
हुए पुलिस ले गयी. उस समय भी कांग्रेस का एक वर्ग हंस रहा था जो आज भी
हंस रहा है. हम उस समय रोष में थे और उस घटना से बहुत दुखी थे. जिन्होंने
एफ. आई. आर. लिखवाई थी उन्होंने ही बयान हल्फी दाखिल कर दी कि कोई घटना
नहीं हुई. इस प्रकार के एफ. आई. आर. दबाव में आकर लिखवायी गयी. सारे
विरोध पक्ष के सदस्यों और कांग्रेस के एक पक्ष ने उस समय एस. एस. पी. को
हटाने की बात कही थी उस वक्त बनारस में कर्फ्यू लगा हुआ था. मैंने उस
समय कहा था कि क्फर्यू के दौरान एस. एस. पी. को हटाना उचित नहीं है लेकिन
माननीय मुख्य मंत्री जी से कहा था कि क्फर्यू के बाद इस एस. ए. पी. वहां
से तुरन्त हटा दिया जाय लेकिन आज तक उस एस. एस. पी. को वहां से नहीं
हटाया गया है. और यह सरकार खामोश है. यह एस. एस. पी. थाने नीलाम करवाता
है और इन लोगों का भी हिस्सा उसमें होता है मैं बनारस को अच्छी तरह जानता
हूं. आपका प्रशासन आज चौपट हो रहा है आपकी ही सरकार की बदनामी हो रही है
इसलिये मैं आपको चेतावनी देना चाहता हूं कि यह एस. एस. पी. आपके लिए खतरे
की घंटी है इसलिये आप परिस्थिति को अच्छी तरह समझें.
श्री मुलायम सिंह यादव--
माननीय रेवती रमण सिंह जी व अन्य विपक्ष के साथियों माननीय मंत्री जी ने
यह फैसला कर लिया है कि हम लोग चाहे सही कहे या गलत वह हमारी बात नहीं
मानेंगे वह केवल नौकरशाही की बात मानेंगे. अब यह बिल्कुल साफ हो चुका है
इसलिये माननीय मंत्री जी इसकी सदन में घोषणा कर रहे है. ताकि हम भी
तदनुसार विचार कर सकें कि इस सदन में हम आगे से बैठेंगे या नहीं. माननीय
दत्ता जी को पुलिस ने पीटा दत्ता जी सदन में फूट-फूट कर रोये उन्होंने
यहां तक कह दिया कि अध्यक्ष जी मैं इस्तीफा देना चाहता हूं. उन्होंने कहा
कि जब मैं डाक्टर था तब मेरी ज्यादा इज्जत थी और आज एम. एल. ए. होकर
मेरी पिटाई हुई. माननीय मंत्री जी यह मैं आपको बता देना चाहता हूं कि न
आप और आपका पद अमर रहेगा और न हम. अगर आपके दिल पर इस बात का असर हुआ हो
तो अगर इंसानियत है अन्दर तो फिर बात कीजिए, मानवता कि बात कीजिए
इन्सानियत की बात कीजिये, नौकर-~शाही के चंगुल में ही अगर रहेंगे, अगर
उन्हीं की गुलामी करनी है, तो हम तो विचार करेगें ही, नेताओं से बात
करेंगे कि उत्तर प्रदेश विधान सभा में इस स्तर के लोग आ गये है, इस सदन
का कोई सम्मान नहीं रहा है. आजादी की लड़ाई के समय जो स्वप्न महात्मा
गांधी का था, उसे नेस्तनाबूत कर दिया है. सारे दल के नेता कह रहे है
माननीय कल्यान सिंह जी ने कहा, माननीय रेवती रमण सिंह जी ने कहा, सबने एक
स्वर से कहा, वह अपनी रिपोर्ट को वापस ले चुका है.
(श्री उपाध्यक्ष द्वारा संसदीय कार्य मंत्री के पुकारे जाने पर)
कुंवर रेवती रमण सिंह--
आप कह रहे है उच्चस्तरीय जांच करायेंगे तो किससे जांच करायेंगे अगर यह
साबित होता है कि रिपोर्ट गलत थी तो क्या दफा ८२ की कार्यवाही करेंगे?
श्री अम्मार रिजवी--
माननीय नेता, विरोधी दल ने काफी भावुकता में बहुत सी बातें कहीं. मैंने
और माननीय गृह मंत्री जी ने कहीं पर किसी अधिकारी को बचाने की बात नहीं
कही. केवल यह कहा था कि थोड़ा सा समय दे दें. जो माननीय निहाला सिंह जी
के साथ बर्ताव हुआ है, उनको तकलीफ है, हमको भी तकलीफ है, वे एक
स्वतंत्रता संग्राम सेनानी है, लेकिन जो उन्होंने कहा कि मुकदमा वापस ले
लिया गया वह किया जायगा, थोड़ी सी इसकी जांच करा ली जाय और अगर किसी
व्यइत ने झूठे तरीके से उनको इनवाल्व करने की कोशिश की है तो जो भी
कानूनी कार्यवाही होगी चाहे वह दफा ८२ में हो या किसी और दफा में हो,
इतनी कानूनी जानकारी तो मुझे नहीं है, वह किया जायगा. किसी को भी बचाने
का प्रयत्न शासन की ओर से नहीं हो रहा है.
(घोर व्यवधान)
श्री उपाध्यक्ष--
आप लोग शान्त रहे. समय तो उनको थोड़ा सा देना ही होगा. समय निर्धा-~रित
करवा लीजिये, वह तो बात समझ में आती है, लेकिन समय तो देना ही होगा.
(विरोध पक्ष के काफी मा. सदस्यों के खड़े होकर एक साथ बोलने का प्रयत्न
करने से घोर व्यवधान)
श्री गौरी शंकर भइया--
किस बात की जांच सरकार कराना चाहती है, हम लोग समझ नहीं पा रहे है?
(घोर व्यवधान के मध्य)
. . .गिहाला सिंह की आंख के आंसू बर्दास्त करने के लिए हम यहां नहीं आये
है.
(घोर व्यवधान के मध्य)
एक सदस्य--
सदन की नियमावली में कही ऐसा नहीं है कि सामूहिक रूप से या व्यइत-~गत
रूप से किसी पर दबाव डाला जा सके.
श्री उपाध्यक्ष--
मैं किसी को बोलने की अनुमति नहीं दे रहा हूं, आप लोग बैठे.
(श्री राज बहादुर तथा विरोधी पक्ष के कई सदस्यों के फ्लोर पर आने जाने से
घोर व्यवधान उत्पन्न हो गया)
(श्री राज बहादुर डायस की बगल में रखी मेज पर चढ़ गये तथा कुछ सदस्यों ने
कार्यवृत लेखक की मेज पर रखे पत्रादि फेक दिये)
(घोर व्यवधान)
मैं आपकी बात सुन रहा हूं, मैंने अभी इसे बन्द नहीं किया है. आप लोग जाकर
बैठिये. जब व्यवस्था नहीं रहेगी तो निर्णय कुछ नहीं दिया जा सकता है.
(विपक्ष के तमाम सदस्यों द्वारा नारे लगाये जाने लगे कि "तानाशाही नहीं
चलेगी, नहीं चलेगी."
मैं कहता हूं कि इससे कुछ लाभ नहीं होने वाला है. इस तरह से कोई निर्णय
नहीं दे सकता है. आपके व्यवहार से कुछ निर्णय नहीं दिया जा सकता है. न
उधर निर्णय हो सकता है और न हम निर्णय दे सकते है. आप अपनी बात कहेगें,
वह बात कहेगें, मैं क्या करुंगा?
(विपक्ष की ओर से फ्लोर पर खड़े-~खड़े नारे लगाये जाते रहे.)
इस तरीके से निर्णय नहीं दिया जा सकता है. आप जैसा कर रहे है इससे कुछ
नहीं हो सकता है. आप जाकर बैठे. आप जब तक बैठेंगे नहीं तब तक निर्णय कैसे
दिया जा सकता है?
(विपक्ष के सदस्यों द्वारा "तानाशाही नहीं चलेंगी" के नारे लगते रहे)
इस तरह से निर्णय नहीं हो सकता है. आप आसन ग्रहण करे उसके बाद जो फैसला
होना है आपके और उनके बीच में, वह होगा.
(विपक्ष द्वारा "गृह मंत्री मुर्दाबाद, वीर बहादुर मुर्दाबाद" के नारे
संयुक्त स्वर से लगाये जाने लगे)
("पुलिस के बल पर गुण्डा गर्दी नहीं चलेगी" के नारे विपक्षी दल के
सदस्यों के द्वारा सदन के फ्लोर पर खड़े हो कर लगाये जाते रहे)
गृह मंत्री जी बैठे हुए है, आप वहीं जाकर मनवायें. यदि नहीं मनवा सकते है
तो मैं क्या कर सकता हूं?
("तानाशाही नहीं चलेगी" के विपक्ष द्वारा नारों का लगाया जाना)
मैं आपसे कहता हूं कि यहां आने से क्या होगा? हाऊस बन्द हो जायेगा. मैंने
अभी कोई आगे का ईश्यू तो लिया नहीं है. गृह मंत्री जी बैठे हुए है,
संसदीय कार्य मंत्री जी बैठे हुए है, वे कुछ कहेंगे.
श्री गौरी शंकर भइया--
वे तो सुन ही रहे है.
(व्यवधान जारी रहने पर)
श्री उपाध्यक्ष--
मैं १५ मिनट के लिए हाउस को स्थ-~गित करता हूं.
(इस समय ३ बजकर २४ मिनट पर सदन की कार्यवाही १५ मिनट के लिए श्री
उपाध्यक्ष ने स्थगित कर दी. ३ बजकर ३९ मिनट पर मार्शल ने सूचित किया कि
मा. उपाध्यक्ष ने सदन का स्थगन ३ बजकर ५० मिनट तक के लिए बढ़ा दिया है.
तदुपरान्त ३ बजकर ५० मिनट पर सदन की कार्यवाही श्री उपाध्यक्ष के
सभा-~पतित्व में पुन: आरम्भ हुई)
श्री अम्मार रिजवी--
उपाध्यक्ष महोदय, माननीय निहाला सिंह जी के बारे में जो कुछ उन्होंने
कहा, उससे बहुत दु:ख हुआ और दूसरे माननीय सदस्यों ने जो कुछ बताया उससे
मैं समझता हूं कि सदन के सारे लोगों को दुख हुआ होगा. यह केवल उनकी
मान-मर्यादा का सवाल नहीं है, सारे सदस्यों का है. इस बात पर सर-~कार
पूरी तरह से गम्भीरता पूर्वक विचार कर रही है और जो भी कार्यवाही होगी
जिससे माननीय निहाला सिंह जी के साथ न्याय हो सके, वह की जायेगी.
(व्यवधान)
श्री मैंनेजर सिंह--
आप यह कहे कि बदमाश एस. एस. पी. के बारे में विचार करेंगे.
श्री अम्मार रिजवी--
मैं सोमवार तक सारी कार्यवाही मंगा-~कर जो भी कार्यवाही होगी, वह की
जायेगी.
श्री कल्यान सिंह--
मान्यवर, मैं आपके माध्यम से अलीगढ़ जिले के ८० हजार किसान परि-~वारों की
समस्या की ओर सरकार का ध्यान आकर्षित करने के लिए खड़ा हुआ हूं. मान्यवर,
वहां पर मास्टर प्लान के अन्तर्गत ११० गांवों के ८० हजार किसान परिवारों
की जमीन ली जा रही है जिनको मुआवजे के रूप में २ रुपये प्रति वर्ग मीटर
के हिसाब से दिया जा रहा है. बाद में वही जमीन २५० रुपये प्रति वर्ग मीटर
के हिसाब से सर-~कार दूसरों को देती है. सरकार लेती है २ रुपये वर्ग मीटर
के हिसाब से और बेचती है २५० रुपये प्रति वर्ग मीटर के हिसाब से. यह उन
किसानों के साथ सरासर धोखा है और किसानों के हितों के ऊपर डाका डाला जा
रहा है. उनकी मांग है कि मास्टर प्लान खतम कर दिया जाय. अगर जमीन ली जानी
है तो बाजार भाव से ली जाय और उसका एक मुश्त नगद भुगतान किया जाय तथा नगर
भूमि अधिग्रहण अधिनियम के अन्तर्गत उस जमीन को लिया जाय. लेकिन नगर भूमि
सीमा आरोपण अधिनियम, १९७६ के तहत उस जमीन को लिया गया है और उसके हिसाब
से २ रुपये प्रति वर्ग मीटर की दर से उनकी जमीन छीनी जा रही है. कृषि
भूमि का नगर भूमि सीमा आरोपण अधिनियम के अन्तर्गत नहीं लिया जा सकता है.
उनका कहना है कि यह भूमि पहले मास्टर प्लान के नाम से ली गई है और बाद
में नगर सीमा आरोपण अधिनियम, १९७६ के अन्तर्गत मुआवजा दे रहे है. इससे
वहां के ८० हजार किसान परि-~वार त्रस्त हो गये है. १ अप्रैल, सन् ८६ से
वे लोग धरने पर बैठे हुए है. १५७ दिन उन्हें धरना देते हुए हो गये है.
इसके विरोध में १६ मई को वहां पर एक विशाल प्रदर्शन हुआ. ३ जून को २०
हजार किसानों की रैली हुई. उस पर लाठी चार्ज हुआ. १३ अगस्त को मुख्य
मंत्री जी अलीगढ़ गये थे. श्री सुरेन्द्र सिंह चौहान राज्य मंत्री जी है.
उन्होंने धरना देने वालों को यह आश्वासन दिया था कि हम आपकी जमीन नहीं
जाने देंगे. किसानों की लूट नहीं होनी चाहिए. उन्होंने कहा था कि आप लोग
मुख्य मंत्री जी को काला झण्डा न दिखायें. उनके इस आश्वासन पर मुख्य
मंत्री को काले झण्डे दिखाना रोक दिया गया था. लेकिन आज भी वहां पर रात
दिन चौबीसों घन्टे लोग धरना दे रहे है.
मान्यवर, कोई भी आन्दोलन ५ महीने तक नहीं चलता है, जो वहां पर चल रहा है
और सरकार के कान में जूं तक नहीं रेगती है. सरकार ने किसानों की
न्यायोचित मांग को स्वीकार नहीं किया. इससे वहां के किसानों में आक्रोश
और तनाव पैदा हो गया है और जबरदस्ती उनकी जमीन छीनी जा रही है. वहां के
किसान अपनी जमीन के लिये जिन्दगी और मौत की बाजी लगा देंगे. इससे कोई
अप्रिय घटना घट सकती है. इसके लिये शासन जिम्मेदार होगा क्योंकि शासन
किसानों के सब का इम्तिहान ले रहा है. १५७ दिन बहुत होते है. क्या
दिक्कत है मास्टर प्लान खतम कर दीजिए? अगर यह अनिवार्य है तो किसानों की
वेशकीमती कृषि भूमि को भूमि अधिग्रहण अधिनियम के अनुसार बाजार भाव से ली
जाय और नगर भूमि सीमा आरोपण अधिनियम, १९७६ के अन्तर्गत न ली जाय.
मान्यवर, इतनी सी बात को लेकर वहां का किसान आन्दोलित है. आगे कोई भी
घटना घटित हो सकती है क्योंकि वहां स्थिति तनावपूर्ण बनी हुई है. अत:
शासन आज इस बात की घोषणा करे कि किसानों की जमीन छीनी नहीं जायेगी अगर वह
जमीन लेनी ही है तो बाजार भाव पर एकमुश्त नकद मुआवजा देकर ली जाय. वहां
एक अलीगढ़ विकास प्राधिकरण है जब वह जमीन लेता है तो बाजार भाव पर कीमत
देकर लेता है. लेकिन दूसरी ओर उसी की मेड़ से लगी हुई जमीन जो मास्टर
प्लान में जमीन ली जा रही है उसे दो रुपये वर्गमीटर के हिसाब से मुआवजा
देकर लिया जा रहा है. इससे वहां के ८० हजार किसान परि-~वार बेसहारा बन
रहे है, वे भुखमरी के शिकार बनाये जा रहे है, उनके बच्चे तबाह किये जा
रहे है. मैं आपके माध्यम से पुरजोर मांग करता हूं कि स्थिति विस्फोटक न
हो और कोई अप्रिय घटना न घटे इस पर शासन फैसला दे या तो मास्टर प्लान
समाप्त कर दे और किसानों की जमीन ली जाती है तो बाजार भाव पर भूमि
अधिग्रहण अधिनि-~यम के अन्तर्गत मुआवजा दिया जाय. यह एक महत्वपूर्ण मामला
है जो ८० हजार किसानों की जिन्दगी से जुड़ा हुआ है. अत: इस पर सदन की
कार्यवाही स्थगित करा कर चर्चा होनी चाहिये इ सकी आप अनुमति दे.
श्री हरेन्द्र सिंह--
हमें भी मौका दीजिये. (व्यवधान) श्री किरण पाल सिंह--
हमें भी सुन लें.
श्री उपाध्यक्ष--
अब मैं इजाजत नहीं दे रहा हूं. अब समय नहीं है, ४ बजे है.
श्री किरन पाल सिंह--
जो महत्वपूर्ण मामला है उसे आप नहीं ले रहे है.
श्री उपाध्यक्ष--
अब सम्भव नहीं हो सकेगा, मैं निर्णय दे रहा हूं (व्यवधान) आप मेरे निर्णय
से इन्तफाक करेंगे.
श्री किरन पाल सिंह--
बिना सुने हुए निर्णय कैसे दे देंगे? जो सबसे महत्वपूर्ण विषय है.
(व्यवधान)
श्री अनुग्रह नारायण सिंह--
