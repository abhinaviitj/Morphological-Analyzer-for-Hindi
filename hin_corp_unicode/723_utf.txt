<ळिटेरटुरे><णोवेल्><ंइस्ह्र शिव्सगर्><षज्टिलक्><१९८३><णटिओनल् फुब्लिस्हिन्ग् होउसे><णेत् ढेल्हि><२२४-२३०><२०२०><ंइस्ह्र श्, षज्टिलक्, णो><घिरिस्ह् णट्ह् झ्ह>

महाराज कुमारसेन पक्के शैव थे. कापालिकों के साधन मार्ग पर उनकी पूरी आस्था
थी. अतएव, जब से वे मगध के आर्यपट्ट पर अभिषिक्त हुए थे , तब से प्रतिवर्ष
शिवरात्री के दिन महाकाल शिव का उत्सव समारोह मनाया जाता, जिसमें
`पंचमकार'की सिद्धि के निमित्त राजकोष से स्वर्ण-निष्क पानी की तरह बह निकलते.
बड़ी धूम-धाम रहती.
इस अवसर पर सहस्त्रों जीवों की बलि चढ़ा दी जाती. दासों के मस्तक पर गुग्गुल
जलाने के क्रम में बहुत-से दास जीविक जल मरते !
विख्यात गणिका कुवलया के भवन में सामंतों की भीड़ लगी रहती. गिरि-~ व्रज के
नागरिकों एवं श्रेष्ठि-पुत्र कुवलया की प्रणय-प्रतीक्षा में तरुण से प्रौढ़ हो
गये किंतु, उनके सौभाग्य के पट कभी नहीं खुले. नवागंतुक सामंत, रत्न-विक्रेता
एवं श्रेष्ठिगण के पास न जाने कौन-सी माया थी कि वे बड़ी सुगमता से कुवलया के
भवन में प्रवेश पा गये.
दिन-रात कुवलया के यहां पान-गोष्ठी चलती रहती, अट्टहास गूंजते रहते
गीत-वाद्य-नृत्य होते रहते और यदाकदा विचित्र-विभिन्न प्रकार के तांत्रिक एवं
कापालिक पक्षद्वार से छुपकर उसके भवन में प्रविष्ठ हो जाते और वहां कुछ काल
रूककर रहस्यमय ढंग से चुपचाप निकल आते.
समस्त गिरिव्रज नगर पर रहस्य, कौतूहल, उन्माद, आशंका, आनंद, विषाद एवं
मुखर-मौन का बोझिल-धूमिल आच्छादनक झूल रहा था.
रात्रि का दूलरा प्रहर मध्य में पहुंच चुका था. सुरा-गृहों का उन्मादपूर्ण
कोलाहल पराकाष्ठा को पहुंच रहा था. सामंतों के भवनों में द्यूतक्रीड़ा,रासलीला
एवं जलपान का उल्लास मुखरित हो रहा था.
एक व्यक्ति अपने सम्पूर्ण शरीर को काले आच्छादन में लपेटे कुवलया गणिका के भवन
के पक्षद्वार से निकला. नीचे एक चंचल अश्व खड़ा था. उस पर आरूढ़ होकर वह झिलमिल
अंधकार में उड़ चला. किंतु, अश्वारोही ने जो कुछ किया वह कार्य विचित्र एवं
रहस्मय था. नगर की सभी निषधाऔं, एक-~शालिकों एवं मंदिरों के द्वार पर वह कुछ
चिन्ह अंकित करता हुआ पुरे नगर का चक्कर लगा गया. इसके पश्चात् वह नगर के
मुख्य पश्चिमी द्वार से बाहर हो गया. पास में राज-मुद्रा होनो के कारण द्वार
खुलने में उसे कोई कठिनाई नहीं हुई.
सशस्त्र अश्वारोही बाण की गति से पश्चिम और पण्यपथ पर उड़ चला. लगभग तीन योजन तक
चलने के पश्चात् वह एक विशाल जम्बू-वृक्ष के नीचे रूक गया. क्षण-भर खड़े रहकर
उसने चारों ओर निरीक्षणात्मक दृष्टि से देखा और फिर वन-पक्षी की तरह तीन बार
ध्वनि की. शीघ्र ही दूसरी ओर से भी प्रत्युत्तर मिला . अश्वारोही को अधिक देर
प्रतीक्षा नहीं करनी पड़ी.
पास के पर्वतीय वन-प्रदेश से निकलकर दो अश्वारोही जम्बू-वृक्ष की ओर तेजी से
ब़्अढ़े. उन लोगों के निकट पहुंचने पर गिरिव्रज के अश्वारोही ने प्रश्न किया-
"कौन-सांमत मणिभद्र और सांमत विशाख?"
उत्तर मिला -
"जी हां, सेनापति जयसेन !"
"मरने-मारने को कटिबद्ध हैं ?"
"आदेश की प्रतीक्षा है."-सामंत मणिभद्र ने कहा.
सेनापति जयसेन क्षण-भर विचारमग्न रहने के उपरांत बोले -
"अच्छी बात है सम्मानित सामंत-द्वय ! मेरे साथ आइए."
तीनों अश्वारोही मुख्य पथ के कर्मांत में उतर पड़ा.
लगभग एक-चौथाई योजन चलने के पश्चात् भयावह वन-प्रदेश आरंभ हो गया. चारों
ओर अधंकार व्याप्त था. वन-प्रांत की अगम्यता एवं गहन अधंकार के कारण चारों ओर
पवन राह भूलकर स्तंभित हो रुके खड़े थे. जयसेन ने मुंह से दो बार विचित्र ध्वनि
की प्रखर ध्वनि वन-प्रांत की जड़ता को बेधती हुई बहुत देर तक गूंजती रही. कुछ
पल पश्चात् ही वहां एक सशस्त्र योद्धा घनी झाड़ियों से निकल-~कर सामने आ खड़ा
हुआ.
जयसेन ने अंधकार में खड़े उस योद्धा को लक्ष्य करके पूछा-
"माहिष्मती के लिए कौन-सा मार्ग निरापद होगा ?"
"आचार्य शैवलिक द्वारा निर्देशित मार्ग भंते !"
"साधु नायक ! देवमित्र सकुशल तो हैं ?"
"वे आपके संकेत की प्रतीक्षा कर रहे हैं."
"ठीक है नायक ! सांमत मणिभद्र एवं विशाख ही मेरे संकेत हैं. इन्हें मौल-सेनाध्यक्ष
 देवमित्र की सेवा में पहुंचा दो. सामंत मणिभद्र को आगामी कार्यक्रम का निर्देशक प्राप्त
हो चुका है."
"आर्य की जैसी आज्ञा !"नायक ने विनव्र स्वर में कहा. जयसेन ने सामंतों की ओर
उन्मुख होकर कहा -
"हमारे पास समय का सर्वथा अभाव है. सैनिक-अभिमान में समय सबसे मूल्वान
होता है. अतएव,बिना विलम्ब किये, आज ही आप लोगों को प्रयाण-~पटह बजा देना
. किंतु सावधान ! पुलिकसेन की सेना और आप में एक योजन से कम का व्यवधान
न रहे."
इस बार मणिभद्र ने उत्तर दिया-
"आप निश्चिंत रहें सेनापति !"
सेनापति जयसेन ने गद्गद स्वर में कहा-
"कृष्ण वासुदेव आप लोगों को सफलता प्रदान करें."
इसके पश्चात् जयसेन ने अपना अश्व मोड़कर गिरिव्रज की ओर उड़ा दिया. दोनों सामंत
नायक के साथ वन-प्रदेश के अंतराल में बढ़ चले.
आज कुवलया की प्रसन्नता की कोई सीमा नहीं थी. आनंद से उल्लसित होकर वह नाचती
फिर रही थी. दास-दासियों को मुक्त हस्त से पुरस्कार बांटती फिर रही थी .दोपहर
में एक ब्राह्मण द्वार पर आया तो उसने पांच सौ गांव एवं पांच सहस्त्र कार्षापण
दान कर दिये. पांच दासों को दासत्व से मुक्ति दे दी और जीवन-निर्वाह के लिए
पुरस्कार में सहस्त्रों कार्षापण दे दिये.
भवन के परिचारक,स्वमिनी की प्रसन्नता से उत्साहित थे. किंतु, इस आकस्मिक सुख का
कारण किसी को ज्ञात नहीं था. कुछ लोगों के मन में यह शंका घर कर गई कि स्वामिनी
कदाचित् उन्माद रोग के चक्कर में पड़ गयी है. अत-~एव,सभी आनंद-मग्न थे किंतु
, सबके मन में कारण जानने की जिज्ञासा थी.
आनंद एंव जिज्ञासा का अनुभव करने में चन्द्रबाला भी अपवाद नहीं थी.कुवलया अपने
भव्य भवन के विशाल लीलागार में दोले पर बैठी झुल रही थी और कोई गीत गुनगुना रही
थी कि तभी चन्द्रबाला ने वहां प्रवेश किया. कुवलया दोले पर से उछलकर उसके बांह
पकड़कर दोले पर खींच लायी. दोनों क्षण-भर चुपचार झूलते रहे . चन्द्रबाला ने
मुस्कराकर पूछा-
"आज क्या बात है सखी ? आंनंद-मग्न हो !"
कुबलया कौतूहल के स्वर में बोल उठी-
"क्यों, तुम्हें नहीं मालुम ? हे भगवान ! मैं भी कैसी हबुद्धि हो गयी हूं
!-इसी भ्रम में पड़ी रही कि तुम्हें सब-कुछ बता चुकी हूं. क्या सत्य ही मैंने
तुमसे कुछ नहीं कहा ?"
"नहीं तो !"
"तब तो मैं निश्चय ही पागल हो गई हूं."
"वह तो मैं देख ही रही हूं. लगता है, युग-युगांतरों की तुम्हारी साध पूरी हो गई
है."
"पूरी हूई नहीं-होने वाली है."
"अच्छा ?"
सहसा कुवलया गंभीर होकर बोली-
"हां सखी, लगभग सोलह वर्षों से तपस्या कर रही हूं. इस बीच, वैभव का कभी अभाव
नहीं हुआ. रास-रंग में कोई कमी नहीं हुई. जो कुछ इच्छा की, पूरी हूई.
किंतु, व्यर्थ ! भाव के अभाव ने मेरे जीवन को भयावह बना दिया. वैभव के शव पर
चलकर रास-रंग से पूरित ऐश्वर्य के अंधकारपूर्ण श्मशान में मैं महाकाली सदृश
नाचती रही . जानती हो,क्यों ? साम्राज्य दीक्षा की अधि-~कारिणी बनने के लिए,
किंचित् सोचो तो सखी, कि उस स्त्री का जीवन भी क्या है, जो इच्छित पति प्राप्त
करती है, बहुत-से स्वप्नों को हृदय के अंतराल में संजोये, सहस्त्रों मील की
यात्रा तय कर, अपने पति के साथ गृहस्थी बसाने के लिए लक्ष्य पर जा पहुँचती है कि
तभी घटना चक्र के चपेट में पड़कर उसकी गृहस्थी ही नहीं समस्त भी छिन्न -भिन्न हो
जाते हैं . वह अपने प्राण से बिछुड़ जाती है, सौभाग्यवती होते हुए भी वैधव्य भोगती है,
ऐश्वर्य के समुद्र में डूबकर भी तृषित तड़पती है, रास-रंग की उद्दाम लपटों में
घिरी होने पर भी तापस हिमवत सदृश निर्जीव, स्पंदनहीन जीवन-यापन करती है.
मेरे दु:ख का कहीं अंत नहीं है सखी !"
चन्द्रबाला ने उत्सुकता से पीछा-
"क्या वे इस बीच नगर आये ही नहीं ?"
"नहीं ."
"पिर तो वे बड़े निष्ठुर हैं ."
नहीं सखी ! ऐसा मत कहो. वे बहुत ही सहृदय हैं. उन्हें देखोगी, उनसे मिलोगी तो
`हाय'करके रह जाओगी."
चन्द्रबाला ने कुवलाया की ठुड्डी उठाकर उसकी आंखों में आंखें डालकर कहा-
"सखी ! मैं सब-कुछ हो सकती हूं किंतू, कृतध्न नहीं हो सकती. तुमने मुझे जीवन
दिया है, प्रेम दिया है. आवशयकता पड़ने पर, तुम्हें सुखी बनाने के लिए यदि मुझे
प्राण भी देने पड़े तो भी मुझे संकोच नहीं होगा . तुम्हारे प्राण को देख-~कर मैं
मरूगीं नहीं ,जीवित हो उठूंगी. सौ जन्म लेकर भी तुम्हारा मार्ग प्रशस्त करुंगी,
`हाय'कहकर व्यवधान नहीं बनूगी."
"मैंने तो हंसी में ऐसा कह दिया था. सखी ! मैं क्या तुम्हें जानती नहीं हूं !
मैं तो समझती हूं कि हमारे सुख-दुख के भाव दो नहीं, एक ही हैं. अच्छा सखी, क्या
आचार्य ने तुन्हें बिम्बिसार के पिता के संबंध में अब तक कोई सूचना नहीं दी ?"
"वे भी शीघ्र ही आनेवाले हैं सखी !"
"फिर तो बड़ा आनंद रहेगा ! चिरंजीव बिम्बिसार भी आ रहा हैं."
"हां सखी ! आनंद तो रहेगा. किंतु, न जाने क्यों, मेरा मन बड़ा उद्विग्न रहता
है. लगता है, चारों ओर से अंधकार के बादल उमड़ते हुए चले आ रहे हैं, प्रलय का
प्रभंजन हमारे अस्तित्व को छिन्न -भिन्न कर उड़ाये लिये जा रहा है . जीवन
का क्षणभंगुर आनंद भयावह भूचाल का संकेत देता-सा मालूम होता है."
"यह सब तुम्हारे पिछले जीवन की अनुभूतियां हैं सखी ! इस प्रकार की मिथ्या
धारणओं से दूर ही रहो. अन्यथा, भटक जाओगी."
"जीवन में भटकने के अतिरिक्त और है ही क्या ? लक्ष्य का सत्य तो किसी को भी
मालूम नहीं है. वही दीख जाय तो फिर दु:ख क्यों हो ?"
"फिर तुमने व्यर्थ की बातें आरंभ कर दी ! चलो ,उद्यान में, शालभंजिका-~क्रीड़ा
का आनंद लें ! चलो !"
कुवलया बलपूर्वक चन्द्रबाला को उद्यान में घसीट ले गयी.
बिन्ध्य पर्वतमाला के निकट पहुंचकर पुलिकसेन ने अपने सेनानायकों को वहीं पड़ाव
डालने का आदेश दिया . तैतीस सहस्त्र सैनिकों की चहल-पहल से विन्धय-~माला की
तलहटी गूंज उठी.
वृत्ताकार रूप में सेना-शिविर का निर्माण हुआ था मध्य में महाराज पुलिकसेन का
विशाल कांडपटमंडप लगाया गया था, उसके पश्चात् हस्तिसेना का वृत्त बना
हुआ था, तीसरी परिधि में अश्व, रथ एवं अवन्ति सैनिकों की पट-~कुटियां
लगायी गयीं थीं और सबसे अंतिम अर्थात् बाहरी परिधि में अटवि बल, आयुधजीवी एवं
शिकारी कुत्तों के आवास का प्रबंध किया गया था.
महाराज पुलिकसेन अत्यधिक चिंतित थे. अवन्ति से बहुत ही अशुभ समा-~चार मिल रहे
थे. अववन्ति की उत्तरी-पूर्वी सीमा पर, वत्सराज के सैनिकों की चहल-पहल बढ़
गयी थी, पूर्व में चेदिराज युध्द की घोषणा कर चुका था और दक्षिण में दस्युओं ने
भंयकर उत्पात मचा रखा था.
प्रात: काल होते ही व्याघ्रजिन घबराया हुआ पुलिकसेन के कांडपटमंडप में आ
पहुंचा. घबराहट करे मारे वह पुलिकसेन को अभिवादन करना भी भूल गया और
बोला-
"अनर्थ हो गया महाराज ! अटवि बल एंव आयुधजीवियों ने हमारे साथ विश्वासघात किया.
उनके आवास रिक्त पड़े हैं."
"आवास रिक्त पड़े हैं ?"
"जी हां प्रभु ! किसी का कहीं पता नहीं है. कदाचित् वे रातों-रात भाग निकले."
"यह कैसे हो सकता है ? शिकारी कुत्ते क्या कर रहे थे ? प्रहरियों ने सैनिकों को
सावधान क्यों नहीं किया ?"
"प्राय: सभी शिकारी कुत्ते मृत पड़े हैं. स्कंधावार के चारों ओर के प्रहरी या
तो काल के ग्रास बन चुके हैं या विष-बाण के प्रभाव से अर्ध्दमृत हो रहे हैं."
महाराज पुलिकसेन चिंता ले उद्विग्न होकर चक्कर काटने लगे. तभी सेना-~पति
स्वस्तिसेन वहां आकर बोले -
"महाराज की जय हो ! नायक व्याघ्रजिन से वहां का समाचार आपने सुन ही लिया
होगा. अवन्ति से सूचना मिली है कि चेदिराज के सैनिक अत्यधिक वेग से अवन्ति सीमा
की सैनिक-चौकियों पर आधिपत्य स्थापित करते चले जा रहे हैं."
महाराज पुलकसेन अचानक रुक गये. उनके आंखों में प्रतिशोध की चिन-~गारियां फूटने
लगीं. उन्होने आदेशात्मक स्वर में गर्जना की-
"चेदि जनपद को हम धूल में मिला देंगे. सेनापति ! युध्द की घोषणा कर-~वाइए.
नगाड़े, तूर्य, प्रयाण-पटह एवं नांदीक बजवाइए. अभी चेदि जनपद सैनिक-शून्य होगा.
यही अवसर है. शीघ्रता कीजिए."
महाराज पुलिकसेन का आदेश शीघ्र ही कार्यान्वित किया गया. स्कंधावार उखाड़ दिया
गया. रथ, अश्व एवं हाथी कस दिये गये . कूच का बाजा बज उठा.
तभी वज्रपाचत हूआ ! पहाड़ी के ऊपर से अग्नि -बाण बरसने लगे. पुलिकसेन की सेना
इस आकस्मिक आक्रमण से विचलित हो उठी. सेना तितर-बितर होने लगी किंतु, पुलिकसेन
परिपक्व शासक एवं पराक्रमी योद्धा थे. वे स्वयं सैनिकों के व्यूह सगंठित करने
लगे. अवन्तिसैनिकों में उत्साह लौट आया. प्रबल प्रतिरोध आरंभ हो गया.
