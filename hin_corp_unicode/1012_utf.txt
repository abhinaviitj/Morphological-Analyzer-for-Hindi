<णटुरल् श्चिएन्चे><आग्रिचुल्टुरे><आनिरुड्ड्ह फ्रसड् झयसतल्><ख्हेटि><१९९०><भ्हरटिय ख्रिस्हि आनुसन्ड्हन् फरिस्हड्><णेत् ढेल्हि><२५ टो २७><२४००><आनिरुड्ड्ह - ख्हेटि>

आंध्र प्रदेश
कपास में अमेरिकन "बालवर्म" का प्रकोप ऐसे रोकें.
-अनिरुद्ध प्रसाद जायसवाल और रामरत्न केंद्रीय कपास अनुसंधान, संस्थान नागपुर
अमेरिकन बालवर्म (हेलिओथिस आर्मीजेरा) विभिन्न प्रकार की फसलों को नुकसान करने
वाला कीट है. इसका प्रकोप हमारे देश में ९६ फसलों और ६१ खरपतवार एवं अन्य जंगली
पौधों पर देखा गया है. लेकिन कपास सर्वाधिक पसंद की जाने वाली फसलों में से एक
है. अन्य फसलों जैसे मिर्च, तम्बाकू, अरहर, सूरजमुखी, कुसुम, चना, लोबिया, मटर,
टमाटर, सोयाबीन, रिजका, सनई, आदि को भी यह नुकसान पहुंचाता है.
अमेरिकन बालवर्म कुछ खरपतवार जैसे धतूरा, एकन्थोस्पर्मम हिसपिडम और
गायनेन्ड्रोप्सिस गायनेन्ड्रा में पाये जाता है. १९८७-८८ में इस कीट की संख्या
में अचानक वृद्धि आन्ध्र प्रदेश में कपास के फसल काल में देखी गई. इस प्रकार
संख्या में वृद्धि अन्य देशों,  स्ट्रेलिया, इन्डोनेशिया, मिश्र, सूडान,
तन्जानिया और युगान्डा में देखी गई है.
आन्ध्र प्रदेश में कुछ महिनों पहले कपास पर अमेरिकन बालवर्म (हेलिओथिस) के अधिक
आक्रमण होने के निम्नलिखित कारण हैं.
बहुकीटनाशी दवाओं का अत्यधिक और अनुचित उपयोग
आन्ध्र प्रदेश में गुन्तूर जिले के किसान कपास में कीट-नियंत्रण के लिए पिछले
४-५ वर्षों से अपेक्षाकृत अधिक कीटनाशकों का इस्तेमाल कर रहे हैं. संश्लेषित
पायरेथ्राइड जैसे सर्वाधिक प्रभावकारी कीटनाशकों का अनुचित उपयोग किया जा रहा
है. वहां के किसानों से बात चीत करने पर पता चला है कि विभिन्न कीटनाशकों के
कुल दिए गए १५ से ३० छिड़काओं में से संश्लेषित पायरेथ्राइड दवाओं का छिड़काव
१० से १६ बार कपास में कीट नियंत्रण के लिए किया गया. बहुत से किसानों ने तो
बीच-बीच में अन्य साधारण कीटनाशक दवाओं का छिड़काव किए बिना ही लगातार
संश्लेषित पायरेथ्राइड़ दवाओं का इस्तेमाल किया. यहाँ तक कि कुछ स्थानों पर
छिड़काव के लिए इनकी उचित मात्रा का उपयोग भी नहीं किया गया. कुछ किसानों ने
कीटनाशक की निर्धारित स्तर से अधिक मात्रा लेकर छिड़काव किया और कई बार तो एक
ही बार में एक से अधिक मात्रा लेकर छिड़काव किया और कई बार तो एक ही बार में एक
से अधिक कीटनाशकों के मिश्रण का इस्तेमाल किया गया. इस सबका परिणाम यह हुआ कि
दवाओं के ३० छिड़काव करने के बावजूद भी किसान कपास की फसल को "हेलिओथिस" के
नुकसान से पूरी तरह से नहीं बचा पाए. इस प्रकार कीटनाशकों का विशेष रूप से
"संश्लेषित पायरेथ्राइड़" का अधिक उपयोग लाभकारी परभक्षी और परजीवी कीटों के
विनाश का कारण बना.
दवाओं का भी असर नहीं
ऐसा मालूम पड़ता है कि निर्धारित से कम मात्रा में दवाओं का प्रयोग, अच्छे स्तर
की कीटनाशक दवाओं का बाजार में न मिलना, और अधिक बार दवाओं के छिड़काव के कारण
हेलिओथिस में कीटनाशकों के प्रति प्रतिरोधक क्षमता उत्पन्न होने की संभावना है.
कपास के पूरे फसल काल में संश्लेषित "पायरेथ्राइड" दवाओं का अधिकतम २ या ३ ही
बार छिड़काव दूसरे कीटनाशकों के साथ बारी-बारी से करना चाहिए, जिससे विशेष रूप
से "हेलिओथिस आर्मीजेरा" में कीटनाशकों के प्रति प्रतिरोधी क्षमता विकसित न हो
और रस-चूसक कीड़ों जैसे सफेद मक्खी, चेंपा और चिचड़ी की संख्या में अधिक वृद्धि
न हो, जो आर्थिक नुकसान पहुंचा सकें. इस बारे में कपास उगाने वाले किसान
भाईयों को पहले ही सूचित एवं सावधान कर दिया गया था. इसके बावजूद किसानों ने
कपास का ज्यादा से ज्यादा उत्पादन लेने की महत्वकांक्षा के वशीभूत कीट नियंत्रण
के लिए प्रभावकारी संश्लेषित पायरेथ्राइड़ जैसे कीटनाशकों का बड़े उतावलेपन के
साथ दुरुपयोग किया. मिर्च और दालों में संश्लेषित "पायरेथ्राइड" का कीट
नियंत्रण के लिए उपयोग गुन्तूर क्षेत्र में बड़े पैमाने पर किया गया है.
क्षेत्रीय कृषि अनुसंधान केंद्र लाम, गुन्तूर के कीट वैज्ञानिकों द्वारा सरसरी
तौर पर एकत्र जानकारी के अनुसार गुन्तूर, करनूल, वारंगल, और आदिलाबाद क्षेत्रों
में हेलिओथिस में प्रतिरोधी क्षमता संश्लेषित "पायरेथ्राइड़" और साधारण दोनों
प्रकार की कीटनाशकों के प्रति उत्पन्न हो गई है, जब कि श्रीकाकुलम क्षेत्र में
किसानों द्वारा इन कीटनाशकों का कम से कम उपयोग करने से यह क्षमता अभी तक
विकसित नहीं हुई है. इसलिए उस क्षेत्र में "हेलिओथिस" का नियंत्रण उपयुक्त
दोनों प्रकार के कीटनाशकों से हो सकता है. अर्द्ध रेगिस्तानी क्षेत्रों के
अन्तर्राष्ट्रीय फसल अनुसंधान संस्थान (इक्रीसेट) हैदराबाद द्वारा इस समस्या पर
किए गये अध्ययन से पता चला है कि कृष्णा जिले में नन्दीगमा के कपास क्षेत्र में
भी इस बालकर्म में संश्लेषित "पायरेथ्राईड" और एन्डोसल्फान के प्रति प्रतिरोध
क्षमता काफी हद तक उत्पन्न हो गई है.
एकान्तर फसल
मिर्च, अरहर, सूरजमुखी, तम्बाकू आदि भी कपास के आस-पास उगाए जाते हैं.
ये फसलें "हेलिओथिस" के लिए अच्छे पोषक पर्याय हैं. इन फसलों में संश्लेषित
"पायरेथ्राइड" एवं अन्य कीटनाशी रसायनों के अधिकाधिक उपयोग के फलस्वरुप भी
कीड़ों के प्राकृतिक शत्रुओं का सफाया होकर "हेलिओथिस" में इन रसायनों के प्रति
प्रतिरोधी क्षमता के विकास में मदद मिली. यह भी पता चला कि मिर्च की फसल में
किए गए कुल १५ छिड़कावों में से १० छिड़काव संश्लेषित "पायरेथ्राइड"
कीट-रसायनों के किए गए.
१९८६-८७ के दौरान अरहर में "हेलिओथिस" का बहुत प्रकोप रहा. ग्रीष्मकालीन फसल के
द्वारा इसी अमेरिकन बालवर्म ने कपास को प्रारम्भिक अवस्था से ही नुकसान
पहुंचाना शुरू कर दिया. सूखे की स्थिति के कारण किसानों ने इस प्रांरभिक नुकसान
पर कोई ध्यान नहीं दिया और "हेलिओथिस" की संख्या में तीव्र वृद्धि होती रही
जिससे कपास को बाद में "हेलिओथिस" से बचाना मुश्किल को गया.
एक ही फसल को बार-बार लेना
गुन्तूर क्षेत्र के किसान कपास को प्रति वर्ष लगातार उगाते चले आ रहे हैं.
"हेलिओथिस" के लिए प्रतिकूल फसल-चक्र के अभाव में इस कीट की संख्या में लगातार
वृद्धि होती गई और आज एक समस्या बन गई.
रसायनिक उर्वरकों का अधिक मात्रा में प्रयोग
नाइट्रोजन का अधिक मात्रा में प्रयोग करने से कपास के पौधों की वानस्पतिक
वृद्धि अधिक हो जाती है जिससे कीटनाशकों के अच्छी तरह छिड़काव में बाधा पहुंचती
है. कुछ किसान कपास की अधिक उपज लेने के लिए नाइट्रोजन की सिफारिश की गई मात्रा
से भी अधिक का प्रयोग करते हैं.
अमेरिकन बालवर्म का समेकित नियंत्रण
अमेरिकन बालवर्म के प्रभावी और आर्थिक रुख से सस्ते नियंत्रण के लिए निम्न
उपायों को अपनाया जा सकता है.
बहुकीटनाशी रसायनों का कम प्रयोग
विशेष रूप से आन्ध्र प्रदेश के किसानों को यह बताने और शिक्षित करने की तत्काल
आवश्यकता है कि बहुकीटनाशी रसायनों का इस्तेमाल कम किया जाए.
इसमें भी खास तौर से संश्लेषित "पायरेथ्राइड" के केवल २ या ३ छिड़काव अन्य
साधारण कीटनाशकों के साथ बारी-बारी से बदल कर किया जाना चाहिए.
अन्यथा इन कीटनाशकों से न केवल कपास के नाशीकीटों को खाने और नष्ट करने वाले
प्राकृतिक शत्रुओं का सफाया होगा बल्कि "हेलिओथिस" में कीटनाशी दवाओं के प्रति
प्रतिरोधी क्षमता उत्पन्न होगी.
मिश्र में १९७० दशक के मध्य में "स्पोडोप्टेरा लिट्टोरेलिस" में लगभग सभी
उपलब्ध कीटनाशक दवाओं के प्रति प्रतिरोधक क्षमता विकसित हो चुकी थी. लेकिन
संश्लेषित "पायरेथ्राइड" रसायनों का छिड़काव प्रति वर्ष केवल एक तक सीमित कर
देने से वहाँ सन् १९७८ में कीटनाशकों के प्रति प्रतिरोधक क्षमता के विकास की
कोई घटना सामने नहीं आई.  स्ट्रेलिया के क्वीन्सलैन्ड क्षेत्र में सन् १९८३ के
प्रारंभ में "हेलिओथिस आर्मीजेरा" के नियंत्रण में संश्लेषित "पायरेथ्राइड"
रसायन नाकामयाब होने शुरु हो गए थे. इसके बाद उस क्षेत्र में इनके इस्तेमाल पर
प्रतिबंध लगा दिया गया और दूसरे क्षेत्रों में भी ४२ दिनों के अन्तराल में अन्य
कीटनाशकों के साथ क्रम बदलकर इनका इस्तेमाल केवल तीन छिड़कावों तक सीमित कर
दिया गया. इससे वहां काफी फायदा हुआ.
विभिन्न पौधों के भागों के सत का प्रयोग
"हेलिओथिस" के नियंत्रण के लिए कीटनाशकों की जगह अनेक प्रकार के पौधों के
विभिन्न भागों से निकाले गए सत के प्रयोग की व्यापक सम्भावनाओं का पता लगाया
जाना चाहिए. "पेपलिन" नाम के पदार्थ का छिड़काव पेड़ानन्डीपडू में ५ लिटर/
हैक्टर की दर से एक सप्ताह के अन्तराल पर "हेलिओथिस" नियन्त्रण के लिए किया
जाय. इस उत्पाद का परीक्षण बड़े पैमाने पर होना चाहिए. यदि यह प्रभावशाली पाया
गया तो इसका इस्तेमाल करने के लिए किसानों को सिफारिश करनी चाहिए.
जैव नियंत्रण
"हेलिओथिस" का न्यूक्लियर पोलीहेड्रल वायरस" (एन. पी. वी.) "हेलिओथिस"
नियंत्रण के लिए प्रभावी पाया गया है. इस वायरस का इस्तेमाल उन क्षेत्रों में
बड़े पैमाने पर किया जाना चाहिए जहाँ "हेलिओथिस" का प्रकोप अत्यधिक हो.
हेलिओथिस अण्डों के परजीवी "ट्रायकोग्रामा" का हेलिओथिस" नियंत्रण के लिए
गम्भीरता से प्रयास किया जाना चाहिए.
कीट संख्या की चेतावनी
"हेलिओथिस" की रोकथाम के लिए कीटनाशक दवा के छिड़कावों के उचित समय का निर्धारण
होना जरूरी है. यौन-सम्मोहन पिंजड़ों के द्वारा सर्वेक्षण समय-समय पर करते रहना
चाहिए. अंडों और सूंडी की संख्या का आर्थिक नुकसान के स्तर के निर्धारण के बाद
कीटनाशक दवाओं का छिड़काव करना चाहिए एवं निश्चित समय कीट की संख्या या उसके
नुकसान का बिना पता लगाये कीटनाशक दवाओं का छिड़काव नहीं करना चाहिए.
एक फसलीय खेती-क्रम
एक फसलीय कृषि पद्धति से बचने के लिए अनुकूल फसल का पता लगाना चाहिए जिससे अधिक
कीड़े मारने की दवाओं का प्रयोग कम हो. कपास की फसल लगातार एक ही खेत में नहीं
लेनी चाहिए. दूसरी फसल को भी उगाना चाहिए. जहाँ तक सम्भव हो कपास के बाद ऐसी
फसल लें जिस पर "हेलिओथिस" का प्रकोप कम होता हो.
हानिकारक कीड़ों के नियंत्रण के लिए किसानों को अच्छे स्तर की कीटनाशक दवाओं का
मिलना जरुरी है. इसके लिए इनके उत्पादकों पर सख्त निरीक्षण होना चाहिए.
जब फसल में कीड़ों के प्राकृतिक शत्रु जैसे परभक्षी और परजीवी आदि हों, ऐसे समय
में उन कीटनाशकों को प्रयोग में लाना चाहिए जो फायदा पहुँचाने वाले कीडों को न
मारें.
जहाँ तक सम्भव हो सके "हेलिओथिस" सूंडी को हाथ से पकड़कर भी नष्ट करते रहना
चाहिए.
खेती की विधियों का प्रभाव
कपास में विभिन्न शस्य विधियों जैसे, पंक्तियों में बुआई, फसल-चक्र, बुआई का
समय, उर्वरक का अधिक मात्रा में प्रयोग आदि का "हेलिओथिस" की संख्या और प्रकोप
पर क्या असर पड़ता है, अच्छी प्रकार इसकी जानकारी होना जरूरी है.
समन्वित कीट नियंत्रण का प्रदर्शन और मूल्यांकन का कार्यक्रम जो संक्रियात्मक
अनुसंधान प्रायोजना के अन्तर्गत कई राज्यों में चल रहा है, का विस्तार सभी कपास
उत्पादक क्षेत्रों और राज्यों में किया जाना चाहिए. कीटनाशक रसायनों के छिड़काव
के लिए सुविधाजनक और प्रभावकारी यन्त्रों का विकास किया जाना जरूरी है.
यदि हम उपर्युक्त बातों पर ध्यान दें तो कपास को "हेलिओथिस" से जरूर बचा सकते
हैं.
रायड़ा को........
(पृष्ट १५ का शेष)
रूखड़ा रोग
रायड़ा की फसल को रूखड़ा या ब्राउनरेप या ओरोबन्की से काफी नुकसान पहुंचता है.
यह खेत में रायड़ा के बीज के साथ-साथ उगता है व इसकी जडें रायड़ा की जड़ों पर
उगती हैं. इसके कारण रायड़ा के पौधे बढ़ नहीं पाते व कमजोर और छोटे रह जाते
हैं. फूल व बीज भी कम मात्रा में लगते हैं. इस बीमारी का उपयुक्त व सही दवाईयों
से इलाज अभी नहीं है. बेहतर हो कि खेत में रूखड़ी के पौधों को देखते ही उखाड़
कर फेंक दें. रोग की सहनशील किस्में जैसे दुर्गामणी उगायें.
रोग रोधी व उत्तम किस्मों का इस्तेमाल करना दो तरह से लाभकारी होता है, एक तो
बीमारी कम लगती है दूसरे उपज भी ज्यादा मिलती है. अत: बीमारियों के उपचार का
सबसे बढ़िया तरीका रोग रोधी किस्मों का उपयोग करना है. बुआई के लिए रोग रहित,
स्वस्थ व साफ बीज का उपयोग करने से फसल पर बीमारी का आक्रमण कम होता है.
खेती पढ़िए आगे बढ़िए
तिलहनी फसलों में मूंगफली का एक विशेष स्थान है. मूंगफली की फसल से पौष्टिक
खाद्य पदार्थ के अतिरिक्त कीमती तेल भी मिलता है. इसमें प्रोटीन की प्रचुर
मात्रा (२५-३० प्र. श.) के साथ-साथ ४४-५० प्र. श. तेल भी पाया जाता है. सूखे
इलाकों में अनेक तिलहनी फसलों, दालों तथा बारानी धान के मुकाबले इसकी औसत
पैदावार अच्छी मिलती है. मगर इन पर लगने वाली बीमारियां इनके उत्पादन को बूरी
तरह प्रभावित करती हैं. रोगों की अधिकता में इस फसल का ६० से ७० प्र.श. तक
नुकसान देखा गया है. इसलिए मूंगफली की अच्छी उपज लेने के लिए इस पर लगने वाले
रोगों की रोकथाम उतना ही महत्व रखती है, जितना उन्नत बीज, संतुलित खाद और पानी.
मूंगफली पर लगने वाली बीमारियां यदि नियंत्रित कर ली जाएं तो प्रति हैक्टर करीब
एक हजार रुपये से २ हजार रुपये की मूंगफली अधिक ली जा सकती है.
टिक्का रोग: यह रोग एक प्रकार के फफूंद से लगता है और यह मूंगफली की फसल को
बहुत नुकसान पहुंचाता है. इस रोग के प्रकोप से इसकी फसल में २०-५० प्र. श. तक
नुकसान आंका गया है. फसल में फूल लगने से पहले तथा फल लगने पर (जब पौधे १-२ माह
के होते हैं) यह रोग प्रकोप करता है और खेतों में फैलता जाता है. रोग के आरंभिक
लक्षण पौधे की पत्तियों की ऊपरी सतह पर हल्के पीले धब्बों के रूप में प्रकट
होते हैं. बाद में, ये धब्बे आपस में मिलकर बड़ा आकार बनाते हैं और इनका रंग
भूरा मटमैला हो जाता है. कुछ दिन के बाद रोग के लक्षण भूमि के ऊपर वाले
प्रत्येक भाग पर स्पष्ट हो जाते हैं. पत्तियां झड़ने लगती हैं. रोगग्रस्त पौधों
से फलियां तथा दानें छोटे आकार के मिलते हैं. कम से कम ३ दिन तक वातावरण में
अधिक आर्द्रता इस रोग के संक्रमण में अनुकूल पाई गई है. अधिक दिनों तक कम
तापमान तथा ओंस की अधिक बूंदे बीमारी के फैलने में सहायक पाये गये हैं.
संक्रमण के लिए अनुकूल वातावरण अगस्त से आरंभ होता है और पूरे सितम्बर तक चलता
है.
काबू ऐसे
(१) रोगग्रस्त पौध-अवशेषों को नष्ट कर दें.
(२) चूंकि यह रोग अगस्त-सितम्बर में आता है, इसलिये मूंगफली की बुआई जल्द (मई
के अन्त या जून के प्रथम सप्ताह तक) कर दें या जल्द पकने वाली किस्मों को
लगायें. (३) थिरम या कैप्टान से २.५ ग्राम प्रति कि. ग्राम. बीज की दर से
बीजोपचार करें. (४) रोग के प्रकट होते ही डायथेन एम.-४५ या डायथेन जैड.-७८ का
०.२५ प्रतिशत की दर से अथवा बाविस्टिन का ०.१ प्रतिशत की दर से १०-१५ दिनों के
अन्तर पर ३-४ छिड़काव करें.
मूंगफली को इन रोगों से बचाइये
-सत्यदेव प्रसाद एवं डा. उपेन्द्र गुप्त पौध रोग विभाग, बिरसा कृषि विओ विओ
कांके, रांची (बिहार)-८३४००६
खाद्य तेलों में मूंगफली का विशेष स्थान है. इसके उत्पादन पर कई रोग चोट करते
हैं. यदि समय रहते इन रोगों पर काबू पा लिया जाए तो उत्पादन बढ़ाया जा सकता है.
तिलहनी फसलों में मूंगफली का एक विशेष स्थान है. मूंगफली की फसल से पौष्टिक
खाद्य पदार्थ के अतिरिक्त कीमती तेल भी मिलता है. इसमें प्रोटीन की प्रचुर
मात्रा (२५-३० प्रओ शओ) के साथ-साथ ४४-५० प्रओशओ तेल भी पाया जाता है. सूखे
इलाकों में अनेक तिलहनी फसलों, दालों तथा बारानी धान के मुकाबले इसकी औसत
पैदावार अच्छी मिलती है. मगर इन पर लगने वाली बीमारियां इनके उत्पादन को बुरी
तरह प्रभावित करती है. रोगों की अधिकता में इस फसल का ६० से ७० प्रओशओ तक
नुकसान देखा गया है. इसलिए मूंगफली की अच्छी उपज लेने के लिए इस पर लगने
वाले रोगों की रोकथाम उतना ही महत्व रखती है, जितना उन्नत बीज, संतुलित खाद और
पानी. मूंगफली पर लगने वाली बीमारियां यदि नियंत्रित कर ली जाएं तो प्रति
हैक्टर करीब एक हजार रुपये से २ हजार रुपये की मूंगफली अधिक ली जा सकती है.
टिक्का रोग: यह रोग एक प्रकार के फफूंद से लगता है और यह मूंगफली की फसल को
बहुत नुकसान पहुंचाता है. इस रोग के प्रकोप से इसकी फसल में २०-५० प्रओशओ तक
नुकसान आंका गया है. फसल में फूल लगने से पहले तथा फल लगने पर (जब पौधे १-२ माह
के होते हैं) यह रोग प्रकोप करता है और खेतों में फैलता जाता है. रोग के आरंभिक
लक्षण पौधे की पत्तियों की ऊपरी सतह पर हल्के पीले धब्बों के रूप में प्रकट
होते हैं. बाद में, ये धब्बे आपस में मिलकर बड़ा आकार बनाते हैं और इनका रंग
भूरा मटमैला हो जाता है. कुछ दिन के बाद रोग के लक्षण भूमि के ऊपर वाले
प्रत्येक भाग पर स्पष्ट हो जाते हैं. पत्तियां झड़ने लगती हैं. रोगग्रस्त पौधों
से फलियां तथा दाने छोटे आकार के मिलते हैं. कम से कम ३ दिन तक वातावरण में
अधिक आर्द्रता इस रोग के संक्रमण में अनुकूल पाई गई है. अधिक दिनों तक कम
तापमान तथा ओंस की अधिक बूंदे बीमारी के फैलने में सहायक पाये गये हैं. संक्रमण
के लिए अनुकूल वातावरण अगस्त से आरंभ होता है और पूरे सितम्बर तक चलता है.
काबू ऐसे
(१) रोगग्रस्त पौध-अवशेषों को नष्ट कर दें. (२) चूंकि यह रोग अगस्त-सितम्बर में
आता है, इसलिये मूंगफली की बुआई जल्द (मई के अन्त या जून के प्रथम सप्ताह तक)
कर दें या जल्द पकने वाली किस्मों को लगायें. (३) थिरम या कैप्टान से २.५ ग्राम
प्रति किओग्राओ बीज की दर से बीजोपचार करें. (४) रोग के प्रकट होते ही डाइथेन
एमओ-४५ या डायथेन जैडओ-७८ का ०.२५ प्रतिशत की दर से अथवा बाविस्टिन का ०.१
प्रतिशत की दर से १०-१५ दिनों के अन्तर पर ३-४ छिड़काव करें.
किट्ट: यह रोग भी एक प्रकार के फफूंद से लगता है देश में इस रोग का प्रकोप
मूंगफली उगाये जाने वाले प्रत्येक क्षेत्र में पाया जाता है. संक्रमित पौधों
में इस रोग का प्रारंभिक लक्षण पत्तियों की निचली सतह पर ऊतकक्षयी स्फोट के रूप
में प्रकट होता है, जो बाद में पत्तियों की ऊपरी सतह पर भूरे से पीले रंग के
धब्बों के रूप में प्रकट होते हैं. परिणामस्वरूप संक्रमित पत्तियां झुलसी हुई
दिखाई देती हैं. ये स्फोट बाद में पत्तियों के आलावा पौधे के अन्य भागों पर भी
प्रकट होते हैं. फसल पकते समय संक्रमित पौधों को देखने में ऐसा लगता है जैसे
लोहों पर जंग लगा हुआ है, क्योंकि इन स्फोटों का रंग इस समय तक गहरा भूरा हो
जाता है. नमीयुक्त मौसम इस रोग को फैलाने में अनुकूल पाया गया है.
काबू ऐसे
(१) रोगरहित फसलों से ही प्राप्त बीजों की बुआई करें.
(२) बुआई करने से पहले थिरम या कैप्टान नामक दवा से २.५ ग्राम प्रति किलोग्राम
बीज की दर से बीजोपचार करें. (३) रोगग्रस्त फसलों के अवशेषों को नष्ट कर दें.
(४) डाइथेन एमओ-४५ का छिड़काव २ किलोग्राम प्रति हैक्टर की दर से १०-१५ दिनों
के अन्तर पर ३-४ बार करें.
मूल विगलन: इस रोग का प्रकोप देश के मूंगफली उगाने वाले क्षेत्रों में, विशेषकर
पंजाब तथा उत्तर प्रदेश में अधिकतर देखा जाता है. इससे मूंगफली की फसल की काफी
(५०-७० प्रतिशत तक) नुकसान होता है. यह रोग एक प्रकार के कवक से उत्पन्न होता
है. रोग का संक्रमण पौधे की जड़ से प्रारंभ होता है, और जड़ें सड़ने लगती हैं,
पत्तियां पीली होने लगती हैं तथा पौधे मुरझा जाते हैं. बाद में भूमि की सतह पर
पौधे के चारों तरफ तथा तनों पर कवक के जाल फैल जाते हैं. कुछ समय बाद उन्हीं
स्थानों पर रोगजनक के लाल-भूरे रंग के छोटे-छोटे गोल स्क्लेरोशिया दिखाई देते
हैं. संक्रमित पौधे पीले और कद में छोटे हो जाते हैं तथा उनमें केवल एक या दो
फलियां लग पाती हैं. रोग की अधिकता में पत्ते तथा शाखायें ऊपर से नीचे की ओर
नीले-काले रंग के हो जाते हैं और अन्त में पौधे मर भी सकते हैं.
काबू ऐसे
(१) रोगग्रस्त खेत से पौध-अवशेषों को जला कर नष्ट कर दें. (२) कम से कम तीन
वर्ष का फसलचक्र अपनावें जिसमें मक्का, धान और गेहूं आदि फसलें शामिल हो.
(३) भूमि में फैलने वाली किस्में न लेकर गुच्छे वाली किस्में लें. (४) बुआई से
पहले थिरम या कैप्टान से २.५ ग्राम प्रति किलोग्राम बीज की दर से बीजोपचार
करें.
शिखर विगलन: संक्रमण की प्रारंम्भिक अवस्था में पौधे का मुख्य अक्ष ऊतकक्षय के
कारण मुरझा जाता है. मगर भूमि के ऊपरी तने तथा जड़ पर इस रोग का कोई प्रभाव
नहीं दिखाई देता. कुछ समय बाद मुख्य अक्ष मर जाता है. फलस्वरूप बीजपत्रों के
नीचे नयी जड़ें बनने लगती हैं, जिनके द्वारा संक्रमित पौधा मुख्य जड़ के सड़ने
के बाद भी कुछ समय तक जीवित रहता है. संक्रमित पौधे के ऊतक गहरे लाल-भूरे तथा
चूर्णी हो जाते हैं.
