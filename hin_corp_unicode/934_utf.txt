<आ ळ्><ञ् ठ्><ंअडन् ळल् श्हर्म><षज्स्ट्हनि ळोक्गेएटोन् ख शन्स्क्रिटिक् आड्ह्यन्><१९८७><षज्स्ट्हनि शन्स्ट्हन्><झोड्ह्पुर्><८० टो ८७><२५००><ंअडन् ळल् - षज्स्ट्हनि ळोक्गेएटोन् क आड्ह्यन्><ढ्हनन्जय् खुमर्>

 लोक देवी देवता से सम्बद्ध मेले व लोकगीत
इन पुराण प्रसिद्ध देव देवियों के अतिरिक्त अनेक लोक देवता और देवियाँ हैं, जो
राजस्थानी की वीरभूमि पर ही जन्में हैं वे यहां कि मिट्टी में उत्पन्न होकर अपने
किसी विशिष्ट कृत्य अथवा आलौकिक शक्ति के चमत्कार द्वारा जन साधारण की पूजा के
पात्र बन गये है. इनकी स्मृति में अनेक मेंलों का आयोजन किया जाता है.
गृहललनाओं की सम्मिलित मधुर कण्ठ ध्वनि द्वारा अन्तस्थल से निकले हुए लोकगीत ही
उनकी पूजा और प्रार्थना के मन्त्र हैं, जिनसे स्तुति करके राजस्थान का जन मानस
धन्य होता है. इनमें से प्रमुख लोक देवी-देवता निम्न लिखित हैं. इनकी मान्यता
लगभग समस्त राजस्थान में है. इनके सम्बन्ध में सैंकड़ों लोकगीत मिलते हैं.
प्रमुख लोक देवता :- भेरोंजी, रामदेवजी, पाबू राठौड़, तेजाजी जाट, जांभाजी, गोगा
चौहान, केसरियां कंवर, भभूतासिद्ध. इनके अतिरिक्त सतीत्व रक्षा या पतिव्रत धर्म
का पालन के करने निमित्त प्राणदान देने वाली सतियां अथवा अविवाहित बायाँ और
पितराणियाँ आदि भी देवताओं की श्रेणी में मानी जाती हैं. इन सभी पर रचे गये
असंख्य गीत लोकमानस की भक्ति भावना को प्रवाहित करने के साधन बने हुए हैं.
भारत की आध्यात्मिक संस्कृति में एकेश्वरवाद के साथ ही बहुदेववाद की भी स्थान
है. अत: भारत के ह्रदय स्वरुप राजस्थान की तदनुवर्तिनी लोक संस्कृति में विभिन्न
देवी-देवाताओं के प्रति श्रद्धा होना स्वाभाविक ही है.
समाज में कोई व्यक्ति विशेष कार्य कर दिखाता है तो जन साधारण में उसके विषय में
गीत प्रचलित हो जाते हैं. उन गीतों को गा-गाकर साधारण जन अपनी श्रद्धा भावना
प्रकट करते हैं. वीर पूजा की यह भावना भी लोकजीवन में धार्मिक रुप धारण करके उन
विशिष्ट व्यक्तियो को देवत्व प्रदान कर देती हैं.
भैरव - राजस्थान के प्रत्येक अंचल में भैंरो की मान्यता है. स्थान-स्थान पर इनके
थान बने हुए हैं. साधारण भक्ति भावना के अलावा सन्तान या धन प्राप्ति के लिए
भैरोजी की उपासना करते हैं. विभिन्न जातियों में विभिन्न भैरोंजी की मान्यता है.
गोरे भेरु ब्राह्मणों के, काले भैरव राजपूतों के व जूंझार जाट व स्वामी जातियों
के द्वारा पूजे जाते हैं. यथा -
यांरे कोडाणों से गोरवे में रे भैरुं कालो गोरो बीण बजाये.
ही राज हर को ही हालरो भस देई मारा कालूडा भाई..
बीकानेर और जोधपुर में भैरोजी की विशेष मान्यता है. बीकानेर में कोडम देसरजी में
भैरव जी का सबसे बड़ा मंदिर है जहाँ भारी मेला लगता है. रुणोचा में भी भैरो बाबा के
दर्शन करके और मनोती करके बालकों के झडूले (बाल कटवाना) उतरवाते हैं.
रामदेवजी
भादों और माध शुक्ला दशमी को जोधपुर के रुणोचा में रादेवजी का सबसे भारी मेला
लगता है, जिसमें राजस्थान के बाहर तक के यात्री आते हैं. रामदेवजी के स्थानीय
मेंले कई साधारण नगरों और गांवों में भी लगते हैं. रामदेवजी की मान्यता
राजस्थान में इतनी अधिक है कि उन्हें सब प्रकार की मनोकामनाएं पूरी करने वाला
लोक देवता माना जाता है. जनता का अटूट विश्वास निम्नलिखित जनश्रुति से व्यंजित
होता है :-
कोढ़ियां रो कोढ़ झाड़ै, आंधां ने आंख देवै.
लूला लंगला ने हाथ पांव देवै.
रामदेवजी रुणीचा के जागीरदार थे. उनके क्रिया कलापों व महान् कार्यों यथा
शरणा-~गत वत्सलता दुराचारियों के नाश को लेकर अनेक लोक गीत मिलते हैं. रामदेवजी
से प्रभावित होकर मारेली गांव के वैश्य मोतीचन्द ने बरांठिया गांव में श्री
रामदेवजी का मन्दिर बनाया. वह अपनी पत्नी से कहते हैं -
गै णों रै कपड़ो थारा सगला१ तो बेचूं,
अन्दाता रो मिंदरियो चुणावां रे, जीवो,
खंमां खंमां रे कुंवर अजमाल रा.
प्रति वर्ष श्रद्धालु भक्त राजस्थान के सभी अंचलों से रुणेचा आते ही हैं साथ ही
गुजरात व महाराष्ट्र के भक्त भी मेले में सम्मिलित होते हैं.
पाबूजी
राजस्थान में पांच पीरों में पहले पाबूजी की गणना की जाती है. इस सम्बन्ध में यह
दोहा भी मिलता है -
पाबू, हड़बू, रामदे, मांगलिया, मेहा,
पांचो पीर पधारज्यों, गोगाजी जेहा.
राजस्थान के आभिजात्य साहित्य व लोक साहित्य दोनों में ही पाबूजी के प्रति
श्रद्धांजलि अर्पित की है. पाबू जी राजस्थान के एक प्रसिद्ध राठौड़ वीर हो गये
हैं. इनकी जन्मभूमि कोलूमढ़ थी. ये अपनी वीरता और सात्त्विकता के कारण जन देवता
की भाँति पूजे जाते हैं. इन्होंने वचन रक्षा के लिए भाँवरों से उठकरदेवल चारणी को
गायों की रक्षा निमित्त अपने प्राणों का बलिदान किया. अनेक प्रतिज्ञाओं का पालन
कर गउओं और आश्रितों की रक्षा की.
पाबूजी का प्रत्येक ग्राम में एक थान या मन्दिर बना रहता है. इनके नाम पर कई
सार्वजनिक मेले आयोजित होते हैं, गीत गाये जाते हैं. इन गीतों को पवाड़े कहते
हैं. भील लोग अपनी भाषा में पाबूजी के वीर कृत्यों को लेकर गीत गाते हैं.
कोलूमढ़ में प्रधान मेला लगता है. पाबूजी के भक्त भोपे कहलाते हैं. ये विशेषकर
थोरी जाति के होते हैं, जो फड़(पाबूजी के जीवन प्रसंगो से चित्रित चादर) लिये
फिरते हैं. इन लोगों के साथ एक स्त्री होती है, जो भोपे गीतोच्चारण के बाद सुर
में सुर मिलाकर पाबूजी की जीवन लीलाओं के गीत गाती है. फड़ के सामने भक्ति नृत्य
भी करते हैं. ये गीत रणुथा या रावण हत्था पर गाये जाते हैं जो सारंगीनुमा वाद्य
यन्त्र होता है. निम्नलिखित गीत में बारात चढ़ने, उसके वैभव और चारणी द्वारा
रक्षा के लिए सामने फिरने का रोमांचक चित्रण है, जिससे पाबूजी के समग्र
व्यक्तित्व की झांकी मिल जाती है :-
चढतोड़ी जानां के, भवानी, जी ए चारण ए
आगे क्यूं फिरी, तो जी रे, चढ़तोड़ी जानां के. टेक.
ए केसरिया कसूमल जी रे, राजा ही राठौड़ के सोचे जो,
ए भगवां तो सोवे जी रे, जोगी हो साधां के. तो जीरे.
ए कानां के गज मौती जी रे, राजी हो राठोड़ा के सोवै ओ,
ए मदरा तो सावै जी रे, जोगी हो साधां के, तो जी रे.
रास्ते में आने वाली रोती हुई चारणी को दूर करने के लिए रुपयों का लोभ दिया तब
भी वह हटी नहीं. उसने पाबूजी से कहा मेरी रक्षा कौन करेगा. पाबूजी ने आश्वासन
दिना, सहस्रकिरणों वाला सूर्य गायों की रक्षा करेगा. चारणी न मानी, "सहस्रकिरणों
वाला सूर्य तो तुम्हारे स्वर्णिम सेहरे में स्थित होकर ज्योतिवर्षन करेगा, भगवान
भी तुम्हारी बारात में जायेंगे अतः एक भाई को यहीं छोड़ जाओ." चारणी के बहुत
कहने पर पाबूजी ने कहा, "गायों की बात सुनकर मैं आधे विवाह से भी उठकर आऊँगा,
यदि भोजन कर रहा होऊंगा तो आचमन तेरे द्वार पर करुंगा. " चारणी आश्वस्त हो गई.
पाबूजी के लोकगीते में वचनपालन एवं कर्त्तव्यनिष्ठा-परोपकार के प्रसंग भरे पड़े
हैं.
जाभांजी, तेजाजी और गोगाजी
हमारे देश में जो महापुरुष हुए हैं, उनकी याद में जयन्तियाँ मनाई जाती हैं और
उन्हें कथा कहानी के रुप में स्मरण किया जाता है. उनका जीवन बलिदान सभी स्थानों
पर प्रेरणा का स्रोत बनता है. परन्तु हमारे अपढ़ लोकमानस में ऐसे मान्य
व्यक्तियों के और भी अधिक मान है. उन्हें मरने के बाद सिद्ध कहकर देवताओं की
भाँति पूजते हैं, उनके नाम से मेले लगते हैं, रातीजगे होते हैं, उनको मान्यता भी
दी जाती है तथा उनका गुणगान करते हैं. जांभाजी, तेजाजी और गोगाजी राजस्थान के प्रमुख सिद्ध हैं.
जाभांजी पंवार वंशीय राजपूत थे. इनका जन्म मारवाड़ के पीरासर ग्राम में सन् १५०८
ई. में हुआ था. यह ब्रह्मचारी, महात्मा और सिद्ध पुरुष थे. इन्होंने अनेक
करामतें दिखाई जिससे प्रभावित होकर लोग इन्हे सिद्ध मानकर पूजा करने लगे. सन् १४८७ में नागौर
में नागौर में भयंकर अकाल पड़ा. तब ८०० जाटों के एक दल ने स्थान छोड़कर भाग जाने
का निश्चय किया. तब जांभाजी ने पहुंच कर प्रस्थान को रोक दिया और उन ८०० व्यक्तियों को
केवल एक मन अन्न से तीन वर्ष तक लगातार भोजन दिया. जिससे उन जाटों ने विश्नोई
धर्म स्वीकार कर लिया. कुछ ने जाभांजी को विष्णु का अवतार माना है. इसी से
विश्नोई सम्प्रदाय नाम पड़ा. इनके नियमों की संख्या उन्तीस है अर्थात् बीस और
नौ, तभी इन्हें विश्नोई कहते हैं. जांभाजी के गीतो में अपने धर्म के आचार
विचारों को लेकर सरस धार्मिक हरजस मिलते हैं.
तेजाजी भी राजस्थान में लोकदेवता के रुप में प्रतिष्ठित है. जगह-जगह इनके देवल
(थान) आये हुये हूए हैं. तेजाजी जाट जाति के रत्न थे. करनाल में पैदा हुए और
गांव पनेर में ब्याहे. भाभी के ताने सुनकर पत्नी को लेने ससुराल गये. वहां
लाच्छा गुजरी की गायें मीणा ले गये. गुजरी के आग्रह पर पीछे-पीछे गये और मीणों
से युद्ध किया. जाते हुए गाँव सुरसरी में एक साँप मिला, जिसने रास्ता रोक लिया.
तेजाजी वापस आने की प्रतिज्ञा कर गायों के पीछे गये और मीणों से लड़ाई कर गायें
छुडाली. गायें गुजरी को सौंप अपनी पत्नी से अलविदा ली और साँप के निकट जा
पहुंचे. सांप ने उनको जिह्वा पर दर्शन किया. तेजा मारे गये. तेजाजी की जीभ काटने
वाला बालू नाग और तेजाजी की पूजा पहले उनके बहनोई और ससुराल वालों के राज्य में
आरम्भ हुई बाद मे समस्त राजस्थान में इन्हें पूजा जाने लगा. गौ रक्षा हमारी
संस्कृति का मुख्य अंग है, गौ को माता स्वीकार किया गया है. तदर्थ प्राणों की
बाजी लगाना प्राचीन काल से ही परम्परा रही है. महाभारत में भी विराट नगर में
दुर्याधन द्वारा गायों का अपहरण करने पर अर्जुन अपने बहुन्नल्ला का रुप छोड़कर
राजकुकमार उत्तर के साथ युद्ध में कूद पड़ते हैं. अस्तु, तेजावीर भी अर्जुन की
याद दिलाता है. मीणों से युद्ध के लिए जाने पर शत्रु सेना के आधिक्य की चिन्ता न
कर तेजाजी उन्हें ललकारते हुए कहते हैं ?
मांडो वी माडो स्यात घरण पर पांव रे
कोई चड़की बी आग्यो है रे तेजा गायां कोवारवी
मारुं बी मारुं जीव जिया की मौत थाने पापीड़ा रे.
तेजा सुख दुःख, मानापमान, निरहंकार की भावना से युक्त मानव हैं. तेजाजी ने
मानवीयता में आत्म सम्मान, शरणागत वत्सलता वीरता, आर्त्तत्राण परायणता, सत्परता
जैसे उदात्त गुणों का विकास दिखलाकर अपने व्यक्तित्व को निखार दिया है. इन्हीं
गुणों को लेकर तेजाजी के लोकगीत लोगों की जुबान पर हैं.
केसरिया कवंर
इन्हें गोगाजी का आत्मीय पुत्र कहते हैं. गोगा नवमी के पहले दिन अष्टमी को इनकी
भी नाग पूजा होती है. केसरिया के स्तवन गीतों में इन्हें 'पद्मा नागण का जाया!
'किस्तूरी का ढोला'कहकर वन्दना की जाती है. उनसे रक्षा की याचना इन गीतों में की
गई है.
बाजरड़ी रो बूंट कंवरजी, जै में म्हारी पाना नागण फण करया.
बचिया ल्याई ओ चार कंवरजी, चारों में सकल सुणीजे बाबो केसरो.
कोसे कुण्डे महुवा ए कंवरजी, छपन छुरी सै गाडी मोडियो.
ओ रज पीवै ओ दूध कंवर सा आप केसरियो कंवर बाबो घी पीवै.
पिडरन राखो पताल, कंवरजी, आडे मोडारी रिच्छाए करो.
भभूतासिद्ध और भोमियों के गीत
राजस्थान मे 'पीर'और 'पंच पीर'की पूजा भी हिन्दू मुसलमान सब करते हैं. 'या
यस्यामिमतापुंसः साहितरयैव देवता' किन्तु 'कार्य विशेषण पूजीता चेष्टदानृणाम की
उक्ति के अनुसार राजस्थान में अनेक देवी देवता भावना से बना लिये गये हैं. इनमें
भभूता सिद्ध भी हैं. इसका मठ प्रायः आबादी से बाहर बाग आदि में होता है. रातीजगे
में भभूता सिद्ध का जो गीत गाया जाता है उसके अनुसार वह बकरी चराने वाला ग्वाला
था. अपना रेवड़ (झुण्ड) चराने गया था, सांप ने काट खाया और मृत्यु हो गई. उसे
आपदाओं का हरणकर्त्ता मानकर सहज विश्वासी जनता पूजने लगी.
इसी तरह गांवों के स्थानीय स्वामी या मालिक भोमिये थे. वे प्रजा का पालन सन्तानवत
करते थे और प्रजा भी उन्हें पितृवत् मानती थी. किसी सर्वप्रिय भोमिये की मृत्यु
होने पर देवता रुप से उसकी पूजा होने लगती थी. कृष्णपक्ष की छठी व चतुर्दशी उसकी
पूजा के लिए निर्धारित है. जन्म विवाह के अवसर पर रातीजगे होते हैं और इनके गीत
गाये जाते हैं. इन्हें अन्य देवी-देवों के साथ स्मरण किया जाता है. यथा -
'म्हारा माथा ने मैंमद लाओ सा, दिखण में मत जाओ सा.
आगे आगे भोमियांजी, पाछे बजरंग बाला.
झण्डो भैरुनाथ को, अगवाणी सांतूं भेणां.
करणी माता, जणीमाता और सकराय माता
चैत्र और आसोज शुक्ला नवमी को देशनोक (बीकानेर) में माताजी करणीमाता का मेला
लगता है, जिसमें राजस्थान के अनेक अंचलों से लोग आते हैं. करणी को दर्गा का
अवतार माना जाता है. धन सन्तान और सब प्रकार की ऋद्धियों सिद्धियों के लिए
करणी मैया को पूजते हैं. यथा -
देवी रुमझुम करता पधारिया, देवी आया लखावतारी पोल.
रिमझिम बाजै घूघरा, ऊबा ठाकर सा विनती करै.
देवी रो ने अजूनी ए रात, गैरा ओ बाजै घूघरा.
ठाकरसा ने दीज्यो देवी डीकरो, ठाकर सा री पूरो मनरी आस.
जयपुर के सीकर जिले में सकराय माता का भारी मेला लगता है, जिसका स्थानीय महत्त्व
अधिक है. यही 'जीणमाता' का मेला लगता है जिसे पूजने राजस्थान के बाह्य अंचल से
भी अनेक लोग आते हैं. सीकर से १८ मील दूरी पर अरावली की पहाड़ियों पर एक विशाल
मंदिर है. मन्दिर के बाहर, मेले के अवसर पर सपेरे मस्त होकर बीन बजाते हैं.
राजस्थान के सुदुर अंचल से आये बालकों का झडूला (केश मुण्डाना) उत्तरवाते हैं
राशि जागरण करते हैं और अपनी सामर्थ्यानुसार सवामणी,छत्रचंवर, झारी, नौबत, कलश,
आदि भेंट करते हैं. मन्दिर में बारह मास अखण्डदीप जलता रहता है. मेले के अवसर पर
ग्राम बधुएँ गाती हैं:-
वधुएं गाती है :-
माता रे थान में, चिरविट नाड़ो बीड़लो.
सुपरा के बीड़ल म्हारी, जीण माता बस रही.
माताँ रे थान में चावल रो बीहलो,
सेर घुडक, नार री असवारी.
म्हारी जीण माता बस रही.
जे कोई जीणमाताजी नै ध्यावै, सदा सुखपावै.
मनसा होवै पूरी, म्हारी जीणमाता री आसीस सूं..
एक अन्य लोकगीत में जीणमाता का अत्यन्त मर्म स्पर्शी प्रसंग मिलता है, जो भाई
बहिन के पवित्र प्रेम का प्रतीक बना हुआ है. यह गीत राजस्थानी लोक साहित्य में
अपना विशेष महत्त्व रखता है. साहित्यिक दृष्टि से भी इस गीत को अत्यन्त उच्च
कोटि का माना गया है. अनेक विद्वान् इसे राजस्थान का सर्वश्रेष्ठ गीत मानते हैं.
इस गीत में जीण-~माता के आत्म सम्मान व बहिन के प्रति भ्रातृप्रेम का जीवित
आदर्श देखा जा सकता है.
लोक विश्वास है कि देवी देवता जल्दी प्रसन्न हो जाते है. सद्यफल चाहने वाला लोक
इन्हे अधिक मानता है. राजतन्त्र शासन के कारण यहां के लोक की दृष्टि छोटी श्रेणी
के सेवकों तक ही जाती है. इन छोटे देवताओ को बड़े देवताओ का सेवक मानकर
पूजा-अर्चना की जाती थी, ताकि बड़े देवताओं को प्रसन्न किया जा सके. यही कारण है
कि राणा प्रताप व पृथ्वीराज राठौड़ जैसे वीर पुरुषों की ओर ध्यान न देकर पाबू का
प्रतिज्ञापालन, गोगा की गौरक्षा और भैरों तथा रामदेवजी के परोपकार के कृत्य
उन्हे देवश्रेणी में स्थापित कर सके. लोकजीवन में साधारण बातों पर ध्यान दिया
जाता है बड़ी घटनाओं पर नहीं, इसीलिए इन लोकगीतों से प्रकट है कि लोक मानस
सच्चाई व प्रेम से परिपूर्ण है.
पौराणिक कथा गीत
पुराणों को धार्मिक इतिहास मानने के नाते लोक भावना ने इन्हें इतिहास से भी
अधिक महत्त्व दिया है. इन पौराणिक गीतों में भक्ति का उमड़ता स्रोत देखा जा सकता
है. विवाह गीतों में चौबीस अवतारों का वर्णन है. रातीजगे के गीतो में देवी
देवताओं की स्तुतियाँ पौराणिक हैं.
रामायण और महाभारत की कथाओं के एक-एक अंग पर आश्रित असंख्य लोकगीत जनपदों में
गूंजते रहते हैं. रामायण के मार्मिक स्थलों यथा - राम जन्म, धनुष यज्ञ,
रामबनवास, सीताहरण, लक्ष्मण को शक्ति लगना और राम का विलाप करना आदि सभी पर रचे
हुए लोक भजन प्रचलित हैं. इसी प्रकार महाभारत में जुआ खेलने का प्रसंग, द्रोपदी
चीरहरण, कृष्णलीला, ध्रुव प्रहलाद की भगवत भक्ति महिमा, गोरखनाथ और राजा भरथरी
की कथाएं राजस्थानी लोकगीतों में प्रचुरता से मिलती है. इन्हें गा-गाकर आज भी
लोक मानस में पौराणिक विभूतियों के प्रति श्रद्धाभक्ति के भाव जागृत होते हैं.
इन्हीं भावनाओं के बल पर राष्ट्र के चरित्र निर्माण की पृष्टभूमि तैयार होगी.
इन लोक गीतों में राम सीता का ऐसा स्वरुप दृष्टि में आता है मानो जनसाधारण ने
उन्हें अपने जीवन में उतार कर स्वाभाविक गीत गाये है, जिन्हें सुनकर रस की
अमृतधारा प्रवाहित होने लगती है. पुत्र, पति, भार्या सभी सम्बन्धों में राम-सीता
का रुप समाया रहता है. घर में पुत्रोत्पत्ति पर राम जन्म की ही खुशियां मनाई
जाती है मानो जनता राम के साथ एकाकार हो गई हो.
सतियो, बायों और पितरों के गीत
भारत में सतीप्रथा के फलस्वरुप स्त्रियांॅ अपने पति के मर जाने पर उसके साथ जल
मरती थीं. अतः उनकी प्रशंसा में गीत गाये जाते हैं और कहीं-कहीं मेले भी लगते
हैं. इसी तरह जिन अविवाहित कन्याओं ने कुल की लाज या देश की रक्षा निमित्त जीवन
दिया है, वे बायां कहलाती हैं. उनकी स्मृति में भी लोकगीत बनाकर गाये जाते हैं.
हिन्दु संस्कृति में पित्र-पित्राणियों की बहुत मान्यता है. श्राद्ध पक्ष में
ब्राह्मण भोजन कराकर पित्रादि की आत्मतृप्ति करने हेतु प्रार्थना करता है.
उन्हें सामूहिक रुप से देवता मानकर समय-समय पर गीत गाकर उन्हें प्रसन्न करने की
चेष्टा करता है. विवाहों-त्यौहारो विशेष पर और रातीजगे में इन गीते के गाने से
लोक मानस में अपने पूर्वजों के प्रति श्रद्धा और प्रेम के भावो को बनाये रखने में योग मिलता है.
भजन, हरजस और सतगुरु से सम्बन्धित गीत
राजस्थान में अनेक प्रकार के धार्मिक लोकगीत हैं, जो रातीजगे, त्यौहारों और
तीर्थ यात्रा के समय गाये जाते हैं. इन्हें भजन, हरजस आदि कहते हैं. जैसे झालर
गीत प्रायः प्रातः काल में गाया जाता है और आरती संध्या काल में. इन भजनों में
भाँति-भांॅति से समझाकर भगवत् भक्ति के लिए प्रेरणा दी जाती है. संसार की असारता
का वर्णन करके मनुष्य को फटकारा जाता है कि हे प्राणी इस आनित्य संसार में रमकर भगवान
के नित्य स्वरुप को क्यों भूल गया, अब भी संभल जा वरना पछतायेगा.
