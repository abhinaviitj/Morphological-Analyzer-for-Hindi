<शोचिअल् श्चिएन्चेस्><शोचिओलोग्य्><आच्हर्य छ्हटुर्सेन्><अइडिच् शन्स्क्रिटि आसुरि फ्रब्हव्><१९८४><शन्मोर्ग फ्रकस्हन्><ढेल्हि><१५८ टो २६><२६००><छ्हटुर्सेन्-अइडिच् शन्स्क्रिटि-१>

कपिल का सांख्य कपिल की प्राचीनता--कपिल और उनके सिद्धान्त अत्यन्त
प्राचीन हैं . यह बात श्रुति स्मृति महाभारत और पुराणों से प्रमाणित
होती है . प्रसिद्ध दीर्घायु और योगिराज गौड़पाद स्वामी, जो कि शुकदेव के
शिष्य थे, और जो सांख्य के सर्वप्रथम और प्राचीनतम टीकाकार हो गये हैं,
जिन्होंने वेदांत और सांख्य पर `मांडूक्योपनिषद् मुख्य' और सांख्य पर
`सांख्य पर सप्तति मुख्य' ये दो प्रख्यात ग्रंथ लिखे हैं, उन्होंने कपिल
को ब्रह्म का पुत्र माना है . ऋषि प्रसूतं कपिलं यस्तमग्रे ज्ञानैर्विभाति
जायमान्ञ्च पश्यत श्रुति:. (उप.  ) आदो यो जायमानञ्च कपिलं जनयदृषिम्;
प्रभूतं विभृयात् ज्ञानैस्तं पश्येत्पारमेश्वरम् (स्मृति) सनकश्च सनंदश्च
तृतीयश्च सनातन . कपिलश्चासुरिश्चैव बोढु: पञ्चशिखस्तथा . सप्तते मानसा:
पुत्रा: ब्रह्मण: परमेष्ठिन: (पुराण) अथ मानादि क्लेश कर्म-वासना समुद्र
पतितान् अनाथान् उद्दिधीषु: परमकृपालु:स्वत:सिद्धज्ञानो महर्षिर्भगवान्
कपिलो ब्रह्यसुतो द्वाविंशति सूत्राण्यु-पादिक्षत् . सूचनात्सूत्रमिति
हि व्युत्पति: . तत एतै: समस्त तत्वानां तीर्थान्त-राण्यपि चैतत्प्रपञ्च
भूतान्येव . सूत्रं षड़ध्यापयितुं वैश्वानरावतार: भगवत्कपिल-प्रणीता . इयञ्च
द्वाविशति सूत्राणितस्या अपि बीजभूता ब्रह्मसुत महर्षि भगवत्क-पिल प्रणीतेति
वृद्धा वदंति . भागवत में कपिल के जन्म की कथा विस्तार से लिखी है, जिसका
सारांश यह है-- `ब्रह्मा ने प्रजापति कर्दम को प्रजा-निर्माण करने की आज्ञा
दी . कर्दम नदी के तीर गये . वहाँ उन्होंने दस हजार वर्ष तपश्चर्या की . तब
विष्णु ने प्रसन्न होकर वर दिया--कि शीघ्र ही यहाँ स्वायंभुव मनु सपरिवार
आयेंगे . उनकेसाथ उनकी कन्या देबहूति है . उसे तुम अपने लिए मांगना . मैं
उसके गर्भ में ज्ञानोपदेश के लिए जन्म लूँगा . वैसा ही किया गया . कपिल का
जन्म सरस्वतीके तीर पर कर्दम ऋषि के आश्रम में हुआ . यह अत्यन्त प्राचीन
बात है; क्योंकिसरस्वती गंगा से भी प्राचीन है . इन्हीं कपिल ने सगर के
६० हजार पुत्रों को भस्म किया था . तब सगर के पुत्र भगीरथ ने तप करके
गंगा का अवतरण किया था . ऐसी कथा मिलती है . आजकल सरस्वती नदी नहीं है, पर
प्राचीनकाल में वह प्रयाग में गंगा में मिल गयी थी, यह प्रसिद्ध है . कर्दम
ऋषि अपनी पुत्रियों कोमरीचि, अंगिरस, वखिष्ठ, अत्रि आदि ऋषियों को ब्याहकर
तपश्चर्या करने को चले गये . कपिल ऋग्वेद में वर्णित प्राचीन ऋषि हैं ."
कपिल एक महासिद्ध पुरूष हुए . उन्होंने अपनी माता देवहूति को ज्ञानोपदेशदिया,
जिससे देवहूति को सिद्धि प्राप्त हुई . जिस स्थान पर यह उपदेश दिया गया था,
वह सिद्धपुर के नाम से गुजरात में प्रसिद्ध है, और बड़ौदे से बंबई जाते समय
एक रेलवे स्टेशन है . यहाँ कपिल ऋषि का एक आश्रम भी है . माता को ज्ञानो-पदेश
देकर कपिल ईशान-दिशा में तपश्चर्या करने को चले गये . इन सब आधारों से कपिल
अंगिरस आदि सप्तर्षियों के साले, कश्यप, अगस्त्य--दत्तात्रेय आदि के मामा,
प्रियव्रत--उत्तानपाद के भांजे, और ध्रुव के फुफेरे भाई, व शंखपद के भाई
सिद्ध होते हैं . ऐसा प्रतीत होता है कि कपिल कहीं एक ठिकाने पर नहीं रहे
. माता को उपदेश देने के पीछे उनकी आज्ञा लेकर ईशान दिशा (हिमालय की ओर)
चले गये थे . यह भागवत से प्रमाणित होता है . पीछे सगर राजा के अश्वमेध-यज्ञ
के समय वे गंगासागर के निकट, जो वर्तमान कलकत्ते से लगभग ४५ कोस है, कहीं
तपश्चर्या कर रहे थे . यहाँ अब एक टट्टी के उसारे को कपिल का आश्रम बताया
जाता है,जहाँ एक बहुत पुरानी घिसी हुई कपिल की मूर्ति है . इसके दाहिनी ओर
राजा भागीरथ और बायीं ओर रामानन्द स्वामी की मूर्तियाँ हैं . वे मूर्तियाँ
भी वैसी ही पुरानी और घिसी हुई हैं . इन्हीं रामानन्द स्वामी ने फिर से उस
आश्रम का पता लगाया था . इन मूर्तियों पर जो चढ़ावा चढ़ता है, उसे अयोध्या के
साधु लेते हैं . जहाँ इंद्र ने घोड़ा चुराकर बाँधा था, वह स्थान दक्षिण-पूर्व
समुद्र के किनारे कहीं था . यह स्थान बंगाल की खाड़ी के निकट कहीं समझना
चाहिए .वहाँ पहुंचकर जब सगर के ६० हजार पुत्रों ने (सेना ने) कोलाहल किया,
तोउन्होंने उसे क्रोध-नेत्र से भस्म कर दिया . कदाचित् उसी दिन से इनका नाम
वैश्वानर-अवतार (अग्नि पुत्र) पड़ा . इसके बाद का सगर का पौत्र अंशुमान वहाँ
गया, और उसने ऋषि को प्रसन्न किया, तथा उन्हीं की सम्मति से अंशुमान ने गंगा
लाने का प्रयत्न किया, जो उसके पुत्र भगीरथ के समय में संपूर्ण हुआ . इसी से
गंगा का नाम भागीरथी पड़ा . सुप्रसिद्ध राजा उपरिचरवसु ने वृहस्पति की आज्ञा
से जो अश्वमेध यज्ञ किया था, उसमें कपिल उपस्थित थे . और रामचन्द्र ने जो
सरयू तट पर अश्वमेध यज्ञ रावण-वध के कारण किया था उसमें भी कपिल हाजिर थे .
विख्यात् पृथु राजा ने अश्वमेध यज्ञ किया था, उसमें भी कपिल हाजिर थे . इसके
अतिरिक्त प्राचीन राजा बर्हि कपिल के आश्रम में तपश्चर्या के लिए गया था .
ये बातें हरिवंश, रामायण, महाभारत, भागवत आदि से प्रमाणित होती हैं . अब, इस
बात पर विचार कीजिये कि `कपिलवस्तु नगर', जो बुद्ध के पिता की राजधानी थी,
उसका कपिलाचार्य से क्या संबंध हो सकता है . विंसेंट स्मिथ ने अपने इतिहास
में लिखा है--`कि यह नगर शाक्य राजा ने बसाया था . यह काशी से ईशान-कोण में
१०० मील दूर था . अशोक और हर्ष के राज्य का विस्तार दिखाते हुए मानचित्र
में जो कपिल-वस्तु-नगर का स्थान दियाहै, वह काशी से उत्तर १५०-१७५ मील पर
हिमालय की तराई में कौशल की राजधानी श्रावस्ती व कुशनगर की मध्यवर्तिनी
गंडकी नदी के पश्चिम भाग में है ." गौतम बुद्ध के समय तक, अर्थात ईस्वी सन्
से ५४२ वर्ष प्रथम इस नगर में खूब चहल-पहल थी . इसके ५३ वर्ष बाद, अर्थात
ईस्वी सन् से ४८९ पूर्व कौशल के राजा `विदूदव' ने चढ़ाई करके इस प्राचीन
नगर का विध्वंस किया, और शाक्य वंश को अपदस्थ किया . इसी कपिलवस्तु के निकट
`लुंबिनी' नामक वन में, जहाँ गौतम बुद्ध का जन्म हुआ था, सम्राट अशोक ने एक
स्तम्भ निर्माण किया था, जो अभी तक है . प्रसिद्ध चीनी यात्री फाहियान ने,
जो ईस्वी सन् ४०० में अर्थात बुद्ध से ९०० वर्ष बाद आया था, कपिलवस्तु को
उजाड़ अवस्था में देखा था . तब भी वहाँ १०-५ बौद्ध-भिक्षु रहते थे . इसके
३०० वर्ष बाद ईस्वी सन् ७०० में जब हुएनसंग चीनी यात्री भारत में आया,
तब कपिलवस्तु का नाम-निशान भी न था . केवल यहाँ अशोक का स्तम्भ ही रह गया
था . इस प्रकार यह नगर अब से कोई १३०० वर्ष पूर्व ही नष्ट हो चुका था .
श्री मुकर्जी व श्री विसेंट स्मिथ ने सन् १८५७ में बस्ती और गोरखपुर जिले
से उत्तर हिमालय की तराई में स्थित `पिपरावा' नामक स्थान की जाँच की थी .
तब वहाँ बुद्ध-काल के स्तूप पाये थे . उनका कथन है कि पिपरावा गाँव अथवा
हुएनसंग के कथनानुसार उसके निकट का निलोराकोट-नामक स्थान ही `कपिलवस्तु'
है . शाक्यों ने इस नगर का कपिलवस्तु क्यों रखा और शाक्य कौन थे, इस पर भी
अनेक मत हैं . सेंट्स  फ इंडिया में लिखा है--कि अयोध्या के इक्ष्वाकु कुल
में सूर्यवंशी राजाओं में, `सुजात' सबसे अन्तिम राजा था . विष्णु-पुराण में
सुमित्र अन्तिम इक्ष्वाकु वंश का राजा कहा गया है . भागवत में लिखा है कि राम
के अनन्तर हिरण्यनाभ पर्यन्त १६ राजा हुए . इसके बाद ३५ राजा और हुए . अंत का
राजा सृंजय था . इसका पुत्र शाक्य था . इसी ने शाक्य-वंश की स्थापना की . ये
`सुजात', `सुमित्र' और `सृंजय' एक ही राजा मालूम पड़ते हैं . बौद्धग्रन्थ
`महावंश' के अनुसार सुजात के पाँच पुत्र और पाँच पुत्रियांॅ हुई . इसके
सिवाय जयन्ती दासी से एक पुत्र और हुआ . बड़े पुत्र का नाम `औमपुर' था . एक
बार दासी ने अवसर पा केकयी का अनुकरण किया . राजा से वचन लेकर अपने पुत्र को
राज्य और रानी के पाँचों पुत्रों को वनवास दिलाया . राजा ने दशरथकी तरह वचन
पाला . और पाँचों पुत्रों ने राम की तरह पिता की आज्ञा पाली .पर ये पाँचों
राजकुमार रामचन्द्र की तरह दक्षिण की ओर न आकर उत्तर के वनोंमें चले गये
. उत्तर-पूर्व कोण को ईशान-कोण कहते हैं . जाते-जाते ये नैपाल की तराई में
`शकट-वन' में पहुंचे . वहाँ उन्होंने सुना कि इसी वन में `लुंबिनी-अरण्य'
में निकट ही कपिल का आश्रम है . पाठक स्मरण रखें कि यह वहीलुंबिनी-अरण्य है,
जहाँ गौतम बुद्ध का जन्म होना लिख आये हैं . और भागवत मेंयह प्रथम ही लिख
चुके हैं, कि कपिल माता की आज्ञा लेकर ईशान-कोण को चले आये थे . आश्रम में
ऋषि ने राजकुमारों का पूरा-पूरा सत्कार किया, और वे राजकुमार ऋषि की आज्ञा
से वहाँ बस गये . ये समाचार श्रावस्ती-नगरी में पहुँचे, और अनेक धनाढ्य
राजपुरूष और व्यापारी तथा प्रजाजन, जो राजपुत्रों से प्रेम करते थे,
और राजा के इस अन्याया-चरण के स्वभावत: विरूद्ध थे, धीरे-धीरे कुमारों
के पास पहुँचने और वहीं बसने लगे . अनन्तर राजकुमारों ने ऋषि से वहाँ
एक नगर बसाने की आज्ञा मांगी . आज्ञा दे दी गयी . और कपिल के ही हाथों
से नगर की नींव पड़ी . नगर का नाम कपिल के प्रति आदर प्रकट करने के लिए
`कपिलवस्तु' पड़ा और औपुर `शाक्य' नाम धारण करके वहाँ के राजा बना . यह
शाक्य नाम बहुत करके `सांख्य' पर से ही लिया गया प्रतीत होता है . यह स्पष्ट
है कि बुद्ध का बौद्ध मत `सांख्य-तत्व' का ही विस्तृत रूप है . यह संभव है
कि शाक्य-कुल में ही कपिल के सांख्य-सिद्धांतों पर श्रद्धा और अनुशीलन रहा
हो . और बुद्ध ने बाल-काल में पढ़ा और मनन किया हो, जिसके फलस्वरूपउन्होंने
नवीन धर्म चलाया . कपिल और बुद्ध दोनों इस बात में एक मत हैं कि प्राणी
दु:ख से छूटे . यज्ञों से घृणा, ज्ञान से मुक्ति और पुनर्जन्म से दोनों
सहमत हैं . परन्तु सांख्य का सिद्धांत केवल दर्शन है . बड़े-बड़े विद्वान
उसपर विवाद कर सकते हैं . उनकी मनुष्य-जाति से कोई सहानुभूति नहीं है,
उपदेश भी नहीं है . पर बुद्ध के सिद्धांतों में इसके विपरीत दोनों पर दया,
प्रेम और सहानुभूति है . पुराणों में लिखा है कि शिव-पार्वती शर-वन में
रहते थे . बहुत करके `शकट-वन' ही वह शर-वन था . इसका एक तो प्रमाण यह कि
सांख्य सिद्धान्तऔर कपिल से शिव अच्छी तरह परिचित थे . पद्यपुराण में शिव
ने स्पष्ट रूपसे सांख्य-मत की प्रशंशा की है . इसके सिवाय नेपाल के गोरखे
शंकर के अखण्डभक्त हैं . नेपाल में प्रख्यात पशुपतिनाथ का मन्दिर भी इस
बात का साक्षी है . अब एक बड़ी कठिन समस्या समझने को यह रह गयी है कि कपिल
का सम य कितना अनुमान करना चाहिए . कपिल ने यज्ञ प्रथा-के विरोध में आवाज
उठायी और ज्ञान-कांड को प्रधान बनाया . ऐसा प्रतीत होता है कि ऋग्वेद के
आरम्भ में ही कपिल की प्रसिद्धि हो गयी थी . १०वें मंडल में कपिल के विषय
में एक ऋचा पायी जाती है, जिसका भावार्थ यह है कि कपिल-ऋषि ज्ञान-कांड के
आचार्य और भविष्य-द्रष्टा हैं . इसके अनंतर उपनिषदों का काल आया . रामायण,
भागवत गीता और महाभारत सब में कपिल का उल्लेख आया है तथा उपनिषदों में भी
कपिल की स्तुति की गयी है.वैदिक काल के ऋषि अंगिरस, वशिष्ठ आदि और सम्राट्
उत्तानपादध्रुव आदि कपिल के रिश्तेदार थे ही, यह बात भी बतायी जा चुकी है
. इसके बाद मान्धाता के जमाता `सौमद'-ऋषि का भी उन्होंने वर्णन किया है,
जो इक्ष्वाकु वंश की १९वीं पीढ़ी में था . पीछे इक्ष्वाकु-वंश के ३९वें
राजा सगर की सेना को भस्म करके कपिल ने `अग्नि पुत्र की उपाधि पायी . फिर
उपरिचरवसु के यज्ञ में जहाँ बृहस्पति, तैत्तिरि, धौम्य, रैम्य, धनुष्य,
कण्व आदि ऋषियों का समागम हुआ था, कपिल हाजिर थे . इन्हीं तित्तर ऋषि ने
तैत्तिरेयोपनिषद् निर्माण किया था . यह उपरिचर राजा सतयुग के अंत में हुआ था
. इसके कोई ६०० वर्ष बाद इक्ष्वाकु की ५६वीं पीढ़ी में रामचन्द्र के सरयू तीर
वाले अश्वमेध में कपिल उपस्थित थे . इसके बाद इक्ष्वाकु-वंश के अंतिम राजा
के सुजात के पुत्र `औपर'(शाक्य) के समय में, जो रामचन्द्र से ४१ पीढ़ी के
लगभग पीछे हुआ, कपिल नेपाल का तराई में शकटवन में आश्रम बनाकर रहते थे . इस
प्रकार कपिल ने पश्चिमोत्तर-सीमा पर सरस्वती नदी के निकट जन्म लेकर गुजरात
के निकट सिद्धपुर में माता को ज्ञानोपदेश दिया . फिर गंगा सागर (बंगाल की
खाडी) के निकट भूगर्भ स्थान पर सगर-पुत्रों को भस्म किया और गंगा-अवतरण
की सम्मति दी . पीछे शकट वन में कपिलवस्तु को बसाया . इन सब आधारों से
तो अनुमान होता है कि या तो कपिल अतशय दीर्घजीवी परमायु सिद्ध योगी थे,
और इनकी अवस्था कम-से-कम पन्द्रह सौ वर्ष तो अवश्य ही थी . या कपिल अनेक
हैं . उनकी मृत्यु के कोई समाचार नहीं हैं . परन्तु फिर कहीं उनकी उपस्थिति
का पता नहीं चलता . सांख्य दर्शन--सांख्य दर्शन ६ अध्याय और ५२६ सूत्रों
का ग्रन्थ है . प्रथमअध्याय में हेय, हेय-हेतु, हान, हान-हेतु और उसका
विवेचन है . दूसरे अध्याय मेंप्रकृति के सूक्ष्म कार्य, तीसरे अध्याय में
प्रकृति के स्थूल कार्य, लिंग-शरीर, स्थूल शरीर, अपर वैराग्य और उसका निरूपण
है . चौथे अध्याय में शास्त्र-प्रसिद्ध आख्यायिक देकर विवेक से ज्ञान कैसे
प्राप्त होता है, इसका कथन है . पाँचवें अध्याय में वह विषय है; जो भगवदगीता
में वर्णित है . इसी अध्याय में विरोधी पक्ष का खंडन और सांख्य-मत का
श्रेष्ठत्व प्रतिपादन किया गया है . छठे अध्याय में शास्त्र के मुख्य विषयों
की व्याख्या करके अपने सिद्धांत को प्रास्था-पित करने के उत्तमोत्तम सूत्र
है . और अंत में उपसंहार है . सांख्य-शास्त्र का विषय--कपिल ने सांख्य में
२४ तत्वों का निरूपण किया है इन्हीं २४ तत्वों से जगत् बना है, और एक २५वां
तत्व आत्मा माना है . ये २४ तत्त्व इस प्रकार हैं-- १.  मूल प्रकृति, २.
महत् ३.  अहंकार, ४.  रूप तन्मात्रा (तेज के परमाणु),५.  रसतन्मात्रा (जल के
परमाणु), ६.  गंध-तन्मात्रा (पृथ्वी के परमाणु),७.  स्पर्श-तन्मात्रा (वायु
के परमाणु), ८.  शब्द-तन्मात्रा (आकाश के परमाणु), येकुल आठ हुए . तेज, जल,
पृथ्वी, वायु तथा आकाश ये पांच महाभूत . ५ ज्ञानेन्द्रिय, ५ कर्मेंन्द्रिय,
१ मन, कुल ११ हुए . इस प्रकार ८+५+११ = २४ हुए . पच्चीसवां तत्व आत्मा है
. तत्त्व शब्द का अर्थ मूल अर्थात उत्पत्ति-स्थान है . विज्ञान की भाषा
में तत्व को मूल और बौद्ध शास्त्र में धातु कहा है . तत्वों के ज्ञान को
तत्वज्ञान कहते हैं . और तत्व-ज्ञान की प्राप्ति बिना मुक्ति नहीं . अर्थात
जगत् और आत्मा इनका वास्तविक रूप जाने बिना जन्म-मरण से मुक्ति नहीं होती
. प्रकृति का लक्षण--सांख्य में लिखा है--`सत्त्वरजस्तमसां साम्या-वस्था
प्रकृति: . अर्थात--सत्व, रज, तम की साम्यावस्था को प्रकृति कहते हैं .
यह अव्यक्त है; अर्थात प्रत्यक्ष नहीं है . यह प्रकृति जब व्यक्ति अर्थात्
प्रत्यक्ष होने लगती है, तब इसका प्रथम रूप महत्तत्व, दूसरा अहंकार, तीसरा
परमाणु, चौथा जगत् होता है . वैकारिक सर्ग में जो कुछ है, उसका मूल स्थूल-भूत
है, और स्थूल-भूत का मूल सूक्ष्म-भूत है . सूक्ष्म-भूत का मूल अहं-तत्त्व
है, अहं-तत्व का महत्तत्व और महत्तत्त्व का मूल वही प्रकृति है . इस प्रकार
जगत् की अव्यक्त अवस्था प्रकृति और प्रकृति की व्यक्तावस्था जगत् हैं . एक-एक
तत्त्व को जानने के जानने के लिए मनुष्य-शरीर में एक-एक स्वतन्त्र इंद्रिय है
. तत्वों के संयोग से इंद्रियों में जो विशेष-विशेष स्पंदन उत्पन्न होते हैं,
वे ही क्रमश: शब्द, स्पर्श, रूप, रस और गंध कहाते हैं . इन पाँचों तत्त्वों
के उपादान-परमाणु को परिभाषा में `तन्मात्रा' नाम दिया है . पृथ्वी के
परमाणु को गंध-तन्मात्रा, जल के परमाणु को रस-तन्मात्रा, तेज के परमाणु को
रूप-तन्मात्रा, तेज के परमाणु को रूप-तन्मात्रा, वायु के परमाणु की स्पर्श
तन्मात्रा और आकाश के परमाणु को शब्द-परमाणु कहा है . इसमें प्रकृति से
लेकरमहत्तत्व, अहंकार पर्यन्त तत्व महा दुर्विज्ञेय हैं, जो केवल योग-गम्य है
. यही सांख्य का गम्भीर विषय है . क्या सांख्य दर्शन कपिल प्रणीत है--अब एक
महत्वपूर्ण बात की ओर हम आपका ध्यान आकर्षित करते हैं . वह यह है कि हमें
इस बात पर बहुत-कुछ संदेह है--कि वर्तमान `सांॅख्य-सूत्र-दर्शन' कपिल-कृत
या अति प्राचीन ग्रंथ है . हमारे इस संदेह के पुष्ट कारण है . यह बात तो
स्पष्ट है कि इस दर्शन को उन्नसवीं शताब्दी में स्वामी दयानन्द सरस्वती ने
आर्ष-ग्रंथों में गिनकर उसका महत्व बढ़ाया है . परन्तु नीचे लिखे कारणों पर
विचार करने से वह आर्ष प्रतीत नहीं होता . १--१५वीं शताब्दी से पूर्व उसका
कुछ पता नहीं चलता . न किसी भाष्य-कार ने उसकी चर्चा की है . न उसका भाष्य
ही किया है . इसके विपरीत आचार्यों ने सांख्य-कारिका पर भाष्य किये हैं,
जो ईश्वरकृष्ण की बनायी हुई है, जिसकी चर्चा हम आगे करेंगे . जैनाचार्यों
और शंकराचार्य ने सांख्य-कारिकाओं को ही सम्मुख रखकर उनका खंडन किया है .
यदि उनके सम्मुख यह दर्शन होता, तो सम्भव न था कि इस प्रधान और मूल पुस्तक
के होते कारिका पर आक्रमण किया जाता . केवल गौड़पाद स्वामी ने २२ सूत्रों
के एक सांख्य का जिक्र किया है . पर अपना ग्रन्थ उस सिद्धांत पर स्वतन्त्र
लिखा है . हर हालत में गौड़-पाद स्वामी ने भी इस दर्शन को नहीं देखा. २--यह
बात सभी विद्वान् मानते हैं कि सांख्य-दर्शन सर्व-प्रचीन दर्शन है .परन्तु
वर्तमान सांख्य-दर्शन में इसके विपरीत प्रमाण मिलते हैं . देखिये-- (क) अनेक
सूत्रों में वेदान्त-सूत्रों का निर्देश किया गया है . (ख) अध्याय १ सू.
२५ और ५ सू.  ८५ में `वैशैषिक' का उल्लेख है . (ग) अध्याय ५ सू.  २७ और ८६
में `न्याय' का उल्लेख है . (घ) अ.  १ सू.  ९० में `योग' का उल्लेख है .
( अ) अ.  ५ सू.  ३२ में और अ.  ६ सू.  ६८ में पंचशिखाचार्य का नामदिया है,
जो बहुत आधुनिक सांख्य मत वाले हैं . (च) अ.  ६ सू.  ६९ में सनन्दनाचार्य का
वर्णन है . (छ) अ.  १ सू.  २१ में पाटलिपुत्र (पटना) और `श्रुघ्न' (आगरे)
का नाम है . उपर्यक्त प्रमाण और खासकर २५वीं शताब्दी तक किसी भी आचार्य के
द्वारा उसका नामन लिया जाना यह प्रमाणित करता है कि यह दर्शन प्राचीन नहीं
. १५वीं शताब्दीमें अनिरूद्ध ने उस पर भाष्य किया है . परन्तु अनि-रूद्ध का
यह समय प्रामाणित समय प्रतीत नहीं होता . वह विज्ञान-भिक्षु यह बात कहता है,
कि उसने सांख्य-सूत्रों को छिन्न पाया था . वह लिखता है-- कालार्थभक्षितं
सांख्यशास्त्रं ज्ञानसुधाकरम् . कलावशिष्टं भूयोस्पि परयिष्ये कचोस्मृतै: ..
अर्थात्--ज्ञान-रूपी अमृत का खजाना, यह सांख्य-शस्त्र काल ने खा लियाथा, उसका
थोड़ा अंश (कला-मात्र) मिलता है . उसे मैं अपने वचनामृत से पूर्णकरता हूँ .
यह बहुत-कुछ संभव हो सकता है कि विज्ञान-भिक्षु ने ही ईश्वरकृष्ण कीकारिकाओं
को, उनमें ईश्वरवाद बढ़ाकर इन सूत्रों को रचा हो . कुछ नये-पुरानेसूत्र
मिलाकर संपूर्ण वर्तमान सांख्य-दर्शन तैयार कर दिया हो . पीछे उसी परअनिरूद्ध
ने भष्य किया हो . २.  असल सांख्य दर्शन तब कपिल के असली सूत्र क्या थे,
यह प्रबल विचार उत्पन्न होता है . हमेंअत्यन्त प्राचीन बाईस सूत्र मिले हैं
. हमारा विश्वास है कि ये वही बाईस सूत्र हैं, जिनका उल्लेख गौड़पाद स्वामी
ने किया है . ये गिनती में ठीक बाईस है.दूसरी महत्वपूर्ण बात इन सूत्रों
में यह है कि इनमें गिनती बहुत है . संख्या कीअधिकता के कारण ही क्या इस
दर्शन का नाम `सांख्य' नहीं पड़ गया होगा ?' वे बाईस सूत्र ये हैं--
