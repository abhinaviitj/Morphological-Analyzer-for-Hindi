<शोचिअल् श्चिएन्चे><ःइस्टोर्य्><ंअसोओड् आह्मेड् ख्हन्><श्तटन्ट्रट आन्डोलन् ख ईटिहस्><१९८८><खिटब् घ्हर्><णेत् ढेल्हि><१३४ टो १४१><२५४८><ंअसोओड्--श्तटन्ट्रट आन्डोलन्> 

६.  अगस्त क्रांति (भारत छोड़ो आंदोलन) १९४२ ११ अप्रैल, १९४२ को अचानक
`क्रिप्स-प्रस्ताव' वापस ले लिए गए और क्रिप्स मिशन एकाएक भारत छोड़कर
चला गया तो यह अच्छी तरह स्पष्ट हो गया कि क्रिप्स मिशन का सारा नाटक उन
मित्र देशों की जो भारत की मांग के समर्थक थे तथा भारतीयों की आंखों में
धूल झोंकने का असफल प्रयास था . जिस ढंग से समझौते की बातचीत समाप्त हुई
उसका फल यह निकला कि भारतीयों और ब्रिटिश शासकों के मध्य दूरियां और बढ़
गई, जिससे सारे देश में सरकार-विरोधी आंदोलन और असंतोष फैल गया ." क्रिप्स
मिशन की असफलता के बाद राष्ट्रीय सरकार बनाने की योजना आजाद की थी. वे उस
समय कांग्रेस अध्यक्ष थे . वे ब्रिटिश-साम्राज्यवादियों को जापान की मदद लेकर
हटाने के खिलाफ थे . उनका विश्वास था--"नये जापानी साम्राज्यवाद को भारत से
हटाना कहीं ज्यादा मुश्किल होगा . अगर जापान ने भारत की जमीन पर पैर भी रखा
तो हर तरीके से उसका विरोध करना हमारा कर्तव्य होगा ." जुलाई, १९४२ कांग्रेस
कार्यसमिति का एक अधिवेशन वर्धा में हुआ . यह ५जुलाई से १६ जुलाई तक चला .
इस अधिवेशन के समय गांधी जी ने जोर देकर कहा--"अब समय आ गया है जब कांग्रेस
को देश की स्वतंत्रता और गुलामी की बरसों पुरानी बेड़ियों को तोड़ डालने
के लिए अपनी यह मांग बुलंद करनी चाहिए--`अंग्रेजो भारत छोड़ो'." १४ जुलाई,
१९४२ को कांग्रेस कार्यसमिति ने वर्धा के इस अधिवेशन में एक प्रस्ताव पास
किया, जिसमें कहा गया था--"क्योंकि अंग्रेज भारत पर अपनी पकड़ किसी तरह भी
ढीली नहीं करना चाहते हैं और उन्हें कांग्रेस की मामूली राष्ट्रीय मांगे
भी मंजूर नहीं हैं, ब्रिटेन के खिलाफ बड़ी तेजी से नफरत और जापानी सेना की
सफलता पर संतोष की भावना बढ़ी है . कार्यकारिणी इससे बहुत चिन्तित है, अगर
इसे रोका नहीं गया तो इसका नतीजा जापानी आक्रमण को स्वीकार करने के अलावा
और कुछ नहीं होगा ." प्रस्ताव में आगे कहा गया-- भारत की आजादी न केवल हमारे
लिए, बल्कि विश्वसुरक्षा तथा नजीवाद, साम्यवाद, तानाशाही तथा अन्य प्रकार के
साम्राज्यवाद का तथा एक देश द्वारा दूसरे देश पर आक्रमण का अंत करने के लिए
जरूरी है . कांग्रेस को विश्वास था कि ब्रिटिश शासक जल्दी ही वास्तविक शक्ति
भारतियों के हाथों में सौंप देंगे या सरकार ऐसा कोई कदम नहीं उठाएगी, जिससे
देश पर ब्रिटिश शासन की गिरफ्त और मजबूत हो, मगर यह सब आशाएं और विश्वास
सपने की तरह टूट कर रह गए हैं . "क्रिप्स प्रस्तावों से और भी स्पष्ट हो
गया कि अंग्रेजों के भारत के प्रति लेख में कोई परिवर्तन नहीं हुआ है ."
इसी प्रस्ताव को सरकार और जनता दोनों ने `भारत छोड़ो' का नाम दिया .इसमें
मांग की गई थी कि ब्रिटिश हुकूमत भारत को भारतीयों के हाथ में छोड़कर चली
जाए . १४ जुलाई का प्रस्ताव पास कर कांग्रेस के नेताओं ने मीराबेन (मिस
स्लेड)को वायसराय से मिलने और प्रस्ताव का उद्देश्य समझने के लिए दिल्ली
भेजा,लेकिन वायसराय ने मिलने से इंकार कर दिया और कहा कि गांधी जी तथा
दूसरेकांग्रेसी विद्रोह की बातें कर रहे हैं--साथ में यह भी कहा कि युद्ध
के दौरान सरकार किसी हिंसक या अहिंसक बगावत की बात को बर्दाश्त नही करेगी
. इसी संदर्भ में कांग्रेस महासमिति का बंबई में ७ अगस्त, १९४२ को अधिवेशन
प्रारंभ हुआ, जिसमें एक प्रस्ताव पेश किया गया, जो ८ अगस्त को सर्वसम्मति
से पास कर लिया गया . अध्यक्ष पद से बोलते हुए अबुल कलाम आजाद ने कहा--"कौम
ऐसे मौके परचुपचाप देखती नहीं रह सकती, जब उसकी तकदीर का फैसला होने को हो
.हमने जम्हूरी मुल्कों से हाथ मिलाने की कोशिश की थी, मगर ब्रिटिश हुकूमत
नेइसको भी नामुमकिन बना दिया . जापानी हमले को सामने देख कर हिन्दुस्तानी
कौम हमलावर का मुकबलाकरने की ताकत पैदा करना चाहती है . अंग्रेज अगर चाहें
तो हिन्दुस्तानी छोड़करजा सकते हैं, जिस तरह सिंगापुर, मलाया और बर्मा छोड़
कर चले गए हैं . हम इस मुल्क को छोड़ कर नहीं जा सकते, क्योंकि यह हमारा
घर है औरइसलिए हिन्दुस्तानी कौम को एक ऐसी ताकत पैदा करनी होगी जो गुलामी
की जंजीरों कोतोड़ फेंके और किसी भी नये साम्राजी हमले को नाकाम बना सके
. इस सम्मेलन ने जो प्रस्ताव अंग्रेजों के भारत छोड़ देने के लिए पारित
कियागया उसे `अगस्त-प्रस्ताव' के नाम से जाना जाता है . इसकी मुख्य बातें
थी-- १.  भारत में ब्रिटिश शासन समाप्त कर स्वतंत्रता प्रदान की जाए . २.
स्वतंत्रता की प्राप्ति से ही भारत में पनप रहा ब्रिटिश-विरोधी अभियान समाप्त
हो सकता है . ३.  भारत की आजादी की घोषणा होने पर अस्थायी सरकार का गठन किया
जाए और स्वतंत्र भारत उन राष्ट्रों का साथी बन जाएगा, साथ ही स्वतंत्रता तथा
लोकतंत्र की रक्षा के लिए होने वाले सभी संघर्षों में बराबर का भागीदार रहेगा
. ४.  फ्रासिज्म के विरोध के लिए संयुक्त राष्ट्रिय मोर्चा बनाया जाएगा,
जिसने कांग्रेस, मुस्लिम लीग तथा दूसरे दलों को सम्मिलित किया जाएगा . ५.
एक संवैधानिक सभा की स्थापना की जाएगी, जो सर्वसम्मत संविधान का निर्माण
करेगी . कांग्रेस की दृष्टि से यह विधान संघात्मक होगा . ६.  यदि ब्रिटिश
सरकार भारत की स्वतंत्रता की मांग को स्वीकार नहीं करती तो कांग्रेस
स्वतंत्रता के अपने अधिकार की प्राप्ति के लिए गांधी जी के नेतृत्व में
विशाल पैमाने पर अहिंसात्मक आंदोलन शुरू करेगी . इस प्रस्ताव में स्पष्ट
रूप से अहिंसक आंदोलन की चेतावनी देते हुए कहा गया--"अखिल भारतीय कांग्रेस
कमेटी भारत की स्वतंत्रता और स्वाधीनता के अधिकार की रक्षा के लिए व्यापक
और हर संभव आधार पर अहिंसक जनसंघर्ष प्रारंभ करने का निर्णय लेती है, ताकि
देश उसी सारी अहिसक ताकत का उपयोग में ला सके, जो उसने शांतिपूर्ण संघर्ष के
पिछले २३ वर्षों में इकट्ठी की है . यह संघर्ष महात्मा गांधी के नेतृत्व में
चलाया जाएगा . कमेटी उसने नेतृत्व करने तथा जो भी वह उचितसमझें कदम उठाएं,
उनमें राष्ट्र का पथ प्रदर्शन का अनुरोध करती है ." गांधी जी ने प्रस्ताव पास
होने के बाद बड़े जोश के साथ भाषण दिया . ऐसालग रहा था जैसे गांधी जी में
किसी अवतार या पैगम्बर की-सी ताकत आ गईहै . उन्होंने कहा--"मैं इस लड़ाई
में आपका नेतृत्व करने की जिम्मेदारी अपने ऊपर लेता हूं, सेनापति या रहनुमा
के रूप में नहीं, बल्कि आपके मामूली सेवक के रूप में . और जो कोई सबसे अधिक
सेवा करेगा वह ही मुख्य सेवक माना जाएगा . मैं तो इस देश का मुख्य सेवक हूं
. मेरी अंतर्रात्मा कहती है कि मुझे अकेले हीसंसार से लोहा लेना पड़ेगा .
मेरी आत्मा मुझसे कहती है कि जब तक तुममें निडर होकर संसार का सामना करने
की ताकत है, तब तक तुम सुरक्षित हो, भले ही दुनिया तुम्हें किसी भी नजर से
देखे . "गांधी जी ने सवाल किया--"आखिर कांग्रेस ने भारत की आजादी की मांग
करके कौन-सा अपराध किया है ? क्या ऐसी मांग करना गलती है ? क्या कांग्रेस
पर संदेह करना ठीक है ? मुझे उम्मीद है, इंग्लैंड ऐसा नहीं करेगा और न ही
अमेरिकी राष्ट्रपति ऐसा सोचेंगे और चीनी प्रधान सेनापति मार्शल चयांगकाई
शेक, जो इस समय अपने अस्तित्व की लड़ाई जापानियों से लड़ रहे हैं, कांग्रेस
के बारे में ऐसी कोई बात नहीं सोचेंगे . अगर संसार के सभी राष्ट्र मेरा विरोध
करें, यदि सारा भारत भी मुझे समझाने की कोशिश करे, तो भी मैं अपना रास्ता
नहीं छोडूंगा . मैंने जो कदम बढ़ाया है उस पर आगे ही बढ़ता जाऊंगा--सिर्फ
भारत के लिए नहीं, बल्कि सारे विश्व के लिए ." ८ अगस्त, १९४२ को यह प्रस्ताव
पास हुआ और ९ अगस्त की सुबह दिनका उजाला फैलने से पहले ही पुलिस हरकत में आ
गई . गांधी जी, पं.  नेहरू,आजाद, पटेल, राजेन्द्र प्रसाद, सरोजिनी नायडू,
आसफ अली, कृपालानी तथा कई और कांग्रेसी नेताओं को गिरफ्तार कर लिया गया
. कांग्रेस को गैरकानूनी संस्थाकरार दे दिया गया . "राष्ट्रीय नेताओं की
गिरफ्तारी से सारे देश में जन-आक्रोश भड़क उठा .जनता ने साम्राज्यवादी की इस
चुनौती को चुपचाप रह कर बर्दाश्त नहीं किया .उसने रेलवे स्टेशनों पर हमले
किए, रेल की पटरियां उखाडी, थानों पर हमले कर आगलगा दी गई, टेलीफोन व बिजली
के तार काटे गए तथा जो कुछ भी सरकारी था उसे नष्टकर देने की कोशिश की गई
. सरकार भी दमन पर उतर आई थी . उसने पहले इस आंदोलन को कुचलना चाहा, आंसू
गैस के गोले दागे गये, गोलियां चलाई गईं, जिससे जनता की भावनाएं और भड़क
उठीं, फिर तो स्वतंत्रता के दीवानों तथा पुलिस और फौज मेंसड़कों पर खुला
संघर्ष प्रारंभ हो गया ." आंदोलन को कुचलने के लिए सरकार ने पूरी ताकत के
साथ दमनचक्रचलाया . सरकारी रिपोर्ट में कहा गया कि इस दौरान ५३८ बार गोलियां
चलाई गईं,हवाई जहाजों से भी मशीनगनों द्वारा कहीं-कहीं गोलियां बरसाई गईं
. हजारों आदमी इस गोलाबारी के शिकार हुए या घायल हुए, हजारों को जेलों
में ठूंस दिया गया . पूरे-पूरे गांवों को आंतक का निशाना बनाया गया, सरे आम
कोड़े मारे गए, कुछ प्रदेशों में कांग्रेस कार्यकर्ताओं के मकान जला दिये गए,
स्कूल और कालेजों के विद्यार्थियों तथा युवकों को बुरी तरह मारा-पीटा गया,
इसके साथ ही `हाउस आफ कामंस' में चर्चिल ने घोषणा की कि `भारत छोड़ो आंदोलन'
का दमन करने के लिए सरकार को अपनी पूरी शक्ति से काम लेना पड़ा है . "१८५७
की तरह ही १९४२ में एक बार फिर अंग्रेजों ने राष्ट्रीय आंदोलन को भारतीयों
की ही सहायता से कुचल डाला, क्योंकि इस बार भी भारतीय सैनिकों, पुलिसऔर
अफसरों को ही इस काम के लिए लगाया गया था ." इस प्रकार भयंकर दमन और आतंक
का शासन फैलाकर सरकार ने सारा आंदोलन तीन-चार महीने में ही दबा दिया .
कांग्रेस नेतृत्व के गिरफ्तार हो जाने से पैदा हुई रिक्तता को जयप्रकाश
नारायण, अरूणा आसफ अली, राममनोहर लोहिया जैसे समाजवादी नेताओं ने नेतृत्व
प्रदान कर पूरा किया . ७.  आंदोलन के प्रति मुस्लिम लीग की प्रतिक्रिया यों
तो जनता के अधिकांश भाग ने कांग्रेस के इस आंदोलन के प्रति गहरी आस्था
प्रकट की थी तथा राष्ट्रवादी मुसलमानों ने भी इसका समर्थन किया था . २६
दिसम्बर, १९४२ को सिंध के प्रधानमंत्री खान बहादुर अल्लाह बख्श ने ब्रिटिश
सरकार की अत्याचार नितियों के विरोध में वायसराय को एक पत्र लिखा . उसमें
उन्होंने सरकार द्वारा उनकी दी गई `खान बहादुर' और (ओ बी ई) की उपाधियोंको
त्यागने की घोषणा की . वहीं दूसरी ओर दिसंबर में ही पंजाब के मुख्यमंत्री
सर सिकंदर हयात खां की मृत्यु के बाद लीग का पंजाब में प्रभाव बढ़ने लगा था
. लीग भी चाहती थी कि केन्द्र में हिन्दुस्तानियों की सरकार बने, जिसमें
लीग को एक बड़ा हिस्सा मिले . जब कांग्रेस ने `अंग्रेजों भारत छोड़ो' का
नारा दिया तो मुस्लिम लीग परेशानी में पड़ गई . अंग्रेज चाहते थे कि लीग
कांग्रेस के इस आंदोलन का विरोधकरे, परंतु बड़े विचार-विमर्श के बाद लीग
ने निरपेक्षता की नीति अपनाने का फैसला किया . लीग के इस रवैये के संबंध
में चौधरी खली कुज्जया ने इन शब्दों में अपने विचार व्यक्त किए--"मैं जुलाई
के अंत में भोपाल में था, मि.  जिन्नाभी वहां आए . हमने `भारत छोड़ो' तहरीक
और मुसलमानों पर उसके असर पर तबादलाएं में ख्याल लिया . हम बड़े पसोपेश में
थे . अगर तहरीक को कामयाब होने देते तो कांग्रेस पाकिस्तान के सवाल को हल किए
बिना ही ब्रिटिश सरकार को दबाकर आजादी की मांग को मनवा लेती और मुसलमानों
का सवाल हमेशा के लिए दब कर रह जाता . दूसरी तरफ अगर हम तहरीक की मुखाल-फत
करते तो फिरका वाराना फसाद होते, जिससे खून-खराबे का अंदेशा था . बहुत
गहराई से गौर करने के बाद हम इस नतीजे पर पहुंचे कि मुसलमानोंको इस लड़ाई
में खामोश रहना है और ऐसी कोई कार्यवाही नहीं करनी है, जिससे मुल्कके अमन
में खलल पैदा होता हो ." इस संबंध में `मुस्लिम लीग वर्किंग कमेटी' की एक
बैठक में बुलाई गई--"२० अगस्त, १९४२ को बम्बई में लीग के इस अधिवेशन में
एक प्रस्ताव पास कर कांग्रेस की कड़ी आलोचना की गई . लीगी नेताओं को लगा कि
`भारत छोड़ो'प्रस्ताव और कांग्रेसी नेताओं की गिरफ्तारी के बाद चल पड़ने वाला
आंदोलन सिर्फ ब्रिटिश शासकों को ही नहीं, मुसलमानों को भी दबाकर अपनी मांगें
मनवा लेने की कांग्रेसी चाल है . लीग की वर्किंग कमेटी ने संयुक्त राष्ट्रों
का ध्यान हिन्दुस्तान के १० करोड़ मुसलमानों की उन अंचलों (राज्यों) में
सार्वभौमिक राज्यों की स्थापना की मांग की तरफ खींचा जो उनका निवास-स्थान
है और जहां वे बहुमत में हैं ." ८.  महात्मा गांधी का उपवास इस आंदोलन के
संबंध में सरकार द्वारा अपनाई गई कठोर नीति और कांग्रेस को निरंतर बदनाम
करते रहने के निराधार आरोपों से दुखी होकर आत्मशुद्धि के उपाय के रूप में
गांधी जी ने १० फरवरी, १९४३ को आगा खां पैलेस, जहां वे नजरबंद थे, २१ दिन
का उपवास रखा . इस बीच गांधी जी की हालत चिंता-जनक हो गई . २० फरवरी को
सर्वदलीय सम्मेलन में सरकार से अपील की गई कि गांधी जी को तुरंत बिना शर्त
रिहा किया जाए . सारी अपीलें दुबारा की गईं . सभी ने उनके जीवन की आशा छोड़
दी थी, मगर ऐसी सूरत में भी न जाने कौन-सी ताकत थी, जो उन्हें जीवित रखे हुए
थी . नये वायसराय लार्ड वेवेल ने गांधी जी की मौत की जिम्मेदारी से बचने
के लिएउन्हें ६ मई, १९४४ को रिहा कर दिया गया . असफल होने के बाद भी १९४२
का आंदोलन स्वाधीनता संघर्ष का अन्तिम और महान कदम था, जिसकी व्यापकता ने
ब्रिटिश-सरकार को यह महसूस करवा दिया किभारत को अब और अधिक समय तक गुलामी
के शिकंजों में कस कर नहीं रखा जा सकता . इस संबंध में सुभाष कश्यप ने लिखा
है--"स्वाधीनता के लिए किया गया कोई भीप्रयास, आंदोलन का त्याग कभी विफल नहीं
जाता . हर प्रयास का अपना-अपना महत्वहोता है . "१९४२ के `भारत छोड़ो' को
असफल कहना भारी भूल होगी . इसमें कोई शक नहीं कि आंदोलन कुचल दिया गया, मगर
१९४७ में जो स्वाधीनता प्राप्त हुई, उसमें इस आन्दोलन का सबसे बड़ा योगदान
था . १९४२ का `भारत छोड़ो आन्दोलन' सचमुच १८५७ की क्रान्ति के बाद भारत
के अंग्रेजी शासन की समाप्ति के लिए किया गया सबसे बड़ा प्रयास था, जिसमें
समाज के हर वर्ग ने बढ़-चढ़ कर हिस्सा लिया था ." ९.  शिमला-सम्मेलन जून,
१९४५ में गवर्नर जनरल ने रेडियों पर भाषण देते हुए कहा--"वर्तमान राजनीतिक
स्थिति को सुधारने, भारत को पूर्ण स्वाधीनता देने, स्व-शासन प्रदान करने
और आगे बढ़ने के लिए अपने प्रस्तावों की घोषणा की . कांग्रेस के सभी प्रमुख
नेताओं की रिहाई का ऐलान किया तथा उसने २५ जून, १९४५ को शिमला में सर्वदलीय
सम्मेलन बुलाने का अपना इरादा प्रकट किया ." "शिमला-सम्मेलन" २५ जून, १९४५
को शुरू हुआ . वह एक तरह से `गोल-मेजकान्फ्रेंस' ही था . वायसराय की घोषणा
के अनुसार इसमें कांग्रेस और मुस्लिम लीगके अध्यक्षों, पिछड़ी जातियों और
सिखों के प्रतिनिधि, विधानसभाओं में कांग्रेस दल के नेता तथा मुस्लिम लीग
के नेता, केन्द्रीय मंत्रिपरिषद् में कांग्रेस व लीग के नेता, विधान सभा में
सोशलिस्ट पार्टी और यूरोपीय ग्रुप के नेता तथा उसवक्त की प्रांतीय सरकारों
के मुख्य मंत्रियों को निमंत्रित किया गया था ." वेवेल ने एक प्रस्ताव रखा,
जिसमें १४ आदमियों की एक्जीक्युटिव कौंसिलबनाने का प्रस्ताव रखा . इसमें
कहा गया कि पांच नाम कांग्रेस और पांच नाम लीग दे . ४ नाम वेवेल स्वयं देंगे
. कांग्रेस ने आजाद, नेहरू, पटेल, एक पारसी और एक भारतीय ईसाई का नाम देना
चाहा . वेवेल ने एक सिख, दो पिछड़ीजातियों और पंजाब के एक मुख्य मंत्री खिजर
हयात खां का नाम देना चाहा . मगर जिन्ना ने कहा कि मुसलमान नाम सिर्फ लीग ही
दे सकती है . जिन्ना ने आजाद और खिजर हयात खां के नाम दिए जाने का विरोध किया
. वेवेल ने गांधी, जिन्ना, आजाद और हयात खां से विचार-विमर्श करके सम्मेलन
को असफल होने से बचाने का प्रयत्न किया, मगर उन्हें १४ जुलाई, १९४५को यह
घोषित करना पड़ा कि कोई समझौता नहीं हो सका है और कांग्रेस तथा मुस्लिम लीग
कार्यकारी परिषद के स्थानों के विभाजन के प्रति सहमत नहीं हो सकी है . इस
प्रकार `शिमला-सम्मेलन' बिना कोई उद्देश्य प्राप्त किए समाप्तहो गया . अगर
जिन्ना मुसलमानों के प्रतिनिधित्व की ठेकेदारी की जिद्द नहीं करते और अपने
पांच नाम दे देते तो सम्मेलन शायद सफल हो जाता, मगर जिन्ना की जिद्द ने ऐसा
नहीं होने दिया . इस घटना ने जिन्ना और लीग के दूसरे नेताओं का असली रूप
सामने ला दिया . उन्होंने दिखा दिया कि ये नेता मेहनतकशमुसलमानों के नहीं,
मुट्ठी भर मुस्लिम जमींदारों और सरमायदारों के आदमी हैं, जो इन लोगों के लिए
ही पाकिस्तान चाहते हैं, उन्हें आम मुसलमानों की भलाईसे कोई काम नहीं है .
