<शोचिअल् श्चिएन्चे><ञ्लोक् लोरे><फ्रकस्ह् णरयन् णटमि><ःअमरे ट्योहर् ओउर् उट्सव्><१९८३><खिटब् ग्हर्><ढेल्हि><१३२ टो १३७><२८००><णटनि - ःअम्रे ट्योहर् अउर् उट्सेव्>

बाल्यावस्था में गांधीजी पढ़ाई में तेज नहीं थे. वे शाला मितभाषी,
शर्मीले विद्यार्थी माने जाते थे. एक बार जब उनकी शाला का निरीक्षण करने
इन्सपेक्टर महोदय आए तो उन्होंने गांधीजी की कक्षा के विद्यार्थियों के
कुछ प्रश्न पूछे, जिनमें केटल (चाय की केटली) शब्द हिज्जे (स्पेलिंग) भी
एक था. गांधीजी ने इस प्रश्न का उत्तर गलत लिखा. अध्यापक ने अपने जूते से
उनके पाँव पर हल्की-सी ठोकर लगाकर इशारा किया कि वे अपने बैठे विद्यार्थी
का उत्तर देख लें. पर गांधी इस इशारे को समझ न सके, क्योंकि उन्हें
स्वप्न मे भी यह विचार नहीं था कि अध्यापक उन्हें दूसरे विद्यार्थी के
उत्तर को नकल करने के लिए प्रेरणा दे सकता है. वैसे यदि वे इस इशारे को
समझ भी जाते, तो भी नकल न करते.
गांधीजी का विवाह १३ वर्ष की आयु में हो गया था. तब वे स्कूल में पढ़ते
थे. उनकी पत्नी का नाम कस्तूरबाई था. कस्तूरवाई सारे भारत में `बा' के
नाम से प्रसिद्ध हैं. उन्होंने ६० वर्ष से भी अधिक समय तक गांधीजी के साथ
रहकर देश की सेवा में उनका हाथ बँटाया.
प्रारम्भ में गांधीजी को कुछ बुरी आदत लग गई. उनके एक सम्बन्धी की सोहबत
से उन्हें धूम्रमान का शौक हो गया. छिप-छिपकर बीड़ी-सिगरेट पीने लगे.
उनके चाचा सिगरेट पीते थे. उनके फेंके हुए सिगरेट के टुकड़े एकत्र कर वे
फूँकने लगे. पर इतने में सन्तोष कैसे होता, इसलिए नौकरों की जेबों में से
पैसे चुराना शुरू किया. इससे भी तसल्ली नहीं हुई. उन्हें अपनी पराधीनता
बड़ी अखरने लगी. उस सम्बन्धी तथा गांधीजी दोनों ने धतूरे के बीज खाकर
आत्महत्या करने का निश्चय किया. परन्तु तीन चार से अधिक बीज न खा सके और
मन्दिर में जाकर मानसिक शान्ति प्राप्त करने का प्रयत्न किया. आत्महत्या
का विचार मन से निकाल दिया और साथ धूम्रपान को छोड़ दिया.
इसी तरह उन दिनों गांधीजी को मांस खाने की आदत भी पड़ गई. उनके कुछ
मित्रों ने कहा कि यदि हम लोग अंग्रेजों को भारत से निकालकर देश को
स्वतंत्र बनाना चाहते हैं तो बलिष्ठ बनना चाहिए और बलिष्ठ बनने के लिए
मांसाहार जरूरी है. अस्तु वे छिप-छिपकर एकान्त स्थानों में जाकर मांस
खाने लगे. गांधीजी लिखते हैं कि पहले दिन जब उन्होंने मांस खाया तो
उन्हें चैन नहीं पड़ी. रात में नींद नहीं आई. उन्हें ऐसा महसूस होने लगा
कि मानो पेट में बकरा बोल रहा हो. अन्तत: वे अपने ह्रदय की करुणा दबा न
सके और न अपने किसी भले-बुरे काम को अपने माता-पिता से छिपा सके. अतएव
उन्होंने मांसाहार छोड़ दिया. एक भूल जिसके लिए गांधीजी को बड़ा
पश्चा-~त्ताप हुआ, वह थी चोरी की. गांधीजी के मंझले भाई ने २५ रुपये का
कर्ज कर लिया था. वे और गांधीजी दोनों भाई इस चक्कर में थे किस तरह यह
कर्ज चुकाया जाए. अन्त में उन्हें यह सूझा कि भाई के हाथ में जो सोने का
कड़ा है उसे कटवाकर एक तोला सोना निकलवा लें और बेचकर ऋण चुका दें. यही
किया गया, लेकिन इससे गांधीजी के मन मे बड़ी ग्लानि हुई. वे इस अपराध को
छिपा न सके. पिताजी से सब कुछ कहकर क्षमा माँगने का प्र यत्न किया. उन
दिनों उनके पिताजी बीमार थे, और विस्तर पर लेटे रहते थे. क्षमा माँगने को
गांधीजी की जबान नहीं खुलती थी, अतएव उन्होंने एक पत्र लिखकर पिता के
सिरहाने रख दिया. इस पत्र में उन्होंने अपनी भूल का वर्णन कर उसके लिए
पश्चात्ताप प्रकट किया था तथा क्षमा माँगी थी. पिताजी को दु:ख तो बहुत
हुआ, परन्तु पुत्र के पश्चाताप की आँच से उनका क्रोध आँसू बन कर टपक
पड़ा. उन आँसुओं से पत्र भीग गया. गांधीजी भी वेदना और पश्चात्ताप के
आँसू बहा रहे थे. पश्चात्ताप के इन आंसुओं से उनका ह्रदय शुद्ध हो गया और
भविष्य के लिए उन्हें शक्ति और दृढ़ता मिली.
१८ वर्ष की अवस्था में गांधीजी ने मैट्रिक की परीक्षा पास की. इससे पहले
ही उनके पिताजी का देहान्त हो चुका था. इसके कुटुम्ब के कुछ शुभचिन्तकों
ने राय दी कि मोहनदास को बैरिस्टर बनाने के लिए इंगलैंड भेजना चाहिए.
परन्तु उनकी माता कि आशंका थी अत: उन्होंने विलायत भेजने के प्रस्ताव का
विरोध किया. जब सम्बन्धियों, मित्रों ने बहुत समझाया और गांधीजी ने एक
जैन साधु के पास जाकर ये तीन ब्रत लिए कि वे (१) मांस नहीं खायेंगे, (२)
मदिरा नहीं पियेंगे तथा (३) ब्रह्राचर्य से रहेंगे, तब कहीं उन्होंने
गांधीजी के विदेश जाने की अनुमति दी. गांधीजी बड़े अरमान लेकर लन्दन
पहुँचे. परन्तु इन ब्रतों के कारण उन्हें बड़ी कठिनाईयों का सामना करना
पड़ा. डाकटरों ने उन्हें राय दी कि इंगलैण्ड की ठण्डी आबहवा में मांसाहार
जरूरी है. वहां जो निरा-~मिष आहार मिलता है वह एक युवक स्वास्थ्य-रक्षा
के लिए प्रर्याप्त नहीं है. परन्तु हजार कठिनाइयों के होते हुए भी
गांधीजी मांस या मदिरा के सेवन करने के लिए तैयार नहीं हुए. उन्होंने
निरामिष भोजन को अधिक पौष्टिक और स्वास्थ्यप्रद बनाने के लिए कई प्रयोग
किए, जिनकी कहानी अत्यन्त रोचक है. महापुरु ष अपने सिद्धान्तों पर सदैव
दृढ़ रहते हैं. वे आस-पास के वातावरण तथा फैशन के प्रवाह में अपने
सिद्धान्तों को बहाने के लिए तैयार नहीं होते.
यों विलायत जाकर गांधीजी ने फैशन के अनुसार रहने तथा नृत्य, वायलिन-~वादन
तथा भाषण देने की कला सीखने की बड़ी कोशिशें कीं. इन पर धन भी खर्च किया
परन्तु अनुभव से धीरे-धीरे वे इस निष्कर्ष पर पहुँचे कि विदेशियों की नकल
कर हम उनकी संस्कृति नहीं अपना सकते. हमारे लिए यह अन्धा अनुकरण उचित
नहीं.
तीन वर्ष लन्दन में शिक्षा प्राप्त कर गांधीजी बैरिस्टर बनकर भारत लौटे.
लौटने पर उन्हें यह समाचार सुनकर बड़ा दु:ख हुआ कि उनकी स्नेहमयी माता
का, जो उनके स्वदेश लौटने की प्रतीक्षा करती रही थीं, देहान्त हो चुका
था.
भारत लौटकर गांधीजी वकालत करने लगे, परन्तु इंगलैण्ड में पढ़कर परीक्षा
पास करना एक बात थी, और अदालत में सफल वकील बनना दूसरी बात. अपनी
प्रारम्भिक वकालत का वर्णन स्वयं उन्होंने इस प्रकार किया:
`खफीफा-अदालत' की देहली लांघने का यह पहला अवसर था. मैं मुद्दालय की ओर
से था. अब मुझे जिरह करनी थी. मैं खड़ा तो हुआ पर पाँव काँप रहे थे, सिर
चकरा रहा था. जान पड़ता था--कचहरी घूम रही है. सवाल सूझते ही न थे. जज
हँसा होगा. वकीलों को तो मजा ही मिल गया होगा पर मेरी आँखें क्या देख
पाती थीं. मैं बैठ गया. दलाल से बोला--मुझसे तो यह मुकदमा न चल सकेगा.
पटेल को कर लीजिए. मुझे दिया हुआ मेहनताना वापस ले लीजिये. मैं भागा.
मुवक्किल जीता या हारा इसकी मुझे याद नहीं.
लगभग डेढ़ वर्ष तक असफल वकालत करने पर गांधीजी को दक्षिण अफ्रीका के एक
व्यापारी ने अपने एक मुकदमे में सहायता करने के लिए बुलाया. इस घटना से
गांधीजी के जीवन में बड़ा भारी परिवर्तन हुआ. दक्षिण अफ्रीका में उस समय
भारत-~वासियों की स्थिति खराब थी. उन्हें पग-पग पर अपमान सहने पड़ते थे.
गांधीजी को भी कई बार बुरी तरह से अपमानित किया गया. एक बार वे डरबन से
प्रिटोरिया जा रहे थे. पहले दर्जे का टिकट लिया था. जब रात के ९ बजे वे
नेटाल की राजधानी मेरिप्सबर्ग पहुँचे तो वहाँ रेल के कर्मचारियों ने उससे
डिब्बा बदलने को कहा. उनके मना करने पर सिपाही को बुलाया गया, जिसने उनको
पकड़ा और एक धक्का मार कर उन्हें डिब्बे से बाहर निकाल दिया. उनका सामान
भी बाहर फेंक दिया गया और गाड़ी चल दी. रात भर गांधीजी बेंटिंग रूम में
ठण्ड से ठिठुरते रहे और दूसरे दिन चलकर प्रिटोरिया पहुँचे.
एक और भी घटना इसी प्रकार की हुई. गांधीजी एक बार घोड़ागाड़ी से सफर कर
रहे थे. कुछ गोरे उसी गाड़ी में आ बैठे. वे एक हिन्दुस्तानी के साथ नहीं
बैठना चाहते थे. इसलिए उन्हें जबरदस्ती बाहर निकाल कर कोचवान के पास
बैठाया गया. फिर थोड़ी देर बाद वहाँ से भी हटा कर कोचवान के पाँव के पास
बैठने को मजबूत किया गया. योंही कई बार उन्हें धक्के-मुक्के व लातें खानी
पड़ी--केवल इसलिए कि वे हिन्दु-~स्तानी थे. उन दिनों दक्षिण अफ्रीका में
एक हिन्दुस्तानी के साथ, चाहे वह कितना ही विद्वान या प्रतिष्ठित क्यों न
हो प्राय: दुर्व्यवहार किया जाता था. परन्तु गांधीजी के मन में इतना
अपमान सह कर भी दक्षिण अफ्रीका की सरकार अथवा वहाँ के गोरे निवासियों के
प्रति कभी द्वेष उत्पन्न नहीं हुआ, और न उनके विरुद्ध भारतीयों में कभी
द्वेष या हिंसा जागृति करने का प्रयत्न ही किया. उन्होंने अत्याचार का
विरोध किया, पर अत्याचारी के प्रति क्रोध या द्वेष कभी नहीं रखा.
गांधीजी ने दक्षिण अफ्रीका के भारतीयों को अपने आत्म-सम्मान के लिए
संघर्ष करने को तैयार किया. उन लोगों की ओर से दक्षिण अफ्रीका की सरकार
तथा ब्रिटिश सरकार के आवेदन पत्र भेजे गये. समाचारपत्रों में उनकी उचित
माँगो का समर्थन किया गया. सभाएँ कर हज़ारों व्यक्तियों के हस्ताक्षर
करवाकर तथा अन्य वैधानिक साधनों को अपना कर भी जब काम न चला तो सरकारी
नियमों को अहिंसात्मक ढंग से तोड़ने का कार्यक्रम प्रारम्भ किया गया. इसे
ही सत्याग्रह कहते है. यह राजनीति को गांधीजी की विशेष देन है. गांधीजी
का दृष्टिकोण यह था कि अन्यायपूर्ण कानून को मानना आवश्यक नहीं है. उसे
बदलवाने का प्रयत्न करना चाहिये. यह प्रयत्न यथासम्भव वैधानिक अर्थात्
कानून के अनुसार होना चाहिये परन्तु अन्त में यदि वैधानिक कार्यवाही से
सफलता न मिले तो अहिंसात्मक ढंग से उस नियम को तोड़ कर उसका विरोध किया
जाना चाहिये.
गांधीजी के दक्षिण अफ्रीका में पहले-पहल सत्याग्रह का प्रयोग किया. उन
दिनों एक नया कानून बना था, जिसके अनुसार कोई भी भारतीय बिना ३ पौंड
टैक्स दिये तथा अपनी दसों अँगुलियों की छाप लगाये ट्रांसवाल नामक प्रदेश
में जा नहीं सकता था. इस नियम के विरुद्ध दो-ढाई हजार भारतीयों ने
गाँधीजी के नेतृत्व में जुलूस बनाकर ट्रासवाल में प्रवेश किया. उन्हें
कैद कर लिया गया और तरह-तरह की तकलीफें दी गई, परन्तु अन्त में सत्याग्रह
आन्दोलन सफल रहा और भारतीयों की माँगें मान ली गई. कुल मिलाकर गांधीजी २१
वर्ष दक्षिण-अफ्रीका में रहे. उन्होंने वहाँ रहकर अफ्रीका-~निवासी
भारतीयों की बड़ी सेवा की. उन्हें संगठित किया. सच्चाई और नैतिकता से
अपने अधिकारों के लिए संघर्ष करना सिखलाया. स्वयं गांधीजी के इन २१
वर्षों में अमूल्य अनुभव प्राप्त हुए. राजनीतिक संगठन और सत्याग्रह के जो
प्रयोग उन्होंने दक्षिण अफ्रीका में किये उन्हीं का भारत के
स्वतन्त्रता-संग्राम में भी उपयोग किया. उन्ही के आधार पर गांधीजी के
नेतृत्व में हमने स्वतन्त्रता प्राप्त की.
गांधीजी ने दक्षिण अफ्रीका में कई अन्य प्रयोग भी किये. उन्होंने सादगी
और स्वावलम्बन को प्रमुखता दी. उन्होंने स्वावलम्बन के कई प्रयोग
किये--जैसे अपना भोजन स्वयं बनाना, अपने वस्त्र स्वयं धोना और स्वयं ही
उन पर इस्त्री करना, अपने घर की नालियाँ व पाखाने साफ करना आदि-आदि.
उन्होंने वहाँ दो आश्रम भी खोले जिनमें कई लोग सादगी और स्वावलम्बन को
अपनाकर साथ-साथ रहने लगे.
सन् १९१४ में गांधीजी दक्षिण अफ्रीका से रवाना हुए और कुछ दिन इंगलैण्ड
में रुक कर भारत लौट आये. उन दिनों गोपालकृष्ण गोखले भारत के
स्वतन्त्रता-आंदोलन के एक प्रमुख नेता थे. गांधीजी उन्हें अपना गुरु
मानते थे. उन्होंने गांधीजी को राय दी कि तुम कुछ वर्ष भारत की स्थिति का
अध्ययन करों, फिर विचारकर अपने कार्य की योजना बनाना. उनके परामर्श के
अनुसार गांधीजी ने कुछ वर्ष तक देश में भ्रमण कर यहाँ की मुख्य-मुख्य
समस्याओं का अधययन किया.
इसके बाद गांधीजी के जीवन का एक नया दौर शुरू हुआ. प्रथम महायुद्ध समाप्त
होने के बाद उन्होंने देश के स्वतन्त्रता-संग्राम का नेतृत्व किया. इस
संग्राम की कहानी यहाँ दोहराना आवश्यक नहीं है. यहाँ हम यही देखेंगे कि
किस प्रकार गांधीजी अपने राजनीति के सिद्धान्त में भी सत्य और अहिंसा पर
दृढ़ रहे. इन सिद्धान्तों का राष्ट्रीय राजनीति में उपयोग मानव-जाति को
गांधीजी की महान देन है. गांधीजी के भारत की राजनीति में प्रवेश के पहले
हमारा राष्ट्रीय आन्दोलन अधिकतर पढ़े-लिखे मध्यम वर्ग तक ही सीमित था.
गांधीजी ने उसे जन-आन्दोलन बनाया और वह भी अहिंसात्मक जन-आन्दोलन. सन
१९१९-२१ में इस आन्दोलन ने असहयोग का रूप लिया, १९३०-३२ में सविनय अवज्ञा
आन्दोलन का रूप, और सन् १९४२-४४ में यह भारत छोड़ो आन्दोलन कहलाया जिससे
हमारे राष्ट्र ने भारत में अंग्रेजों के सम्पूर्ण शासन को अस्वीकार कर
उनकी सत्ता के विरूद्ध देशव्यापी विद्रोह कर दिया. परन्तु गांधीजी ने इन
सब आन्दोलनों को अहिंसा पर आधारित रखने पर अधिकाधिक बल दिया. सन् १९२१
में जब उत्तर प्रदेश के चोरी-चोरा स्थान पर उत्तेजित जनता ने एक थाने पर
आक्रमण किया, जिसमें २० व्यक्ति मारे गये, तो गांधीजी ने इस आधार पर कि
राष्ट्र अभी तक अहिंसात्मक संग्राम के लिए तैयार नहीं है, असहयोग आन्दोलन
तुरन्त बन्द कर दिया. वे हिंसा द्वारा स्वतन्त्रता-आन्दोलन के नेतृत्व के
लिए तैयार नहीं थे. द्वितीय महायुद्ध के दिनों जापा-~नियों का भारत पर
आक्रमण होने की संभावना हो गई थी. गांधीजी ने उनका भी अहिंसात्मक विरोध
करने का कार्यक्रम बनाया और राष्ट्र के सामने रखा.
सन् १९३० के सविनय अवज्ञा आन्दोलन में उनके आदेश के अनुसार लाखों
व्यक्तियों के जुलूस तथा सभाएँ पूर्णरूप से अहिंसक रहे और जनता ने
लाठियाँ पड़ने पर क्रुद्ध होकर हिंसात्मक प्रतिकार नहीं किया. गांधीजी ने
इस बात पर बड़ा जोर दिया कि हमें अत्याचार का विरोध करना चाहिये. किन्तु
अत्याचारी के प्रति द्वेष या क्रोध नहीं करना चाहिये. विश्व के इतिहास
में अहिंसा का इतने बड़े पैमाने पर प्रयोग और कोई नहीं हुआ. सदियों से
मनुष्य की यह धारणा रही है कि प्रशासन और राजनीति मे असत्य व्यवहार के
बिना काम नहीं चलता इसलिए उसे कुटनीति का नाम दिया जाता है. अपने विरोधी
के प्रति स्नेह और अहिंसा की भावना राजनीति में नई चीज है. परन्तु
गांधीजी ने अपने राजनीतिक विरोधियों के प्रति भी सहानुभूति और स्नेह का
व्यवहार किया. यद्यपि स्वर्गीय श्री जिन्ना ने वर्षों गांधीजी और
कांग्रेस का विरोध किया और अन्त में पाकिस्तान बनवाकर इस देश के दो
टुकड़े करवा डाले, फिर भी गांधीजी का उसके प्रति व्यवहार अत्यन्त
सौजन्यपूर्ण था. और उनके मन में जिन्ना के प्रति कोई द्वेष नहीं था.
हमारे देश के अंग्रेज शासक गांधीजी को अंग्रेजी-साम्राज्य का सबसे ब ड़ा
दुश्मन मानते थे, परन्तु गांधीजी का उनसे भी कोई द्वेष नहीं था. उनके
प्रति भी उन्होंने कभी क्रोध नहीं किया और न कभी कोई हिंसात्मक भावना ही
रखी. इसीलिए वे भी गांधीजी का बड़ा आदर करते थे. दक्षिणी अफ्रीका के
प्रधानमंत्री जनरल स्टमस गांधीजी को अपना बड़ा विरोधी मानते थे, फिर भी
गांधीजी के लिए मन में बड़ा सम्मान था.
केवल राजनीति ही नहीं, अर्थनीति को भी गांधीजी अहिंसा के सिद्धान्तों पर
चलाना चाहते थे. उन्होंने देखा कि आजकल औद्योगिक युग में कारखाने के
पूँजीपति मालिक और संचालक मजदूरों का शोषण करते हैं. उनसे अधिक से अधिक
काम लेकर कम-वेतन देना चाहते हैं, उसके पसीने की कमाई पर शान-शौकत से
रहते हैं. बड़े-बड़े कारखानों में बहुत-सी पूँजी लगानी पड़ती है, अत:
उसकी सारी व्यवस्था कुछेक पूँजी-~पतियों तथा उनके द्वारा नियुक्त कार्य
कर्त्ताओं के हाथ में रहती है. ऐसी दशा में यह स्वाभाविक है कि कारखानों
की आमदनी का बड़ा भाग वे अपने लिए रख लें और मज-~दूरों का शोषण करते
रहें. समाजवादी अर्थव्यवस्था में बड़े-बड़े उद्योग राज्य के हाथ में रहते
हैं, इसलिए पूँजीपतियों द्वारा श्रमिकों के शोषण का खतरा नहीं है, परन्तु
गांधीजी इसे भी उचित नहीं समझते थे. उनकी राय थी कि धन या शक्ति का
केन्द्रीकरण चाहे पूँजीपतियों के हाथ मे हो चाहे राज्य के हाथ में हो,
खतरनाक है. यदि राज्य के हाथ में शक्ति केन्द्रित हो गयी तो भी नागरिकों
के स्वतंत्रता खतरे मे पड़ जायेगी. इसलिए वे बड़े-बड़े उद्योग के ही
विरोधी थे. उनकी राय थी कि यथासम्भव सभी सामा न्य उपयोग की वस्तुओं का
उत्पादन छोटे-छोटे उद्योग द्वारा होना चाहिये इसे "विकेन्द्रित
अर्थ-~व्यवस्था" कहते हैं क्योंकि इसमें उत्पादन बिखरे हुए छोटे-छोटे
कुटीर-उद्योगों द्वारा होता है. गांधीजी की राय में विकेन्द्रित
अर्थव्यवस्था होने से पूँजीपति व मजदूर की समस्या नहीं रहेंगी, और आर्थिक
शोषण मिटाया जा सकेगा. ऐसी व्यवस्था स्थापित करने के लिए गांधीजी ने बड़ा
प्रयत्न किया. उन्होंने खादी ग्रामोद्योग की और कुटीर व्यवसाय को महत्त्व
दिया और ऐसी संस्थाएँ स्थापित कीं जो ग्रामोद्योग को पनपा सकें. इस
प्रकार गांधीजी अहिंसा के सिद्धान्तों के आधार पर विकेन्द्रित
अर्थ-व्यवस्था कायम करना चाहते थे.
गांधीजी की यह भी राय थी कि अहिंसा और विकेन्द्रीकरण के सिद्धान्त पर ही
स्वतन्त्र भारत का ढाँचा अर्थात् संविधान बनाया जाये. वे ग्राम स्वराज्य
के पक्ष में थे. वे चाहते थे कि प्रत्येक गाँव या कुछ गाँव मिल कर अपना
शासन आप चलावें, प्रादेशिक या केन्द्रीय सरकार उसके स्थानीय मामलों में
हस्तक्षेप न करे. शासन-तन्त्र जितना विकेन्द्रित होगा उतना ही नागरिक
अपने उत्तरदायित्व और अधिकार की ओर जाग-~रूक होंगे. शासन व्यवस्था जितनी
ही केन्द्रित होती जायेगी, उतना ही स्वतन्त्र और जनतन्त्र के लिए खतरा
बढ़ता जायेगा. इसी दृष्टि से वे साम्यवाद तथा राज्य-~समाजवाद के विरुद्ध
थे.
गांधीजी ने अपने मूल सिद्धान्त अहिंसा के द्वारा हमारे सामाजिक जीवन
शुद्धीकरण का भी प्रयत्न किया. उन्होंने यह समझ लिया था कि हमारे समाज
में दो महान् दोष ऐसे हैं, जो हिंसा और कलह के कारण बने हुए हैं--एक तो
छुआछूत का अभिशाप और दूसरा हिन्दू-मुस्लिम-द्वेष. `छुआछूत' हिन्दू समाज
के विभाजन तथा विघटन का कारण बना हुआ है. यह भावना तथाकथित उच्चवर्णों
तथा अछूतों दोनों के लिए हानिकारक है तथा हिन्दू समाज के लिए कलंक है.
गांधीजी ने अछूतों को `हरिजन' अर्थात् भगवान के प्रेमपात्र कहकर पुकारा.
उनकी उन्नति के लिए `हरिजन सेवक संघ' की स्थापना की और अपने जीवन के कई
बहुमूल्य वर्ष उसकी सेवा में लगाये. यह मुख्यत: गांधीजी की प्रेरणा का फल
है कि आज स्वतंत्र भारत के संविधान में "छूआछूत" को गैर कानूनी बना दिया
गया है. पिछले वर्षो में छूआछूत और हरिजनों की समस्याओं का अन्त करने की
दिशा में बहुत प्रगति हुई है.
