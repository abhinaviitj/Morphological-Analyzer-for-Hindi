<औङ्ङिचिअल् अन्ड् ंएडिअ ळन्गुअगेस्><ळेगिस्लटिवे><आनोन्><भिहर् ळेगिस्. आस्स्. ढेबटेस् ८३ फ् - १><१९८३><घोव्ट् ओङ् भिहर्><फट्न><२० टो २७><२२००><आनोन् - भिहर् ळेगिस् आस्स्. डेब्. ८३ फ् - १>

श्री रामाश्रय प्रसाद सिंह--मैं एक बात से सदन को अवगत कराना चाहता हूं
यह प्रश्न तो माननीय सदस्य को पूछना चाहिए. मैं जब इस प्रश्न को देख रहा
था तो अनुभव किया कि भारत सरकार का जो सर्विस कमीशन है और यहाँ भी डिप्टी
कलक्टर का चयन रूचि (च्होइचे) के आधार पर जिस तरह से किया जाता है उसको
प्राथमिकता दिया जाता वैसा अवर चयन परिषद् द्वारा नहीं किया जा रहा है.
श्री सदानन्द सिंह--अध्यक्ष महोदय, माननीय मंत्री ने ठीक ही कहा मैं
सरकार से जानना चाहता हूं कि भारत सरकार में जो चयन परिषद् है जहां रुचि
(च्होइचे) को प्राथमिकता दी जाती है, क्या यहाँ भी अवर चयन परिषद् में
रूचि (च्होइचे) को प्राथमिकता दी जायेगी?
श्री रामाश्रय प्रसाद सिंह--प्राथमिकता दी जानी चाहिए.
प्रखंड विकास पदाधिकारी के विरूद्ध कार्रवाई.
*१२०. श्री राम परीक्षण साहु--क्या मंत्री, मंत्रिमंडल (निगरानी) विभाग,
यह बतलाने की कृपा करेंगे कि--
(१) क्या यह बात सही है कि दरभंगा जिलान्तर्गत कुशेश्वरस्थान प्रखंड के
विकास पदाधिकारी, श्री लम्बोदर झा के विरुद्ध निगरानी विभाग द्वारा जाँच
की गयी है और जाँचोपरान्त कतिपय बिन्दुओं पर आरोप प्रमाणित पाये गये हैं;
(२) यदि उपर्युक्त खंड का उत्तर स्वीकारात्मक है, तो क्या सरकार श्री झा
के विरुद्ध कार्रवाई करने का विचार रखती है, यदि हाँ, तो कब तक, और नहीं,
तो क्यों?
श्री राम परीक्षण साहु--अध्यक्ष महोदय, प्रश्न का उत्तर दिया हुआ है
लेकिन मैं जानना चाहता हूं कि जांचोपराँत जब आरोप प्रमाणित पाए गए तो फिर
सरकार अपने उत्तर में कही है दूसरे आरोपों की जांच चल रही है. मैं जानना
चाहता हूं कि जो आरोप प्रमाणित हो गया हैं वही उनको डिसमिस करने के लिए
काफी है.
श्री रामाश्रय प्रसाद सिंह--अध्यक्ष महोदय, कुछ विन्दुओं की जांच हुई
उसमें वे आरोपित पाए गए हैं और कुछ जांच चल रही है, प्रक्रिया में है.
उसके बाद ही कार्रवाई होगी.
श्री राम परीक्षण साहु--अध्यक्ष महोदय, डिफोलकेशन के केस में वे पकड़े
गए, जब आरोप प्रमाणित हो गया तो उस आधार पर सस्पेंड नहीं किया जा सकता
है.
श्री रामाश्रय प्रसाद सिंह--माननीय सदस्य जो कह रहे हैं वह सही है लेकिन
दूसरे जो आरोप हैं वह प्रक्रिया में हैं उस पर जांच पर जांच हो रही है.
जांचोपरांत पूर्णत: एक ही बार हम ऐक्शन लेंगे. उनको हम छोड़ने नहीं जा
रहे हैं.
श्री शिवनन्दन पासवान--अध्यक्ष महोदय, सरकार ने स्वीकार किया है, कतिपय
बिन्दुओं की जांच हुई और प्रतिवेदन प्राप्त हुआ और आरोप भी साबित हुए हैं
और कतिपय बिन्दु पर जाँच बाकी है. जो आरोप प्रमाणित हो गए हैं उस आधार पर
उस पदाधिकारी को सरकार सस्पैंड करना चाहती है या नहीं?
श्री रामाश्रय प्रसाद सिंह--अध्यक्ष महोदय, वृद्धावस्था पैंशन में जो
गड़बड़ी थी वह आरोप साबित हो गया है और अनुमंडलाधिकारी, दरभंगा ने उनके
खिलाफ केस भी किया है तो एक दिन में हम उनको संस्पेंड करने की कार्रवाई
करेंगे.
श्री महेन्द्र नारायण झा (आजाद)--अध्यक्ष महोदय, भ्रष्टाचार के आरोप में
उस पदाधिकारी को तत्कालीन आयुक्त ने ट्रांसफर करने की सिफारिश की लेकिन
अभी तक ट्रांसफर नहीं किया गया है. क्या सरकार उसको ट्रांसफर करना चाहती
है?
अध्यक्ष--माननीय मंत्री ने जो भोलेंटरली यह कहा कि वृद्धावस्था पेंशन में
गड़बड़ी के कारण अनुमंडलाधिकारी, दरभंगा ने उन पर मुकदमा कर दिया और जब
वे संचिका देख रहे थे तो उन्होंने पाया कि सस्पेंशन क्यों नहीं हुआ. साथ
ही माननीय मंत्री ने यह भी कहा कि एक-दो दिन में संसपेंड करने की
कार्रवाई करेंगे.
श्री रामाश्रय प्रसाद सिंह--अध्यक्ष महोदय, इतना स्पष्ट उत्तर के बाद
माननीय सदस्य को सन्तुष्ट करना चाहिए.
पुलिस फायरिंग.
*१२१. श्री राम परीक्षण साहु--क्या मंत्री, गृह (आरक्षी) विभाग, यह
बतलाने की कृपा करेंगे कि क्या यह बात सही है कि दिनांक १२ अगस्त, १९८३
से दिनांक नवम्बर, १९८३ तक १७ (सत्ररह) पुलिस फायरिंग हुई है जिसमें ५०
से अधिक "जान" गई है, यदि हाँ, तो सरकार का इस अक्षमता का दोष किन-किन
पदाधिकारियों पर है और उन पर क्या कार्रवाई करने का विचार रखती है?
श्री राम परीक्षण साहु--महोदय, मैं पूछता हूं.
श्री रामाश्रय प्रसाद सिंह उत्तर अंशत: स्वीकारात्मक है. दिनांक १२
अगस्त, १९८३ से २० नवम्बर, १९८३ के बीच पुलिस गोली कांड की १५ घटनायें
घटीं. उक्त गोली कांडों में ८ व्यक्ति मारे गए. एक मामले में दो मृतकों
के बारे में यह अभी निश्चित नहीं हो पाया है कि ये पुलिस गोली से मरे या
आपसी संघर्ष में विपक्षियों द्वारा आग्यनेयास्त्रों के किए गए प्रयोग
में.
जहां तक पदाधिकारियों/कर्मचारियों के विरूद्ध कार्रवाई किए जाने का
प्रश्न है, उक्त १५ पुलिस गोली कांडों में ५ में कोई हताहत नहीं हुए. एक
में २ मृत्यु हुई. पुलिस गोली कांड के चलते मृत्यु होना अभी तक संदिग्ध
है. ३ गोली कांडों में किसी पदाधिकारी अथवा पुलिस कर्मी द्वारा की गई
किसी त्रुटि का संकेत नहीं मिला है.
शेष ६ कांडों में की गई प्रशासनिक कार्रवाइयों का विवरण इस प्रकार हैं:--
(१) हनवारा पुलिस कैम्प, गोद्डा (१६ अगस्त, १९८३)--प्राथमिक त्रुटि के
लिए एक पुलिस हवलदार को निलम्बित किया गया.
(२) रक्सौल (२५ अगस्त, १९८३)--रक्सौल में दिनांक २५ अगस्त, १९८५ को हुई
गोली कांड की घटना में कार्यच्युतता के लिए रक्सौल थाना के आरक्षी अवर
निरीक्षक को निलम्बित किया गया है. दर्ज मुकदमा का अनुसन्धास कार्य भी
अपराध अनुसन्धान विभाग को सौंप दिया गया है.
(३) पकरी दयाल (५ सितम्बर, १९८३)--दिनांक ५ सितम्बर, १९८३ को पकरी दयाल
में हुई गोलीकांड के सम्बन्ध में प्रशासनिक जांचोपरांत अंचलाधिकारी तथा
थाना प्रभारी के अतिरिक्त ७ पुलिस कर्मियों को निलम्बित किया गया है एवं
इनके विरुद्ध दर्ज हुए पुलिस गोली कांड में अपराध अनुसन्धान विभाग को
अनुसन्धान का कार्य सौंपा गया है.
(४) मछरियावां (११ अक्तूबर, १९८३)--पटना जिला के फतुहा थानान्तर्गत
मछरियावां ग्राम में दिनांक ११ अक्तूबर, १९८३ को गोली कांड को जिला
पदाधिकारी एवं आरक्षी अधीक्षक द्वारा अनुचित करार किया गया है. बी. एम.
पी. के सिपाही जो अनावश्यक गोली चलाए जाने के लिए दोषी पाए गए हैं,
उन्हें गिरफ्तार किया गया है एवं निलम्बित भी किया गया है. दर्ज कांड का
अनुसन्धान कार्य शीघ्र सम्पन्न करा देने के लिए सरकार द्वारा स्थानीय
प्रशासन को निदेश दिया गया है.
(५) खगड़िया (२२ अक्तूबर, १९८३)--दिनांक २२ अक्तूबर, १९८३ को हुई खगड़िया
गोली कांड में हवलदार सहित ३ पुलिसकर्मियों को निलम्बित किया गया. तथा
कतिपय अन्य पुलिसकर्मियों से निलम्बन के विरुद्ध स्पष्टीकरण मांगा गया
है.
(६) वालाडीह (१८ अगस्त, १९८३)--दिनांक १८ अगस्त, १९८३ को मुँगेर जिला के
सिकन्दरा थाने में पटवन के प्रश्न को लेकर गोली चलाए जाने की घटना के
आयुक्त एवं उप-आरक्षी महानिरीक्षक के संयुक्त प्रतिवेदन में अनुचित बताया
गया है एवं प्रतिनियुक्त कार्यपालक दंडाधिकारी के पक्षपातपूर्ण रवैये को
लेकर उनके विरुद्ध कठोर कार्रवाई करने की अनुशंसा की गई है. यह सरकार के
विचाराधीन है.
सरकार का यह पूर्ण प्रयत्न है कि पुलिस गोली कांड में ज्यादतियों के
मामले में दोषी सरकारी पदाधिकारियों/कर्मचारियों के विरुद्ध केवल कड़ी
कार्रवाई नहीं की जाय बल्कि उनके विरुद्ध जहां आवश्यक हो कानूनी कार्रवाई
भी की जाय और उन्हें दंडित किया जाय.
अध्यक्ष--प्रश्नोत्तर काल समाप्त. जिन प्रश्नों के उत्तर तैयार हों
उन्हें सदन की मेज पर रख दिया जाय.
दोषी व्यक्तियों के विरुद्ध कार्रवाई.
१२७. श्री फाल्गुनी प्रसाद यादव--क्या मंत्री, कार्मिक एवं प्रशासनिक
सुधार विभाग, यह बतलाने की कृपा करेंगे कि--
(१) क्या यह बात सही है कि श्री रामेश्वर मेहरा व्यथित, उप-समाहर्ता को
कनीय प्रवर कोटि में प्रोन्नति देने हेतु बिहार लोक सेवा आयोग ने अपने
पत्रांक ४९०, ३ सितम्बर, १९७६ द्वारा अपनी अनुशंसा कार्मिक एवं प्रशासनिक
सुधार विभाग, बिहार को भेजी थी कि इन्हें १९७५ की कनीय प्रवर कोटि में
शामिल किया जाय;
(२) क्या यह बात सही है कि कार्मिक विभाग ने बिहार लोक सेवा आयोग की इस
अनुशंसा के बावजूद प्रोन्नति सम्बन्धी अधिसूचना निर्गत नहीं की और शर्त
लगा दी कि प्रोन्नति का लाभ श्री मेहरा को तभी मिलेगा जब ये सम्पुष्ट हो
जायेंगे और पुन: इन्हें बिहार लोक सेवा आयोग में विचार्थ भेज दिया;
(३) क्या श्री मेहरा की सेवा-सम्पुष्ठि दिनांक २६ नवम्बर, १९७७ से हो
चुकी है, फिर भी तदर्थ रूप से सम्पुष्टि की तिथि से इनको कनीय प्रवर कोटि
में प्रोन्नति सम्बन्धी अधिसूचना कार्मिक विभाग ने जारी न कर दिनांक १
जनवरी, १९८० से कनीय प्रवर कोटि में प्रोन्नति देने की अधीसूचना जारी की
है;
(४) क्या यह बात सही है कि इस स्थाई सरकारी अनुदेश के बावजूद कि तीन
दिनों में संचिका का निस्तार किया जाय, श्री मेहरा का १९७७ से यानी
सम्पुष्टि की तिथि से तदर्थ रूप से कनीय प्रवर कोटि में प्रोन्नति देने
का अभ्यावेदन विगत्, २४ मई, १९८३ से कार्मिक विभाग में लम्बित है एवं उस
अभ्यावेदन पर आज तक कोई कार्रवाई नहीं की गई है;
(५) यदि उपर्युक्त खंडों के उत्तर स्वीकारात्मक हैं तो क्या सरकार श्री
मेहरा को कनीय प्रवर कोटि में तदर्थ प्रोन्नति सम्बन्धी अधिसूचना
सम्पुष्टि की तिथि यानी १९७७ से निर्गत करना तथा दोषी व्यक्ति के विरुद्ध
कार्रवाई करना चाहती है, यदि हां, तो कब तक, और नहीं, तो क्यों?
श्री चन्द्रशेखर सिंह--(१) उत्तर स्वीकारात्मक है.
(२) बिहार असैनिक सेवा (कार्यपालिका शाखा) एवं बिहार असैनिक सेवा (भर्ती)
नियमावली, १९५१ यथासंशोधित के प्रावधान के अनुसार वे ही उप-समाहर्ता
अनुमंडल पदाधिकारी की सूची में सम्मिलित होने की अहर्ता रखते हैं जो जिस
वर्ष की सूची में सम्मिलित करना है, उसकी पहली जनवरी के पूर्व
उप-समाहर्ता के पद पर सम्पुष्ट हों. श्री मेहरा चूंकि उप-समाहर्ता के पद
पर सम्पुष्ट नहीं थे तथा उनके विरुद्ध गम्भीर आरोप लम्बित था इसलिए
मंत्रिपरिषद् की दिनांक ९ अप्रैल, १९७७ की बैठक में निर्णय लिया गया कि
वे जब तक उप-समाहर्ता के पद पर सम्पुष्ट नहीं हो जाते हैं और इनके
विरुद्ध चल रहे आरोप का निष्पादन नहीं हो जाता है, इन्हें उक्त सूची में
सम्मिलित करने का लाभ नहीं मिलेगा. अब ये देय तिथि से सम्पुष्ट नहीं होकर
२६ नवम्बर, १९७७ के प्रभाव से उप-समाहर्ता के पद पर सम्पुष्ट हो चुके हैं
तथा उक्त आरोप में इन्हें निन्दन की सजा मिली है, अत: बदली हुई परिस्थिति
में पुन: आयोग की अनुशंसा मांगी गई है, जो प्रतीक्ष्य है.
(३) चूंकि आयोग की अनुशंसा प्राप्त होने में विलम्ब हो रहा था, इसलिए
निर्णय लिया गया कि ऐसे लम्बित मामले में उन्हें तदर्थ रूप से बिहार
प्रशासनिक सेवा के कनीय प्रवर कोटि में प्रोन्नति देने हेतु विभागीय
प्रवरण समिति की अनुशंसा प्राप्त कर आवश्यक निर्णय लिया जाय. तदनुसार
विभागीय प्रवरण समिति ने नवम्बर, १९८१ की अपनी बैठक में ऐसे मामलों की
समीक्षा की तथा अनुशंसा की कि श्री मेहरा को वर्ष १९८० की तदर्थ अनुमंडल
पदाधिकारी की सूची में शामिल किया जाय. तदनुसार सरकार का निर्णय प्राप्त
कर श्री मेहरा को १ जनवरी, १९८० से कनीय प्रवर कोटि में अधिसूचित किया
गया.
(४) वस्तुस्थिति यह है कि प्रावधान के अनुसार इन्हें १९७७ की अनुमंडल
पदा-~धिकारी की सूची में सम्मिलित नहीं किया जा सकता है क्योंकि ये १
जनवरी, १९७७ के पूर्व उप-समाहर्ता के पद पर सम्पुष्ट नहीं हैं. साथ ही
इनके सेवा अभिलेख के आधार पर समिति ने इन्हें १९८० अनुमंडल पदाधिकारी
सूची में सम्मिलित करने हेतु योग्य पाया जिसका मंत्रिपरिषद् ने भी
अनुमोदन किया; तो उसके पूर्व की तिथि से इन्हें तदर्थ प्रोन्नति देने का
प्रश्न ही नहीं उठता है. जब इनके सम्बन्ध में बिहार लोक सेवा आयोग की
अनुशंसा प्राप्त होगी तो उसके आलोक में निर्णय प्राप्त कर इन्हें कनीय
प्रवर कोटि में नियमित प्रोन्नति को जा सकती है.
(५) उपर्युक्त खंडो के उत्तर में स्थिति स्पष्ट की गई है.
ग्रामीण बैंक का खोला जाना.
१३५. श्री माँगन इन्सान--क्या मंत्री, ग्रामीण पुर्ननिर्माण एवं पंचायती
राज विभाग, यह बतलाने की कृपा करेंगे कि क्या यह बात सही है कि कटिहार
जिलान्तर्गत आजम नगर प्रखंड के नेमौल, (गायघाट पंचायत) मलिकपुर में कोशी
क्षेत्र ग्रामीण बैंक चलाने हेतु प्रखंड समिति द्वारा प्रस्ताव पारित
किया गया है. यदि हां, तो सरकार वहां ग्रामीण बैंक कब तक खोलने का विचार
रखती है, नहीं, तो क्यों?
प्रभारी मंत्री, ग्रामीण पुनर्निर्माण एवं पंचायती राज विभाग--प्रखंड
समिति द्वारा प्रस्ताव पारित करने की सूचना सांस्थिक वित्त को नहीं है.
वैसे, शाखा खोलना बैंक तथा रिजर्व बैंक के निर्णयों पर निर्भर करता है.
राज्य सरकार द्वारा केवल सिफारिश की जा सकती है एवं इसके लिए प्रखंड
समिति द्वारा प्रस्ताव पारित करना आवश्यक नहीं है.
अत: राज्य सरकार के लिये शाखा खोलने पर विचार रखने का प्रश्न नहीं उठता.
हां, यह सूचनार्थ है कि गायघाट में बैंक शाखा खोलने हेतु क्षेत्रीय
ग्रामीण बैंक को रिजर्व बैंक द्वारा अधिकार पत्र दिया गया है.
पदाधिकारियों पर कार्रवाई.
१३९. श्री दशई चौधरी--क्या मंत्री, वित्त विभाग, यह बतलाने की कृपा
करेंगे कि--
(१) क्या यह बात सही है कि बिहार के सिनेमा-गृहों में समाहितकरण हेतु एक
सर्कुलर संख्या-२४११, दिनांक ७ अप्रैल, १९८३ को जारी किया गया था;
(२) क्या यह बात सही है कि उक्त पत्र के आलोक में ही समाहितकरण करने का
निदेश सभी संबंधित पदाधिकारियों को दिया गया था;
(३) क्या यह बात सही है कि जवाहर सिनेमा, मुजफ्फरपुर का समाहितकरण
उपर्युक्त आदेश को मद्देनजर रखते हुए नहीं किया गया है;
(४) क्या यह बात सही है कि गलत ढंग से समाहितकरण करने से सरकार को लाखों
रूपये की क्षति हो रही है;
(५) यदि उपर्युक्त खण्डों के उत्तर स्वीकारात्मक हैं तो सरकार गलत ढंग से
समा-~हितकरण करने वाले पदाधिकारियों पर कौन-सी कार्रवाई करना चाहती है
तथा समाहितकरण क्या सरकार शीघ्र रद्द करना चाहती है, यदि हां, तो कब तक?
श्री चन्द्रशेखर सिंह--(१) उत्तर स्वीकारात्मक है.
(२) खंड (१) में उल्लिखित पत्र द्वारा सभी संबंधित पदाधिकारियों को सरकार
द्वारा निर्धारित नीति की सूचना दी गई है. समाहितकरण की स्वीकृति की
शक्ति केवल आयुक्त वाणिज्य-कर को प्रदत्त हैं.
(३) जवाहर सिनेमा, मुजफ्फरपुर को १ अप्रैल, १९८३ से समाहितकरण की
स्वीकृति नहीं दी गई है.
(४) उपरोक्त खण्डों के उत्तर के आलोक में प्रश्न नहीं उठता.
(५) उपर्युक्त खण्डों के उत्तर के आलोक में कोई कार्रवाई करने का प्रश्न
नहीं उठता.
कोषागार की स्थापना.
१५३. श्री राजो सिंह--क्या मंत्री, वित्त विभाग, यह बतलाने की कृपा
करेंगे कि--
(१) क्या यह बात सही है कि मुंगेर जिलान्तर्गत नवगठित शेखपुरा अनुमंडल
में उप-कोषागार की स्थापना के लिए निदेशक, कोषागार एवं लेखा-सह-विशेष
सचिव ने अपने पत्रांक को.ले.-०-०-०१/८३/२८१, दिनांक १२ अप्रैल, १९८
द्वारा जिलाधिकारी, मुंगेर को अनुमंडल के उद्घानन की तिथि १४ अप्रैल,
१९८३ से पहले उप-कोषागार की स्थापना करने के संबंध में अनुमंडल कार्यालय
भवन में ही बज्रगृह सहित उप-कोषागार के लिए स्थान की व्यवस्था करने,
अनुसचिवीय कर्मचारी को अनुमंडल के स्वीकृत बल से तत्काल प्रतिनियुक्त
करने, कोषागार पदाधिकारी के कार्य के लिए किसी कार्यपालक दंडाधिकारी को
उनके कार्यों के अतिरिक्त उप-कोषागार पदाधिकारी का कार्य सौंपने, भारतीय
स्टेट बैंक, शेखपुरा शाखा द्वारा उक्त कोषागार का लेन-देन कार्य करने आदि
सारी व्यवस्था करने का आदेश दिया था;
(२) क्या यह बात सही है कि अनुमंडल का उद्घाटन हुए ७ महीना बीत जाने के
बाद भी अभीतक शेखपुरा में उप-कोषागार की स्थापना नहीं की गई है और
कोषागार संबंधी कार्यों के लिए शेखपुरा के नागरिकों को मुंगेर ही दौड़ना
पड़ता है;
(३) यदि उपर्युक्त खंडों के उत्तर स्वीकारात्मक हैं, तो सरकार आदेश का
पालन नहीं करने वाले पदाधिकारियों के विरुद्ध कौन-सी कार्रवाई करने तथा
शेखपुरा अनु-~मंडल में उप-कोषागार की स्थापना कब तक करने का विचार रखती
है?
प्रभारी मंत्री, वित्त विभाग--(१) बिहार कोषागार संहिता भाग-१ के नियम ५
के अनु-~सार उप-कोषागार स्थापित करने के लिए वित्त मंत्री का अनुमोदन
अनिवार्य है. शेखपुरा उप-कोषागार स्थापित करने के प्रस्ताव पर अभी तक
वित्त मंत्री का आदेश प्राप्त नहीं में किया जा सका है, फिर भी अग्रिम
कार्रवाई के रूप में निदेशक, कोषागार एवं लेखा ने अपने पत्रांक
को.ले.-६-१/८३-२८१ को. ले., दिनांक १२ अप्रैल, १९८३ के द्वारा
जिलाधिकारी, मुंगेर से अनुरोध किया है कि शेखपुरा अनुमंडल के लिए
उप-कोषागार स्थापित करने के संबंध में अनुमंडल भवन में ही उप-कोषागार की
व्यवस्था बज्रगृह सहित की जाए तथा अनुमंडल के स्वीकृत बल से ही सम्प्रति
उप-कोषागार के कार्यों के लिए अनुसचिवीय कर्मचारी प्रतिनियुक्त किए जाएं
एवं किसी कार्यपालक दंडाधिकारी को उनके कार्यों के अतिरिक्त उप-कोषागार
पदाधिकारी का कार्य सौंपा जाए. साथ ही मुख्य क्षेत्रीय प्रबन्धक, स्टेट
बैंक  फ इण्डिया शेखपुरा शाखा को अनुमति दी जाए. समाहर्ता द्वारा शेखपुरा
में उप-कोषागार खोलने के संबंध में सभी व्यवस्था पूरी कर अभी तक अनुशंसा
सरकार को नहीं भेजी जा सकी है.
क्षेत्रीय मुख्य प्रबन्धक, स्टेट बैंक  फ इण्डिया, भागलपुर से भी उत्तर
प्राप्त नहीं हो सका है. समाहर्ता को अनुशंसा एवं क्षेत्रीय मुख्य
प्रबन्धक, स्टेट बैंक  फ इण्डिया, भागलपुर से उत्तर प्राप्त होने पर
वित्त मंत्री का आदेश प्राप्त कर शेखपुरा में उप-कोषागार खोलने के संबंध
में आगे की कार्रवाई की जाएगी.
(२) उप-कोषागार खोलने के लिए भवन, बज्रगृह, अनुसचिवीय कर्मचारी एवं
कोषागार पदाधिकारी की ठोस व्यवस्था कर लेने के बाद ही समाहर्ता अपनी
अनुशंसा भेज सकेंगे और इन सभी कार्रवाइयों के सम्पादन में समय लगना
स्वाभाविक है.
