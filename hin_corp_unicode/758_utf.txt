<औङ्ङिचल् अन्ड् मेडिअ लन्गुअगेस्><आड्मिनिस्ट्रटिवे><आनोन्><षपोर्ट् ८७-८८ चिविल् सुप्प्लिएस्><१९८८><ंइन्. ओङ् चोम्मेर्चे><णेत् ढेह्लि><४ + ११><२२००><आनोन् रेपोर्ट् ८७-८८ चिविल् सुप्प्लिएस्><ढ्हनन्जय् खुमर्>

२.६ पूर्ति तथा निपटान महानिदेशालय ने वर्ष १९८७-८८ में माल की खरीद के लिए जो
विशेष कार्य किए उसका ब्यौरा नीचे दिया जा रहा है :-
(१) पूर्ति तथा निपटान महानिदेशालय ने देश के अनेक राज्यों में भारी सूखे की स्थिति
को ध्यान में रखकर अपेक्षित माल के लिए इंडेंटों का पहले से ही अनुमान कर सरकारों के
संबंधित विभागों से कूआं खोदने की मशीनों की आवश्यकता का निर्धारण करने के लिए
स्वयं लिखा पढ़ी की और यह अनुरोध किया कि वे सक्षम सप्लायरों के साथ अपनी आवश्यकता
के बारे में विचार -विमर्श कर लें जिससे बाद में निश्चित इंडेंट मिलने पर माल की
सप्लाई तुरंत की जा सके. ये मशीनें विशेष प्रकार की थीं और स्थानीय भौगोलिक
परिस्थितियों के अनुरूप बनाई जाने वाली थीं तथा उन स्टैंडर्ड डी.टी एच. रिंगों से
भिन्न थीं जो पूर्ति तथा निपटान महानिदेशालय अब तक सप्लाई किया करता था. इन मशीनों
की सप्लाई के लिए निर्धारित अवधि बताते हुए आर्डर देने के पूर्व टैडरों के प्राप्त
होने पर सप्लायरों के प्रस्ताव के बारे में तकनीकी और आर्थिक दृष्टि से विभिन्न
उपभोक्ता विभागों आदि से भी विचार-विमर्श किया जाना था.
(२) पूर्ति तथा निपटान महानिदेशालय अर्ध-सैनिक दस्तों के इस्ते-~माल के लिए
प्रतिवर्ष तीन करोड़ रुपये से ५ करोड़ रुपये तक के तम्बू खरीदता रहा है. वर्ष १९८७
में महानिदेशक, आयुध निर्माण शाला से सेनाओं के इस्तेमाल के लिए २६ करोड़ रुपए के
तम्बुओं की मांग प्राप्त हुई. चूंकि इस माल के स्वरूप आदि के बारें में रूपरेखा
अत्यन्त नपी-~तुली थी और तदनुसार माल की सप्लाई भी सीमित थी अत: पूर्ति तथा निपटान
महानिदेशालय ने माल प्राप्त करने के लिए अतिरिक्त स्त्रोत का पता लगाने तथा
अपेक्षित माल की सप्लाई के लिए आर्डर देने के लिए विशेष उपाय किए.
ऐसे ही विशेष उपाय हवाई जहाजों से माल गिराने के लिए विशेष प्रकार के बक्सों की
तुरंत खरीद करने के लिए किए गए जिनकी सेना को आवश्यकता थी.
(३) नई दिल्ली में नवम्बर,१९८७ में सोवियत फिल्म समारोह के उद्घाटन के अवसर पर
आयोडाइड लैम्पों, हैलोजेन लैम्पों और फॉलो स्पॉट लाइटों की समयबद्ध सप्लाई की जाती
थी. इसके लिए पूर्ति तथा निपटान महानिदेशालय ने विदेशी फार्मों से सीधे ही संपर्क
करने के लिए तुरंत कार्यवही की. यहां यह उल्लेखनीय है कि महानिदेशालय को यह
कार्यवाई तब करनी पड़ी जब इंडेंट में उल्लिखित सप्लायर के पास उक्त प्रकार के
लैंम्प थोडी ही संख्या में उपलब्ध थे. पूर्ति तथा निपटान महा-~निदेशालय के
प्रयत्नों के फलस्वरूप इस सौदे में ३१ लाख रुपए की विदेशी मुद्रा की बचत हुई. यहां
यह भी उल्लेखनीय है कि इंडेंट में इस पर ६२ लाख रुपए की विदेशी मुद्रा के खर्च होने
का संकेत किया गया था.
२.७ जिन मामलों में टेंडर भरने वालों द्वारा उल्लिखित कीमतें बहुत अधिक होती हैं या
जिन मामलों में सरकारी उपक्रमों द्वारा उल्लिखित कीमतें उतनी सीमा में नहीं होती
जिनमें इन्हें वरीयता दी जाती है तब कीमतों में कमी कराने के लिए इन क्षेत्रों के
साथ बातचीत की जाती है. अप्रैल १९८७ से जनवरी १९८८ को दौरान इस प्रकार के प्रयत्नों
से ८.५ करोड़ रुपए की बचत हुई.
२.८ मौजूदा पद्धति के अनुसार, जब सरकारी उपक्रम पूर्ति तथा निपटान महानिदेशालय को
इंडेंट भेजते हैं तब उसे पक्का करने के लिए कुछ धनराशि अग्रिम के रूप में जमा करते
हैं. सरकारी उपक्रमों को अपनी इस धनराशि को इस प्रकार जमा कराने में कठिनाइयां हो
रही थीं. ये उपक्रम पूर्ति तथा निपटान महानिदेशालय की तकनीकी अधिक से अधिक उपयोग
करें,इस संबंध में इन उपक्रमों को प्रोत्साहन देने के लिए फिर से प्रयत्न किए और
धनराशि अग्रिम रूप में लेने के बजाए इनके द्वारा भारतीय स्टेट बैंक के नाम जारी
जमा पत्र को स्वीकार करने का निर्णय किया है. इसके ब्यौरे तैयार किए जा रहे हैं.
कुछ चुने हुए सर-~कारी उपक्रमों को पिछले इंडेंटों के संबंध में उनको भुगतान की
स्थिति को ध्यान में रखते हुए यह छूट भी की गई है कि यदि उन्हें अपने निदेशक मंडल
का अनुमोदन प्राप्त हो तब वह धनराशि बाद में जमा करा सकते हैं.
२.९ महिला श्रमिकों के (निशेष कर आर्थिक दृष्टि से कमजोर वर्ग की महिला श्रमिकों
के) उत्थान के बारे में सरकार की चिन्ता को ध्यान में रखकर विभाग ने महिला व शिशु
कल्याण विकास विभाग तथा खादी ग्रामोद्योग आयोग के साथ परामर्श कर ऐसी वस्तुओं को
निर्धारित करना शुरू किया जो महिला कारीगरों और कुशल श्रमिकों के संगठनों द्वारा
तैयार की जाती है और जो उसके द्वारा सरकारी विभाग के लिए खरीदी जा सकती है.
२.१० ठेका देने और ठेकेदारों से माल की सप्लाई कराने में खासतौर से सप्लायर के
जोखिम पर माल खरीदने में पूर्ति तथा निपटान महा-~निदेशालय की कठिनाइयों को ध्यान
में रखते हुए विभाग ने दिल्ली उच्च न्यायलय के सेवा निवृत्त मुख्य न्यायधीश श्री
प्रकाश नारायण की अध्यक्षता में एक कार्य समिति सरकारी खरीद के बारे में अलग से एक
कानून बनाने के बारे में विचार करने तथा उसकी रूपरेखा के बारे में सूझाव देने के
लिए गठित की. यह कार्य समिति यह विचार करेगी कि क्या विभिन्न कानूनों के तहत मौजूदा
व्यवस्थाएं उक्त कठिनाइयों को हल करने के लिए पर्याप्त है. यह कार्य समिति ऐसे
कानूनी तथा अन्य उपायों के बारे में भी सुझाव देगी जो इन कठिनाइयों को हल करने के
लिए आवश्यक समझी जाएं. आशा है कि यह कार्य समिति १५ अप्रैल,१९८८ तक अपनी रिपोर्ट दे
देगी.
२.११ विदेशों से आयात की जाने वाली वस्तुओं के स्थान पर देश में बनी वस्तुओं के
इस्तेमाल को प्रोत्साहन देने के उद्देश्य से पूर्ति तथा निपटान महानिदेशालय
नये-नये स्रोतों का पता लगाने के बारे में निरन्तर प्रयत्न कर रहा है. यह प्रयत्न
इस वर्ष भी जारी रहे इस वर्ष पूर्ति तथा निपटान महानिदेशालय ने तरल एसीटिलीन गैस के
सिलेंडर, आक्सीजन व नाईट्रोजन के गैस सिलेंडर तथा आयात की जाने वाली मिट्टी की भारी
मशीनों के स्पेयर पार्टस सप्लाई करने वाली फर्मों का पता लगाया.
२.१२ सरकार की नीति के अनुसार सरकार के विभागों में इस्तेमाल आने वाली कुछ
निर्दिष्ट वस्तुएं केवल लघु क्षेत्र के उद्योगों से खरीदी जानी होती है. इन वस्तुओं
को वर्ग ४ की वस्तुएं कहते हैं. इसके अलावा दो अन्य वर्ग की अर्थात वर्ग ५ और वर्ग
६ की वस्तुएं भी हैं जो क्रमश: ७५ प्रतिशत और ५० प्रतिशत तक लघु क्षेत्र के
उद्योगों से खरीदी जाती है इन तीन वर्गों की वस्तु की सूची की समीक्षा नियत अवधि पर
एक स्थायी समिति द्वारा की जाती है जिसके अध्यक्ष पूर्ति विभाग के सचिव/ अपर सचिव
होते हैं. इन सूचियों में वृद्धि हो रही है. इस समय वर्ग ४ में ४०९ वस्तुएं, वर्ग ५
में १३ वस्तुएं और वर्ग ६ में २८ वस्तुएं हैं. इन वस्तुओं के अतिरिक्त १२ वस्तुएं
हस्तशिल्प के क्षेत्र से और १४ वस्तुएं हथकरघा के क्षेत्र से खरीदी जाने के लिए
नियत की गई हैं. अन्तिम वस्तुओं में से कुछ निर्दिष्ट वस्तुएं जैसे झाड़न, चादरें,
तौलिया आदि खादी तथा ग्रामोद्योग आयोग से खरीदे जाने के लिए नियत है. ये वस्तुएं
हथकरघा क्षेत्र से तभी खरीदी जा सकती है जब खादी तथा ग्रामोद्योग आयोग इनकी सप्लाई
करने की स्थिति में नहीं हो.
२.१३ जिन वस्तुओं की सप्लाई में कठिनाई रहती है उनके मामले में इंडेंटों पर
कार्रवाई और ठेकेदारों द्वारा माल की सप्लाई की नियत समय पर समीक्षा करने और
आवश्यक निर्णय लेने के लिए दो समितियां बनी हुई हैं. इनमें से एक समिति के अध्यक्ष
पूर्ति विभाग के अपर सचिव और दूसरी के अध्यक्ष पूर्ति तथा निपटान महानिदेशक हैं.
महानिदेशक इंडेटरों के साथ समय-समय पर बैठकें करते हैं, जिससे सप्लाई में आने वाली
कठिनाइयां दूर की जा सकें. मार्च, १९८७ में पूर्ति तथा निपटान महानिदेशालय में एक
विचार गोष्ठी आयोजित की गई थी. इस गोष्ठी में इंडेंट करने वाले मुख्य विभागों के
४९ प्रतिनिधियों ने भाग लिया था.
२.१४ विभाग की केंद्रीय खरीद सलाहकार समिति की वार्षिक बैठक नई दिल्ली में, विज्ञान
भवन में ७ नवम्बर,१९८७ को हुई. इस बैठक का सभापतित्व वित्त तथा वाणिज्य मंत्री जी ने
किया. इस बैठक में इंडेंट करने वाले मुख्य विभागों तथा व्यापार क्षेत्र की मान्यता
प्राप्त संस्थाओं के प्रतिनिधियों ने भाग लिया. इस परिषद की सिफारिशों का अनुसरण
करते हुए और क्वालिटी के माल को कुशलतापूर्वक उपलब्ध कराने के उद्देश्य से राज्य
सरकारों के स्टोर्स के क्रय विभागों के साथ समन्वय में सुधार लाने के लिए विभाग ने
सचिव (पूर्ति) की अध्यक्षता में विभिन्न राज्य सरकारो के संबंधित अधिकारियों के साथ
२५ फरवरी, १९८८ को एक बैठक का आयोजन किया.
२.१५ दक्षिण, उत्तर और पश्चिम क्षेत्र की खरीद सलाहकार परिषदों की बैठकें क्रमश:
फरवरी, सितंबर और नवम्बर १९८७ में पूर्ति तथा निपटान महानिदेशक की अध्यक्षता में
हुई.
पूर्ति तथा निपटान महानिदेशालय निरीक्षण स्कंध
३.१ पूर्ति तथा निपटान महानिदेशालय में माल भेजने के पहले उसका निरीक्षण करने के
लिए पूर्ण विस्तृत निरीक्षण स्कंध है जिससे माल की क्वालिटी को सुनिश्चित रखा जा
सके. इस स्कंध का दायित्व माल खरीदने के लिए इंडेंटों के तकनीकी ब्योरे के बारे में
खरीद स्कंध को आवश्यक सलाह देना भी है. यह स्कंध संभावित सप्लायरों की क्षमता की
जांच भी करता है जिससे उनका रजिस्ट्रेशन हो सके तथा उनको माल सप्लाई करने का आर्डर
मिल सके. यह स्कंध भारतीय मानक ब्यूरो को भारतीय मानक ब्यौरे तैयार करने व उनको
अद्यतन बनाने में भी मदद देता है.
३.२ यह स्कंध सरकारी विभागों और अन्य संस्थाओं की सेवा भी ऐसे माल का निरीक्षण
कर करता है जो वह सीधे खरीदते हैं. यह सेवा इन विभागों आदि के अनुरोध पर की जाती है.
यह कार्य निरीक्षण स्कंध के कुल कार्य का एक तिहाई होता है. ऊपर पैरा २.१३ में
उल्लि-~खित २५ फरवरी, १९८८ की बैठक में राज्य सरकारों के प्रतिनिधियों द्वारा
व्यक्त किये विचारों से यह स्पष्ट होता है कि ये उपभोक्ता विभाग पूर्ति तथा निपटान
महानिदेशालय के निरीक्षण स्कंध द्वारा किये गये निरीक्षण कार्य के उच्च स्तर से भली
भांति परिचित हो स्वीकार करने लग गये हैं.
३.३ पूर्ति तथा निपटान महानिदेशालय के सम्पर्क में आने वाली लघु क्षेत्र की यूनिटों
को मार्गदर्शन देने के लिए निरीक्षण स्कंध ने वर्ष १९८७ में बम्बई में विकास सेल
खोला है. यह सेल वस्तुओं के विनिर्माण की प्रक्रिया, मात के निरीक्षण और उसकी
क्वालिटी को बनाये रखने में इन यूनिटों का मार्गदर्शन करता है. इस सुविधा को अन्य
क्षेत्रों में भी मुहैया कराने का प्रस्ताव किया गया है.
३.४ कागज की विभिन्न मिलों द्वारा सप्लाई होने वाले कागज का निरीक्षण करने की
प्रक्रिया १९८४-८५ में शुरू की गई थी इस प्रक्रिया को सटीक तथा अधिक व्यापक बनाया
गया जिससे निचले दर्जे का कागज सप्लाई करने की शिकायतें दूर की जा सकें. वर्ष १९८७
में विभिन्न प्रकार का ९१ करोड़ रुपये का लगभग ८३,००० मीट्रिक टन कागज सप्लाई करने
का आर्डर दिया गया. यह वर्ग १९८६ में दिये गये आर्डर की कीमत की तुलना में चौगुनी
कीमत का आर्डर था. इस माल की सप्लाई को सुनिश्चित करने के लिए माल भेजने से पहले
उसका निरीक्षण करने के लिए उपाय किये गये हैं.
पूर्ति तथा निपटान महानिदेशालय- निपटान स्कंध
४.पूर्ति तथा निपटान महानिदेशाय का एक और महत्त्वपूर्ण कार्य रक्षा विभागों की फालतू
गाड़ियों व अन्य प्रकार के माल का निपटान करना है. यह निपटान नीलामी कर अथवा टेंडर
मंगवा कर किया जाता है. इस माल की नीलामी अक्सर उन नीलामकर्ताओं के द्वारा करवाई
जाती हैं जो इस काम के लिए विभिन्न करारों के तहत तय किए जाते हैं. वर्ष १९८७ में
नीलामी करने का कार्य प्रयोग के तौ०र पर विभागीय आधार पर शुरू किया गया.
पूर्ति तथा निपटान महानिदेशालय के तीनों स्कंधों के कार्यों का विस्तृत ब्यौरा इस
रिपोर्ट में अध्याय तीन में दिया गया है.
नेशनल टेस्ट हाउस
५.१ पूर्ति विभाग को जो दायित्व सौपे गये हैं उनमें साज सामान, वस्तुओं, उपकरणों और
मशीनरी का परीक्षण तथा उसका मूल्यांकन करना भी है. यह कार्य नेशनल टेस्ट हाउस
द्वारा सम्पन्न किया जाता है. नेशनल टेस्ट हाउस इस कार्य के साथ साथ परीक्षण के
आंकडों के अनुरक्षण तथा परीक्षण की टेक्नोलोजी में अनुसंधान और उसके विकास
संबंधी कार्य भी करता है.
५.२ नेशनल टेस्ट हाउस को विज्ञान और टेकनोलोजी की स्कीम में शामिल किया गया
जिससे यह प्राप्त सुविधाओं का विकास हो सके. इस स्कीम का उद्देश्य परीक्षण की
सुविधाओं की वृद्धि करने व उन्हें आधुनिक बनाने के साथ साथ उद्योगो में विशेषकर
लघु क्षेत्र के उद्योगों के लाभ के लिए क्षेत्रीय परीक्षण शालाओं की स्थापना
करना भी है.
५.३ नेशनल टेस्ट हाउस राष्ट्रीय व अन्तर्राष्ट्रीय ब्यौरों व मानकों का विकास
करने में भारतीय मानक ब्यूरो की सहायता भी करता है. इसके अलावा यह भारतीय मानक
ब्यूरो की सहायता के लिए परीक्षण कार्य भी करता है.
नेशनल टेस्ट हाउस के कार्य का विवरण विस्तार से अध्याय ४ में दिया गया है.
मुख्य लेखा नियन्त्रक कार्यालय-
६. लेखाओं को विभागीय आधार पर रखने की व्यवस्था के तहत विभाग और उसके पूर्ति तथा
निपटान महानिदेशालय व नेशनल टेस्ट हाउस का भुगतान तथा लेखाकरण संबंधी कार्य
मुख्य लेखा नियंत्रक कार्यालय के द्वारा किया जाता है. मुख्य लेखा नियंत्रक
कार्यालय और उसके इस संगठन का ब्यौरा अध्याय ५ में दिया गया है.
कम्प्यूटरों का प्रयोग-
७.पूर्ति विभाग ने नेशनल इनफार्मेटिक सेंटर और कम्प्यूटर मेनटेंनेस कारपोरेशन
के परामर्श से कम्प्यूटरों का इस्तेमाल करना शुरू किया है जिससे पूर्ति निपटान
महानिदेशालय और मुख्य लेखा नियंत्रक कार्यालय में आंकडों को संकलित व नियंत्रित
करने तथा अन्य कामों को जल्दी पूरा करने की प्रक्रिया में सुधार किया जा सके. इस
संबंध में बनाये गये कार्यक्रमों का ब्यौरा अध्याय ४ व अध्याय ५ में दिया गया
है.
कार्य का आवंटन
८. पूर्ति विभाग को आबंटित विषयों की सूची अनुबंध १ में दी गई है. इस सूची में
भारतीय पूर्ति सेवा और भारतीय निरीक्षण सेवा के संवर्ग का प्रबंध, पूर्ति तथा
निपटान महानिदेशालय, मुख्य लेखा नियंत्रक कार्यालय और नेशनल टेस्ट हाउस का
प्रशासन भी शामिल है.
विभाग के गठन के स्वरूप का विवरण अध्याय २ मे दिया गया है.
बजट अनुमान
९. वर्ष १९८७-८८ के बजट अनुमान और संशोधित अनुमान तथा वर्ष १९८८-८९ के बजट अनुमान
अनुबंध २ में दिखाये गये हैं. वर्ष १९८८-८९ में गैर-योजना कार्यों पर १९ करोड़
रुपये और योजना कार्यो पर दो करोड़ रुपये के व्यय का अनुमान किया गया है.
लेखा निरीक्षण रिपोर्ट
१०. पूर्ति विभाग से संबंधित लेखा परीक्षा निरीक्षण रिपोर्ट के बकाया
पैराग्राफों की सूची अनुबंध ३ में दी गई है.
