<औङ्ङिचिअल् आन्ड् ंएडिअ ळन्गुअगेस्><ंअस्स् ंएडिअ><ठेत्टिअ, ंअहविर् शिन्ग्ह्><ऊट्टर् फ्रडेस्ह् ख फुनर्गट्हन् ़अरोओरि ःअइ><१९८७><शन्-छेन्ट्रल् णेत्स् आगेन्च्य् फ्व्ट् ळ्ट्ड्.><णेत् ढेल्हि><३२-३४><२०३२><ठेत्टिअ, ंस्-ऊट्टर् फ्रडेस्ह् ख फुनर्गट्हन्> 

अंग्रेजों की राजनीतिक उपलब्धियों के लिये षड्यंत्रपूर्वक संगठित किया हुआ
वर्तमान उत्तर प्रदेश विभिन्न सभ्यताओं, संस्कृतियों तथा प्राकृतिक विषमताओं
का थोपा हुआ गठजोड़ है. प्रदेश की वर्तमान संरचना की प्रक्रिया सन १७७५
में आरम्भ हुई जबकि नवाब आसिफुदौला ने वर्तमान उत्तरप्रदेश के दक्षिणी भाग
का कुछ हिस्सा तत्कालीन ईस्ट इंडिया कम्पनी को प्रदान किया. गंगा-यमुना के
मध्य का दोआबा अंग्रेजों ने अवध के नवाब सादत अली से सन १८०१ में प्राप्त
किया. यमुना के उत्तर का भूखंड दूसरे मराठा युद्ध के बाद १८०३ और १८०५ में
मिलाया गया. कुमांयू और गढ़वाल १८१६ में गोरखा युद्ध के बाद और अवध प्रांत
सन् १८५६ में मिलाये गये. सन १९०१ में आगरा व अवध को मिलाकर यूनाइटिड
प्राविन्स आगरा एंड अवध की रचना सम्पन्न हुई. इसे ही स्वतन्त्रता के बाद
उत्तरप्रदेश का नाम दिया गया. जबरन संगठित किये गये वर्तमान उत्तरप्रदेश
का इतिहास कुल ८६ वर्षपुराना है. वर्तमान उत्तरप्रदेश प्राकृतिक विसंगतियों
का अयोग्य गठजोड़ है जो जनकल्याण व राषट्रीय प्रगति में बाधक है. प्रदेश में
भावात्मक एकता, अविच्छिन्नता, सामाजिक व सांस्कृति एकता है ही नहीं. प्रदेश
में पाँच प्रकार की भौगोलिक परिस्थितियां हैं-पर्वतीय क्षेत्र - इस क्षेत्र
की अपनी अलग समस्याएं हैं, जो उत्तरप्रदेश के किसी क्षेत्र से मेल नहीं
खातीं. यहां की भूमि प्रदेश के अन्य क्षेत्रों की भूमि से भिन्न है. यहां
वन-सम्पदा प्रचुर मात्रा में है, तथा यहां की जलवायु पूरे प्रदेश की जलवायु
से भिन्न है. कृषि भी यहां इतनी विकसित नहीं जितनी दूसरेक्षेत्रों में
है.पश्चिमी क्षेत्र - यह मैदानी इलाका है. यहां के नागरिक बड़े परिश्रमी
हैं. गंगा-जमुना के मध्य का यह भूभाग कृषि में गन्ना, गेहूं, जौ, चावल,
मक्का, सभीफसलों के लिये बहुत उपयुक्त है. यहां सिंचाई के साधनों की कोई
खास कमी नहींहै. यहां की जलवायु अच्छी है.मध्य क्षेत्र - इस क्षेत्र में
प्रदेश की राजधानी लखनऊ स्थित है. प्रदेश का बड़ा औद्योगिक जनपद कानपुर
भी इसी क्षेत्र में पड़ता है. कृषि यहां पर है तो सही परन्तु पश्चिमी
उत्तरप्रदेश की तरह विकसित नहीं.पूर्वी क्षेत्र- प्रान्त के हर क्षेत्र
से पिछड़ा हुआ है. यहां की कुछ जातियां तो हल पकड़ना अपना अपमान समझती
हैं. यहां की मान्यताएं और परम्पराएं अन्य क्षेत्रों से भिन्न हैं. यहां
धान की फसल मुख्य है.बुन्देलखण्ड - यह पथरीला भूभाग है. यहां पानी की बहुत
कमी है. यहां नलकूपों के लिये बहुत धन खर्च किया जा रहा है. परन्तु बांधों
को रोक कर अच्छी व्यवस्था की जा सकती है. यहां प्रचुर मात्रा में खनिज
सम्पदा है. चूना पत्थर, कोयला,गन्धक, राक, फास्फेट, फास्फोरस आदि प्राकृतिक
सम्पदाओं के प्रचुर भंडारहैं. अब तो ललितपुर जिले में यूरेनियम मिलने के
भी बहुत सारे प्रमाण मिले हैं.वर्तमान उत्तर प्रदेश ५७ जनपदों वाला एक
विशाल प्रदेश है जिसका क्षेत्रफल २,९४,४१३ वर्ग कि० मी० तथा लम्बाई १,०००
कि० मी० के लगभग है. प्रदेशकी वर्तमान जनसंख्या १२ करोड़ के ऊपर है. यहां
हर दस वर्ष बाद जनसंख्यामें २५ प्रतिशत की वृद्धि हो रही है. जनसंख्या
के हिसाब से विश्व में इतना बड़ा प्रान्त कोई भी नहीं है. अगर जनसंख्या
ही दृष्टि से इसे एक पृथक देश मानें तो यह चीन, भारत, अमरीका, रूस, जापान,
इन्डोनेशिया के बाद सबसे बड़ा देश होगा.उत्तर प्रदेश की समस्याओं के निराकरण
के लिये उदाहरण की दृष्टि से देखें तो पंजाब के पुनर्गठन में पंजाब, हरियाणा,
हिमांचल प्रदेश बनने के बादउसकी प्रगति से सिद्ध हो चुका है कि जिस प्रकार
आज छोटा परिवारसुखी परिवार है, उसी प्रकार छोटा राज्य ही सुखी राज्य होता
है. हरियाणा की प्रगति और अरूणाचल, मेघालय जैसे अल्प जनसंख्या वाले राज्यों
की चतुर्मुखीसमृद्धि से जनता को अपने क्षेत्रीय विकास के माध्यम से राष्ट्र
को समृद्धिशालीबनाने की प्रेरणा मिलती है. यह सत्य है कि हरियाणा, मेघालय,
हिमाचल, अरूणाचलआदि राज्यों को बनाने से न तो देश में कोई विखंडता आई
है और न ही भावात्मक एकता पर कोई कुठाराघात हुआ है. बल्कि प्रान्तों में
सौहार्द्र बढ़ा है. और एकता सुदृढ़ हुई है. इन छोटे-छोटे राज्यों में समृद्धि
और सम्पन्नता बढ़ी है. आपसी विश्वास और आशंकाएं एकदम समाप्त हो गयी हैं.
कानून और व्यवस्था की स्वस्थ परम्परा आरम्भ हुई है और जन-जीवन में सुरक्षा
और आत्मविश्वास बढ़ा है.देश में राजनैतिक रूप से सर्वाधिक शक्तिशाली समझे
जाने वाले उ० प्र० की आर्थिकदुर्दशा आज भी ज्यों-की-त्यों है. १९८३-१९८४ में
सम्पूर्ण देश की प्रति व्यक्ति औसत आमदनी २३३० रुपये थी तो उ० प्र० की प्रति
व्यक्ति औसत आमदनी १५६७ थी. उ० प्र० जहां राष्ट्रीय औसत आय के मुकाबले काफी
पीछे था, वहीं बहुत से छोटे-छोटे राज्यों की औसत आय उ० प्र० के मुकाबले
ढ़ाई गुना थी. आज पंजाब की औसत प्रति व्यक्ति आय तो ३८०० रुपये के लगभग
है, हरियाणा की ३५००, गुजरात की २७००, दिल्लीकी २९४२, महाराष्ट्र की २५२५
और पश्चिमी बंगाल की १७६७ रुपये है. उत्तर प्रदेश का किसान रासयनिक खादों
का प्रयोग आवश्यकतानुसार नहीं कर पा रहा है. पंजाब का किसान १२७ कि० ग्रा०
प्रति हैक्टेयर खाद का प्रयोग कर रहा है.जबकि उ० प्र० का किसान ६० कि०ग्रा०
प्रति हैक्टेयर खाद का प्रयोग कर पा रहा है.यह किसान की आर्थिक कंगाली का
घोतक है. बैंकों में प्रति व्यक्ति जमापूंजी भी राज्यों के मुकाबले में
काफी कम है. पंजाब में औसत प्रति व्यक्ति बैंक में जमा पूंजी १६५७ रुपये,
महाराष्ट्र में १४९१ रुपये, गुजरात में १०५४ रुपये और पश्चिमी बंगाल में
१०५५ रुपये है जबकि उ०प्र० में कुल ४७१ रुपये है. प्रदेश मेंनिरक्षरता भी
बढ़ रही है. १९८० की गणना के अनुसार देश में साक्षरता का प्रतिशत३६ से अधिक
हो गया है, तब भी उ० प्र० में साक्षरता २७ प्रतिशत के आसपास है. महिलाओं
में साक्षरता २० प्रतिशत के आसपास है. इस प्रकार साक्षरता प्रति व्यक्ति आय,
विद्युत उपयोग आदि सभी चीजों में अन्य प्रदेशों की तुलना में उत्तर प्रदेश
बहुत पिछड़ा हुआ है. सन् १९८२ में उत्तर प्रदेश के ४९ प्रतिशत गांवों को
बिजली मिली जबकि पंजाब और हरियाणा के सब गांवों का विद्युतीकरण हो चुका
था.उत्तर प्रदेश में प्रशासनिक अधिकारी और राज्य कर्मचारी दूरस्थ जिलों
में स्थानान्तरण के कारण परेशान रहते हैं. शासन को भी इनके स्थानान्तरणपर
करोड़ों रुपयों का व्यर्थ-भार सहन करना पड़ता है. प्रति वर्ष प्रशासनिक
व्यय१५२ करोड़ रुपये के हिसाब से बढ़ रहा है जबकि विकास की मर्दों में
पूंजी का खर्च कुल दो करोड़ रुपये प्रतिवर्ष के हिसाब से बढ़ रहा है.
यदि केन्द्रीय सरकार की मदद तथा कर्ज बन्द हो जायें तो प्रदेश की पूरी आय
राज्य कर्मचारियों के वेतन, भत्ते, तथा नेताओं के ठाठ-बाट पर ही व्यय हो
जाये. इतने पर भी प्रदेश की विशालता के कारण के सुदूर अंचलों में अधिकारी
निर्द्वन्द्ध होकर मनमानी और भ्रष्टाचार करते हैं. इससे पीड़ित जनता जब
मन्त्रियों के द्वार खटखटाती है तो विशाल प्रदेश की विशाल समस्याओं से
घिरे मन्त्री के पास जनता की समस्याओं को सुनने का समय ही नहीं होता. कोई
भी मंत्री आज के अनिश्चित राजनीतिकवातावरण में अपने कार्यकाल में प्रत्येक
जिले का निरीक्षण नहीं कर पाते हैं. और न ही अपने विभाग के जनपदीय स्तर के
अधिकारी का नाम बताने का दावा करसकता है.भारत के विशाल प्रदेशों के पुनर्गठन
की मांग एक लम्बे समय से की जा रही है.इन मांगों के जहां राजनीतिक कारण हैं
वहीं प्रान्तों की अप्राकृतिक रचना, देशवासियों में परस्पर आशंका, जन-आक्रोस
और घुटन का वातावरण भी इसकीवजह है. अस्वाभाविक प्रदेशीय रचना के कारण ही
आन्ध्र में तेलंगाना, महाराष्ट्रमें विदर्भ, मध्य प्रदेश में बुन्देलखंड,
बिहार में भोजपुर और झारखंड, पश्चिमी बंगाल में गौरखा लैण्ड, उत्तर प्रदेश
में पहाड़ी, पश्चिमी, पूर्वी, मध्य और बुन्देलखण्ड की मांग लगातार चली आ
रही है. उत्तर प्रदेश का पश्चिमी अंचल जो हर दृष्टि से साधन सम्पन्न है,
प्रदेश के विशाल होने से पूर्वी लोगों की सत्ता पर पकड़ होने के कारण विकास
में उपेक्षा का शिकार हो रहा है. प्रदेश के बीस जनपदों से बनने वाले इस
पश्चिमीउत्तर प्रदेश में राजनीतिक दृष्टि से वर्तमान सत्ता दल ने काफी शोषण
किया है.प्रदेश के मंत्रिमंडल में इन जनपदों में से केवल एक ही व्यक्ति
केबिनेट स्तर कामंत्री है. केन्द्रीय मंत्रिमंडल में पश्चिमी अंचल का एक
भी मन्त्री नहीं है. उत्तर प्रदेश सचिवालय पर छोटी-मोटी नौकरियों पर सब
पूर्व, मध्य या पर्वतीय अंचलके लोग कार्यरत हैं. प्रदेश की सत्ता में बैठे
पूरब के लोग स्वार्थवश प्रान्त का जितना पैसा रायबरेली और सुलतानपुर में
प्रधानमंत्री को खुश करने के लिये खर्च कर रहे हैं, उसका आधा भी पश्चिमी
अंचल के किसी जनपद को मिल जाये, तो उस जनपद की तरक्की को चार चांद लग
जायें.पश्चिमी उत्तर प्रदेश की जनता को सस्ता न्याय सुलभ हो, पूरब का कोई
विधायकया संसद यह नहीं चाहता. यही कारण है कि जसवन्त सिंह आयोग द्वारादी गई
रिपोर्ट कि इस क्षेत्र की जनता की भावनाओं और सस्ते न्याय हेतुहाई कोर्ट
इलाहाबाद की एक बैंच की स्थापना आगरा में की जाये, को पूरबके केन्द्र और
प्रान्त की सरकार में बैठे लोग वहां की जनता (जो पश्चिमी उत्तरप्रदेश की जनता
के सहारे फल-फूल रही है) के हित में दबाये बैठे हैं. इसी प्रकार उद्योग विभाग
के प्रदेशीय स्तर के समस्त कार्यालय कानपुर में होने के कारण प्रदेश के एक
कोने से दूसरे कोने (३००-५०० मील दूर) में जाना पड़ताहै. कार्यालय तक आने
तथा वहां आकर होने वाली परेशानी को देखकर पढ़ा-लिखा भला नागरिक भी उद्योग,
धन्धे की बात को वहीं तिलंजलि दे जाता है. राजधानी के प्रदेश के मध्य में
होने के कारण बलिया और सहारनपुर के व्यक्तिको एक छोटे से कार्य के लिये एक
चक्कर में चार सौ रुपये तथा तीन दिनखर्च करने पड़ते हैं. आजादी के बाद आज
तक सत्तारूढ़ दल का प्रदेशीय अध्यक्षपश्चिमी अंचल से नहीं हुआ.सांस्कृतिक
स्तर पर भी पश्चिमी उत्तर प्रदेश की सत्ता में हावी पूर्वी उत्तर प्रदेश के
राजनेताओं द्वारा खूब अवहेलना की गयी है. उत्तर प्रदेश में आकाशवाणीके आठ
केन्द्र हैं. जिनमें से पश्चिमी उत्तर प्रदेश में केवल दो हैं. बिजनौरमें
नजीबाबाद का आकाशवाणी केन्द्र जनता पार्टी के शासनकाल की देन है.दूरदर्शन
की तो बात ही दूर है. अब केन्द्रीय सरकार प्रदेश में दस और आकाशवाणीकेन्द्र
खोलने जा रही है, परन्तु इन जनपदों का इस कार्यक्रम में कोई नंबर नहींहै.
इसी कारण क्षेत्र की प्रतिभाओं को उभरने के अवसर नहीं मिल पाते और वे
उपेक्षित रह जाती हैं. पश्चिमी उत्तर प्रदेश के समाचार पत्र भी पूरबकी
राजनीति के शिकार हुए हैं. पत्रकारों को मान्यता देने वाली और अखबारोंके
लिए सरकारी विज्ञापनों के लिए मान्यता स्वीकृत करने वाली समितियों में
पूरब के पत्रकारों का ही बोलबाला है जो पश्चिम के पत्रकारों की समस्याओं
पर गौर करनातो दूर, उनकी मान्यताओं के प्रकरणों को ही लम्बे समय तक लटकाये
रखते हैं.चिकित्सा-सुविधा के मामले में भी पूरब पश्चिम से आगे है. कैंसर
जैसे भयंकररोग के उपचार की सुविधा कानपुर, इलाहाबाद, लखनऊ में है, आगरा में
नहीं. इस क्षेत्र की जनता को दिल्ली पर ही निर्भर रहना पड़ना है.प्रदेश में
कुल दस इन्जीनियरिंग कालेज हैं, परन्तु पश्चिमी उत्तर प्रदेशमें रुड़की
और अलीगढ़ (अंग्रेजों की देन है) के अलावा सिर्फ आगरा में दयालबागमें
ही प्रान्तीय सरकार ने एक कालेज बनवाया है.यातायात के सम्बन्ध में उत्तर
प्रदेश परिवहन निगम को पश्चिमी उत्तर प्रदेशमें से मेरठ और सोहराब गेट बस
डिपो से होने वाली आय ही सारे पूर्वीउत्तर प्रदेश का घाटा पूरा करती है.
इन बस डिपो की आय में बहुत अधिक वृद्धिहो सकती है, अगर बागपत में यमुना
पर हरियाणा से जोड़ने वाले पुल का निर्माण(जो वर्तमान सरकार ने राजनीतिक
द्वेष के कारण रोक रखा है) पूरा कर दिया जाये.
