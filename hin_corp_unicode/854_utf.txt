<औङ्ङिचिअल् आन्ड् ंएडिअ ळन्गुअगेस्><ंअस्स् ंएडिअ><शुड्हेएर् शदेन><खिस्स झतहर् भ्हवन् ख><१९९३><ंइट्र फ्रकस्हन् फ्रिवटे ळिमिटेड्><आल्लहबड्><६४-६६><२७३६><ंअय-खिस्स झतहर् भ्हवन् ख><ढेएप आगर्तल्>

कहने को तो जवाहर भवन राजधानी भोपाल में बहुत मौके की जगह पर स्थित है और इसे
बने हुए पांच साल बीत गये, किंतु यहां पर न तो स्वप्नद्रष्टा प्रधानमंत्री पं.
जवाहरलाल नेहरु की स्मृति को सजोने का कोई उपक्रम किया गया है और न ही यहां अभी
तक प्रदेश कांग्रेस-इ कमेटी का कार्यालय स्थानांतरित किया गया है. कांग्रेस का
दफ्तरआज भी शिवाजी नगर में पुराने ढब के लोक निर्माण विभाग(लोनिवि)के शेड में लग
रहा है. और तो और, कांग्रेस कमेटी को आबंटित भूमि पर बना यह आलीशान भवन सब मप्र
कांग्रेस-इ कमेटी की मिल्कियत भी नहीं रह गया है. जिसका इतिहास रोचक और चौंकाऊ
दोनों हैं. १४६४, शिवाजी नगर स्थित-~प्रदेश कार्यालय पर अर्स कांग्रेस का कब्जा
हो गया. इससे इंकाजनों का दुख तो दूना हुआ, किंतु वे हाथ मलने के अलावा कर ही
क्या सकते थे ? इंदिरा कांग्रेस सड़क पर थी. ऐसे में कुछ निष्ठावान कांग्रेस-जन
संकटमोचन बनकर उभरे. दिनेश पालीवाल ने १३५, मालवीय नगर भोपाल स्थित अपना मकान
बिना किराया लिये पार्टी को दे दिया. प्रभुनारायण टंडन के यहां से कुर्सी-मेजें
आयीं और हनीफ मियां के यहां से दरियां और पंखे. गर्दिश के शिकार कांग्रेसियों को
शिद्दत से इस बात का अहसास हुआ कि कांग्रेस के सुव्यवस्थित कार्यालय के लिए
राजधानी में एक भवन होना चाहिए. इस सामूहिक इच्छा को मूर्त रुप देने के लिए
उन्होंने चंदा करने के साथ आंदोलन भी किया. कोशिशे रंग लायीं. अर्जुन सिंह के
मुख्यमंत्रित्वकाल में विरोध और अड़चनों का सिलसिला खत्म हुआ और अंतत: २३
नवंबर,१८८१ को १.१८ एकड़ भूमि कांग्रेस-इ कमेटी को हस्तगत हुई. रोशनपुरा नाके के
समीप बेशकीमती जमीन का आबंटन इंकाजनों के सामूहिक संघर्ष और सदिच्छा का नतीजा
था. प्रांतीय कमेटी की ओर से लक्ष्मी प्रसाद मिश्र ने इस ज़मीन का आधिपत्य लिया.
यह राजधानी के इतिहास का वह दौर था, जब राजनीतिक घटनाक्रम के चक्के तेजी से घूम
रहे थे और सरकारी व निजी जमीनों पर अतिक्रमण कुकुरमुत्तों की तरह उग रहे थे.
नतीजतन, कांग्रेस कमेटी को आबंटित भूमि भी अतिक्रमण का शिकार हो गयी. कमेटी के
हाथों में आने से पहले उक्त भूमि पर कांटेदार बाड़ों से घिरी जंगल महकमें की एक
इमारत को जमींदोज कर दिया गया. इमारती सामान, बांसबल्ली,ईंट-~खपरैल आदि कहां
गये, यह आज तक अटकल-~बाजी और कानाफूसी का विषय है. नवें दशक के उत्तरार्द्ध में
मोतीलाल वोरा मुख्यमंत्री बने, तो भवन निर्माण की दिशा में नये सिरे से सोचा
गया. बीस मई, १८८७ को वोरा ने तत्कालीन प्रदेशाध्यक्ष दिग्विजय सिंह को पत्र
लिखा कि वे अतिक्रमण हटाने तथा भवन निर्माण के लिए जिलाधिकारी के सम्मुख आवेदन
देने और नक्शे के आधार पर नापजोख कराकर अतिक्रमण हटाने की कार्रवाई के लिए किसी
पदाधिकारी को निर्देशित करें. प्रदेशाध्यक्ष ने इस काम के लिए बिलगैया नामक
पदाधिकारी को नियुक्त किया. अब इसे बिलगैंयाज़ी की कृपा कहें या नापजोख में उनकी
अरुचि कि कमेटी को अतिक्रमण के कारण करीब बीस डिस्मल जमीन कम मिली .
सलूक ही गलत हुआ.इतने जद्दोजेहद के बाद मिली जमीन के साथ शुरुआती सलूक हीं
गलत हुआ .
जवाहर भवन की समूची कथा का सबसे दिलचस्प,महत्वपूर्ण और रेखांकित पहलू यह है कि
कांग्रेस की प्रांतीय कार्यकारिणी के समक्ष यह मुद्दा कभी विचारार्थ प्रस्तुत ही
नहीं हुआ कि रोशनपुरा में लाखों रुपए की जमीन पर कांग्रेस का भवन कैसे बने,
किसकी देखरेख में बने और बनने के बाद उसकी व्यवस्था कैसी हो ? यह स्थिति
सत्तारुढ़ पार्टी के लिए दुर्भाग्यपूर्ण भले ही रही हो, किंतु परवर्ती घटनाक्रम
गवाह है कि इसने तत्कालिन प्रदेश महामंत्री और राज्य सभा सदस्य जगतपाल सिंह को
गुपचुप दूरगामी योजनाएं बनाने का सुनहरा मौका मुहैया कर दिया. बात-~बात में
फूलपूर और नेहरुजी की दुहाई देने के आदी जगतपाल बरसों पहले इलाहाबाद से आकर
रायगढ़ में बस गये थे. मप्र सिहबंधुओं को बेहद फला. उन्होंने नाम कमाया और नामा
भी.
बहुचर्चित जंगल कटाई प्रकरण में भी जगतपाल और उनके भाई पृथ्वीपाल का नाम उछला.
रायगढ़ के अतिरिक्त जिलाधिकारी की सनसनीखेज व विस्फोटक रपट और अनुशंसा
गर्दोगुबार की भेंट चढ़ गयी, अन्यथा वह सिंह-~बंधुओं के राजनीतिक कैरियर को
ग्रहण लगाने को पर्याप्त थी. राजपरिवारों से संबंधों ने भी अनेक किवदंतियों को
जन्म दिया, किंतु सिंहबंधुओं ने पीछे मुड़कर नहीं देखा. पृथ्वीपाल ने रायगढ़
संभाला और जगतपाल ने दिल्ली-भोपाल. एक लंबा दौर ऐसा आया कि जगतपाल कांग्रेस
कमेटी के स्थायीभाव हो गये. प्रभारी महामंत्री होने के नाते पार्टी कार्यालय के
प्रबंधन और बहीखातों पर उनका कब्जा रहा. महामंत्री पद से हटने के बाद संगठन में
उनका दखल और दबदबा खत्म हों जाता, मगर प्रदेश कांग्रेस-इ के निर्वाचित अध्यक्ष
का फैसला आड़े आ गया. दिग्विजय ने जगतपाल को सलाहकार बनाकर नयी परंपरा की नींव
डाली. विरोधीजन दिग्गी राजा के इस फैसले से मन-ही-मन कितना भी क्यों न कुढ़े
हों, मगर भाग्य के धनी जगतपाल की पत रही.
ट्रस्ट का गठन
जवाहर भवन की लंबी और असमाप्त कथा-यात्रा में इन्हीं जगतपाल सिंह का पदार्पण
१८८५ में हुआ. वे परिरदृश्य में एक बिंदु की तरह उभरे और सिंधु की तरह छा गये.
इसी बर्ष दो अक्तूबर यानी साधन और साध्य का शुचितावादी अवधारणा के पुरोधा महात्मा
गांधी के जन्म दिवस पर एक न्यास का गठन हुआ. कोई नहीं जानता कि जवाहर भवन के
निर्माण के लिए मप्र कांग्रेस कमेटी-इ ट्रस्ट के गठन का फैसला प्रदेश कांग्रेस-इ
कमेटी ने अपनी किस बैठक में कब और कहां किया ? किंतु अचानक यह हुआ कि ट्रस्ट का
गठन हुआ और जवाहर भवन के सारे सूत्र जगतपाल सिंह नामक व्यइत की चपल उंगलियों
से आकर लिपट गये. रजिस्ट्रार आफ पब्लिक ट्रस्ट,भोपाल के सम्मुख दिग्विजय सिंह,
मोतीलाल वोरा और जगतपाल सिंह के हस्ताक्षरों से प्रस्तुत आवेदन में उक्त ट्रस्ट
को पब्लिक चैरिटेबल ट्रस्ट के रुप में पंजीकृत करने का आग्रह किया गया. उद्देश्य
की कंडिका में लुभावने शब्दों में लिखा गया कि ट्रस्ट पारमार्थिक कार्यों के
जरिये समाज के आर्थिक और सामाजिक दृष्टि से पिछड़े वर्गों के कल्याण और उत्थान के
लिए काम करेगा. इस घोषित उद्देश्य के बरक्स यह सर्वथा पृथक जिज्ञासा का बिंदु
है कि ट्रस्ट ने अपने गठन के बाद से आज तक इस उद्देश्य की पूर्ति के लिए क्या
उपक्रम किया ?
स्पष्ट है कि न्यासियों में तत्कालीन प्रदेशाध्यक्ष दिग्विजयय सिंह को अध्यक्ष,
तत्कालीन मुख्यमंत्री वोरा को सदस्य और जगतपाल सिंह को मैनेजिंग ट्रस्टी
प्रदर्शित किया गया. ट्रस्ट के पते में पीसीसी आफिस, शिवाजी नगर,, भोपाल लिखा
गया और चल संपत्ति में हाउसिंग बोर्ड में जमा पांच लाख तैंतीस हजार चार सौ रुपए
और अचल संपत्ति और राजधानी परियोजना के रोशनपुरा स्थित कमेटी को आबंटित १.१८
एकड़ के प्लाट क्रमांक १७ का उल्लेख किया गया. ट्रस्ट-~डीड के संविधान में कहा
गया है कि ट्रस्ट के तीन न्यासी होंगे : प्रदेश कांग्रेस अध्यक्ष, कांग्रेस-इ
विधायक दल के नेता और जगतपाल सिंह. चूंकि,प्रदेशाध्यक्ष और विधायक दल के नेता
बदलते रहते हैं, लिहाजा न्यास के स्थायी न्यासी हुये जगतपाल. संविधान में यह भी
प्रावधान है कि दो अन्य न्यासियों का नामांकन अभा कांग्रेस कमेटी करेगी. थोड़ी
देर के लिए ट्रस्ट के संविधान को छोड़कर मप्र कांग्रेस के संविधान पर गौर करें
तो वहां स्पष्ट उल्लेख है कि प्रदेश में कांग्रेस की संपत्ति की व्यवस्था के लिए
प्रंबंध-समिति एक बोर्ड आफ ट्रस्टीज नियुक्त करेगी. इस समिति का कार्यकाल
सामान्यत: दो वर्ष होगा और प्रदेश कांग्रेस कमेटी के कोषाध्यक्ष इस समिति के
पदेन सदस्य होंगे. पार्टी संविधान में यह भी कहा गया है कि प्रबंध समिति पार्टी
की सर्वोच्च प्रबंधकारिणी होगी, वह सभी कार्यों का नियंत्रण करेगी और उसका
अनुशासन सबको मान्य होगा. तो क्या इस ट्रस्ट का गठन ही अनुचित संविधान विरोधी और
बदनीयती की उपज है? आठ सालों में अभा कांग्रेस कमेटी द्वारा एक भी न्यासी का
नामांकन नहीं होने से इस आस्था को बल मिलता है कि उसको न तो कोई सूचना
दी गई और न ही इस बाबत आग्रह ही किया गया.
शापिंग कांप्लेक्स
बहरहाल, जवाहर भवन का निर्माण तेजी से हुआ और लगभग एक करोड़ रुपयों की लागत से
१८८८ में यह बनकर तैयार हो गया. प्रथम मंजिल (भूतल) पर ५५ दुकानों के अलावा
इसमें दूसरी मंजिल पर एक बड़ा सभागार बनाया गया. दो साल बाद १८८० में दूसरी
मंजिल पर क्रमश: चार हजार और चौदह हजार वर्गफुट क्षेत्रफल के दो हालों का
निर्माण भी पूरा हो गया. कायदे से अपेक्षा के अनुरुप प्रतीकात्मक तौर पर ही सही
१८८८ में ही मप्र कांग्रेस-इ कमेटी का कार्यालय जवाहर भवन में शिफ्ट कर देना
चाहिए था, किंतु इसका मुहूर्त न निकलना था और न ही निकला. लेकिन इतना जरुर हुआ
कि देखते-देखते इसमें पंजाब नेशनल बैंक के कार्यालय के अलावा भांति-~भांति की
दुकानें जरुर खुल गयीं. इसे पर्याप्त पगड़ी नहीं मिलने का नतीजा कहें अथवा कुछ
और कि अधिकांश दुकानें पगड़ी मिलने के बाद किराये पर उठा दी गयीं, किंतु कुछ
दुकानें आज तक खाली हैं. यही नहीं, पगड़ी और किराये से उपलब्ध लाखों रुपयों की
रकम पंजाब नेशनल बैंक में बजाय फिक्स्ड डिपाजिट के बचत खाते में जमा की गयी,
जिससे ब्याज की दरों में अंतर के कारण ट्रस्ट को बतौर ब्याज हजारों रुपयों की आय
से हाथ धोना पड़ा. इसके पहले निर्माण की अवधि में विलंबित भुगतान के कारण ट्रस्ट
ने बोर्ड को ११.८१ लाख रुपए का अतिरिक्त भुगतान किया था.
मप्र कांग्रेस-इ कमेटी के अंकेक्षक (आडि-~टर) नागपुर स्थित चार्टर्ड अकाउटेंट
के मानकेश्वर एंड कंपनी की आडिट-रिपोर्ट समूचे प्रसंग में अनियमितताओं के
उद्घाटन की दृष्टिसे अत्यंत मायने रखती है. छह दिसंबर १८८० को प्रस्तुत अपनी
रिपोर्ट में कंपनी पैरा ७ में लिखती है कि हमें बताया गया कि ट्रस्ट का पंजीयन
वर्ष १८८८-८९ में किया गया. पंजीयन के पूर्व तक हाउसिंग बोर्ड से संबंधित
पावती,जमा और पेशगी(अग्रिम) से संबंधित कागजात को मप्र कांग्रेस-इ कमेटी के
खातों में सम्मिलित किया जाता था.ट्रस्ट के गठन के बाद उसका खाताबही अलग कर लिया
गया और कमेटी के खाते की रकम को भी ट्रस्ट के खाते की रकम में डाल दिया गया.
स्थिति यह थी कि ३१ मार्च, १८८८ को समाप्त वित्तीय वर्ष पर समायोजन के बाद कमेटी
को ट्रस्ट से २४,५१,२८७ रुपयों की राशि लेनी थी. यह रकम ५३,३४,४०० रुपयों की
असमायोजित उस राशि से पृथक थी, जो कमेटी ने हाउसिंग बोर्ड में भवन निर्माण के
लिए जमा की थी. बात यही खत्म नहीं होती. छह दिसम्बर १८८१ को प्रदत्त अपनी रपट
में के के मानकेश्वर कहते है कि वर्ष १८८७-८८ की अवधि में कमेटी द्वारा खर्च की
गयी राशियों के वाउचर जांच कांग्रेस-इ कमेटी की वाउचर-बस्ती से निकालकर ट्रस्ट की
वाउचर-बस्ती में नत्थी कर दिया गया है. स्पष्ट है कि अंकेक्षक को खातो और लेनदेन
के सत्यापन में परेशानी का सामना करना पड़ा. वर्ष १८८८-८९ में जवाहर भवन ट्रस्ट
के गठन की सूचना से भी जाहिर है कि अंकेक्षक को गलत सूचना देकर अंधेरे में रखा
गया है. वास्तविकता यह है कि जवाहर भवन ट्रस्ट का गठन १८८५ में ही हो गया था.
विवाद और विरोध
ऐसा नहीं है कि जवाहर भवन के व्यइतगत जागीर बन जाने के हश्र की और कांग्रेसी
नेताओं व कार्यकर्ताओं का ध्यान नहीं गया. किंतु प्रदेश की राजनीतिक आबोहवा और
जगतपाल का राज-~नीतिक प्रताप उनकी कारगुजारियों के लिए कवच का काम करते रहे.
अंततोगत्वा इस और पार्टी के आला नेताओं का ध्यान आकृष्ट करने का दुस्साहसी बीड़ा
उठाया प्रदेश कांग्रेस-इ कमेटी के सह-स्थायी मंत्री राजेंद्र मोहन भटनागर ने.
अपने छात्र जीवन में विधार्थी कांग्रेस से संबद्ध भटनागर ने जवाहर भवन की एक
व्यइत के पंजों से मुइत के लिए दिल्ली तक द्वार खटखटाये. मोतीलाल वोरा ने
पार्टी के प्रति निष्ठावान भटनागर को अपने मुख्यमंत्रित्वकाल में मप्र भंडारगृह
निगम का अध्यक्ष बनाकर काबीना मंत्री का दर्जा दिया था.उन्होंने कांग्रेस संगठन
के कोष में अपने वेतन से ८६००० रुपयों का चंदा देकर एक मिसाल कायम की. भटनागर
कहते हैं,"मैंने लगातार चालीस साल पार्टी के निष्ठावान सिपाही के रुप में काम
किया है. यही कारण है कि आज मेरे पास संपत्ति के रुप में दो गज ज़मीन भी नहीं
है."
२१ मई १८८१ को भटनागर ने तत्कालीन प्रदेशाध्यक्ष अर्जुन सिंह को नौ पेजी लंबा
पत्र लिखकर उनका ध्यान जगतपाल सिंह के कार-~नामों की और आकृष्ट किया था. पत्र
में जगतपाल पर प्रदेश कांग्रेस-इ की जीपें हड़पने,पार्टी कोष का दुरुपयोग और गबन
करने, जवाहर भवन ट्रस्ट में घपले करने, पदाधिकारी के तौर पर कर्तव्यों के
निर्वाह में कोताही बरतकर कांग्रेस-इ की चुनावी संभावनाओं को क्षति पहुंचाने,
तुनुकमिजाजी और दुर्व्यवहार की आदत,गुटबाजी को प्रश्रय और कांग्रेसी
कार्यकर्ताओं व कर्मचारियों का शोषण करने के आरोप लगाये गये. अपने पत्र में
भटनागर ने मांग की कि जगतपाल को जवाहर भवन ट्रस्ट के मैनेजिंग ट्रस्टी पद से
हटाया जाये और ट्रस्ट के समस्त दस्तावेज कब्जे में लेकर उनके कारनामों की
विस्तृत जांच हो. जवाहर भवन को जगतपाल के पंजों से निकालकर उसे प्रदेश कांग्रेस
की संपत्ति घोषित करने की मांग करते हुए उन्होंने लिखा कि अगर उनकी मांगे पूरी
नहीं हुई, तो वे बीस जून से आमरण-अनशन करने को बाध्य होंगे. इस पत्र
को लिखने के करीब एक पखवारे बाद तीन जून को
भटनागर की अर्जुन सिंह से मुलाकात हुई. सिंह ने भटनागर को मामले को तूल नहीं
देने का परामर्श दिया और उन्हें आश्वस्त किया कि वे शिकायतों को स्वयं
देखेगे.इस पर भटनागर ने अपना अनशन रद्द कर दिया.
समयावधि की दृष्टि से उक्त घटना को घंटे दो वर्ष का अंतराल व्यतीत हो गया. इस
बीच अगर समुचित जांच और कार्रवाई हो जाती, तो निइचत ही असंतोष के बुलबुलों का
उठना बंद हो जाता, मगर दो वर्षो की अवधि में कोई उल्लेखनीय कार्रवाही नहीं हुई.
बस,ट्रस्ट का कार्यालय जरुर उठकर जेपी सिंह के १०३/१२,शिवाजीनगर,भोपाल स्थित
आवास में चला गया. सारे रिकार्ड पहले से उनके पास थे. कांग्रेस विधायक दल के
नेता इस बीच वोरा के स्थान पर श्यामाचरण शुक्ल हो गये, लेकिन उन्हें जवाहर भवन
ट्रस्ट के बारे में, सुविज्ञ सूत्रों के अनुसार,कभी विश्वास में नहीं लिया गया.
रही बात संगठन के मुखिया दिग्विजय सिंह की, तो इसमें कोई संदेह नहीं कि जेपी के
दिग्गी राजा से बहुत बढ़िया संबंध हैं. और तो और, जेपी के बचाव में दिग्गी राजा
ने 'माया' से कहा भी कि उन्हें जवाहर भवन ट्रस्ट के बारे में अनियमितताओं की कोई
प्रामाणिक और तथ्य-परक शिकायत नहीं मिली है. 'माया'को मिली पुष्ट सूचना के
मुताबिक जवाहर भवन घोटाले की शिकायत दिल्ली में आलाकमान समेत बड़े नेताओं तक की
गयी है. इसी क्रम में २३ मार्च १८८३ को एक विश्वस्त संदेशवाहक के हाथों मय
प्रमाणों के शिकायत नामा प्रधानमंत्री पीवी नरसिम्हाराव के राजनीतिक सलाहकार
जीतेंद्र प्रसाद को भेजा गया. बताया जाता है कि हाल में इस बारे में मप्र के
राजनीतिक प्रभारी और केंद्रीय मंत्री गुलामनबी आजाद को भी 'ब्रीफ' किया गया है.
जीतेंद्र प्रसाद और केद्रीय आला सेनाओं को भेजे शिकायतनामों में ट्रस्ट के
कर्ताधर्ता पर यह आरोप लगाया गया हैं कि उनकी करतूतों से जवाहर भवन ट्रस्ट को
लाखों रुपए का घाटा हो रहा है. पत्र में इस बात पर भी उंगली उठायी गयी है कि
जेपी के टेलीफोन बिलों,मकान किराये,बिजली,पानी और अखबारों के बिलों का भुगतान भी
कांग्रेस-इ कमेटी कर रही है. नतीजतन कांग्रेस-इ कमेटी की आर्थिक हालत इतनी बिगड़
गयी कि जेपी के एक टेलीफोन बिल का भुगतान कमेटी द्वारा पंजाब नेशनल बैंक के चेक
क्रमांक ५१४००२ से ओवरड्राफ्ट की उस रकम में से किया गया, जो वित्तीय संकट के
चलते कमेटी ने लिया था. यह प्रश्न भी विचारणीय है कि कमेटी के लिए ओवरड्रफ्ट
लेने की नौबत क्यों आयी ? इस तथ्य की ओर कुछ माह पूर्व केंद्रीय कृषि राज्य
मंत्री अरविंद नेताम ने भी अपने एक पत्र में संकेत किया था. टेलीफोन बिलों के
संदर्भ में मजेदार क्षेपक यह है कि दूरसंचार विभाग की निर्देशिका में टेलिफोन
नंबर ५५०६४४ और ५५०८४४ जगतपाल सिंह के नाम पर अंकित है, किंतु इनके विभागीय बिल
भुगतान के लिए (स्व.) प्रभु-~नारायण टंडन के नाम पर भेजे जाते हैं. इस बात की
अभी तक कोई जानकारी नहीं है कि कांग्रेस-इ कमेटी ने जवाहर भवन ट्रस्ट से उस
लाखों रुपए की रकम की प्राप्ति के लिए क्या कार्रवाई की, जिसकी ओर के के
मानकेश्वर एंड कंपनी ने अपनी रपट में संकेत किया है. बताते हैं कि मामले को तूल
पकड़ता देख दिग्विजय सिंह ने एक दिन अनौ-~पचारिक चर्चा में जब जेपी सिंह के
समक्ष कांग्रेस के वारिष्ठ नेताओं की समिति बनाकर समूचे प्रसंग की जांच की पेशकश
की, तो जगतपाल सिंह बिफर पड़े. परिणामस्वरुप, दिग्गी राजा ने अपना प्रस्ताव वापस
गटक लिया. इस बीच २४ मार्च को राजेंद्र मोहन भटनागर ने दिग्विजय सिंह को पत्र
लिखकर उन्हें जान से मारने की धमकियां देने की शिकायत की और लिखा कि वे अध्यक्ष
का संरक्षण नहीं मिलने और तीन माह तक लगातार आग्रह के बाद भी भेंट के लिए समय
नहीं मिलने से हताश हैं. इस पत्र के बाद भटनागर लंबी छुट्टी पर चले गये. इस बीच
कुछ नेताओं ने प्रधानमंत्री और पार्टी अध्यक्ष पीवी नरसिम्हाराव का ध्यान भी
जवाहर भवन ट्रस्ट के घोटाले की ओर आकर्षित किया है. देखना है जवाहर भवन ट्रस्ट
के हाथों से निकलकर कांग्रेस-इ कमेटी के हाथों में आता हैं या नहीं ?
