<शोचिअल् श्चिएन्चे><फोलिटिचल् श्चिएचे><शट्यडेव् ठ्रिवेडि><फ्रच्हिन् भ्हरट् मे गुप्ट्च्हर् सेव><१९९०><आनुपम् फ्रकस्हन् शन्स्ट्हन्><ढेल्हि><१८६ टो १९१><२३००><ठ्रिवेडि-फ्रच्हिन् भ्हरट् मे गुप्. स्.>

प्राचीन भारत में सैन्य आसूचना विभाग सुरक्षा प्रणाली का महत्वपूर्ण अंग
था. महाभारत काल में संचारों को सेना के अष्टांगिक वर्ग का एक अंग मान
लिया गया था. महाकाव्य के अनुसार गुप्तचरों की सहायता से राजा दुर्ग में
रहकर भी शक्तिशाली और सुसंगठित सेना का विनाश कर सकता है. वे शत्रु-देश
के प्रत्येक भाग में घूमकर उसकी यथास्थिति का ज्ञान प्राप्त करते थे.
विशेषत: शत्रु की सैन्य व्यवस्था, युद्धस्थल के लिये उपयुक्त स्थान, सेना
के लिए शिविर भूमि और उन असुरक्षित स्थानों का पता लगाते थे, जहां सशक्त
एवं सफल आक्रमण किया जा सके. इसके लिए यह भी आवश्यक था कि अपनी सेना के
मनोबल और स्वामिभक्ति का पूर्ण ज्ञान रखा जाए. प्राचीन काल में, जब
ब्राह् आक्रमणों के कारण आंतरिक शान्त व्यवस्था प्राय: ही अस्तव्यस्त हो
जाती थी, सेना एक महत्वपूर्ण भूमिका निभाती थी. आपात्कालिक परिस्थितियों
में राजा सेना के ऊपर पूर्णत: आश्रित रहता था और एक प्रकार से उसका
स्वयंभू अस्तित्व ही स्वामिभक्त सेना पर निर्भर रहता था. विजिगीषु राजा
गुप्तचरों की सहायता के अभाव में शत्रु पर विजय प्राप्त नहीं कर सकता है.
शत्रु के सैनिक ठिकानों, सैन्यबल, प्रजा का मनोबल, राजा के प्रति उसके
प्रेम तथा स्वामिभक्ति और युद्ध की तैयारियों का उचित और विश्वसनीय ज्ञान
आवश्यक था. महाभारत ने अनेक स्थलों पर गुप्तचरों के सम्यक् और अधिकाधिक
प्रयोग की संस्तुति की है.
सूचना प्राप्त करने के साथ-साथ गुप्तचर युद्ध काल में भी विशेष भूमिका
निभाते थे. दुर्ग में स्थित, सुरक्षित स्थान में शरण लिए हुए अथवा
संकटग्रस्त शत्रुओंॅ को शस्त्र, अग्नि अथवा विष-प्रयोग के द्वारा मारने के
लिए भी इनका प्रयोग किया जाता था. इनकी उपयोगिता का प्रतिपादन करते हुए
कौटिल्य ने लिखा है कि जो काम एक विशाल सेना के लिए कभी-कभी असंभव होता
है वही कार्य एक कुशल गुप्तचर शस्त्राग्नि और विष का सहारा लेकर अनायास
ही निष्पादित कर सकता है. आज भी शक्तिमंत साम्राज्य छोटे देशों को अपने
अधिकार क्षेत्र में लाने के लिए सैनिक आक्रमण के गुप्त स्थान पर
गुप्तचरों का प्रयोग करके उन्हें शक्तिहीन बनाने में अधिक विश्वास रखते
हैं.
कौटिल्य ने सैन्य आसूचना पर विशेष बल देते हुए इस प्रक्रिया को शत्रु के
सुरक्षा गठन को नष्ट करने को एकमात्र साधन माना है. गुप्तचरों के माध्यम
से शत्रु-सेना की स्थिति, उसकी तैयारियों, सैनिकों के मनोबल का ज्ञान
करने, शत्रु देश में आंतरिक क्रान्ति तथा शत्रु पक्ष में परस्पर विद्धेष
की भावना पैदा करने, अपने देश की सुरक्षा हेतु सेना के युद्धकार्य के लिए
उचित एवं सुरक्षित स्थानों की खोज की जाती थी. इस सम्बंध में राजदूत सबसे
महत्वपूर्ण भूमिका का निर्वाह करते थे. वे शत्रु-देश में रहते हुए शत्रु
राजा के मन में विष-वमन करे हुए उसका नैतिक मनोबल इतना गिरा देते थे कि
उसकी सारी शक्ति ही विश्रृंखलित हो जाये और युद्ध में सामना करने की उसकी
क्षमता ही टूट जाय. इस प्रसंग में कृत्या-प्रयोग, जादू-टोनों और ज्योतिष
इत्यादि का विशेष सहारा लिया जाता था. शत्रु के विघटन के लिए और उसकी
शक्ति का विनाश करने के लिए घुसपैठियों को भी तैयार किया जाता था. वे
शत्रुमंडली में भ्रान्तिमूलक बाते फैलाकर उसका न केवल मनोबल कम करते थे
अपितु मित्रों के मध्य उनके प्रति संदेह पैदा करके उनकी अपनी ही सुरक्षा
संकटग्रस्त बना देते थे.
सैनिक और असैनिक अधिकारियों को वारांगनाओं द्वारा आकर्षित करके गुप्तचर
उनका वध करते थे. साधु वेशधारी गुप्तचर सैनिक अधिकारियों की तथाकथित
शक्तिवर्धक औषधियों के द्वारा हत्या कर देते थे. वे भ्रान्तमूलक अपवादों
का सहारा लेकर हत्या और अन्य जघन्य कृत्यों के द्वारा शत्रु-सेना एवं
अधिकारियों की शक्ति का ह्रास करते थे. ज्योतिषी वेशधारी गुप्तचर
उच्चधिकारियों में राजचिन्हों की उपस्थिति बताकर उनका मस्तिष्क विकृत
करते थे. गुप्तचारिकाएं उनकी पत्नियों में राजमहिषी अथवा राजमाता बनने के
गुण बताकर उनमें उद्दाम आकांक्षाएं पैदा करती थीं. अधिकारियों अथवा
सामन्तों के आवासों में नियुक्त गुप्तचारिकाएं अपने पतियों तथा प्रेमियों
को, यह कहकर कि राजा उनके ऊपर कुदृष्टि रखता है, राजा के विरुद्ध भड़काती
थीं. परिजन वेशधारी गुप्तचर उच्चा-~धिकारियों में यह कह कर कि राजा ने
उन्हें विष देने की आज्ञा दी है उन्हें राजा के प्रति उदासीन अथवा विरोधी
बना देते थे. उचित अवसर आने पर ऐसे अधिकारी या तो राजा के विरुद्ध कार्य
करते थे अथवा उसको छोड़कर शत्रुमण्डली से जा मिलते थे. शत्रु-नगरों में
यह गुप्तचर भ्रान्तिमूलक समाचार फैलाते थे. राजपरिवार के सदस्यों को यह
कहकर कि राजा युद्ध-~स्थल से सुरक्षित नहीं आ सकेगा, विद्रोह करने के लिए
उकसाते थे और अगर यह सफल न हुआ तो अनर्गल प्रचार करते हुए कहते थे कि
राजा के विरोधियों का यही अन्त होता है. इसके पश्चात् रक्तरंजित कपड़ों
और शस्त्रों को राजपरिवार के सदस्यों के घर छोड़ देते थे. इससे राजा और
प्रजाजनों में विद्वेष पैदा हो जाता था.
समाहर्ता के अधीनस्थ अधिकारियों का वध करने के बाद गुप्तचर यह प्रचार
करते थे कि जो समाहर्ता की आज्ञा के विरुद्ध कार्य करते हैं उनको इसी
प्रकार दण्डित किया जाता है. इस परिस्थितियों में यह स्वाभाविक था कि
अधिकारीगण राजा के विरुद्ध हो जाएं. शत्रु-राजा के सैनिक और असैनिक
अधिकारी तथा स्वयं अपने देश के अवांछित अधिकारियों के उन्मूलन के लिए भी
इसी प्रकार के ढंग अपनाए जाते थे. कौटिल्य का कथन है कि कूटनीति अपनाते
हुए राजा अपने शत्रुओं का ऐसे विनाश करे जैसे शिकारी श्येन पक्षी का
प्रयोग करते हुए अपने शिकार को मारता है.
शत्रु के अश्वारोही, पदाति और हस्त्याध्यक्षों में राजा के प्रति
दुर्भावनाएं शंकाएं और भय की भावना पैदा करके उन्हें अशक्त और विरोधी
बनाना भी गुप्तचरों का कार्य था. परिवाद करते हुए वे राजाओं के कान भरते
थे और अधिकारियों के प्रति तरह-तरह की अनर्गल बातें कहते थे. कभी अनागत
षड्यंत्र की सूचना देते थे, कभी शत्रु राजा के सम्बंधियों को राजा के
प्रति शस्त्र ग्रहण करने के लिए उकसाते थे. इन सभी कार्यों के लिए
यथासंभव धन, वारांगनाओं और वनिताओं का प्रयोग किया जाता था. शत्रु देश की
प्रजा को जाति, वर्ग और पारस्परिक सम्बंधों की दुहाई देकर अपनी ओर मिलाने
का प्रयत्न किया जाता था. इसके लिए पत्रों एवं कूट लेखों का प्रयोग भी
किया जाता था. गुप्तचर शत्रु राजा के चरित्र और मनोबल से सम्बंधित अपवाद
फैलाकर उसे निर्बल बनाते थे. ऐसा करने के साथ-साथ वे अपने राजा की दैविक
शक्तियों, उज्जवल, चरित्र, शारीरिक तथा मानसिक गुणों का प्रचार भी करते
थे. गुप्तचरों को निर्देश था कि वे केवल शत्रु सेना अथवा उसकी प्रजा का
मनोबल ही कम न करें अपितु शत्रुमण्डल के पारस्परिक सम्बंधों को भी नष्ट
करें.
शस्त्रास्त्र, अग्नि और विष के अधिकाधिक प्रयोग का प्रतिपादन करते हुए
कौटिल्य ने लिखा है, "गुप्तचर वणिक्, गृहस्थ, साधु अथवा तापस-व्यंजन का
वेश धारण कर और उन्हीं की भांति जीवनयापन करते हुए शत्रुमण्डल और शत्रु
राजा के परिवार में भय, भ्रान्ति और विरोधाभास पैदा करें. विरोधी
शक्तियों की ऐश्वर्यलिप्सा, आमोद-प्रमोद की अभिलाषा और विलासी जीवन की
दुर्वलता का लाभ उठाकर उनका विषाक्त करे सैन्य शिविर में सुरा बेचते हुए
वे गुप्तचर छलपूर्वक उसे विषाक्त कर सैन्य अधिकारियों को दें. वणिक
वेशधारी गुप्तचर विषाक्त मांसादि तथा अन्य भोज्य पदार्थ बेचें. स्त्रियों
और बच्चे पात्र लेकर शत्रु शिविर की समीपस्थ दुकानों पर जायें. पहिले
खाद्य सामग्री क्रय करे, तत्पश्चात् मूल्य के संदर्भ में कृत्रिम क्रोध
दिखाते हुए खाद्यान्न को पुन: दुकानदार के पात्रों में मिला दें. इस
प्रकार सैनिकों के उपयोग में आने वाली सारी भोज्य सामग्री को विषाक्त कर
दें. सेना के प्रयोग वाले पानी, घास और चारे को भी विषाक्त करने का
गुप्तचरों को निर्देश था. वे शत्रु सेना में पालतू अथवा जंगली जानवरों को
छोड़कर अव्यस्था पैदा करें;स्कन्धावार में आग लगा
एं और उच्चधिकारियों का वध तथा सेना के संचार साधनों और आवागमन के
मार्गों का अवरुद्ध तथा नष्ट करें. रात्रि के समय गुप्तचर ढोल पीटकर यह
प्रचार करते थे कि विशेष सैनिक सहायता आ गई हैं. इसके पश्चात् वे
भयाक्रांत शत्रुसेना और अधिकारियों की हत्या कर देते थे. शत्रुसेना के
शिविर को लूटने के लिए दुर्दान्त वस्तुओं का प्रयोग किया जाता था. युद्ध
के सन्निकट होने पर गुप्तचरों का कार्य स्वभावत: बढ़ जाता था. एक ओर
शस्त्रसज्जित सैनिक शत्रु देश पर आक्रमण की तैयारी करते थे तो दूसरी ओर
गुप्तचर शत्रु-सेना और विरोधी प्रजाजनों के मनोबल को गिराने के लिए उद्यत
हो जाते थे. बिजिगीषु राजा की सुनिश्चित विजय का अनवरत प्रचार किया जाता
था. जब इस प्रकार से शत्रु राजा भयभीत होकर सुरक्षित स्थान की खोज करता
था तो साधु वेशधारी गुप्तचर उसे अपने संरक्षण में लेकर उचित अवसर आने पर
उसका वध कर देते थे. यह स्वाभाविक है कि शत्रु राजा भयभीत होने पर
ज्योतिषियों, भविष्यद्रष्टाओं एवं साधुओं से परामर्श तथा सहायता लेगा.
कौटिल्य एवं अन्य राजशास्त्रियों ने मनुष्य की इस स्वाभाविक दुर्बलताओं
का लाभ उठाते हुए दैवी प्रकोपों, वरदानों एवं धार् मिक कृत्यों को विशेष
महत्व दिया है. महाभारत का मत है कि कुशल चक्रवर्ती सम्राट अपनी सूझबूझ
तथा सैन्य शक्ति का सहारा लेते हुए जहाँ एक ओर शत्रु का विनाश करने का
प्रयतन् करे वही वह अपने कुशल एवं स्वामिभक्त गुप्तचरों द्वारा शत्रु
सैन्य को असमर्थ एवं दुर्वल बना दे. अपने शत्रुओं की शक्ति के प्रत्येक
पक्ष को ध्यान में रखते हुए वह अपनी स्वयंभूशक्ति का उचित प्रयोग करे.
शत्रुमण्डल की सभी दुर्बलताओं का पता लगाकर उन्हें साम, दन और भेद की
नीति अपनाते हुए गुप्तचरों की सहायता से विनष्ट करे. शत्रुओं के बारे में
उचित जानकरी प्राप्त करने के लिए गुप्तचर स्थान-स्थान का भ्रमण करते थे.
दुर्योधन ने यथेष्ठ मात्रा में धनादि देकर अपने गुप्तचरों को महाराज
विराट के राज्य में स्थित पाण्डवों का पता लगाने भेजा था. इस कार्य के
लिए दु:शासन ने उन्हें निर्देश दिए थे.
शत्रु-दुर्ग के सम्बंध में सूचनाएं प्राप्त करने के लिए महाभारत ने
अनेकानेक विधाओं की संस्तुति की है. नर्तकों, नटों, कुशीलनों, साधु
मंडली, घुसपैठियों,भिखारी एवं अंधे लोगों को दुर्ग से निष्कासित करने का
आदेश था क्योंकि शत्रु गुप्तचर प्रच्छन्न स्वरूपों और परिधानों का प्रयोग
करते है जब द्वारिका के दुर्ग पर सल्व ने आक्रमण किया तो अन्धकवृष्णिओं
ने इसी प्रकार के उपाय किय थे. शत्रु के विध्वंसकारी कार्यो अथवा
अन्तंध्वंसक योजनाओं को प्रतिकारात्मक उपायों से निरस्त किया जा सकता है
और यह काम कुशल गुप्तचरों द्वारा ही सम्भव है.
राक्षस-सैन्य-संरचना में गुप्तचर्या और कूटनीति का विशेष स्थान था.
रामायण में अनेकानेक स्थलों पर वर्णित गुप्तचर्या की विधाओं के रोचक
उदाहरणों से स्पष्ट होता है कि प्राचीन भारत में इस विद्या का कला और
विज्ञान दोनों के रुप में समन्बित विकास किया गया था. युद्ध प्रारम्भ
करने के पूर्व शत्रुओं के बारे में उचित एवं विश्वसनीय सूचनाएं एकत्र की
जाती थीं. लंका पर आक्रमण करने के पूर्व राम को रावण की सेना, उसकी
संचालन शक्ति और युद्ध क्षमता का पता करने के लिए गुप्तचरों की नियुक्ति
का परामर्श देते हुए कहा गया.
"है शत्रुहंता क्या आपने शत्रु सेना के बारे में संपूर्ण ज्ञान प्राप्त
करने के लिए गुप्तचरों को नियुक्त किया है. रावण बुद्धिमान, प्रवंचक,
कुटिल और कूटनतिज्ञ है. यह निश्चय ही हम पर युद्ध प्रयासों के शिथिल होने
की अवस्था में आक्रमण करेगा."
राम का यह सौभाग्य था कि उन्हें मित्रों की सहायता प्राप्त हुई जो गिरि
कंदराओं तथा अरण्यमार्गों से भली भांति परिचित थे. भारत और लंका के गीच
समुद्री मार्गो और समुद्री किनारों के भी वह जानकर थे. इनकी सहायता से ही
कुशल गुप्तचरों को नियुक्त कर राम लंका में सुरक्षित स्थान पर बन्दिनी
सीता को खोज सके. रावण की यौद्धिक तैयारियों का ज्ञान भी ऐसे ही
गुप्तचरों द्वारा किया गया था. राम के स्कन्धावार में विभीषण की उपस्थिति
का तुरंत ही पता लगा लिया गया और वानर सेनानायकों ने उन्हें प्रचछन्न
वेशधारी गुप्तचर समझ कर राम को सुझाव दिया कि वे गुप्तचरों को लंका भेजकर
विभीषण की यथार्थ स्थिति का पता करें कि वह गुप्तचरी करने आया है अथवा
दूत या मित्र के रूप में मिलने आया है. प्राचीन युग की यह परम्परा और
कार्यप्रणाली आधुनिक राजनैतिक सम्बंधों का ध्यान दिलाती है, जहाँ
राजदूतों की नियुक्ति का अनुमोदन करने के पूर्व उनके सम्बंध में उचित
जानकारी प्राप्त की जाती है. उनके विभाग में प्रजातांत्रिक व्यवस्था के
ढ़ंग से विचार विमर्स भी होता था. जामवंत ने लंका में विभीषण के बारे में
पता लगाने के लिए गुप्तचरों की नियुक्ति का विर ओध किया क्योंकि इससे
किसी विशेष लाभ की आशा नहीं थीं.
रामायण में रावण को उसके गुप्तचरों के अभियानों की विफलता के कारण बहुत
क्रुद्ध दिखाया गया है. सबसे प्रथम शार्दूल नामक गुप्तचर समुद्र के
किनारे दूर तक फैली हुई राम की सेना का परिवीक्षण करने के लिए भेजा गया.
वापस आकर शार्दूल ने ऐसे गुप्तचरों की नियुक्ति का सुझाव दिया जो वानर
सेना में गुप्त रूप से प्रवेश कर सके. तत्पश्चात् शुक और सारण नामक
गुप्तचर वानर का वेश धारण कर राम के सैन्य व्यूह, सैन्य शक्ति तथा सैनिक
अधिकारियों के बारे में पता लगाने गए. उनको आदेश था कि वे वानर सेना के
शस्त्रास्त्रों और राम के विश्वासपात्र सेनानायकों के बारें में अधिकाधिक
जानकारी प्राप्त करें और यह भी पता करें कि अल्प-~संख्या और राजकीय
सहायता के अभाव में वानरों ने महासागर पर सेतु कैसे बांधा.
गुप्तचरों की असफलता पर रावण क्रोधित हो उठा और अनेक गुप्तचर अधिकारियों
के साथ स्वयं पर्वत शिखर (आधुनिक आब्जर्वेशन पोस्ट) पर जाकर उसने शत्रु
सेना को देखा. उसने शुक और सारण को पूर्व सेवाओं के कारण अकर्मण्यता के
लिए वध की आज्ञा नहीं दी.
