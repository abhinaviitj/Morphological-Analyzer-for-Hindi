<छोम्मेर्चे.><हन्डिच्रङ्ट्स् ' ईन्डुस्ट्र्य्.><आनोन्.><ंअनक् डोओट्-.><१९८६><भ्हरटिय ंअनक् भुरेअउ.><णेत् ढेल्हि.><१५ टो १७><२१००><आनोन् - ंअनक् ढोओट् -  खुमर्.>

आपके लिए नये भारतीय मानक
संस्था द्वारा गत तीन महींनों की अवधि में प्रकाशित भारतीय मानकों में से आम
उपभोक्ता की दिन प्रतिदिन की तथा सामान्य आवश्यकताओं से सम्बन्धित कुछ भारतीय
मानकों के संक्षिप्त विवरण नीचे दिए जा रहे हैं. ये सभी मानक अंग्रेजी में हैं
और संस्था के मुख्यालय के बिक्री विभाग तथा क्षेत्रीय एवं शाखा कार्यालयों से
प्राप्त किए जा सकते हैं.
नहाने का पारदर्शी साबुन (ईश् :११०३०-१९८५)
नहाने के पारदर्शी साबुन की विशिष्टि सबसे पहले ईश् :८३९-१९५६ में प्रकाशित की
गई, बाद में नहाने के साबुन की विशिष्टि (ईश् :२८८८) का पुनरीक्षण करते समय
समिति ने निर्णय किया कि दोनों ही प्रकारों के साबुनों को एक मानक में शामिल
कर लिया जाए और इस प्रकार ईश् :२८८८-१९६४ जारी किया गया. इसमें दो प्रकार के
नहाने के साबुनों को रख लिया गया और इस प्रकार नहाने के पारदर्शी साबुन को
इसमें सम्मिलित कर लिया गया.
फिर १९८५ में ईश् :२८८८ का पुनरीक्षण करते समय समिति ने निर्णय किया कि नहाने के
पारदर्शी साबुन को इसमें से निकाल दिया जाए क्योंकि इसका उत्पादन नाम मात्र को
होता था परन्तु पिछले कुछ वर्षों से स्थिति बदली है और समिति ने एक बार फिर से
इस विषय पर अलग विशिष्टि की आवश्य-~कता को समझा है क्योंकि इसका उत्पादन काफी
बढ़ रहा है. इसके साथ ही इसकी खपत स्थानीय बाजार और अंतरराष्ट्रीय मंडियों दोनों
ही जगह निरंतर बढ़ रही है.
ईश् : ११३०३-१९८५ में नहाने के पारदर्शी साबुन की अपेक्षाओं और बानगी और परीक्षण
लेने की पद्धतियाँ दी गई हैं.
इस मानक के अनुसार नहाने का पारदर्शी साबुन बनावट में दृढ़ और मृदु होना
अपेक्षित है. यह पारदर्शक, सुगंधित और सफाई की अच्छी क्षमता झाग देने वाले गुणों
वाला हो, ऐसी अपेक्षा मानक में निर्धारित की गई है.
सामग्री सम्बन्धी अपेक्षाओं में बताया गया है कि सुगंध और आर्द्रता के अलावा
नहाने के पारदर्शी साबुन में रंगदायी पदार्थ, परिरक्षी, ग्लिसरीन, चीनी और ऐसे
ही अतिरिक्त पदार्थ हो सकते हैं यह सारी सामग्री जब साबुन बनाने के लिए उपयोग की
जाए तो यह हानि रहित होनी चाहिए.
इन अपेक्षाओं के अतिरिक्त मानक की सारणी में कुल वसीय पदार्थ, रोज़िन एसिड,
असाबुनीकृत वसीय पदार्थ, मुक्त कास्टिक क्षार, पारदर्शी आदि का अधिकतम प्रतिशत
दिया गया है. इसके अलावा पैकिंग और मुहरांकन, बानगी और परीक्षण लेने सम्बन्धी
अपेक्षाओं का विवरण भी मानक में दिया गया है.
प्रसाधन उद्योग के लिए सिलखड़ी (ईश् :१४६२-१९८५)
इस मानक को मूलत: १९५९ में निर्धारित किया गया और क्रमश: १९६७ और १९७७ में इसका
पुनरीक्षण किया गया. प्रारंभ में इस मानक के पुनरीक्षण के दौरान विषय समिति ने
अनिवार्य और ऐच्छिक अपेक्षाओं को अलग से देना स्वीकार किया. बाद में, यह प्रमाणन
के लिए कार्यान्वयन योग्य नहीं पाया गया, अत: इस पुनरीक्षण में अपेक्षाओं का एक
ही सेट अनुबद्ध किया गया है.
अंतरप्रयोगशाला परीक्षणों के आधार पर घुलनशील लौह की सीमाओं को पुनरीक्षित किया
गया है और अम्ल घुलनशील पदार्थ सम्बन्धी एक नई अपेक्षा इस पुनरीक्षण में
प्रस्तुत की गई है.
सिलखड़ी से बने प्रसाधनों में उनका किरकिरी से मुक्त होना उनका एक बहुत
महत्वपूर्ण गुण होता है.
प्रसाधन उद्योग में सिलखड़ी का उपयोग टल्कम पाउडर, फेस पाउडर, बालसफा और कोल्ड
और अन्य क्रीमों में उपयोग किया जाता है. इस मानक में प्रसाधन उद्योग में उपयोग
की जाने वाली सिलखड़ी की अपेक्षाएंॅ और बानगी और परीक्षण लेने की पद्धतियाँ
निर्धारित की गई हैं.
मानक में, सामग्री के महीन चूर्ण, खनिजीकृत जिसमें अनिवार्य रूप से हाइड्रेटेड
मैगनीशियम सिलिकेट हो, सम्बन्धी अपेक्षा रखी गई है. यह गँधरहित और किरकिरी से
मुक्त होनी चाहिए. २०ऑ सें. पर ५ मिनट तक गर्म करने पर भी सामग्री का रंग नहीं
बदलना चाहिए. मानक के परिशिष्टि ए में अभि-~कर्मकों की गुणता, महीनता प्ः और
जलघुलनशील पदार्थों की सुनिश्चितता, भारी धातु के लिए परीक्षण, अर्सेनिक के लिए
परीक्षण, मैग्नीशियम की सुनिश्चितता, जलाने पर हानि की सुनिश्चितता कार्बोनेटों
के लिए परीक्षण, अमल धुलन लोहे की सुनिश्चितता, जलघुलनशील लौह लवणों, अम्ल
घुलनशील पदार्थों सम्बन्धी विभिन्न परीक्षण पद्धतियाँ दी गई हैं. इसके अलावा
परिशिष्ट बी में प्रसाधन उद्योग के लिए सिलखड़ी की बानगी लेने की पद्धतियाँ दी
गई हैं.
टैल्कम पाउडर तथा अन्य प्रसाधनों में सिलखड़ी के उपयोग को देखते हुए इस मानक का
महत्व स्वत: स्पष्ट है.
इस्पात के इनैमलकृत नहाने के टब (ईश्: ३४८९-१९८५)
यह भारतीय मानक सर्वप्रथम १९६६ में प्रकाशित हुआ. तब से हुई यथेष्ट औद्योगिक
प्रगति विशेष कर होटल उद्योग में, पर्यटकों का आवागमन बढ़ने के कारण तेजी से इस
उद्योग में, पर्यटकों का आवागमन बढ़ने के कारण तेजी से इस उद्योग में विकास हो
रहा है और इन नहाने के टबों के उपयोग अपेक्षाकृत काफी बढ़े हैं. इसी को दृष्टिगत
रखते हुए, और नहाने के टबों की गुणता निर्यात मंडी में सुनिश्चित करने के
उद्देश्य से इस मानक में सामग्री, निर्माण और कार्यकारिता सम्बन्धी अपेक्षाओं
में सुधार करने के साथ-साथ अतिरिक्त आकार को भी शामिल किया गया है.
इस मानक के निर्धारण में अंतरराष्ट्रीय सहयोग में विभिन्न देशों में प्रचलित
मानकों और आचार संहिताओं का तथा इस क्षेत्र में प्रचलित देशी आचार संहिताओं का
पूरा-पूरा ध्यान रखा गया है.
ईश् :३४८९-१९८५ में सामग्री, निर्माण और कार्यकारिता, डिजाइन, आयाम, छूटें और
रखरखाव कांचाभ इनैमलकृत इस्पात के नहाने वाले टबों की विशिष्ट अपेक्षाएंॅ
प्रस्तुत की गई हैं.
मानक में दिए रेखाचित्र में दो नमूनों के टब दर्शाए गए हैं. इनके निर्माण में
मृदु, इस्पात चद्दरों जो न्यूनतम १.६० मिमी मोटाई की हों, का उपयोग किए जाने
सम्बन्धी अपेक्षा रखी गई है. ये चद्दरें परतबंदी और सतह टूटन से मुक्त होनी
अपेक्षित हैं. मानक में यह अपेक्षा रखी गई है कि टब के किनारे भीतर की ओर मुड़े
हुए होने चाहिए. मोड़े हुए किनारे ३० मिमी से अधिक नहीं होने चाहिए.
उपयोगकर्ताओं की सुरक्षा के लिए नहाने के टब का निचला भाग चपटा होने सम्बन्धी
अपेक्षा इस मानक में रखी गई है. टब को पूरा खाली करने के लिए ढलान निचले सिरे
के अंत से लेकर निकास तक पर्याप्त होना चाहिए.
निर्माण और कार्यकारिता अपेक्षाओं में सभी आंतरिक कोण के डिजाइन, इस प्रकार
के होने चाहिए कि सफाई करने में सुविधा रहे. किसी भी ऐसी सतह जिस पर वेल्डिंग की
गई हो, को सफाई से चिकना कर दिया जाना चाहिए. टब में ऐसी कोई भी कमी नहीं होनी
चाहिए जिसके कारण इनैमल की परत को हानि पहुँचे. इसके अलावा सतह परत, आधार
परीक्षण और मुहरांकन सम्बन्धी विशिष्ट अपेक्षाएंॅ भी इस मानक में रखी गई हैं.
नमक लगी सूखी शार्क (ईश्: ५१९९-१९८५)
शार्क एक महत्वपूर्ण भारतीय मछली है. नमक लगाकर यह मछली आंतरिक मंडियों में बेची
जाने के साथ-साथ बाहरी देशों को भी निर्यात की जाती है. शार्क को दो तरह से नमक
लगाया जाता है-गीली को नमक लगाना और सूखी को नमक लगाना. नमक लगी गीली प्रकार की
शार्क आंतरिक मंडियों के लिए और सूखी नमक लगी की निर्यात उपयोगों में खपत होती
है. इसे लेकर आंतरिक और बाह्य व्यापार के लिए अच्छी गुँजाइश हो सकती है बशर्ते
इसके लिए सही गुणता नियंत्रण के लिए कदम उठाए जाएँ. मानक के कार्यान्वयन से इस
उद्योग को अच्छी गुणता वाली सूखी नमक लगी शार्क मछली के उत्पादन में सहायता
मिलती है.
यह मानक पहले पहल १९६९ में प्रकाशित किया गया. इस पुनरीक्षण में आर्द्रतामान को
घटाया गया है और सलमोनेला अपेक्षाओं को प्रस्तुत किया गया है. अन्य अपेक्षाओं को
अद्यतन किया गया है.
इस मानक में सूखी नमक लगी शार्क की बानगी लेने की पद्धतियों की अपेक्षाओं
को प्रस्तुत किया गया है.
मछली सुखाने की अपेक्षाओं के अंतर्गत बतलाया गया है कि सूखी नमकीन शार्क तैयार
करने के लिए मछली के पिछले भाग में चीरा लगा कर उसकी आंतड़ियाँ और क्लोम निकाल
दिए जाने चाहिए चाकू गहरे भीतर गुजार देना चाहिए ताकि मछली चपटी की जा सके.
मांसल भागों पर लम्बाई से चाकू चलाते हुए खरोंचे बना देनी चाहिए. मछली धोने के
बाद उसके कटे भागों पर नमक (१:४ के अनुपात से कम नहीं) छिड़कना चाहिए और फिर
मछली को २४ घंटों तक उपचारित किया जाना चाहिए. नमक लगी मछली हलके से धोनी चाहिए
ताकि अतिरिक्त अविसर्जित नमक और धूल हटाई जा सके.
मछली को धूप में कॉयर मैट पर फैलाकर या ऊँचे उठे प्लेटफार्म पर १० से १८ घंटों
तक दो या तीन दिनों के भीतर सुखा लेना चाहिए. मछली का आकार बड़ा होने की स्थिति
में इसे उपयुक्त आकार के टुकड़ों में लम्बाई में काटा जा सकता है. इस उपचार के
बाद मछली को नमकीन पानी से या ताजे समुद्री पानी से धोकर धूप या कृत्रिम सोखकों
द्वारा तब तक सुखाना चाहिए जब तक कि संतोषजनक उत्पाद तैयार न हो जाए. सुखाने के
दौरान मछली को धूल, रेत, मक्खियों और कीटों से बचाना अपेक्षित है.
तैयार उत्पाद द्रष्टव्य फफूंद रहित, कीटों और बरुथी रहित होना वांछित है सामग्री
शार्क की सामान्य गंध वाली हो और सड़न की गंध रहित होनी अपेक्षित है.
डिब्बाबन्दी के समय हरेक परत पर ५% नमक बुरक देना चाहिए.
खनिकों के लिए रबड़ केनवस के सुरक्षा जूतों के बनाने की रीति संहिता
(ईश् : ११२६४-१९८५)
यह रीति संहिता खनिकों के लिए रबड़ केनवस के सुरक्षा जूतों को बनाने के कार्य
में लगे निर्माताओं के मार्गदर्शन के लिए निर्धारित की गई है ताकि वे निर्माण के
दौरान आने वाली कठिनाइयों से छुटकारा पा सकें. यह मानक क्रय प्राधिकरणों की भी
सहायता करता है ताकि वे खनिजों के लिए स्वीकरणीय गुणता वाले जूते प्राप्त कर
सकें.
यह मानक उत्पादकों के लिए उत्पादन तकनीकों संबंधी जानकारी और अन्य विवरणों को
प्रस्तुत करता है. सामग्री संबंधी अपेक्षाएंॅ और अन्य निर्माण संबंधी विवरण ईश्:
३९७६-१९८२ खनिकों के लिए रबड़ केनवस के सुरक्षा जूतों की विशिष्टि
में दिया गया है.
इस मानक में खनिकों के लिए रबड़ केनवस के सुरक्षा जूतों के उत्पादन के दौरान
बरती जाने वाली सावधानियों, सामग्री, विधियों के साथ-साथ उत्पादन के दौरान आयतन
संबंधी अपेक्षाओं को निर्धारित किया गया है.
तम्बुओं के लिए लकड़ी की चक्रिकाएँ (ईश् : ६६४१-१९८५)
यह मानक सर्वप्रथम रूप से १९७२ में लकड़ी के सहायकांगों के उत्पादनकर्ताओं,
मुख्य रूप से सैन्य सेवाओं और टिम्बर स्टोरों की निरीक्षण एजेंसियों का
मार्गदर्शन करने के उद्देश्य से प्रकाशित किया गया. इस पुनरीक्षण में
सुनिश्चितता की कसौटी और विभिन्न खेपों से बानगी के आकारों को शामिल किया गया
है. तम्बुओं के लिए लकड़ी की चक्रिका तम्बू सहायकांगों में आती है और तम्बू के
ऊपरी भाग को क्षतिग्रस्त होने से बचाती है तम्बू की बल्ली का नुकीला भाग (दाँते
वाला) इस चकरी के छिद्र में से निकला जाता है इससे चक्रिका बल्ली पर ही बनी रहती
है और तम्बू के ऊपरी भाग का बचाव करती रहती है.
इस मानक में विभिन्न तम्बुओं में लगने वाली लकड़ी की चक्रिकाओं की अपेक्षाएंॅ
निर्धारित की गई हैं. मानक के अंत में १३ प्रकार की लकड़ियों के नाम दिए गए हैं
इनमें से यह किसी भी एक से तैयार की जा सकती है. इन लकड़ियों को दीमक आदि के
आक्रमण से बचाने के लिए कुछ उपचार भी मानक में दिए गए हैं.
तैयार मसाला पाउडर (ईश् : १९०९-१९६१)
इस देश में मसालों का उपयोग काफी आम है इनमें से कुछ मसालों का काफी मात्रा में
निर्यात भी किया जाता है. काली मिर्च के अतिरिक्त तैयार मसालों में पाउडर, जो
विभिन्न मसालों का एक मिश्रण है और भारत की विशेषता समझा जाता है, का भी निर्यात
किया जाता है.
इस मानक में तैयार मसाला पाउडर की अपेक्षाएंॅ निर्धारित की गई हैं. तैयार मसाला
पाउडर खाद्य पदार्थों को तैयार करने में सुवास सामग्री के रूप में इस्तेमाल किया
जाता है.
मानक में यह अपेक्षा रखी गई है कि तैयार मसाला पाउडर साफ, सूखे और बढ़िया मसालों
को पीस कर तैयार किया जाना चाहिए डिब्बे पर इस सामग्री को तैयार करने में
इस्तेमाल की गई मसालों की सूची अंकित की जानी चाहिए. इस सामग्री में माँड और
खाने वाला साधारण नमक भी डाला जा सकता है.
