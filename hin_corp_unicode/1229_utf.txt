<ठ्रन्स् ळटेड् ंअङेविअल्><ळिटेरटुरे><ढेवि, ंअहस्ह्तेट><ढ्रउपडि-(श्होर्ट् स्टोर्य्)><१९९०><णटिओनल् भोओक् ठ्रुस्ट्><णेत् ढेल्हि><४२-४९><२१००><ढेवि, ं-ढ्रुपडि 

- ळ्ट्-ढ्>
दोप्दी मेझेन को पकड़ो, वही उन्हें पकड़ायेगी.दोप्दी अपने आंचल में भात की
पोटली बांधे धीरे-धीरे चल रही थी. मुसाई टूडू की बहू ने भात पका दिया था.
बीच-बीच में वह भात पका कर दोप्दी को देती है. भात जब हो जाता है, तब दोप्दी
उसे आंचल में पोटली बना कर धीरे-धीरे चल पड़ती है. चलते-चलते वह सिर के बालों
में उंगलियाँ फिरा कर जूं पकड़ कर मारती है. कहीं से थोड़ा मिट्टी का तेल
आ जाये तो वह अपने बालों में रगड़ लेती है, मगर हरामी सब झरनों के एक-एक
मोड़ पर कुंडली मारे बैठे हैं. पानी में मिट्टी के तेल की गंध पाकर वे उस
महक के पीछे - पीछे चले आते हैं."दोप्दी."दोप्दी ने कोई उत्तर नहीं दिया.
कोई उसका नाम पुकारता है तो भी वह उसका उत्तर नहीं देती. अपने नाम पर इनाम
की घोषणा का कागज वह आज भी पंचायत के दफ्तर में देख आयी है. मुसाई टूडू की
बहू ने कहा, "वह क्या देखती है? पता नहीं कहां की कोई दोप्दी मेझान है. उसे
पकड़ाने पर रुपये मिलेंगे.""कितने रुपए?""दो सौ.""अच्छा."बाहर आकर मुसाई
की बहू ने कहा, "ये लोग खूब साज-बाज करके आये हैं. सब नये पुलिस वाले हैं.
""हाँ.""तू आजकल आती नहीं है.""क्यों?"मुसाई की बहू आंखें नीची करके धीमे
स्वर में बोली, "टूडू ने बताया कि वह साहब फिर आया है. तुझे पकड़ने पर
पूरी बस्ती को.  .  .  ""जला देंगें.""फिर. और दुखीराम की बात.  .  .
""साहेब को मालूम है?""सोमई और बुधना ने हरामीपन किया है.""वे कहाँ
है?""रेलगाड़ी में बैठ कर भाग गये."दोप्दी ने एक पल कुछ सोचा फिर कहा,
"घर जा. मुझे नहीं मालूम क्या होगा! मुझे अगर पकड़ लें तो तुम लोग पहचानने
से इनकार करना.""तू भाग क्यों नहीं जाती?""न". कितनी बार भागूंगी, तू ही
बता? पकड़ेंगे भी तो क्या करेंगे, बता? काउंटर कर देंगे, कर दें."मुसाई
की बहू ने कहा, "हम लोग तो कहीं जा भी नहीं सकते."दोप्दी जानती है, इतने
दिनों से सुन-सुन कर उसने सीखा है कि उत्पीड़न का कैसे मुकाबला किया जाये.
अगर शरीर और मन और ज्यादा उत्पीड़न सहने से इनकार कर कर दें,तो दोप्दी अपने
ही हाथों से अपनी जीभ काट डालेगी. उस लड़के ने यही तो किया था. सिपाहियों
ने उसे काउंटर कर दिया.काउंटर के समय दोनों हाथ पीछे बंधे होते है . शरीर
की एक-एक हड्डी चूर होती है और योनि क्षत-विक्षत..  .  .  किल्ड बाई पुलिस
इन एन एनकाउंटर.  .  .  .  अननोन मेल.  .  .  एज-टवेन्टी थी.  .  .  "यही सब
सोचते हुए दोप्दी चली जा रही थी कि उसने सुना कोई उसे पुकार रहा है.  .  .
"दोप्दी"उसने कोई जवाब नहीं दिया. अपना नाम पुकारे जाने पर वह जवाब नहीं
देती. उधर देखती भी नहीं. यहाँ पर उसका नाम ऊमी मेझेन है, मगर बुला कौन
रहा है? उसके मन में हमेशा संदेह का काँटा चुभा रहता है. "दोप्दी" सुनते
ही संदेह का तीखा काँटा साही के काँटों की तरह खड़ा हो गया. चलते- चलते
उसने मन हीपरिचित चेहरों की रील खोल ली. कौन हो सकता है? सोमरा तो नहीं है,
वह तो भगोड़ा हो गया है. सामई और बुधना भी किसी और कारण से भाग गये है गोलख
हो नहीं सकता, वह बाकुली में है. बाकुली का ही कोई होगा? बाकुली छोड़ने के
बाद से उसके और दूलन के नाम क्रमश: ऊमी मेझेन और मातंग माझी हो गये थे. यहाँ
पर मुसाई और उसकी पत्नी के अलावा कोई उसका असल नाम नहीं जानता. पढ़े -लिखे
लड़कों में पहले के बैच के भी सभी नहीं जानते.समय बड़ा अजीब है. दोप्दी सोचती
है तो उसके सिर में सारी चीजें गोलमाल हो जाती हैं. बाकुली में  परेशन बाकुली
चल रहा है. सूर्य साहू ने बिड्डी बाबू के साथ घपलेबाजी करके अपने मकान की
चौहदी में दो-दो ट्यूबवेलें बैठा लीं और तीन-तीन कुएं खोद लिए. कहीं भी पानी
नहीं है. पूरे बीरभूम इलाके में सूखा पड़ा हुआ है. सूर्य साहू के मकान में
अथाह पानी है और वह भई कौवे की पुतलियों जैसा निर्मल पानी है. केनाल से
टैक्स लेकर पानी लाओ, मगर टैक्स के पानी से खेती करके क्या मिलेगा? सब कुछ
स्वाहा हो गया.जा-जा. तुम लोगों की पंचायती बदमाशी मैं नहीं मानता. पानी
लेकर खेती बढ़ाओगे और आधा धान बटाई में ले लोगे. बाद में कहोगे मकान बनाने को
पैसे दो. तुम लोगों की भलाई करके मुझे अच्छी शिक्षा मिल गयी.""क्या भलाई की
तुमने?""गाँव को पानी नहीं दिया?""वो सब तो तुमने बुआई के लिए किया था.""तुम
लोगों को पानी नहीं मिला?""ना! डोम-चांडाल को पानी नहीं मिला."इसी बात पर
झगड़ा शुरू हो गया. सूखे से पीड़ित आदमी की सहनशीलता आसानी से जल उठती है.
गांव के सतीश युगल और वह शहर का लड़का जिसका नाम शायद राणा था-- सबने कहा,
"जमींदार, महाजन कुछ नहीं देंगे. इन्हें खत्म करो."सूर्य साहू का मकान घेर
लिया गया. सूर्य साहू ने बंदूक निकाली. गाय-बैल बांधने की रस्सी से सूर्य
साहू के दोनों हाथ पीछे बाँध दिए गये. उसकी आँखें डर के मारे आंख के कोटरों
में घूम रही थीं और बार-बार उसकी धोती खराब हो जा रही थी. दूलन ने कहा था,
"आगे मुझे घोंपने दो. मेरे बाप के बाप ने इससे धान उधार लिया था, उसे पूरा
करने में आज भी मैं बेगारी कर रहा हूँ इसके वहां."दोप्दी ने कहा था, "मेरी
तरफ देख कर इसके मुंह से लार चूता था. इसकी आँखें मैं निकालूंगी."सूर्य
साहू. उसके बाद सिउड़ी से टेलीग्राफिक मैसेज़. स्पेशल ट्रेन. आर्मी. जीप
बाकुली तक नहीं आ सकी. मार्च-मार्च-मार्च. नालदार बूटों के नीचे कंकड़ों
की करर-करर. माइक पर आदेश- "कार्डन अप. युगल मण्डल-सतीश मण्डल-राणा लियास
प्रवीर इलियास दीपक- दूलना मांझी-दोप्दी मेझेन सरेंडर, सरेंडर. नो सरेंडर,
सरेंडर. मो-मो-मो डाउन दि विलेज. "खटाखट-खटाखट-हवा में कोर्डाइट-खटाखट-राउंड
दि क्लाँक खटखट. "फ्लेम थ्रोअर. बाकुली जल रही है. "मोर मेन एंड चिल्ड्रैन.
.  .  फायर-फायर. क्लोज् केनाल एप्रोच. ओवर-ओवर-ओवर बाई नाइट फा फाँल."
"दोप्दी और दूलन पेट के बल लेटकर रेंगते हुए गायब हो गये थे.बाकुली के
बाद पलताकुड़ी वे पहुंच नहीं सकते थे. भूपति और तपा उन्हें ले गये. फिर
तय किया गया कि दोप्दी और दूलन झाड़खानी बेल्ट के आस-पास काम करेंगे.
दूलन ने दोप्दी को समझाया था, "यही अच्छा है रे! इससे हमारी घर-गृहस्थी
और बाल-बच्चे नहीं होंगे. कौन कह सकता है कि एक दिन जमींदार-महाजन-पुलिस
सब खत्म नहीं होंगे?"मगर आज उसे पीछे से किसने पुकारा?दोप्दी चलती ही गयी.
गांव-मैदान-झाड़ियां और खोवाई- पी.  डब्ल्यू.  डी.  का खम्भा- पीछे से किसी
के दौड़ कर आने की आवाज. एक आदमी ही आ रहा है. झाड़खानी का जंगल अभी एक
कोस दूर है. अब उसे लग रहा है कि जंगल में घुस जाती तो जान बचती. उन लोगों
से बताना होगा कि पुलिस ने फिर उसके नाम नोटिस जारी किया है. बताना होगा कि
वही हरामी साहेब फिर आ गया है. हाइड-आउट बदलना होगा. इसके अलावा संदारा में
खेत- मजदूरों कोपैसे देने की बात को लेकर जो हगामा हुआ है, उसके बाद वहां
लक्ष्मी बेराऔर नारान बेरा को सूर्य साहू बना देने का प्लान भी कैंसिल करना
होगा. सोमई और बुधना सभी जानते थे. दोप्दी की छाती में जैसे भीषण विपत्ति
की अर्जेन्सी धकधका रही है. उसे अब लगा कि सोमई और बुधना जो हरामीपन करेंगे
उससे संथाल होकर भी उसके लिए लज्जा की कोई बात नहीं. दोप्दी का खून चम्पा
भूमि का पवित्र काला रक्त है, एकदम मिलावट रहित. चम्पा से बाकुली, कितने लाख
चाँदों के उगने और डूबने का रास्ता है. खून में मिलावट हो सकती थी, मगर नहीं
हुई. दोप्दी को अपने पुर्खों पर गर्व हुआ. वे लोग अपनी स्त्रियों के रक्त की
शुद्धता पर पहरा देते थे. सोमई और बुधना जारज हैं. युद्ध की फसल. राढ़-भूमि
को शियनडांगा में डेरा डाले अमेरिकी सैनिकों का उपहार. नहीं तो कौवा भले ही
कौवे का मांस खाये, संथाल संथाल को पकड़ाने का हरामीपन नहीं करता.पीछे फिर
पांव के शब्द.. और दोप्दी के बीच एक ही व्यवधान. दोप्दी के आँचल में जो भात
बंधा है और उसकी अंटी में जो तम्बाकू के पत्ते रखे हैं. अरिजित, मालिनी,
शामू, मोंटू- कोई बीड़ी-सिगरेट या चाय नहीं लेता. सिर्फ तम्बाकू का पत्ता
और चूना. कागज की एक पुड़िया में अलकुली के बीज कूच कर रखे हुए थे, जिन्हें
उसने अंटी में खोंस रखा था. बिच्छू काटने की पेटेंट दवा.कुछ भी उन्हें
दिया न जा सकेगा.दोप्दी बाई ओर घूमी. इधर कैम्प था. दो मील दूर. यह जंगल
का रास्ता न था, किंतु पीछे जो खच्चर आ रहा है, उसे लेकर दोप्दी जंगल में
नहीं जायेगी.जान कसम. जान कसम दूलना, जान कसम. कुछ भी नहीं बताऊंगी. पीछे
आने वाली पदचाप भी बाईं ओर घूमी. दोप्दी ने कमर में हाथ लगाया. हथेली में
चंद्रमा जैसी टेढ़ी हंसिए की छूअन ने उसे आश्वस्त किया. हंसिया नहीं, हंसिए
का बच्चा. झाड़खानी के लोहार अच्छी हंसिया बनाते हैं.ऐसी शान चढ़ाऊंगा अमी,
कि सैकड़ों दुखीरामों को.  .  .  . भाग्य से दोप्दी शहरातू नहीं है. अच्छी
हंसिया-टांगी-छुरी आदि को बहुत अच्छी तरह वह पहचानती है. चुपचाप काम कर
डालती है. दूर पर कैम्प की रोशनी है. दोप्दी उधर क्यों जा रही है? एक मिनट
रूकती है, फिर तिरछे घूम जाती है. हां. रात भर मैं आंखे मूंद कर घूमती
रह सकती हूं. जंगल में नहीं जाऊंगी और न रास्ता ही भूलूंगी. हांफूंगी भई
नहीं. तू साला खच्चर, दुनिया की माया में मर रहा है, तू क्या खा के मेरे
पीछे चल सकेगा? तेरा दम फुला कर खड्ड में गिरा कर खत्म कर दूंगी तुझे. कुछ
भी कहा नहीं जा सकेगा. वह नया कैम्प देख आयी है? और बस-स्टेशन पर बैठ कर
बीड़ी टानते हुए आस पास के लोगों से गप्-शप् कर के वह पता लगा आयी है कि
पुलिस की कितनी गाड़ियां आयी हैं, कितनी वायरलेस वैन आयी हैं. बंडा चार,
प्याज सात और मिर्च पचास-- सीधा हिसाब है यह सब कुछ भी मैं उन्हें बता नहीं
सकूंगी. मेरे न पहुँचने पर वे समझ तो जायेंगे ही कि दोप्दी मेझान काउंटर
हो गयी. तब वे भाग जायेंगे. अरिजित ने कहा था, "यदि कोई पकड़ा जाये तो एक
खास टाइम तक उसका इंतजार करके दूसरे लोग हाइड-आउट चेंज कर लेंगे. कामरेड
दोप्दी अगर देर करके आयें, तो हम यह जगह छोड़ देंगे. कहां जा रहे हैं. इसकी
निशानी छोड़ जायेंगे. कोई कामरेड अपने लिए दूसरे कामरेड़ों को नष्ट होने नहीं
देगा."झरने का कलकल स्वर सुनाई पड़ रहा है और उसके साथ ही अरिजित का स्वरगूंज
रहा है, "पत्थर के नीचे दबा कर रखे लकड़ी के तीर का फल जिस दिशा में होगा
उसी दिशा में हाइड-आउट के लिए जायेंगे." यह दोप्दी को पसंद है, उसकी समझ
में आता है. दूलन मारा गया, किसी को मार कर नहीं मरा. इसलिए कि शुरू से यह
सब उसके दिमाग में नहीं आया था, नहीं तो किसी हमले में जाकर काउंटर होता.
अब जो नियम बने हैं, वे निर्मम होते हुए भई आसान और समझ में आने लायक हैं.
दोप्दी वापस आयी तो ठीक, नहीं आयी तो बुरा. चेंज दि हाइड-आउट. निशानी ऐसी
होगी कि अपोजीशन देख नहीं पायेगा, देख भी ले तो समझ नहीं पायेगापीछे पदचाप
सुनाई दी. दोप्दी फिर घूमी. साढ़े तीन मील फैला यह उबड़ खाबड़ मैदान खोआई
के जंगल में घुसने की पगडंडी है. दोप्दी उस रास्ते को छोड़ कर आगे बढ़ गयी.
सामने थोड़ी-सी समतल जमीन है, उसके बाद फिर खोआई का जंगल. ऐसी ऊँची-नीची
जमीन पर कभीआदमी ने कैम्प नहीं बैठाया. इधर काफी निर्जन है. भूल-भुलैया
जैसा. छोटे-छोटेझाड़ों के बीच एक समान दीखते मिट्टी के अनेक ढूह थे. ठीक
है, दोप्दी इस बदमाश को श्मशान पहुंचा कर मानेगी. पतितपावन को श्मशान काली
के नाम पर ही बलि चढ़ायागया था."एप्रिहेंड."मिट्टी के ढूहों में से एक उठ
खड़ा हुआ. फइर एक और. फिर एक और. प्रौढ़ सेनापति एक साथ आनंदित और निराश.
"इफ यू वान्ट टु डिस्ट्राय दि एनिमी, बिकम वन."सेनापति एनिमी के साथ एकाकार
हो गये थे. छ: साल पहले भी वे उनके प्रत्येक मूवको एंटीसिपेट कर सकते थे,
आज भी कर पा रहे हैं यह है आनंद की बात. साहित्य के साथ जुड़े होने के कारण
"कर्स्ड ब्लड" पढ़कर उन्होंने अपनी विचारधारा औरकार्यप्रणाली का समर्थन देख
लिया है.दोप्दी उन्हें धोखा नहीं दे पायी, यह है दुख और निराशा का कारण.
कारण दो प्रकार के हैं. छ: साल पहले अपने मस्तिष्क में संग्रहीत आंकड़ों
के आधार पर लिखा उनका निबंध प्रकाशित हुआ है. उन्होंने इस बात का प्रमाण
प्रस्तुत किया है कि वे उपद्रवियों के परिप्रेक्ष्य में इस संघर्ष के समर्थक
हैं. दोप्दी उपद्रवी है. वैटर्न फाइटर. मार्च ऐंड डिस्ट्राय. दोप्दी मेझेन
एप्रिहेंड होने वाली है. डिस्ट्राय होगी. दुख की बात है."हाल्ट."दोप्दी
ठमक कर खड़ी हो गयी. पीछे वाली पदचाप घूम कर सामने आ खड़ी हुई. दोप्दी की
छाती में जैसे केनाल का बाँध टूट गया. सर्वनाश. सूर्य साहू का भाई का भाई
रोतोनी साहू था. सामने के दो ढूह और आगे सरक आये. सोमई और बुधना. इसका मतलब
है ट्रेन में बैठ कर भागे नहीं वे.
