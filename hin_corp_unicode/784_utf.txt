<औङ्ङिचिअल् आन्ड् ंएडिअ ळन्गुअगे><आड्मिनिस्ट्रटिवे><आनोन्><आ.र्.८६-८७ ढेप् ओङ् चिविल् शुप्ल्><१९८७><ंइन् ओङ् ङोओड् अन्ड् चिविल् सुप्प्लिएस्><णेत् ढेल्हि><आ ८ टो५०><२२००><आनोन्-अ.र् ८६-८७ डेएप् चिविल् शुप्><ढ्हनन्जय् कुमर्>

उपभोक्ता सहकारी समितियाँ
८.१ उपभोक्ता सहकारी समितियाँ वितरण-व्यापार में एक महत्वपूर्ण संस्थात्मक ढाँचे
के रूप में उभरी है. उपभोक्ता सहकारी समितियों का व्यापक तंत्र स्वस्थ व्यापार
पद्धतियाँ अपनाकर आम आदमी को आवश्यक तथा अन्य उपभोक्ता वस्तुएं उचित मूल्य पर
उपलब्ध कराने के अपने प्रयास को जारी रखे हुए हैं और इस प्रकार यह उपभोक्ता संरक्षण
संरक्षण के क्षेत्र में सहायक तंत्र के रूप में कार्य कर रहा है. ये मूल्यों में
अनुचित वृद्धि को रोकती हैं और बाजार मूल्यों पर संयतकारी प्रभाव डालने में मदद
करती है. ग्रामीण जनता को आवश्यक उपभोक्ता वस्तुओं के वितरण का कार्य प्राथमिक
कृषि ऋण समितियों को सौपा गया है. ये सहकारी समितियाँ सार्वजनिक वितरण प्रणाली
के तहत २९% खुदरा बिक्री केन्द्र उपभोक्ता सहकारी समितियों द्वारा चलाये जाते हैं.
ग्रामींण क्षेत्रों में सार्वजनिक वितरण प्रणाली के तहत ३२% से अधिक खुदरा बिक्री
केन्द्र सहकारी क्षेत्र में है. २०-सूत्रीय कार्यक्रम में इस बात पर बल दिया गया है
कि आवश्यक उपभोक्ता वस्तुएँ गरीबों को आसानी से मिलें. आवश्यक उपभोक्ता वस्तुओं को,
विशेष रूप से समाज के कमजोर वर्गों तक पहुँचाने में सहकारी समितियों की महत्वपूर्ण
भूमिका को स्वीकार करते हुए, शहरी और ग्रामीण दोनों क्षेत्रों में सहकारी समितियों के
विकास में तेजी लाने की नीति अपनाई गई है.
८.२ भारत सरकार, उपभोक्ता सहकारी समितियों के विकास के लिए केंन्द्रीय क्षेत्र
और केन्द्रीय प्रायोजित योजना के तहत वित्तीय सहायता प्रदान करती है, ताकि उपभोक्ता
सहकारिता आंदोलन को मजबूत करने के लिए राज्य सरकारों द्वारा निर्धारित सामान्य
योजना संसाधनों की अनुपूर्ति हो सके. इस योजना के तहत वर्ष १९८६-८७ के लिए वित्तीय
परिव्यय नीचे दिए गए हैं:-
 (लाख रुपयों में)
१. केन्द्रीय प्रायोजित योजना
 शहरी क्षेत्रों में उपभोक्ता सहकारी समितियों का विकास २५०
२. केन्द्रीय क्षेत्र की योजना
(ई) ग्रामीण क्षेत्रों में उपभोक्ता वस्तुओं का वितरण २५०
 (सहायता का १००% भाग आदिवासी क्षेत्रों के लिए निर्धारित है)
(ईई)भारतीय राष्ट्रीय उपभोक्ता सहकारी संघ को मजबूत बनाना ८०
(ईईई)सुपर बाजार,दिल्ली का विकास ३०
सहकारी वितरण प्रणाली का ढांचा
८.३ उपभोक्ता सहकारी समितियों के ढांचे में आधार स्तर पर १७७४८ प्राथमिक उपभोक्ता
सहकारी भंडार,जिला स्तर पर ६०४ केंद्रीय/थोक उपभोक्ता सहकारी समितियाँ, राज्य स्तर
पर २५ राज्य उपभोक्ता सहकारी संघ/ राज्य विपणन-एवं-उपभोक्ता संघ और शीर्ष स्तर पर
भारतीय राष्ट्रीय उपभोक्ता सहकारी संघ लि. शामिल हैं. इन सहकारी समितियों के शहरी
क्षेत्रों में खुदरा बिक्री केन्द्र है. ग्रामीण क्षेत्रों में उपभोक्ता वस्तुओं के
वितरण के लिए आधार-ढांचा प्राथमिक कृषि ऋण समितियां हैं, जिनमें आदिवासी क्षेत्रो
में कार्य कर रहीं बड़े पैमाने की बहुउद्देशीय समितियाँ और कुछ क्षेत्रों में कार्य
कर रहीं कृषक सेवा समितियाँ शामिल हैं. इन सहकारी समितियों को आपूर्ति समर्थन विपणन
समितियों और उपभोक्ता सहकारी समितियों से मिलता है.
शहरी सहकारी समितियाँ
८.४ देश के लगभग सभी शहरी-क्षेत्र उपभोक्ता सहकारी समितियों के अंतर्गत आ गये हैं.
सहकारी क्षेत्र ने ही पहली बार बहु-विभागी भंडारों की संकल्पाना की शुरुआत की थी,
जहाँ एक ही स्थान पर संपूर्ण खरीदारी की जा सकती है. ये बहु-विभागी भंडार, जिन्हें
आमतौर पर सुपर बाजार, अपना बाजार, सहकारी बाजार, जनता बाजार आदि के नाम से जाना
जाता है, बड़े नगरों और शहरों में स्थापित किये गये हैं. ये बहु-विभागी भण्डार
अधिकतर आधुनिक व्यापार पद्धतियों पर चल रहे हैं और ये पहले ही पैक की गई वस्तुओं और
मूल्य अंकन के रूप में उपभोक्ताओं को बेहतर और उन्नत सेवाएं प्रदान कर रहे हैं.
बहु-विभागी भंडारों में स्वयं सेवा प्रणाली आरंभ करके एक नवीनता लाई गयी है, जिसके
द्वारा उपभोक्ता को दुकान में चारों तरफ स्वतंत्रता से जाने और अपनी इच्छानुसार
वस्तुएं लेने की सुविधा है. अब तक ३४६ बहु-विभागीय भण्डारों को केन्द्रीय प्रायोजित
स्कीम के तहत सहायता दी गई है. ये भण्डार किराना, वस्त्र, घरेलू वस्तुएँ, औषध एवं
दवाइयां और श्रृंगार-सामग्री आदि जैसी सभी आवश्यक वस्तुओं को बेचते हैं. इन
बहु-विभागी भण्डारों में से कुछ भण्डारों में औषध और दवाइयों की बिक्री २४ घंटे
करने की व्यवस्था है. इनमें से कुछ भण्डार फल एवं सब्जियों की दुकानें, मछली और
गोश्त के काउण्टर, दूध और दूध से बनी वस्तुएं बेचने के काउण्टर भी चल रहे हैं.
विभिन्न राज्यों में २० बहु-विभागी भण्डारों ने स्वयं-सेवा प्रणाली आरंभ की है,
जिसे जनता ने बहुत पसन्द किया है. कुछ बहु-विभागीय भण्डारों का कार्य काफी अच्छा
चल रहा है. उनमें से दिल्ली में सुपर बाजार, बंबई में अपना बाजार, मद्रास में
कामधेनु, बारनगर में वारना बाजार और बंगलौर में जनता बाजार जैसे कुछ भण्डार अपने
-अपने क्षेत्रों में घर-घर जाने जाते हैं.
८.५ उपभोक्ता सहकारी समितियों का विकास करने की केन्द्रीय प्रायोजित योजना के
अंतर्गत अच्छा कार्य करने वाली उपभोक्ता सहकारी समितियों को, जहां-कहीं संभव हो
वहाँ खुदरा बिक्री केन्द्र और बहु-विभागीय भण्डार खोलकर, अपनी शाखाओं का विस्तार
करने के लिए सहायता दी जाती है. बड़े शहरों में उपभोक्ता सहकारी समितियों को अपने
नगरों और शहरों के बाहरी इलाकों में रहने वाले लोगों की आवश्यक्ताओं को पूरा करने
के लिए चलती-फिरती दुकानें खोलने के लिए प्रोत्साहित किया जाता है. जिन कमजोर और
रुग्ण उपभोक्ता सहकारी समितियों में विकास की सम्भाव्यता समझी जाती है, उन्हें पुन:
स्थापना के लिए सहायता देने पर विचार किया जाता है. राज्य उपभोक्ता सहकारी संघों को
अपने व्यापार का विस्तार करने तथा उसमें विविधता लाने के लिए सहायता दी जाती है.
जिससे कि वे उपभोक्ता सहकारी समितियों को पर्याप्त माल सप्लाई कर सकें. उपभोक्ता
सहकारी समितियों को दाल मिलें, हौजरी एकक, मसाला एकक, लेखन-सामग्री, अभ्यास
पुस्तिकायें बनाने आदि जैसे उपभोक्ता उद्योंगों की व्यवस्था के लिए भी प्रोत्साहित
किया जाता है. महाविद्यालयों और विश्वविद्यालयों में विद्यार्थियों के लिए खोले गये
भण्डारों और केण्टीनों को अपनी सेवाओं में सुधार करने के लिए भी वित्तीय सहायता दी
जाती है. वर्ष १९८६-८७ में दिसंबर, १९८६ की अवधि के दौरान, ९ राज्य सरकारों/ संघ
राज्य क्षेत्र प्रशासनों को निम्न की स्थापना करने के लिए कुल १.३५ करोड़ रुपये की
वित्तीय सहायता निर्मुक्त की गई है :-
४- बहु-विभागीय भण्डार -पश्चिम बंगाल, गुजरात, कर्नाटक और असम में एक-एक;
५ई-खुदरा बिक्री केन्द्र-तमिलनाडु, कर्नाटक, केरल, पश्चिम बंगाल, उत्तर प्रदेश,
 उड़ीसा, मेघालय और महाराष्ट्र में:
५- मोबाइल वैन-जम्मू कश्मीर और अरुणाचल प्रदेश में;
१- अरुणाचल प्रदेश में उपभोक्ता उद्योग ;
३- उ.प्र, उड़ीसा और पश्चिम बंगाल में केन्द्रीय सहकारी भण्डारों की पुनर्स्थाना;
२- वर्तमान बहु-विभागीय भण्डारों को नया रूप देना; और
१- मिजोरम स्टेट फेडरेशन को मजबूत करना.
८.६ इस विभाग में स्थापित किया गया उपभोक्ता सहकारी समिति मॉनीटरिंग सैल उपभोक्ता
सहकारी समितियों के कार्यक्रम को मॉनीटर करने का कार्य कर रहा है. जिन समितियों को
सहायता दी जाती है उनकी प्रगति पर उनसे मिलने वाली रिपोर्टों और मौके पर जाकर किये
गये अध्ययनों के माध्यम से पूरी तरह नजर रखी जाती है. योजना के आरंभ होने से
३१.३.१९८६ तक विभिन्न राज्यों/संघ राज्य क्षेत्रों को प्रदान की गई केन्द्रीय
सहायता के ब्यौरे का एक संग्रह प्रकाशित किया गया है.
वास्तविक प्रगति
८.७ शहरी क्षेत्रों के थोक भंडारों तथा प्राथमिक समितियों की खुदरा बिक्री १९८४-८५
में १४६३ करोड़ रुपये से बढ़कर १९८५-८६ में लगभग १७०२ करोड़ रुपये हो गई है और
१९८६-८७ में इसके लगभग २००० करोड़ रुपये के स्तर तक पहुंचने की संभावना है. १९८४-८५
के दौरान ग्राम सहकारी समितियों द्वारा ग्रामीण इलाकों में १५७५ करोड़ रुपये का
खुदरा उपभोक्ता व्यापार किये जाने की सूचना है. १९८५-८६ में ग्रामीण उपभोक्ता
व्यापार के १६६० करोड़ रुपये तक होने का अनुमान है. १९८६-८७ के लिए इसका लक्ष्य
१९५० करोड़ रुपये का है.
८.८ शहरी क्षेत्रों में थोक उपभोक्ता सहकारी समितियों और प्राथमिक उपभोक्ता
भण्डारों/समितियों के मामले में गत ५ वर्षों में हुई प्रगति अनुबंध-ई व ईई में दी
गई है तथा थोक भण्डारों और प्राथमिक भण्डारों की संख्या, उनकी शाखाओं की संख्या,
सदस्यता, अंशपूंजी और १९८५-८६ के अंत में उनकी कुल बिक्री का राज्यवार ब्यौरा
अनुबंध-ईईई,ई और  में दिया गया है. ग्रामीण क्षेत्रों में उपभोक्ता वस्तुओं के
वितरण की केन्द्रीय प्रायोजित योजना और राष्ट्रीय सहकारी विकास निगम द्वारा
प्रायोजित योजना के तहत ३१ मार्च, १९८६ तक मंजूर की गई निधियों की स्थिति अनुबंध-ई
में दिए विवरण में दी गई है.
ग्रामीण उपभोक्ता योजना
८.९ ग्रामीण उपभोक्ता गतिविधियों की प्रगति में तेजी लाने के लिए भारत सरकार इन
ग्रामीण सहकारी समितियों को केन्द्रीय योजना के तहत वित्तीय सहायता दे रही है.
ग्रामीण क्षेत्रों में विशेष रूप से कमजोर वर्गों के लाभ के लिए उपभोक्ता वस्तुओं
का वितरण करने हेतु इन सहकारी समितियों को उपान्त धन के रूप में वित्तीय सहायता दी
जाती है. समिति को यह सहायता अधिकतम २०,००० रुपये तक दी जाती है, किन्तु यह बिक्री
की संभाव्यता पर निर्भर करती है. इसके अतिरिक्त, प्राथमिक समिति द्वारा अपने कार्य
क्षेत्र में शाखा खोलने के लिए ५००० रुपये तक की सहायता दी जाती है. यह योजना
राष्ट्रीय सहकारी विकास निगम के माध्यम से कार्यान्वित की जा रही है. केन्द्रीय
क्षेत्र में इस योजना के अंतर्गत राष्ट्रीय सहकारी विकास निगम को १९८६-८७ में
(दिसम्बर,१९८६ तक) १.५० करोड़ रुपये की धनराशि निर्मुक्त की गई है. केन्द्रीय
क्षेत्र की योजना के अंतर्गत, आबंटन का १०% भाग आदिवासी क्षेत्रों के लिए निर्धारित
किया गया है.
८.१० केन्द्रीय क्षेत्र की योजना, राष्ट्रीय सहकारी विकास निगम द्वारा प्रायोजित
स्कीम की अनुपूरक है. राष्ट्रीय सहकारी विकास निगम द्वारा वित्तीय सहायता देने के
लिए दो स्तरीय प्रणाली अपनाई जाती है-ग्राम स्तर की प्राथमिक समितियों को विपणन
सहकारी समिति अथवा थोक उपभोक्ता भण्डार अथवा उपभोक्ता संघ की शाखा,जैसी केन्द्रीय
समिति से संबंद्ध किया जाता है. इन्हें "लीड" समितियाँ कहा जाता है. एक "लीड" समिति
से संबद्ध समिति के रूप में लगभग २०-२५ प्राथमिक समितियाँ होती हैं. एक "लीड" समिति
का मूल कार्य संबद्ध की गई समितियों द्वारा मांगी गई वस्तुओं की प्राप्ति करना और
उनकी आपूर्ति करना है. राष्ट्रीय सहकारी विकास निगम द्वारा केन्द्रीय क्षेत्र की
योजना के अंतर्गत संबंद्ध समितियों को उपान्त धन देने के अलावा, "लीड" समितियों को
भी उपान्त धन के रूप में. लाख रुपये तक ढुलाई के लिए वाहन खरीदने हेतु २ लाख रुपये
तक और फर्नीचर एवं फिक्सचर्स के लिए १२००० रुपये तक प्रति सीमित के हिसाब से
वित्तीय सहायता दी जाती है. इसके अतिरिक्त राष्ट्रीय सहकारी विकास निगम द्वारा हर
संबद्ध समिति और उसकी हर शाखा को फर्नीचर फिक्सचर्स की खरीद के लिए ५००० रुपये
तक की सहायता दी जाती है. राष्ट्रीय सहकारी विकास निगम ने कुल ७६.६७ करोड़ रुपये
की वित्तीय सहायता मंजूर की. इसमें केन्द्रीय क्षेत्र की योजना के तहत उसके आरंभ
होने के समय से लेकर मार्च, १९८६ अंत तक मंजूर की गई वित्तीय सहायता भी शामिल है.
यह सहायता २६५४ परियोजनाओं के लिए दी गई, जिनसे लगभग ५२००० ग्राम समितियां
संबंधित हैं, जो देश की कुल प्राथमिक कृषि ऋण समितियों का लगभग ५६% भाग बनती हैं.
राष्ट्रीय सहकारी विकास निगम ने सूचित किया है कि १९८५-८६ के दौरान दी गई ५७३.४१
लाख रुपये की कुल सहायता में से ५९.३२ लाख रुपये की राशि आदिवासी बहुल क्षेत्रों में
सहकारी समितियों को उपभोक्ता व्यापार का विस्तार करने के लिए मंजूर की गई.
राष्ट्रीय सहकारी विकास निगम द्वारा केन्द्रीय क्षेत्र की योजना के तहत दी गई
राज्यवार सहायता अनुबंध में दिये गये विवरण में दी गई है.
भारतीय राष्ट्रीय उपभोक्ता सहकारी संघ लि.
८.११ राष्ट्रीय उपभोक्ता सहकारी संघ देश में उपभोक्ता सहकारी समितियों का
राष्ट्र स्तरीय शीर्ष निकाय है. इसका प्रमुख उद्देश्य उपभोक्ता सहकारी आंदोलन के
विकास में सहायता करना है और इसके लिए वह आपूर्ति संबंधी सहायता देता है और
प्रबंधकीय कमियों को दूर करने के लिए प्रोत्साहन तथा तकनीकी मार्गदर्शन प्रदान करता
है. देश-भर में इसके ५ क्षेत्रीय कार्यालय और २२ शाखाएं हैं. यह भिवानी तथा नागपुर
में दाल संसाधन एकक, उंझा में जीरा संसाधन एकक और हिंगना और गोहाटी में अभ्यास
पुस्तिकाएं तैयार करने के एकक चला रहा है. इसका दो अतिरिक्त दाल एकक स्थापित करने
का प्रस्ताव है. संघ कपड़ा, दालें, मसाले,अनाज,नमक,चाय,कपड़े धोने का
साबुन,कापियां,दियासलाइयाँ आदि जैसी कई प्रकार की उपभोक्ता वस्तुओं की थोक में
केन्द्रीय अधिप्राप्ति और उपभोक्ता सहकारी समितियों को इनकी आपूर्ति की व्यवस्था
करता है. इसे राष्ट्रीय स्तर पर केन्द्रक अभिकरण के रूप में नियंत्रित कपड़े के
वितरण का कार्य सौंपा गया है. नियंत्रित कपड़े के वितरण की व्यवस्था संबंधित राज्य
सरकारों/ संघ राज्य क्षेत्र प्रशासनों द्वारा नामित विभिन्न राज्य अभिकरणों के
माध्यम से की जाती है.
८.१२ ३० जून, १९८६ को राष्ट्रीय उपभोक्ता सहकारी संघ के १०५ सदस्य थे. इस तारीख को
राष्ट्रीय उपभोक्ता सहकारी संघ की प्रदत्त अंशपूंजी ४९९.९४ लाख रुपये थी, जिसमें
से भारत सरकार का अंशदान २२७.७४ लाख रुपये था.
८.१३ १९८५-८६ के दौरान संघ की कुल १५६.०१ करोड़ रुपये की बिक्री हुई, जबकि इसकी
तुलना में १९८४-८५ में १५६.८३ करोड़ रुपये की बिक्री हुई थी. गत दो वर्षों के दौरान
इसके अलाभकर व्यापार-कार्य के कारण बिक्री का स्थिर बने रहना,ऊपरी खर्च बिक्री के
अनुपात से अधिक होना, दोषपूर्ण खरीदारी और सदस्य/संगठनों से बकाया की धीमी वसूली
है. नागरिक पूर्ति विभाग संघ के कार्य की लगातार पुनरीक्षा करता रहा है और संघ को
अपने कार्य में सुधार लाने के लिए समय-समय पर उपचारात्मक उपायों का सुझाव देता रहा
है.
८.१४ १९८५-८६ के दौरान, भारत सरकार ने राष्ट्रीय उपभोक्ता सहकारी संघ को २५ लाख
रुपये की अंशपूंजी सहायता दी और परामर्शदायी एवं प्रोत्साहन सैल के व्यय के एक भाग
को वहन करने के लिए २५ लाख रुपये की राशि अनुदान के रूप में प्रदान की.
राष्ट्रीय उपभोक्ता सहकारी संघ का परामर्शदायी एवं प्रोत्साहन सेल
८.१५ राष्ट्रीय उपभोक्ता सहकारी संघ का परामर्शदायी एवं प्रोत्साहन सेल १९७२ से
कार्य कर रहा है. भारत सरकार केन्द्रीय क्षेत्र की योजना के तहत परामर्शदायी एवं
प्रोत्साहन सेल के व्यय के ७५% भाग को वहन करने के लिए वित्तीय सहायता दे रही है.
परामर्शदायी एवं प्रोत्साहन सेल का मुख्य कार्य प्रचालन तथा व्यापार-क्रियाविधि/
प्रणाली और प्रशासनिक तथा संगठनात्मक मार्गदर्शी सिद्धांत तैयार करना, उपभोक्ता
सहकारी समितियों को प्रबंध-लेखाकरण प्रणाली में सहायता देना, ताकि
यह प्रणाली प्रबंध सूचना तथा नियंत्रण का एक साधन बन सके, मार्गदर्शन हेतु
कार्य-कुशलता मानक तैयार करना, उपभोक्ता सहकारी समितियों के कार्यकरण का निदानकारी
विश्लेषण करना, जिससे सुधार करने के लिए उपायों का सुझाव और पुनर्स्थापना के लिए
मार्गदर्शन दिया जा सके. परामर्शदायी एवं प्रोत्साहन सेल के प्रमुख मुख्य
परामर्शदाता है. जिनकी सहायता के लिए लगभग २० परामर्शदाता हैं. इस सेल का
मुख्यालय नई दिल्ली में है और इसके कलकत्ता (पूर्वी क्षेत्र के लिए) मद्रास
(दक्षिणी क्षेत्र के लिए) तथा अहमदावाद (पश्चिमी क्षेत्र के लिए) में
३ क्षेत्रीय कार्यालय हैं उत्तरी क्षेत्र की आवश्यक्ताएं मुख्यालय द्वारा पूरी
पूरी की जाती हैं. परामर्शदायी एवं प्रोत्साहन सेल के कार्य संबंधी कार्यक्रम के
लिए मार्गदर्शन सचिव (नागरिक पूर्ति) की आधयक्षता में गठित निर्देशन समिति
द्वारा किया जाता है. इसके अलावा नागरिक पूर्ति विभाग में उपभोक्ता सहकारी
समितियों के प्रभारी संयुक्त सचिव की अध्यक्षता में क्षेत्रीय सलाहकार समितियां
है. ये समितियाँ अपने-अपने क्षेत्रो में क्षेत्रीय सेलों के कार्यक्रमों की
प्रगति और उपभोक्ता सहकारी समितियों के सामान्य कार्य की पुनरीक्षा करती हैं.
संबंधित राज्य सरकारों और उनमें स्थित उपभोक्ता सहकारी समितियों के प्रतिनिधि इस
समिति के सदस्य हैं.
८.१६ परामर्शदायी एवं प्रोत्साहन सेल ने बिहार, गुजरात और अरुणाचल प्रदेश की
उपभोक्ता सहकारी समितियों के मुख्य कार्यकारियों के लिए एक कार्यकारी विकास
कार्यक्रम आयोजित किया है. परामर्शदायी एंव प्रोत्साहन सेल द्वारा दिसंबर १९८६
में इंटरनेशनल कोआपरेटिव अलाएन्स के सहयोग से मद्रास में स्वयं-सेवा प्रणली पर
एक राष्ट्रीय संगोष्ठी आयोजित की गई. इसने कर्नाटक, आंध्र प्रदेश, पांडिचेरी तथा
तमिलनाडु में सुपर मार्केट के कर्मचारियों के लिए भण्डार में ही विक्रय कला और
स्वयं-सेवा प्रणाली में भी प्रशिक्षण आयोजित किया. इसने तमिलनाडु में उपभोक्ता
सहकारी समितियों के प्रमुख कार्यकारियों के लिए एक संगोष्ठी आयोजित की, जिसमें
उन्हें "व्यवसाय प्रबंधकों के लिए उच्च प्रबंध" के बारे में जानकारी दी गई.
त्रिवेन्द्रम में अन्तर्राष्ट्रीय श्रम संघ के सहयोग से "सहकारी प्रबंध के लिए
सामग्री एवं तकनीक" पर भी एक संगोष्ठी आयोजित की गई. इसने मिजोरम सहकारी आपूर्ति
एवं विपणन संघ बेहाला थोक भण्डार, पइचम बंगाल, भद्रक थोक भण्डार,महाराष्ट्र
के कार्यकरण का अध्ययन किया और उनकी पुनस्थापना के लिए परियोजना रिपोर्ट तैयार
की. परामर्शदायी एवं प्रोत्साहन सेल के वास्तुकार एकक ने विभिन्न स्थानों पर नये
बहुविभागी भण्डारों के ले-आउट विशेष रूप से स्वयं सेवा प्रणाली के लिए अन्तरूनी
ले-आउट प्लान तैयार करने में कई उपभोक्ता सहकारी समितियों की सहायता की. इनमें
दिल्ली में केन्द्रीय भण्डार और सुपर बाजार शामिल हैं. इसमें उपभोक्ता सहकारी
समितियों द्वारा प्रबंध रिपोर्ट तैयार करने के लिए मार्गदर्शी सिद्धांत तैयार
किये हैं. देश में उपभोक्ता सहकारी समितियों द्वारा परामर्शदायी एवं प्रोत्साहन
सेल की सेवाओं की वायापक रूप से सराहना की गई है और सहकारी समितियों तथा राज्य
सरकारों से इन सेवाओं के लिए ज्यादा मांग रही हैं.
सुपर बाजार, दि कोआपरेटिव स्टोर्स लि., नई दिल्ली
८.१७ दि. कोआपरेटिव स्टोर्स लि., नई दिल्ली, जो सुपर बाजार के नाम से लोकप्रिय
है, की स्थापना १९६६ में की गई थी. इस भण्डार की स्थापना एक ऐसे आदर्श खुदरा
बिक्री केन्द्र के रूप में की गई थी जो आधुनिक खुदरा तकनीकें तथा उचित व्यापार
पद्धतियाँ अपनाकर दिल्ली वासियों को एक ही छत के नीचे कई प्रकार की उपभोक्ता
वस्तुएं उपलब्ध करायोगा. आज यह देश में उपभोक्ता सहकारी बिक्री केन्द्रों की
सबसे बड़ी श्रृंखला है. यह कनाट प्लेस, आई.एन.ए. मार्किट तथा पटेल नगर में तीन
प्रतिष्ठित बहु-विभागी भंडार चलाने के साथ-साथ शहर के विभिन्न भागों में १०१
शाखाएँ चला रहा है, जिनमें १६ औषधि-भण्डार भी शामिल हैं. यह ६८ चलती-फिरती
दुकानें भी चला रहा है, जिनमें १८ फल एवं सब्जी की दुकानें भी शामिल है. ये
प्रतिदिन शहर के विभिन्न भागों में ४०० जगहों पर जाती हैं. सुपर बाजार के २०७२८
सदस्य है, जिनमें २०७१७ व्यक्ति, १० संस्थाएँ एवं एसोसिएट्स और सरकार भी शामिल
हैं.
