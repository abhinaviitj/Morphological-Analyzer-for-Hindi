<आ.ञ्><फइन्टिन्ग्><फ्रेम् श्हन्कर् ड्तिवेडि><घेएट् घोविन्ड्-ईई><१९८०><खल फ्रकस्हन्><अरनसि><२१ टो २५><२२००><ढ्तिवेडि-घेएट घोविन्ड्-ईई>

जयदेव कालीन भारतीय परिस्थितियाँ
प्राक्कथन:
१२ वीं शताब्दी के समाप्त होते-होते भारतीय साहित्य धारा में फिर एक नूतन
मोड़ आया. विषय की नवीनता, विचारों की मौलिकता तथा अभूतपूर्व शैली और नई
गतिविधियों के कारण उसका स्वरूप ही बदल गया. इस परिवर्तन का मूल तत्व
पुरानी धारा में ही मौजूद था और समय पाते खिल उठा. इससे पहले श्रृंगारिक
रचनाओं में नायक-नायिका अनिर्दिष्ट रहते थे. उनका नामो-~ल्लेख आदि न करके
`स' `सा' आदि सर्वनाम रूपों से ही काम चला लिया जाता था. ऐसी रचनाएँ बहुत
ही कम मात्रा में हैं जिसके कारण उनका कोई अलग स्थान नहीं ठहरता, किन्तु
बारहवीं शदी में इस तरह की रचनाओं की भरमार हो गयी और वह उत्तरोत्तर
बढ़ती ही गयी. अत: `प्राधान्येन व्यपदेशा भवन्ति' के अनुसार इनको एक
सामान्य प्रवृत्ति जनित रचनाएँ मानकर वर्गीकृत किया गया. ये रचनाएं
व्यक्ति विशेष की श्रृंगारिक चेष्टाओं एवं भावनाओं का उद्घाटन करती है.
ये रचनाओं भक्ति और श्रृंगार का मिला-जुला रूप उपस्थित करती हैं. इनमें
जिन निर्दिष्ट नायक-नायिका को माध्यम बनाया गया वे राधा-कृष्ण थे. कुछ
रचनाएँ सीताराम तथा शिव-पार्वति को भी लेकर प्रकाश में आई, परन्तु
राधा-कृष्ण की लीलाओं के समक्ष फीकी रह गई .
ईसा की १२ वीं सदी में बंगाल में कृष्ण और राधा की उपासना का उदय हो रहा
था. ऐति-~हासिक दृष्टि से इस काल में राधा-कृष्ण की श्रृंगारिक उपासना का
विकास `बौद्धतान्त्रिक पद्धति' का प्रभाव माना जा सकता है. सांस्कृतिक
खोजों के परिणामस्वरूप पूरब के पहाड़ी प्रदेशों (हिमालय के तराई) में
आर्यों के आने के समय कुछ विलासी अनार्य जातियां रहती थी. इन्हीं
अनार्यों को `गन्धर्व' `यक्ष' आदि कहा जाता है. ये जातियां वृक्षों का
पूजन करती थी, विलास और मदिरा इनके जीवन अत्याधिक प्रभावित किया है. ऐसा
जान पड़ता है कि शान्तिप्रिय यक्षों ने आर्यो के साथ समझौता कर लिया था.
बौद्ध धर्म के उदय के बाद यक्षों के देवता वज्रपाणि बोधिसत्व माने जाने
लगे और यक्षों के श्रृंगारिक जीवन के प्रभाव से बौद्ध साधना भी नहीं बच
पायी. विद्वानों ने इन्हीं बीजों को बौद्धों के व्रजयान सम्प्रदाय के उदय
में ढ़ूंढ़ा है. वज्रयान की साधना में स्त्रीसंग और मदिरा आव-~श्यक अंग
माने जाने लगा और इसी का प्रभाव एक ओर `शैवों' और `शाक्तों' के साधना
पद्धति पर पड़ा, दूसरी ओर उसने कृष्ण की श्रृंगारिक उपासना को जन्म दिया.
ईसा की ७ वीं सदी से ही बौद्ध तान्त्रिकों के व्रजयानी सम्प्रदाय का
प्रभाव सारे बंगाल पर छा गया. बंगाल के पालवंशी राजाओं के समय में ही
बौद्ध धर्म को राज्याश्रय प्राप्त हो गया तत्पश्चात पालों के पतन होने पर
भी बौद्धतान्त्रिकों का प्रभाव बराबर बना रहा. उसने पौराणिक धर्म को
प्रभावित करके शैव-वैष्णव दोनों तरह की उपासनाओं को नया रंग प्रदान किया.
बंगाल में सेन वंश के राजाओं के साथ ब्राह्म्ण धर्म फिर से प्रतिष्ठित
हुआ तथा `संस्कृत' राज्य भाषा के रूप में स्वीकृत हुई. बौद्धों से मिली
हुई श्रृंगारी प्रवृति को पौराणिक धर्म में ढ़ालने के लिए कृष्ण के
श्रृंगारी रूप की कल्पना तेजी से चल पड़ी. लक्ष्मणसेन के राज्यकाल में
संस्कृत साहित्य उत्कर्ष को प्राप्त हुआ, तथापि उस समय विलासिता का नशा
अपने पूर्ण उत्कर्ष पर था, बहाना बने राधा और कृष्ण. अनि-~दिष्ट
नायक-नायिका वाली परम्परा भी छिट-फुट रूप से चल रही थी. इस परिवर्तन का
कारण तत्कालीन राजनैतिक, सामाजिक और धार्मिक परिस्थितियाँ थी अतएव अब हम
उन्हीं की तरफ ध्यान आकर्षित कराना चाहेंगे.
राजनैतिक स्थिति
राजनैतिक दृष्टि से सारा देश छोटे-छोटे भूखण्डों में विभक्त था, इस समय
कोई भी ऐसी केन्द्रीय शक्ति नहीं थी, जो इन छोटे-छोटे राज्यों को संगठित
कर सके. ये राज्य पारस्परिक विद्धेष के कारण आपस में लड़ा करते थे, जिसका
लाभ विदेशी आक्रमणकारियों ने उठाया, फलस्वरूप भारतीयों में जो राष्ट्रीय
चेतना, जागरूकता, वीरता तथा देशभक्ति की जो भावना थी, अब संकीर्ण
मनोवृत्तियों का शिकार हो चुकी थी, अब उनमें आपसी अवहेलना, उदासीनता;
भीरूता, दब्बूपन, चापलूसी आदि दुर्गुणों का प्राबल्य हो गया था, जिसका
ज्वलन्त उदाहरण, `वीर राजपूत,' जातियों के रहते भारतीय `राजनैतिक आकाश'
के अधिकांश महत्वपूर्ण भागों पर `सल्लतनत' कालीन राज्यसत्ता का अधिग्रहण
है.
इस प्रकार इस समय भारतीय राजनीति में एक ओर मुसलमानों की, (उत्तरी भारत
में) तथा दूसरी ओर राजपूतों (राजस्थान तथा दक्षिणी भारत) की दो मुख्य
राज्य संस्थायें थी. सुल्तानों की राज-संस्था धर्म से प्रभावित थी; अतएव
इन्होंने धार्मिक असहिष्णुता की नीति का अनुसरण किया, जिसका शिकार उनके
राज्यों में स्थित हिन्दू प्रजा को होना पड़ा. इसके विपरीत मुसलमानों के
अत्याचारों से खिन्न होकर हिन्दुओं ने उन्हें म्लेच्छ कहना आरम्भ कर
दिया, हिन्दुओं ने भी मुसलमानों को अपनी संस्कृति में वही दरजा दिया, जो
अछूतों को दिया जाता है. इब्नबतूता ने लिखा है कि माला-~वार में मुसलमान
को लोटे में पानी नहीं दिया जाता था, पानी उसे हिन्दू हाथ में पिलाते थे.
जिस बर्तन में मुसलमान खाना खा लेता था, हिन्दू उसे तोड़ डालते थे, या
मुसलमान को दे देते थे, यदि कोई हिन्दू फिर कभी किसी मुस्लिम सुल्तान;
नबाब या बड़े कर्मचारियों से हाथ मिला लेता था, तो वे घर जाकर स्नान करते
थे और अपने कपड़े बदल डालते थे.
इस प्रकार यह युग, राजनैतिक दृष्टि से कटुतापूर्ण तथा दो `संस्कृतियों'
के संघर्ष का युग था, जिसने सम्पूर्ण भारतीय मानवता को अस्त-व्यस्त कर
दिया था, जिसका `प्रतिफल' उसी युग में हिन्दु तथा मुस्लिम संतों
(सूफियों) द्वारा चलाया गया `धार्मिक' आन्दोलन था. इस प्रकार यह राजनीति
उथल-पुथल का युग था.
आर्थिक स्थिति
मुसलमानों के आगमन से पूर्व, आर्थिक दृष्टि से भारत बड़ा ही समृद्धशाली
देश था, उसकी अपार सम्पत्ति से आकृष्ट होकर ही तुर्कों ने भारत पर आक्रमण
किया था. भारतवर्ष इस समय सोने की चिड़िया के नाम से पुकारा जाता था.
विदेशी यात्रियों ने अपने यात्रा वर्णन में भारत के कृषि और व्यापार का
खूब वर्णन किया है. मगध का चावल, काश्मीर के अंगूर और रत्नगिरि का नारियल
प्रसिद्ध था. मार्को पोलो के अनुसार बंगाल में शक्कर और सोठ की अधिक
पैदावार होती थी. इब्नसईस ने मालावार को काली मिर्चों का देश कहा है, और
मार्कोपोलो ने तो उसे भारत के ही नहीं विश्व के प्रान्तों में
सर्वश्रेष्ठ बताया है.
इस प्रकार भारत इस युग में आर्थिक दृष्टि से काफी सम्पन्न था, तथा समाज
में उच्च वर्गो का `दर्जा आर्थिक दृष्टि से काफी ऊंचा था.
सामाजिक दशा
इस युग में मुख्य रूप से सम्पूर्ण भारतीय समाज हिन्दू और मुसलमान दो
धार्मिक सम्प्रदायों में विभक्त था, मुसलमानों के आने के पूर्व भारत में
जितनी भी जातियाँ उत्तर-पश्चिम के पर्वतीय मार्ग से प्रवष्टि हुई, `वे
सभी कालान्तर में हिन्दू समाज में घुल मिल गई, परन्तु मुसलमानों ने आरम्भ
से ही अपने पार्थक्य तथा अस्तित्व को बनाये रक्खा तथा उन्हें उसमें सफलता
भी मिलीं.
भारतीय समाज `मुसलमानों के पूर्व `असाम्प्रदायिक' राज्य परम्परा पर
आधारित था, वैसे यहां जैन, बौद्ध और वैदिक धर्मावलम्बियों के बीच वैचारिक
मतभेद चलती रहती थी, लेकिन इस देश के शासनाधिकारी किसी भी धर्म का
उन्मूलन नहीं करते थे, वे किसी भी धर्म को मानने वाले के प्रति कोई भी
भेदभाव नहीं करते थे, परन्तु मुस्लिम-राज्य-काल में भारत की यह धर्म
निरपेक्ष नीति समाप्त हो गयी मुसलमान शासक `कट्टर धर्मान्ध थे, वे हिन्दु
`धर्मावलम्बियों' का विध्वंस करने में अपनी तरफ से कोई भी कसर नहीं
छोड़ें.
इस युग में भारतीय समाज परम्परागत चार वर्णों तथा विभिन्न जातियों में
विभक्त था. समाज में ब्राह्मण वर्ग का विशिष्ट स्थान था. अबुजैद का कहना
है कि `धर्म व विज्ञान में प्रयत्न करने वाले व्यक्ति ब्राह्मण कहलाते
हैं, उनमें बहुत से कवि, ज्योतिषी, दार्शनिक; और दैवज्ञ राजा के दरबार
में रहते थे. ब्राह्मणों की तरह क्षत्रियों का स्थान समाज में काफी ऊँचा
था, जिनका मुख्य कार्य प्रजा-~पालन व रक्षा था. ब्राह्मण व क्षत्रिय के
अतिरिक्त वैश्यवर्ण समाज का महत्वपूर्ण अंग था, जो मुख्य रूप से वाणिज्य,
व्यवसाय, एवं व्यापार करते थे. अन्तिम वर्ण शूद्रों का है जो राज सेवा का
कार्य करते थे.
अल्बेरुनी का कथन है कि समाज में शूद्रों के बाद अन्त्यजों का स्थान था,
जिन्हें समाज में निम्नतम समझा था, वैसे ये जातियां अस्पृश्य न थीं.
अस्पृश्यों में केवल चाण्डाल और मृतप ही होते थे. चाण्डाल नगर से बाहर
रहते व मांस विक्रय का पेशा करते थे. मृतप श्मशानों में रहते और शवों के
कफन आदि बटोरते थे.
समाज का रहन-सहन-व खानपान काफी उच्चकोटी का था, स्त्रियों की दशा काफी
दयनीय थी, उन्हीं को लेकर अक्सर युद्ध हुआ करते थे, बहु विवाह की प्रथा
प्रचलित थी. मुसलमान लोग शासक वर्ग के होने के कारण बड़े सम्पन्न थे,
परन्तु हिन्दू लोग शासित वर्ग होने के कारण शोषित थे. मुसलमान शासक नगरों
में रहते थे, अत: हिन्दुओं के उच्च वर्गीय लोग मुसलमानों के आने के पूर्व
नगरों में ही रहते थे, अत: उनके अत्याचारों का शिकार उच्च जाति के लोग ही
हुए.
इस्लाम आगमन के पूर्व उच्चवर्ग के लोग निम्न वर्गों को नगर के भीतर नहीं
बसने देते थे, और जब उन्हें बाहर से नगर में आने को होता था, तब उन्हें
फटे हुए बांस को पटक कर अपने आगमन की सूचना देते हुए चलना पड़ता था,
जिससे ऊंची जाति के लोग उनकी छाया से बच सके. `इस्लाम ने जब उदार आलिंगन
के लिए अपनी बाहें इन अन्तयजों और ब्राह्मण-पीड़ित जातियों की ओर बढ़ाई,
तो ये जातियां प्रसन्नता से मुसलमान हो गयी. " कश्मीर और बंगाल में तो
लोग झुण्ड के झुण्ड मुसलमान हो गये.
धार्मिक स्थिति
जयदेव के आविभार्व के समय भारतवर्ष में ब्राह्मण; बौद्ध और जैन धर्म
प्रमुख थे. इस्लाम का भी पर्दापण ही चुका था. जैन धर्म भी भारत के कोने
में (गुजरात) पनप रहा था. बौद्ध और ब्राह्मण धर्म देश व्यापी थे.
तन्त्रों का सबसे अधिक प्रभाव शक्ति सम्प्रदाय पर पड़ा. शक्ति की उपासना
का आधार उपनिषदों का ब्रह्मवाद है. विभिन्न देवी देवताओं के रूप में वह
शक्ति प्रतिफलित है.
इसका स्वरूप आनन्द मय है. इस आनन्दमयी शक्ति की उपासना भौतिक आनन्ददायक
पदार्थों के साथ होती है, जिनमें पंचमकार, मद्य, मांस, मत्सय, मुद्रा और
मैथुन का विशेष महत्व है. प्रत्येक वर्ण की स्त्री, प्रत्येक वर्ण के
पुरुष की उपभोग्या हो सकती है. तन्त्रों का सबसे अधिक प्रभाव बौद्ध धर्म
पर पड़ा. अशोक के समय बौद्धों की जो तीसरी सभा हुई थी, तब बौद्धों में
अट्ठारह निकायों का विकास हो चुका था जिनमें से छ: निकायों ने महासांधिक
तथा बारह ने स्थविरवादी सम्प्रदाय स्वीकार किया. महासांधिक सम्प्रदाय
बुद्ध को अलौकिक रूप देना चाहता था और स्थविरवादी उनके मानव रूप में
रक्षा करना चाहता था. महासांघिक सम्प्रदाय के अन्तर्गत एक निकाय था
`वैपुल्यवाद' जो आगे चलकर महायान के रूप में परिणित हुआ. जब महायान
सम्प्रदाय पर तान्त्रिक प्रभाव पड़ा. और वह वज्रपान के रूप में परिणित
हुआ तो उसने `विशेष अभिप्राय' की आड़ में मैथुन की अनु-~मति प्रदान की.
ग्यारहवीं और बारहवीं सदी में जहां कहीं भी भारतवर्ष में बौद्ध धर्म का
प्रसार था, वज्रयान का प्रभाव सबसे अधिक रहा. बंगाल और मगध तो इसके गढ़
ही थे.
वैष्णव धर्म में भी स्त्री तत्व की प्रतिष्ठा हो चुकी थी. इसमें स्वयम्
गोपी भाव को प्राप्त होना साधक का लक्ष्य था. महाभारत में कृष्ण की किसी
भी लीलाओं का उल्लेख नहीं मिलता. पान्चरात्र पद्धति में वासुदेव कृष्ण की
पूजा चतुर्व्यूह (चार रूपों) के साथ होती थी, जिसके विस्तृत प्रतिपादन के
लिए सन् ६००-८०० ई. के मध्य में १०८ पांचरात्र संहिताएं बनी. इन संहिताओं
में तान्त्रिक प्रभाव काफी है. ७वीं से ९वीं शदी के बीच में विरचित भागवत
पुराण में श्रीकृष्ण की लीलाओं का भक्तिपरक प्रतिपादन है. भागवत में राधा
का उल्लेख नहीं है. वैष्णव सम्प्रदाय में भी राधा की उपास्य रूप में
प्रतिष्ठा अपेक्षाकृत बाद की वस्तु है. कृष्ण और गोपियों की श्रृंगार
लीलाओं के आधार पर वैष्णव सम्प्रदाय में देवदासी प्रथा चली. ११वीं--१२वीं
शदी में यह प्रथा जोरशोर से चल रही थी. `धोयी' ने अपने `पवनदूत' में एक
कृष्ण मन्दिर की देवदासियों का चित्रण करते हुए कहा है कि वे ऐसी प्रतीत
होती थी मानों लक्ष्मी अपने पति की सेवा के लिए भूलोक में उतर आयी हों.
समसामयिक अभिलेखों से भी, जिनमें एक मन्दिर से सम्बद्ध सैकड़ों
देवदासियों के शारीरिक सौन्दर्य का खुलकर वर्णन किया गया है, इसकी पुष्टि
होती है. डॉ. मजुमदार के अनुसार यह प्रथा तान्त्रिक प्रभाव के कारण ही
चली. लगभग इसी समय निम्बर्क के वैष्णव भक्ति में राधा तत्व की प्रतिष्ठा
कर राधा की भक्ति की शास्त्रीय रूप दिया और राधा की सहस्रों सखियों की
कल्पना की.
