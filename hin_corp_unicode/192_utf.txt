<शोचिअल् श्चिएन्चे><फ्स्य्च्होलोग्य्><श्तेट् ंअर्डेन्><यक्टिट्व ख  शहिट्य><ढेल्हि><५८ टो ६५><२१२३><श्तेट् ंअर्डेन् -  ख 

बहुत-से व्यइत जीवन की वास्तविकताओं का सही ढंग से सामना नहीं करते.
वे अपने ही प्रयत्नों के अधिकांश भाग को अपनी ही चेष्टाओं द्वारा व्यर्थ
कर देते है; क्योंकि उनकी मानसिक स्थिति में तथा उनके प्रयत्नों में
परस्पर तालमेल नहीं होता.
काम किसी और उद्देश्य के लिए करना और किसी अन्य उद्देश्य की सिद्दि की
आशा करना नितान्त भूल है. जो ऐसा करते हैं वे गलत दृष्टिकोण के कारण
मनोवांछित परिणाम को निरुत्सा-~हित करते और दूर धकेलते हैं. वे अपने काम
पर चित्तवृति को एकाग्र करके, विजय के आत्मविश्वास को लेकर प्रयत्न करने
में नहीं लगते--इसीलिए वांछित परिणाम दूर ही रहता है. दृढ-~निश्चय और
आत्मविश्वास से अपनी सारी शक्तियों को उद्देश्य पर एकाग्र किये बिना
सफलता नहीं प्राप्त होती. आशा, दृढ़ निश्चय तथा आत्मविश्वास की कभी
पराजय नहीं होती.
धन-संपदा पाने की महत्त्वाकांक्षा रखना और सदा निर्धन रहने की आशा करना
एक-दूसरे को काटने वाली चेष्टाएं है. आप जिस वस्तु को पाने की लालसा करते
हैं, यदि उसे प्राप्त करने के लिए स्वयं अपनी योग्यता पर आपको ही
विश्वास नहीं है, तो वह तो ऐसी ही बात हुई कि आप चलते तो पश्चिम की ओर
हैं और पहुंचना पूर्व की ओर चाहते हैं. सफल होने का सिद्धान्त यह है कि
आप जिसकी इच्छा करते हैं, उसे पाने की आशा भी करें तथा उसे पाने के लिए
पर्याप्त शक्ति एवं आत्मविश्वास की भावना मन में भर लें. यदि आप अपनी ही
योग्यता पर, अपनी ही कार्य सामर्थ्य पर भरोसा नहीं करते, तो आप असफलता को
ही अपनी तरफ आकर्षित कर सकते हैं.
जो व्यइत निश्चय ही सफल होना चाहता है, उसे अवश्य ही सफलता के भावों
से भरा रहना चाहिए. उसे सदा ही प्रगति के विचारों से, रचनात्मक विचारों
से, निर्माणात्मक विचारों से, सृजनात्मक भावों से, अन्वेषणात्मक भावों से
तथा सबसे अधिक आशावाद से भरपूरक रहना चाहिए.
आप जिस दिशा की ओर मुंह किये हैं, उधर ही आप जाएंगे. यदि आपका मुंह कभी,
अभाव और भूख की ओर है, तो स्वभावत: आप उधर ही जाएंगे. इसके विपरीत यदि आप
उधर से मुंह मोड़कर विपुल धन-संपत्ति की ओर मुंह कर लेंगे, उधर बढ़ना
शुरु कर देंगे, अपने सारे प्रयत्नों को उसी दिशा की ओर मोड़ देंगे तो आप
अवश्य ही विपुल धन-संपत्ति को प्राप्त करने में सफल हो जाएंगे.
हममें बहुत-से लोग परस्पर विरोधी कार्य करने में ही लगे रहते हैं. उनकी
एक चेष्टा दूसरी चेष्टा को काट देती है. जब हम अपने मन में यह विश्वास
करते हैं कि हम धनी नहीं बन सकते, तो हम कैसे धनी बन सकते हैं? जब हमारी
मनोवृति में ही गरीबी घर बनाकर बैठी है, तो वहां धन संपदा के आने के लिए
स्थान ही कहां है? हम जिस वस्तु को बनाने में लगे हुए हैं, वही तो बनेगी.
हमारे विचारों की दरिद्रता, निराशा की भावना, सन्देह और भय की भावना,
आत्मविश्वास की कमी और अकर्मण्यता ने ही हमें दरिद्र बनाया हुआ है.
यदि आप धनी बनने के लिए प्रयत्नशील हैं, यदि आपने अपनी सारी योग्यता तथा
कार्य-शक्ति धनाढ्य बनने के लिए लगा रखी है, तो आप दरिद्री और भिखारी का
अभिनय मत कीजिए. आप अपनी मनोवृति को विपुल धनाढ्य व्यइत-जैसा बनाइए.
अपना दिल खुला बनाइए. धनाढ्य व्यइत जैसा अभिनय कीजिए. अपनी किसी भी
चेष्टा से निर्धनता को मत प्रकट कीजिए. जब तक आपने अपने इर्द-गिर्द
दरिद्री-जैसा वातावरण बनाया हुआ है, तब तक आपका गरीब जैसा ही प्रभाव
दूसरों पर पड़ेगा, न आपकी साख जमेगी और न आप धन को अपनी ओर आकर्षित कर
सकेंगे.
कहावत है कि जितनी बार भेंड़ बोलती है, उतनी बार मुंह भर-~कर घास खाने का
अवसर गंवा देती है जितनी बार आप अपनी वर्तमान स्थिति की शिकायत करते हैं,
उतनी बार आप डौंडी पीटते हैं कि आप गरीब हैं. यदि आप कहते हैं--"मैं गरीब
आदमी हूं, जो काम दूसरे लोग करते हैं, वह मैं कभी नहीं कर सकूंगा, मैं
कभी धनी नहीं बन सकता, मुझमें वैसी योग्यता ही नहीं जैसी दूसरे लोगों में
है, मैं असफल हूं, भाग्य ही मेरे विरुद्ध है, तो समझ लीजिए कि आप अपने
लिए कांटे बिछा रहे है. तब आप निर्धनता रूपी शत्रु को परास्त करने का
अवसर अपने हाथों ही खो रहे हैं. आप अपनी शान्ति तथा प्रसन्नता को नष्ट कर
रहे हैं. कष्ट, बीमारी और निर्धनता को अपने पास बुला रहे हैं.
विचार चुम्बक के समान होते हैं, वे अपने अनुकूल पदार्थों को आकर्षित करते
हैं. यदि आपका मन निर्धनता पर ही विचार करता रहता है, तो आप निर्धनता को
ही आकर्षित करते हैं. यदि रोगों पर ही विचार करते रहते हैं, तो रोगों को
अपनी ओर आकर्षित करते रहते हैं. यदि विषाद पर ही विचार करते रहते हैं तो
विषाद को ही अपनी आकर्षित करते रहते हैं. आप मन में जो चित्र बना रहे
हैं, उससे विपरीत चित्र नहीं प्रकट हो सकता. क्योंकि आपकी मनोवृत्ति जिस
निर्माण के लिए प्रयत्नशील हैं, परिणाम उसी के अनुरुप होगा. आपकी समस्त
उपलब्धियां पहले मन में जन्म ग्रहण करती हैं और बाद में बाहर प्रकट होती
हैं.
यदि आप हर समय व्यापार को मन्दा कहते रहते हैं, मन्दी की ही आशा करते
रहते हैं, उसी के मुकाबले की तैयारी में लगे रहते हैं, सदा ही समय के
विरुद्ध शिकायत करते रहते हैं, सदा ही धन्धा बिगड़ने के भय से भयभीत रहते
हैं, तो आप अपने व्यापार को बढ़ाने, लाभ प्राप्त करने के लिए कुछ भी
रचनात्मक काम नहीं कर सकते. निराशा की भावना को लेकर आप भले ही सफलता के
लिए कितना प्रयत्न करें, आप सफल नहीं हो सकते. क्योंकि निराशा और असफलता
का भय आपकी कार्य-योग्यता तथा कर्म-सामर्थ्य को क्षीण कर देता हैं.
असफलता, अभाव और अनादर का त्रास मनुष्य की प्रबल शक्तियों को भी मन्द कर
देता है. इससे वांछित परिणाम प्राप्त करने वाली शक्तियों का ह्रास्य होता
है. भय और त्रास व्यइत की कार्य-सामर्थ्य को चूस लेते है.
फिक्र-चिन्ता से मनुष्य का प्रभाव कम हो जाता है और सफलता के लिए जो
रचनात्मक चेष्टा आवश्यक है, उसके लिए मनुष्य में हिम्मत ही नहीं रहती.
प्रत्येक कार्य की ओर रचनात्मक दृष्टि से देखना, उसके उज्जवल पक्ष की ओर
देखना, उसकी ओर आशा भरी नजरों से देखना, उसकी सफलता का भरोसा करना, अपने
मन को बार-बार उसकी सफलता का विश्वास दिलाते रहना, संदेह और संशय के
भावों को लगातार दूर करते रहना, सर्वोतम परिणाम अवश्य होगा, ऐसा पक्का
यकीन करना; सच्चाई और अच्छे काम की अवश्य विजय होगी ऐसा दृढ़ विश्वास
रखना; अच्छे कर्ता की निशानियां हैं. ऐसे कर्त्ता की अवश्य विजय होती है.
सन्तुलन, स्वास्थ्य तथा सफलता ही वास्तविकताएं हैं असन्तुलन, रोग एवं
असफलता इन्हीं के अभाव की स्थिति के नाम हैं. आशावाद के बल पर ही आप
सन्तुलन, स्वास्थ्य तथा सफलता को प्राप्त कर सकते हैं.
आशावाद ही निर्माता है. आशावाद की स्थिति मानसिक सूर्योदय है. सूर्योदय
जिस प्रकार वनस्पतियों के विकास के लिए आवश्यक है, उसी प्रकार आशावाद हर
प्रकार के निर्माणात्मक कार्य की प्रगति के लिए आवश्यक है. आशावाद मानसिक
सूर्योदय है, जिससे जीवन का निर्माण होता है, और सौन्दर्य का विकास होता
है. आशावाद से तमाम मानसिक योग्यताओं का विकास होता है, ठीक उसी तरह जैसे
सूर्योदय से पेड़-पौधों का विकास होता है.
निराशावाद नकारात्मक है, ऋणात्मक है. निराशावाद वह घोर नरक है, जिससे
मनुष्य की समस्त शक्तियां, सारी योग्यताएं पंगु हो जाती हैं और जीवन का
विकास रुक जाता है. जो हर बात में निराशा देखते हैं, उनका भविष्य
अंधकारमय है. जो हर समय बुरे परिणाम का, असफलता का ही विचार करते रहते
हैं, जो जीवन में अवांछित घटनाओं को रोकने में असमर्थ रहते हैं.
किसी वस्तु को आकर्षित करने का सबसे उत्तम साधन है--उसका विचार. प्रत्येक
वस्तु का प्रतिबिम्ब उसके बिम्ब के अनुरुप होता है, इसी प्रकार वस्तु
वैसी ही होती है, जैसा उसके बारे में हमारा विचार होता है. दूसरे शब्दों
में, हम मन में जैसे विचार रखते हैं, वैसी ही हमारी रचना होती है.
यदि कोई मनुष्य प्रसन्नचित्त तथा धनाढ्य बनना चाहता है, तो उसे अवश्य ही
अपने मन में प्रसन्नता और धन-संपत्ति के विचारों को स्थान देना चाहिए.
उसे निरन्तर इन्हीं विषयों पर सोचते रहना चाहिए. उसे अपने मन में हीन
भावनाएं नहीं आने देनी चाहिए. जो व्यइत गरीबी से त्रस्त रहता है, वह
प्राय: गरीब ही रहता है.
--भय छोड़ो, निर्भय बनो,
--आलस्य त्यागो, परिश्रमी बनो,
--खतरे से मत डरो, साहसी बनो.
यदि सुख चाहते हो तो, तो दु:ख के विचारों को त्याग दो. यदि धन को आकर्षित
करना चाहते हो, तो मन की दरिद्रता छोड़ दो. जिन बातों को आप नहीं चाहते,
उनसे कोई संबन्ध न रखो. वे आपकी उन्नति के मार्ग में घातक शत्रु के समान
हैं.
अपने मन से निराशा के विचार को निकाल दो, उसे भुला दो, उसके विरुद्ध सोचो
अर्थात मन को आशावाद से भर लो. फिर आप यह देखकर चकित रह जाएंगे कि जिन
पदार्थो की आप कामना करते थे, वे आपकी तरफ दौड़े चले आ रहे हैं.
--अपने काम के प्रति उचित मनोवृत्ति अपनाइए,
--अपने उद्देश्य के प्रति मनोवृत्ति बनाइए,
--अपने लक्ष्य की ओर अपनी सारी चित्रवति को एकाग्र कीजिए.
भले ही आज आप कितने निर्धन हों, आप भविष्य में धनाढ्य बनने की आशा कर
सकते हैं. यदि आपका दृढ़ विश्वास है कि आप अपनी गिरी-पड़ी, दीन-हीन
अवस्था को दूर करके विपुल धन-संपत्ति के स्वामी बनेंगे, तो अपने विचारों
की दरिद्रता को त्याग दीजिए. आप उन विचारों में विचरण कीजिए, जिनमें
सौन्दर्य हैं, प्रसन्नता है, हर्ष है, आनन्द है. यदि आपकी
महत्त्वाकांक्षा सर्वथा स्पष्ट है--उसकी रुपरेखा आपके मन में बिलकुल साफ
है, तो अपने लक्ष्य पर दृष्टि गड़ा दीजिए, और आत्मविश्वास पूर्वक अपनी
संपूर्ण योग्यता उसी की प्राप्ति के लिए लगा दीजिए. तब आपकी उपलब्धि
अवश्य ही महत्त्वपूर्ण होगी.
मन में दृढ़ विश्वास रखिए कि एक दिन हम अपने मन में सोचा हुआ काम अवश्य
पूरा करेंगे, भले ही उसके लिए इस समय हमें कोई उपाय नहीं सूझ रहा, कोई
मार्ग नहीं दिखाई दे रहा, फिर भी यदि हम इस विश्वास को निरन्तर अपने मन
में पुष्ट करते रहेंगे, तो एक दिन अवश्य आ जाएगा, जब उसके लिए उपाय स्वयं
मिल जाएंगे, मार्ग स्वयं खुल जाएगा. मन की प्रवृत्ति को निरन्तर रचनात्मक
कार्यो में लगाये रखने से, अपने उद्देश्य को निरन्तर अपने मन में पुष्ट
करते रहने से, उसकी सिद्धि के अवसर अवश्य ही स्वयं पास आ जाते हैं.
कभी-न-कभी कहीं-न-कहीं लक्ष्य सिद्धि का मार्ग सूझ ही जाता है.
जो व्यइत अपने पर भरोसा रखता हो, जो निरन्तर अपने उद्देश्य के बारे
में सोचता हो और अपनी कार्य-योग्यता पर विश्वास रखता हो, जो अपनी दृष्टि
को निरन्तर अपने लक्ष्य पर एकाग्र किये रहता हो, जो पौरुष का मदमाता हो
और डटकर परिश्रम तथा संघर्ष करता हो वह जीवन में सफल न हो सके, यह असंभव
है. उसकी सफलता तो निश्चित है.
अपने मन को ऊंचा उठाइए, अपनी चित्तवृत्ति को उच्चता की ओर ले जाइए, अपना
दृष्टिकोण सदा निर्माणात्मक--रचनात्मक रखिए. अपने पर सन्देह मत कीजिए,
अपनी कार्य-शक्ति पर कभी संशय मत कीजिए, तब आप जिस काम को भी हाथ में
लेंगे उसी में सफल और विजयी होंगे.
सन्देह और संशय सबसे बड़े धोखेबाज हैं--`संशयात्मा विनश्यति'--सन्देह और
संशय रचनात्मक शक्ति को नष्ट कर देते हैं, महत्त्वाकांक्षा को परास्त कर
देते हैं.
अपने मन में निरन्तर यही दोहराते रहिए--"मुझे जिस वस्तु की आवश्यकता है,
उसे मैं अवश्य ही प्राप्त करुंगा--वह मुझे मिलनी ही चाहिए. उसे पाने का
मुझे पूर्ण अधिकार है और मैं उसे प्राप्त करके रहूंगा."
मन में सफलता का विचार निरन्तर धारण किये रहने में आश्चर्यजनक चुम्बकीय
शक्ति है. सफलता, स्वास्थ्य तथा प्रसन्नता के विचारों से यदि आपका
अन्त:करण हर समय परिपूर्ण रहता है, तो संसार की शक्ति आपको इनसे वंचित
नहीं रख सकती.
अपनी विजय में विश्वास रखिए, इसे बारंबार दोहराइए, इस पर अपना सारा ध्यान
केन्द्रित रखिए; उत्साहपूर्वक अपने प्रयत्नों को जारी रखिए, उल्लासपूर्ण
मन से बाधाओं को दूर करते हुए आगे बढ़ते जाइए. आप अवश्य ही अपने उद्दिष्ट
स्थल पर पहुंच जाएंगे.
हमने एक व्यइत को देखा है, जब उसके आधे जीवन के संघर्ष का संपूर्ण
परिणाम एक ही दुर्घटना से मटियामेट हो गया था और जब उसके पास कठोर
परिश्रम तथा दृढ़ आत्मविश्वास के सिवाय कुछ भी शेष नहीं रह गया था, और
बहुत बड़े परिवार का पेट भरने की जिम्मेदारी भी उसी पर थी परन्तु फिर भी
उसने हार नहीं मानी थी. उसने यह नहीं माना था कि वह दुबारा अपने पैरों पर
नहीं खड़ा हो सकता. इस प्रकार के व्यइत को निरुत्साहित करने का किसी
में साहस न था. कारण यह था कि उसने अपनी पराजय ही स्वीकार नहीं की थी.
उसने अपना लक्ष्य निर्धारित किया और दृढ़ निश्चयपूर्वक वह कार्य-क्षेत्र
में पुन: उतर पड़ा. कुछ ही वर्षों में वह दुबारा मालामाल हो गया था.
आप मानव हैं--संसार के सबसे श्रेष्ठ प्राणी हैं. आपका जन्म परिस्थितियों
के हाथ की कठपुतली बनने के लिए नहीं हुआ. परि-~स्थितियों का दास बनने से
इनकार कर दीजिए. इर्द-गिर्द के वाता-~वरण का गुलाम बनने से इनकार कर
दिजिए. आपका जन्म परि-~स्थितियों का निर्माण करने के लिए हुआ है, वातावरण
का निर्माण करने के लिए हुआ है, ईश्वर ने आपको स्वतन्त्र कर्ता बनाया है.
अपना कर्तृत्व प्रकट करके संसार को दिखलाइए.
बिना कारण कोई कार्य नहीं होता, और पहला कारण मान-~सिक कारण होता है. मन
की प्रवृति ही सफलता या असफलता के लिए वातावरण का निर्माण करती है. हमारे
कार्यों का परिणाम ठीक वैसा ही होगा, जैसे हमारे विचार होंगे. हमारे
कार्यों का परि-~णाम हमारे विचार के स्वरुप से भिन्न कदापि नहीं हो सकता.
हमारा स्वभाव, हमारी आदतें, हमारी प्रवृत्तियां--ये सब हमारे विचारों के
अनुरूप होती हैं. इन्हीं का हमारे सारे कामों पर गहरा प्रभाव पड़ता है.
यदि हम कुछ उत्पादन करना चाहते हैं, तो हमें अवश्य ही अपने मन को
रचनात्मक-निर्माणात्मक स्थिति में रखना होगा. एक असन्तुलित,
चिन्ताग्रस्त, निराश, निर्धनता, से त्रस्त मानसिक स्थिति--ऋणात्मक
अर्थात् नकारात्मक स्थिति है. इस स्थिति में हमारे मन में निषेधात्मक
विचार--शत्रु-विचार ही उत्पन्न होते हैं, और उनसे हमारी संपूर्ण
कार्य-शक्ति तथा कर्म-~योग्यता का ह्रास होता है. इससे हमारी सफलता एवं
प्रसन्नता के मार्ग में घोर बाधा पड़ती है.
हमारी मानसिक योग्यताएं हमारी दासियां हैं. वे हमें ठीक वे ही वस्तुएं
देती हैं जिनकी उनसे हम आशा करते हैं. यदि हम उन पर विश्वास करें--यदि हम
उन पर भरोसा करें, तो वे हमें सर्वोत्तम पदार्थ देती हैं. यदि हम भयभीत
हों तो हमारी सारी मानसिक योग्यताएं भी त्रस्त हो जाती हैं. निषेधात्मक
अर्थात्
