<ळिटेरटुरे><ळेट्टेर्स्/ढिअरिएस्/श्पेएच्हेस्><ढ्रिवेडि, ंउकुन्ड् (एड्)><फट्र-ःअॅअरि फ्रसड् ढ्विवेडि><१९८३><षज्कमल् फ्रकसन्><णेत् ढेल्हि><३८-९३><१९९५><ढ्विवेडि, ं-फट्र-ःअॅअरिप्रसड्-ळ्ढ्श्-०>

+भाषा वाली आपकी टिप्पणी अच्छी है. मुझे केवल एक बात उसके विषय में
निवेदन करनी है. वह यह कि क्या विषय के अनुकूल भाषा नहीं बनानी चाहिए.
इस तरह सब जगह कठिन भाषा का प्रयोग दोष नहीं भी हो सकता है. तुलसीदास
की विनय पत्रिका का आरंभ कितना आडम्बरपूर्ण है ? इतने संशोधन के साथ आपका
मत मान्य है.
 हजारीप्रसाद द्विबेदी
 शान्तिनिकेतन
 ५-९-३९
श्रद्धास्पदेषु,
सादर प्रणाम .
कृपा पत्र दोनों मिल गये . बड़े दादा के विषय में गुरुदेव ने कहा कि मैं उनके इतना
निकट रहा हूँ कि ऐसे मौके के उपयुक्त चीज लिखने में बिल्कुल आयोग्य हूँ .
मुझसे पक्षपात हो पाएगा. देखता हूँ, उनकी जीवन स्मृति में काम की कोई चीज
मिल जाय तो अनुवाद कर लूँगा . आप काम बाँट दीजिए. मुझे क्या करना
होगा और कब तक ? चंदोलाजी को क्या करना होगा और कब तक?
क्षिति बाबू से लिखने को कह चूका हूँ. मालवीय जी भी थोड़ा सा अपना संस्मरण लिख
रहे हैं . गुरूदेव ने हेमलता देवी का नाम सुझाया है. वे आ जाएँगी तो उनसे भी कुछ
लिखाने का प्रयत्न करुँगा. पुस्तक जो होगी उसे हिन्दी भवन की ओर से निकालने
की बात उठी तो रथी बाबू के मन में एक संकोच का सा भाव दिखाई दिया. उन्हें भय
हो रहा था कि शायद लोग यह समझने लगे कि हिन्दी भवन टैगोर फेमिली के
विज्ञापन का साधन बनाया जा रहा है. यह बात मुझसे सुधाकान्त बाबू ने कही है.
रथी बाबू ने स्वयं अभी तक कुछ नहीं कहा. खैर.
आप कब तक आएँगे? चित्र के उद्घाटन के सम्बन्ध में क्या-क्या करना चाहिए.
कनौडियाजी को भी एक पत्र लिखकर बता देना चाहिए एक चित्र भारतेन्दु हरिश्चन्द्र
का भी मिल जाने की उम्मीद है. हो सकता तो दोनों के उद्दघाटन का उत्सव
एक दिन ही कर लेंगे. हिन्दी भवन के विषय में अक्टूबर के वि. भा. में
लिखने की कोशिश करुँगा. पहले भाग में आपकी यात्राओं की और मनोविनोदों की चर्चा
करुँगा . इसमें स्व.एम. नारायण जी का जरुर जिक्र होना चाहिए .
नि:सन्देह वे पर्दे की ओट में से उक्त कार्यों का संचालन कर रहे थे, उन्होंने
अगर आपको बहुत-सी जवाबदेहियों से मुक्त किया होता तो कौन जानता क्या होता?
एण्ड्रूज साहब तो होंगे ही, सुधाकान्त बाबू के प्रयत्नों का भी जिक्र होना चाहिए.
पर मैं इस अंश को उतना सजीव नहीं लिख सकूँगा. आप उसे रिटच कीजिएगा. दूसरे अंश
में मैं अपने विचारों को लिखूँगा कि मैं क्या चाहता हूँ. इस विषय में आपकी विशाल
भारत वाली टिप्पणी और एण्ड्रूज साहब वाला व्याख्यान आधार का काम कर सकते हैं. फिर
गुरूदेव के परामर्श तो हैं ही.
इस पत्र के साथ ही अपको एक कविता मिलेगी. इन कविताओं में मुझे एक अभिनव सौन्दर्य
दिख पड़ा है. यह अगर आपको भी पसन्द आ जायें तो वि. भा में एकाध को प्रकाशित करें.
मेरा एक लेख भी जा रहा है. मैंने नये ढंग से, कुछ हल्के से ढंग में, समालोचना का
प्रयास किया है. आपको यह ढंग पसन्द हो तो लिखिए. अगर आपको पसन्द आये तो कुछ
साहित्यिक कार्यकर्त्ताओं (व्यक्तियों के नाम से) चिट्ठी लिखने की सोच रहा हूँ.
जैसे समालोचक जी के नाम, कविजी का नाम, सम्पादक जी के नाम. इनमें यथासम्भव काम
की बातें ही होंगी पर हल्के ढंग से लिखी हुई. हाँ, हिन्दी भवन का अभी मन्दिर ही
बना है. देवता की प्राण-प्रतिष्ठा नहीं हुई है. वही असली चीज है.
राय प्रवीण पुस्तकालय की नींव कब डाल रहे हैं ? मेरे विचार से गढ़ कुण्डेश्वर का
भेड़िया-घर उसके लिए उपयुक्त स्थान है. जब उक्त शुभ तिथि को सूचना मिलेगी तब मैं
प्रमाणित कर दूँगा कि आपका यह अंदेशा गलत है कि 'राय प्रवीण की भूमि पर मेरी
अकृपा है.'
यहाँ और सब कुशल है. चन्दोलाजी और साहनीजी आपको प्रणाम कर रहे हैं. यहाँ हिन्दी
समाज में एक दुर्घटना हो गई है. हिन्दी समाज का असिस्टेंट सेकेट्ररी हरिशंकर नाम
का एक विद्यार्थी था. गत बुधवार को वह पानी में डूबकर मर गया. हम उसकी स्मृति के
रूप में एक निबन्ध प्रतियोगिता और पद्म देने की व्यवस्था कर रहे हैं. बड़ा होनहार
लड़का था.
 आशा है आप सानन्द होंगे.
 आपका
 हजारीप्रसाद द्विवेदी
 शान्तिनिकेतन
 १७-९-३९
मान्यवर चतुर्वेदीजी
प्रणाम.
आपके पहले पत्रों का जबाब मैंने दिया था पर मालूम नही हो सका कि वह पत्र आपको
मिला भी या नहीं. दूसरे पत्र के पाने के पहले ही गुरूदेव माडव्यू को रवाना हो चुके
थे. इसलिए इण्टरव्यू वाली बात का सवाल ही नहीं उठता. सम्मेलन होने से पहले वे शायद यहाँ
नहीं आएँगे. आपके पत्र का जबाब वहीं से दे दें तो ठीक है.
आपने हिन्दी साहित्य सम्मेलन के लिए इस वर्ष के प्रोग्राम की बात पूछी है. मेरा
विचार यह है कि साहित्य सम्मेलन का प्रधान कार्य साहित्य का निर्माँण और साहित्य
का प्रचार होना चाहिए. साहित्य सम्मेलन की परीक्षाओं ने साहित्य के प्रचार में
अद्भुत सहायता पहुँचाई है, यह सम्मेलन का मौलिक और ठोस कार्य है. मुझे
स. के इस पद्धति के अविष्कार का गर्व रहता है. परन्तु इन परीक्षाओं में एक बड़ी
भारी त्रुटि रह गई है. अगर किसी भी साहित्य-रत्न उपाधिधारी विद्वान् की साहित्य
आलोचना आप पढ़े तो आपको मेरी बात में कोई सन्देह नहीं रह जाएगा. आलोचना
के नाम पर इन परीक्षाओं में रीतिकालीन ग्रन्थ और लक्षण ग्रन्थों का इतनी अधिक
मात्रा में अभ्यास कराया जाता है कि उस चक्रव्यूह से निकला हुआ महारथी साहित्यिक
कन्वेंशन के ऊपर उठने में प्राय: असमर्थ हो जाता है. हमारे साहित्य की आलोचना भी
इसलिए समग्र जगत की उन समस्याओं को दृष्टि में रखकर नहीं होती जो नित्य हमें
जूझने को ललकार रही हैं बल्कि संकीर्ण रीतिमनोवृत्ति द्वारा परिचालित हो रही है.
उचित यह था कि सम्मेलन का परीक्षा विभाग इस विषय की परवाह किये बिना
कि उसकी परीक्षा की पाठ्य-पुस्तकें किसी विश्वविद्यालय की पाठ्-तालिका से घटकर
न हों, संसार की अभिनव चिन्ता धारा से परिचय करने वाली पुस्तकों को प्रधान
स्थान देते. जिन विषयों में पुस्तकें मौजूद न हों उन पर पुस्तकें लिखावें और
लेखकों को प्रोत्साहित करें. ऐसा करने से शायद युक्त प्रान्त की कांग्रेसी या और
कोई सरकार उसकी परीक्षाओं को स्वीकार न करें. कोई हर्ज नहीं. सम्मलेन
को कभी भी सरकार से सुलह करने की मनोवृत्ति को प्रश्रय नहीं देना चाहिए.
सरकार चाहे तो तो परीक्षाओं को स्वीकार कर लें मगर सम्मेलन को उसकी परवाह नहीं
होनी चाहिए. जिन विषयों की पुस्तकें हमारे साहित्यिक संस्कारों को बनाने के लिए
नितान्त जरूरी हैं उनकी एक सूची मैंने विशाल भारत में मई (या उसके आसपास)
के अंक में प्रकाशित की है. मैं चाहता हूँ कि 'साहित्य की आलोचना'शब्द को कविता
या कहानी की आलोचना के रूप में व्यवहार में ही न किया जाय,उसे समूचे जीवन की
आलोचना के अर्थ में व्यहार किया जाय. विशाल भारत में लिखे हुए उस मेरे लेख का नाम
है, "साहित्यिक संस्थाएँ क्या कर सकती हैं."
मैं परीक्षा विभाग की बात ही इसलिए कर रहा था कि सम्मेलन का वह विभाग सर्वाधिक
संगठित और ठोस है. वस्तुत: सम्मेलन का प्रधान कार्य है साहित्यिक रुचि का
परिमार्जन करना. यह काम परीक्षाएंॅ बड़े सुन्दर ढ़ंग से कर सकती हैं और अगर
अब तक के किए गए कार्य पर से इनका महत्त्व कूता जाय तो नि:सन्देह उन्होंने
बहुत बड़ा कार्य किया है. आप अगर सम्मेलन के अधिकारियों से पूर्वोक्त रास्ता
स्वीकार करने का आवेदन करें तो शायद कुछ कार्य हो भी सके.
सम्मेलन को साहित्य निर्माँण के कार्य को अधिक दृढ़ता केँ साथ अपने हाथ में
लेना चाहिए. तीन छोटे-छोटे विभाग खोलने की बात मैं सोच सकता हूँ. एक विभाग
नये विचार के परिचायक ग्रन्थों की एक योजना बनाने का मुझे अवसर मिले तो
दो- चार मित्रों की सहायता से मैं ऐसे १२० ग्रन्थों की योजना बना सकता हूँ. जिसे
सम्मलेन दस वर्षों में प्रकाशित करें या कराने का जिम्मा ले. दूसरे विभाग को मौलिक
कार्य करने का भार दिया जाय. यह मौलिक कार्य कहानी या नाटक
लिखने का न होगा. मेरा मतलब है हिन्दुस्तान के भिन्न -भिन्न भागों की भौगोलिक,
ऐतिहासिक, सामाजिक भाषा शास्त्रीय, नृतत्व विषयक धार्मिक परिस्थितियों के
वैज्ञानिक अध्ययन से. यह कैसा अन्धेर है कि अपने देश के विषय में भी हमें
अंग्रेजों की लिखी पुस्तकें पढ़कर ज्ञान प्राप्त करना पड़े. सम्मेलन का यह विभाग
पहले अध्ययन के लिये युक्तप्रान्त को ही चुन सकता है. विशेषज्ञों की एक कमिटी इस
विषय के लिए दस वर्ष का प्रोग्राम आसानी से बना सकती है. यह इतना आवश्यक
कार्य है कि इसके लिए एक क्षण भी विलम्ब ठीक नहीं जान पड़ता. आप 'विशाल भारत' से
इसका श्रीगणेश क्यों नहीं करते? क्यों न बुन्देलखण्ड से ही शुरू किया जाय. टूण्डे
जिस जाति का है उसका ऐतिहासिक, सामाजिक और नृतत्त्व शास्त्रीय दृष्टि से कितना
महत्त्व हैं. खंगारों का आगमन (शायद मंगोलिया से), उनका उत्थान और पतन सभी
अत्यन्त आश्चर्यजनक व्यापार हैं. अंग्रेज इतिहास लेखकों के यहाँ सिज्दा करने के
सिवा इस विचित्र जाति के विषय में जानने का क्या उपाय है? डॉ. कोलिन्स से मैं एक
बार पूछने गया था कि क्या कार्य करूँ. बूढ़े ने मेरी ओर अवज्ञा भाव से देखकर
का-तुम? तुम्हारे देश में क्या काम हुआ है? सब तो करने को बाकी पड़ा है. जिस
जिले से आये हो उस जिले के बारे में लिख सकते हो? वहाँ की बोली के बारे में लिख
सकते हो. अपनी जाति का इतिहास . अपने आस-पास बिल्कुल नज़दीक रहनेवाली किसी
जाति के आचार-विचार , नृत्य-गीत,पूजा -पार्वण , गहने, कपड़े- जिस किसी विषय को
क्यो नहीं उठा लेते? गुरुदेव से जब हिन्दी भवन के कार्यक्रम के विषय में पूछा तो
उन्होंने चन्दोलाजी से कहा कि तुम अपने यहाँ की स्त्रियों के विवाह आदि सम्बन्धी
स्त्रियांचार के विषय में लिखो. मुझसे कहा कि तुम अपनी भाषा में से उन प्रयोगों
को ढ़ूढ़ निकालो जिनका प्रचलन तुम्हारी किताबी भाषा में नहीं हो रहा है और जिनके
अभाव में भाषा निश्चय ही कमजोर होती जा रही है. काका कालेलकर से पूछने गया था
उन्होंने भी वही जवाब दिया . अपने जिले के खेत-~खलियान के शब्दों को इकट्ठा
करो,रीति-रस्म का अध्ययन करो. इस प्रकार सभी चिन्ताशील व्यक्ति इस कमी को समान
भाव से अनुभव करते हुए दिखाई दिए. सम्मेलन को इस दिशा में कदम उठाना चाहिए. अपने
यहाँ हिन्दी भवन से यह कार्य किया जा सकता था पर हमारी कठिनाइयाँ और तरह की हैं
उनकी चर्चा फिर कभी करूँगा . पहले विभाग के कार्य में तो हम नि:सन्देह यहाँ से
कार्य कर सकते हैं.
तीसरे विभाग का काम प्राचीन संस्कृत के दार्शनिक वैज्ञानिक ग्रन्थों का हिन्दी
अनुवाद और हिन्दी प्रस्तावना के साथ सम्पादन होना चाहिए. मेरा मतलब हिन्दी के
पुराने ग्रन्थों का सम्पादन से नहीं है. वह कार्य नागरी प्र.सभा बड़े सुन्दर ढ़ग
से कर रही हैं. मैं इसे संस्कृत ,पाली,प्राकृत आदि के ग्रन्थों का समीक्षात्मक
सम्पादन से है. अब तक यह कार्य अंग्रेजी और जर्मन,फ्रेंच आदि भाषाओं में ही होता
रहा है. यही कारण हे कि साधारण हिन्दी विद्वान अपनी प्राचीन संस्कृति के विषय
में बड़े भ्रम में हैं. इस विषय की भी सवा सौ पुस्तकें तैयार करायी जा सकती हैं.
मेरा प्रस्ताव यह है कि एक समिति ऐसी नियुक्त की जाय जो इन विषयों की एक-एक सूची
तैयार कर दें. प्रत्येक सूची में १२० ग्रन्थ हों. प्रत्येक विभाग नियम से हर
महीने एक ग्रन्थ प्रकाशित कर दे. इस प्रकार दस वर्ष में सम्मेलन एक लाइब्रेरी तैयार
कर सकता है. इस प्रस्ताव का एक व्यवहारिक पहलू भी सुझा दूँ तो शायद काम आ जाय.
इस प्रकाशन के कार्य मे रुपये की जरूरत होगी ही .सम्मेलन के पास स्वयं प्रकाशित
कर सकने लायक रुपये का न होना ही स्वाभाविक है. पर वह आसानी से
दस-बारह अच्छे प्रकाशकों का सहयोग प्राप्त कर सकता है. ये लोग सम्मेलन की सिफारिश
पर उसकी ओर से पुस्तकें प्रकाशित करेंगे. मैंने बहुत-से प्रकाशकों से सुना है कि
उन्हें अच्छी किताबें नहीं मिलतीं. सम्मेलन का सहयोग पाने पर उनकी यह शिकायत दूर
हो सकेगी . ऊपर हमने यथामति प्रोग्राम की ओर इशारा कर दिया .
मैंने पहले एक लेख और कुछ कहानियाँ भेजी थीं, आपने उन पर अपनी राय अभी तक नहीं
लिखी.
यहाँ सब कुशल है. आशा है आप सानन्द हैं.
विशेष: पिछली छुट्टियों में मैं अपनी पत्नी की चिकित्सा के लिए कलकत्ते गया था.
तब से बजट एकदम गड़बड़ हो गया है. इस महीने अनेक कोशिश करके भी एक जरूरी मद में
कुछ रूपये जमा नहीं करा सका. मैंने १००० रुपये का इन्शयोर कराया है. उसके लिए हर
तीसरे महीने १३१ रुपये देना पड़ता है. (क्या अराजकवादी बीमे में विश्वास नहीं
रखते?) अगर यह सम्भव हो तो वर्माजी को कलकत्ते में लिख दीजिए . मैं उनके पास
मनीआर्डर फार्म भरकर भेज देता हूँ . यदि न हो सके तो मुझे चिट्ठी लिखकर बता दें
मैं कोई और व्यवस्था करूँगा .
आशा है आप सानन्द हैं. हम सब कुशल हैं.
विनीत
हजारीप्रसाद द्विवेदी
पुनश्च:वि.भा. में छपे हुए मेरे लेखों की कुछ रिप्रिण्ट कापियों के मिल जाने की
व्यवस्था कर दीजिए.
शान्तिनिकेतन
७.१०.३९
श्रद्धास्पदेषु,
प्रणाम.
कृपा पत्र मिला. आपने मेरे नगण्य पत्र को जैसा महत्त्व दिया है वह मेरी कल्पना
के भी बाहर है. आपके प्रति कृतज्ञता प्रकट करना तो धृष्टता होगी पर संकोच प्रकट
करने का अधिकारी अवश्य हूँ. बनारस जाने का मेरा विचार अवश्य है. अगर कोई विशेष
बाधा नहीं आई तो जरूर उपस्थित हूँगा. यहाँ हम लोग उस पत्र पर आपस में आलोचना कर
रहे हैं. एक प्रस्ताव के रूप में उसे बनाने की चेष्टा कर रहे हैं. बनारस में ही
उसे आपको दिखाऊँगा. आप ही उसे उपस्थित करें तो उसका कुछ मूल्य होगा. मेरे जैसों
को वहाँ कौन पूछता है ?
रुपया फिलहाल मत भिजवाइए. प्रतिनिधि बनकर जाने की इच्छा नहीं है. आशा है आप
सानन्द हैं.
आपका
हजारीप्रसाद
श्री चन्दोलाजी और साहनीजी भी बनारस जा रहे है . क्षिति बाबू से पूछ लिया है. इस
बात का ख्याल रखिए कि मुझे बोलने का अभ्यास एकदम नहीं है.
श्री हरिशंकर शर्मा के पास एक दूसरा लेख भेज दिया है. शर्मा ने लिखा था.
ठ्हेरे इस् अन् एर्रोर् हेरे षग्हव्
ट्हे नो. ओङ् < अरे १२
ट्हे नो. ओङ् > अरे ११
< ळिटेरटुरे>
< ळेट्टेर्स्/ढिअरिएस्/श्पेएच्हेस्>
< झोस्हि झेएवन् फ्रकस्ह् (एड्)>
< फटि ञिर् आयेए>
< १९८४ >
< शन् ंअर्ग् फ्रकस्हन्>
< णेत् ढेल्हि >
< ५८-६३>
< २०००>
< झोस्हि,झ्.फ्-फटि ञिर् आयेए-ळ्ढ्श्-औ>
< आब्ह शोओड्>
 पाति फिर आई
 < छ्/ओ अमिताभ बच्चन
 'प्रतीक्षा'
 १४, उत्तर-दक्षिण रास्ता दसवाँ,
 बंबई-४०००४९
 १२-२-७९
प्रिय जीवन,
६ फ़रवरी के पत्र के लिए धन्यबाद.
सद्भावना के लिए आभारी हूं.
'सर्वहिताय'का नया अंक अभी नहीं मिला . मिलने पर निश्चय देखूँगा.
अभी मैं उस संस्था (सर्वहिताय) और उससे आपके संबंध को पूरी तरह नहीं समझ सका.
दिल्ली से चलते समय आपकी पुस्तक तो अलग करके रख लिया था,बाकी सब किताबें तो
पेटियों में बंद हैं और पता नहीं मेरे जीवनकाल में वे खुलेंगी भी कि नहीं.
दिल्ली से चलते समय मै घर नहीं समेट रहा था-अपने जीवन को ही समेट रहा था. अपने
को जिन परिस्थितियों में पा रहा हूँ उनके मुझे कोई शिकायत नहीं, लेकिन मै उसके
लिए भगवान को धन्यवाद देता हूं. पढ़ने को किताबें ही तो नहीं बनीं, पत्ते-पत्ते
पर कविताएं लिखी हैं, आँख-आंॅख में कहानियाँ- फ़ुरसत यहाँ खूब हैं. चिंतन-मनन के
लिए समय-सुविधा और मन बहलाने के लिए पाँच पोते-पोतियां-रोज-रोज बढ़ते-बड़े
होते.
१३ को शायद शुभा का जओ दिओ है. अब वह कितने वर्ष की हो गयी ? किस क्लास में
पढ़ती है?
उसे मेरी बधाई. शुओ काओ, आशीष, प्यार
शेष सामान्य.
परिवार में सबको मेरी याद.
 सस्नेह
 बच्चन
पुओ, राजकमल ने मुझे एक किताब भेज दी है-कृष्णा सोबती का 'जिंदगी-~नामा'-पंजाब के
जीवन पर आधारित उपन्यास-सोबती की कलम में जादू है. आजकल मैं उसी को पढ़ रहा हूँ.
कभी आप भी उसें देखें.
 २९-२-७९
जीवन भाई,
पत्र के लिए धन्यवाद.
पुरानी कविता पर उतना नहीं . जितनाः नयी कविता पर लिखने की आवश्यकता हैं.
जिन्होंने नयी कविता का झंड़ा उठाया हैं उन्हें यह भी बताना चाहिए कि नयी कविता
का रसास्वादन कैसे करें-क्या देखें उसमें, क्या लें उससे.
कविता और पाठक के बीच जो संवाद टूट गया हैं उसे स्थापित करने की दिशा मे मैने एक
काम सुझाया था- उस पर विचार करें.
फिर भी आपकी सूची पर कुछ निशान कर दिये हैं- देखेंगे उन्हें. मेरे पास एक कविता
आयी हैं. अच्छी लगी मुझे. उचित समझें तो 'सर्वहिताय' के लिए उसका उपयोग करें.
ठीक समझें तो उसे यथावश्यकता सुधार लें-मुझें 'अज्ञात' में कवि दिखायी पड़ता है-
उसे प्रोत्साहन मिलना चाहिए-
शेष सामान्य.
घर मे सबके लिए मेरी शुभकामनाएँ
 सप्रेम
 बच्चन
 (तारीख नहीं/प्राप्ति-तिथि ६-३-७९)
प्रिय जीवन,
पत्र के लिए धन्यवाद.
नया 'सर्वहिताय' अभी नहीं मिला. मिलने पर यथायोग्य कहूँगा.
'कविता ती पहचान' पढ़ना मैने शुरू कर दिया है. पुस्तक आपने मेहनत से लिखी है-अच्छी तरह समझने के लिए दुबारा पढ़ना पड़ेगा.
तरह समझने के लिए दुबारा पढ़ना पड़ेगा.
इस मास की 'नागरी' पत्रिका में दामोदर अग्रवाल ने मेरे पर एक लेख प्रकाशित किया
है-आप भी रुचि लेंगे. आपने हीं सबसे पहले मेरे पत्रों को महत्व दिया.
परिवार में हर एक को मेरी शुभकामनाएं- सब लोग मेरी आँखों के सामने हैं- मैं सबकी
उन्नति- प्रगति के लिए प्रभु से प्रार्थना करता हूँ.
स्वास्थ्य अवस्थानुसार-तेजीजी जया की छोटी बहन की शादी में लखनऊ गयीं थीं,अब
वहाँ से बाँदा चली गई हैं-होली के पहले बंबई लौट आयेंगी-जया भी बच्चों के साथ
गयी थी-कल वापस आ रही है-अमित भी गये थे-वे जल्दी लौट आये.
आपके हाथ का दर्द कैसा है? मेरे यहाँ आने के पहले आपको उसका कष्ट था.
सस्नेह
बच्चन
प्रिय जोशीजी,
मेरा पिछला पत्र मिला होगा.
इस बीच मैं आपकी पुस्तक'कविता की पहचान' पूरी पढ़ गया.
किताब दिमाग पर जोर डालने वाली है,इसलिए कई भागों को दुबारा पढ़ना पड़ा.
उपन्यास तो नहीं;आलोचना संबंधी पुस्तक को ऐसी होनी ही चाहिये था.
पुस्तक आपके व्यापक अध्ययन और गहन चिन्तन का परिणाम है. कविता के प्रय: हर
पक्ष को आपने उजागर किया है-और हर जगह नये मुहावरे में. कई स्थापनाएं आपकी
मौलिक लगीं- देखना है समालोचकों का संसार उन्हें किस सीमा तक स्वीकार करता है.
एक दृष्टि से मुझे आपके दृष्टिकोण में थोड़ा छोन्ङुसिओन् भी लगा :कभी तो पुस्तक
सामान्यपाठक को दृष्टि में रखकर लिखी गई मालूम होती है कभी समालोचक को
और कभी कवि को. यह स्वाभाविक भी था एक तरह से,क्योंकि आप स्वयं कवि हैं
समालोचक हैं और कविता के सचेत पाठक भी हैं.
टिप्पणियाँ अंत में देने की प्रथा अंग्रेजी में प्रचलित है और व्यक्तिगत रुप से
मुझे फ़ुटनोट पृष्ट के नीचे ही अच्छा लगता है ;गो पढ़ने में बेरोक पढ़ने के लिए
अंत में फ़ुटनोट ही ठीक होते हैं.
मुझे ऐसा भी लगा कि उदाहरण देने में आप कंजूसी कर गये.
शायद पुस्तक के कलेवर को आप सीमत पृष्ठसंख्या में ही रखना चाहते थे;ज्यादा पृष्ठ
होने से यह खतरा तो था ही कि किताब बहुत मँहगी हो जाये और सामान्य पाठक उसे
खरीद हीं न सके.
मुझे विश्वास है आपकी इस पुस्तक का व्यापक स्वागत होगा: पाठकों में,कवियों में
और समालोचकों में भी.
पुस्तक में मुझे आप अपनी गद्य शैली के प्रति भी सचेत लगे , कहीं -कहीं तो
गद्यकार के गद्य से अधिक आपका गद्य पद्यकार का पद्य हो गया है-कहीं-कहीं
उर्दू शब्दावली साग्रह और स्वाभाविक भी, कभी कितने ही वाक्यों में अनुप्रासों की
झड़ी- सी लगी है.
आपने बहुत-बहुत महत्वपूर्ण कार्य कर डाला-आपको बधाई.ई.आ.षिच्हर्ड् के फ्रच्टिचल्
छ्रिटिचिस्म् के समान अब आपको एक ऐसी पुस्तक लिखनी चाहिये जिसमें नयी कविता की कुछ
विशिष्ट कृतियों को लेकर आप उनका विश्लेषण करें और स्वयं अपने मापदंडों से देखें
कि वे कैसी उतरती है-इस प्रकार का दृष्टिकोण रखते हुए कि त्हट् ई अप्प्रेचिअटे इन्
ंओडेर्न् फोएर्ट्य् ओर् त्हट् इस् तोर्ट्ह् -अप्प्रेचिअटिन्ग् इन् नेत् फोएट्र्य् .काश कभी आपसे
मिलने का मौका होता तो इसपर लम्बी चर्चा करता आपसे.
परिवार में सबको याद.
सस्नेह
बच्चन
'सर्वहिताय 'का नया अंक मिल गया है,पर उसे मैं अभी नहीं देख सका: रुप निखरता
लगता है अंक -दर- अंक!
जीवन भाई, १२-३-७९
९-३-७९ के पत्र के लिए धन्यवाद.
'सर्वहिताय' का नया अंक मिल चुका है.
'कविता की पहचान ' पढ़कर एक पत्र आपको लिख चुका हूँ. मिला होगा-इसके पूर्व.
'नागरी' पत्रिका की कटिंग भेज रहा हूँ - लौटाने की जरुरत नहीं.
घर में सबको होली की बधाई. शुभकामनाएं- प्यार आशीष.
सस्नेह
बच्चन
जीवन भाई,
१६ के पत्र के लिए धन्यवाद.
सदभावना के लिए आभारी हूँ.
'कविता की पहचान 'जिस गंभीरता से लिखने का तकाजा करती है वह मैं पूरा नहीं कर
सका: मेरा तो षेमर्क् जिसे कहते हैं छसुअल् ही होकर रह गया; फिर भी आप उसका
जो भी उपयोग करना चाहें कर सकते हैं .
मैंने जो फ्रच्टिचल् छ्रिटिचिस्म् का सुझाव था, उस पर आप मौन रहे: क्या मेरा सुझाव
पसंद नहीं आया? मैं उसकी सबसे बड़ी उपयोगिता समझता हूँ.
आप प्रयोगवादी, नयी कविता, अकविता आदि -आदि नामों से अभिहित की जाने वाली
२५ सर्वश्रेष्ठ- या जानी -मानी चर्चित कविताएं लें और बताएं कि थ्हट् ई
अप्प्रेचिअटे इन् ट्हेसे पोएम्स् अन्ड्/ओर् होत् स्होउल्ड् ओट्हेर्स् अप्प्रेचिअटे ट्हेसे
पोएम्स्
आप ऐसा भी कर सकते हैं कि एक -एक कविता पर एक-एक समालोचक से ऐसा लेख लिखने को
कहें और आप उन्हें संपादित करें-
सोचें इस पर.
मेरे जन्म दिन पर मुझसे ही लिखने को न कहें,वैसे मेरे जन्म दिन को इतनी महत्ता
भी क्या देनी .
श्री विजय और जोशी सिन्हा परिवार के सब सदस्यों को मेरी याद, नमस्कार.
यहाँ के समाचार सामान्य.
अमिताभ को इस बार फिर भेस्ट् आच्टोर् आतर्ड् मिला.
सस्नेह
बच्चन
३३२,ंओउन्ट् खन्च्हेन्जुन्ग
ढर्जेएलिन्ग्
४-५-७९
जीवन भाई,
हम यहाँ २५ अप्रैल को आये-
अमिताभ 'बरसात की एक रात 'की शूर्टिंग के सिलसिले में यहाँ आये हैं.
साथ हमें भी लाये हैं-
हम यहाँ मध्य मई तक रहेंगे, फिर ऊटी जायेंगे .
परिवार में सबको मेरी याद-नमस्कार .
सप्रेम
बच्चन
'प्रतीक्षा'१४, उत्तर-दक्षिण रास्ता दसवाँ
बंबई-४९
२२-७-७९
जीवन भाई
बहुत दिनो से पत्र नहीं.
आशा है सपरिवार कुशल हो.
मैं मध्य अप्रैल से प्रय: बाहर रहा- पहले दार्जिलिंग-ऊटी में फिर मैं छठे
अफ़्रो-एशियाई लेखक सम्मेलन में भाग लेने के लिये सुअंडा- अंगोला (अफ्रीका) चला
गया था. वहाँ के लिए १९ जून को निकला था. १२ जुलाई को लौटा .
सम्मेलन में ३० से ऊपर देशों के लगभग १०० प्रतिनिधि आये थे.
सम्मेलन सफल रहा- मैंने वहाँ 'खून के छापे' कविता सुनायी . मैं तो विशेषकर
एक उठती कौम देखने के आकर्षण में वहाँ जा पहुँचा था.
मैंने कभी लिखा था-सब उठती चीजें मन मेरा हर लेती हैं- उसमें मैंने उठती कौमो को
भी गिनाया था- कविता शायद 'उभरते प्रतिमानों के रुप में 'है.
अंगोला ५०० बर्षों की पुर्तगाली गुलामी से हाल (में) ही स
