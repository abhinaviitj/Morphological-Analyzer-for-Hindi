<ळिटेरटुरे><श्होर्ट् श्टोर्य्><शिन्ह षग्हुविर्><ढुस्ससन् भोड्ह्><१९८७><ंअड्हुमटि (षज् शहिट्य आकडमि><ऊडय्पुर्><५८-६१><१८४०><शिन्ह ष्., ढुस्ससन् भोड्ह्, श्श्>

मैंने फौज में जाते वक्त अपनी जमीन सिर्फ देख-भाल के लिये दीनदयाल को
बटाई पर सौंपी थी और खुद फसल का चौथा हिस्सा देना कबूल कीया था, क्योंकि
मैं बाहर ही बाहर रहा था. और उस हिस्से पर उगे अनाज का उपयोग भी नहीं कर
सकता था. वहीं अनाज बेचकर वह उससे मिले रुपये मुझे भेजता रहा "इतना कहकर
वे हिकारत भरी नजरों से दीनदयाल की और देखने लगे थे. उनकी आँखें लाल हो
रही थीं और चेहरे पर कई तरह के रंग तेजी से उभर रहे थे. ऐसा लग रहा था
जैसे वे अभी लपककर दीनदयाल को एक मुक्का लगायेंगे और कालर पकड़कर कहेंगे
अब सच-सच बोल दीनू के बच्चे" या वे उसे कोर्ट से खींचते हुए बाहर ले
जायेंगे और उसकी गर्दन पकड़कर उसे जमीन पर पटक देंगे. पर मजिस्ट्रेट ने
उन्हें बीच में टोक कर कहा था "श्री रामकरन हवलदार, आपके पास कोई कागजात
हों, श्री दीनदयाल के दावे का खण्डन करने के लिये, तो पेश करें."
रामकरण चाचा भौंचक्के-से होकर मजिस्ट्रेट की तरफ देखते रहे थे और उनकी
आँखें इधर-उधर घूमती रही थीं, पर अन्तत: वे कोई निदान नहीं ढूढ़ पा रहे
थे. थोड़ी देर में बौखला कर बोले थे..."सर, मेरी अपनी जमीन का क्या सबूत
चाहिये पटवारी के पट्टे में मेरा नाम चढ़ा है. " इससे ज्यादा और कौन-सा
सबूत हो सकता है ? मैं मालिक मक्बूजा हूँ; जमीन मेरी है." "पट्टे में
आपका नाम बीस बरस पहले की तारीख में चढ़ा है. यह ठीक है, पर आपने बाद में
इसे दीनदयालजी को नहीं बेचा इस संबंध में कोई प्रमाण हो तो पेश करें,
वरना मुझे सबूत के अभाव में मुकद्दमा खारिज करना पड़ेगा" मजिस्ट्रेट ने
दलील दी थी.
इतना सुनते ही रामकरन चाचा आग-बबूला हो गये थे. एकदम आवेश में आकर
मजिस्ट्रेट की और देखते हुये बोले थे आप भी क्या न्याय करते हैं,
मजिस्ट्रेट साहब, दीनदयाल की हां में हां कर रहें हैं....मालिक से ही
सबूत मांग रहे हैं. और जिसने जबर्दस्ती जमीन पर कब्जा कर रखा है, उसके
प्रति सीधी छूट और रियायत बरती जा रही है. आय के इस दो टूक सिद्धांत के
प्रति गवाह जो कहेगा, सच कहेगा, सच के सिवा और कुछ नहीं कहेगा.
मजिस्ट्रेट ने टेबिल पर मुक्का मारकर कहा था "स्टाप" यू हीयर..."फिर
सरकारी वकील को संबोधित करते हुये बोले थे-" दिस इज शोयर कन्टेम्पट  फ
कोर्ट. "आप इनके खिलाफ कन्टेम्पट  फ कोर्ट का केस दायर कर लीजिये."
रामकरन चाचा के वकील उन्हें समझाकर एक और ले गये थे. फिर उनके केस पर आगे
बहस तो हुई नहीं, उल्टा "कन्टेम्पट आफ कोर्ट" का केस रामकरन चाचा के खिलाफ
दायर हो गया. जमीन का मुकद्दमा अगली पेशी के लिये स्थागित हो गया और
आगली पेशी पर सीधे-सीधे खारिज कर दिया गया. इससे अधिक आशा ही क्या की जा
सकती थी ! अब रामकरन चाचा ने ए.डी.एम. के यहां इस मुकद्दमें की अपील दायर
की है, और शहर के नामी वकील श्री आर.के.गुप्ता. को इस केस के लिये खड़ा
किया है. उधर "कन्टेम्पट आफ कोर्ट" का केस वह अलग लड़ रहें हैं अब कोई
उनसे केस के बारे में पूछता है तो कहते है" यह महाभारत के युद्ध से कम
नहीं है....लगता है, कौरवों ने पाण्डवों का हक छीनकर और जबर्दस्ती से
उन्हें बाहर निकाल दिया है और अपने अधिकार के लिये बेचारे पाण्डव लड़ रहे
हैं युद्ध कितने ही दिन चले, पर देखना विजय अंत में सत्य की ही होगी."
रामकरन चाचा का किस्सा सुनाते हुए शर्माजी उदास हो आये थे. मैंने भी एक
गहरी नि:श्वास खींची थी. मन विषाक्त हो आया था, रामकरन चाचा की
परेशा-~नियों और उलझनों का अन्दाजा लगाकर ही मैं सोचने लगा था, सिद्धांतो
के लिये जूझने वाला अनुशासन से बंधा और हक के लिये सारी जिन्दगी लड़ने
वाला यह फौजी हवलदार कैसे कोर्ट में इतना असंतुलित हो उठा कि उसे यह भी
ध्यान नहीं रहा कि उसकी एक ही पल की यह भूल सारी स्थिति उसके विपरीत कर
सकती है.
रामकरन चाचा मेरे लिये एक पहली बनते जा रहे थे...जितना ही मैं उन्हें
समझने की कोशिश करता वे उतने ही अबूझ होते जा रहे थे. मैं समझ नहीं पा
रहा था, उनके घटनाचक्र का हल कहां किस बिन्दु, किस कोण से निकालूँ !
जितनी बार में इस शहर आता रहा हूं, मुझे रामकरन चाचा एक-न-एक घटना चक्र
के बीच फँसे मिले हैं. मैं रामकरन चाचा से मिलता, चर्चा करता तो वे बड़े
ध्यान से मेरी बातें सुनते, पर अन्त में यही कहकर वह सारी चर्चा-परामर्श
का उपसंहार निकाल ले आते-तुम समझोगे नहीं विपिन" मैं जानता हूँ भैया.
चीजों की असली कीमत क्या होती है." तो कभी तरूखी से कहते-"जुल्मों या
कहावतों से जिन्दगी नहीं चलती, विपिन. हर स्थिति, हर प्रसंगो से उपजी
परिस्थिति से हमें हर पल नये ढंग से जूझना पड़ता है."
चाचा का यह मार्गदर्शन मुझे समझ में नहीं आता था, और मैं हैरान-सा अक्सर
उनकी और देखने लगता. मुझे अक्सर लगता, किसी छोटी-सी बात को किसी ऊँचें
आदर्श का मुलत्मा चढाकर वे बड़ा बना रहे हैं. जैसा कि बड़े लोगों की
अक्सर आदत होती है. और ऐसी ही अबूझ पहेली लिये मैं उनके शहर से लौट आता.
जिन दिनों चाचा का कोर्ट-कचहरी वाली बातें ज्यादा चल पड़ी थी मैं
उद्धिग्न हो उठता था. और बातों को वहीं छोड़कर उठकर चला जाता था. मुझे
लगता, इस सब की सुनकर ही क्या होगा. जबकि मैं उसमें कुछ कर नहीं सकता और
चाचा कुछ सुनने को तैयार नहीं हैं. मन इससे शांत नहीं होता था, कभी यह
पलायन जैसा लगता, कभी चाचा के प्रति अपने आत्मीय कर्तव्य से उदासीन होने
जैसा, पर मैं विविश हो जाता, अपने आपको उस अनिश्चित स्थिति में डालना
नहीं चाहता था जहां मेरा कोई वश न चले. मैं कहीं भी अनचाहे रूप में नहीं
आना चाहता था."
इस बार छ: मास के अन्तराल से ही मुझे यहां आना पड़ा था, मैंने उत्सुकता
से भाई साहब से पूछा था-"रामकरन चाचा के क्या हाल हैं ?" वे उदास स्वर
में बोले थे-"अच्छे नहीं हैं, मुकद्में बाजी चल रही है. यहां से भी मामला
खारिज हो गया तो अब हाईकोर्ट में अपील करने की सोच रहे हैं और उसके लिए
रुपये इक्ट्ठा कर रहे हैं. बैंक से सारा पैसा निकाल लिया है और अपने
दोस्तों के जरिये बाजार से ऊंचे ब्याज पर भी रुपया ले रहे हैं. क्यों
इतनी आफत मोल ले रहे हैं" वह जमीन नाजायज तौर से उनके चचेरे भाई ने हथिया
ली है, यह सचमुच गलत है. पर जब अपने कागजात पूरे नहीं है और दोबारा कोर्ट
ने उनके खिलाफ फैसला सुना दिया ह, तो अब वे चुपचाप बैठ जाएं यही बेहतर
है. जमीन गयी तो गयी गुजर-बसर का जो साधन बच रहा है, वह तो कम-से-कम अब
बाकी बचा रहे. फिर उनके आगे-पीछे कोई है तो नहीं....किसके लिये इतनी
जलालत मोल ले रहे हैं.
मैं पहले ही जान चुका था, रामकरन चाचा अकेले हैं पत्नी तभी नहीं रही थी,
चब फौज में नौकरी करते दस बरस भी नहीं बीते थे. सुनते हैं, एक लड़की भी
हुई थी. वह भी कुछ दिन जीवित रही. दो-चार-बार रामकरन चाचा के दुर्भाग्य
की चर्या विभिन्न प्रसगों में मैं सुन चुका था, विश्लेषण-अनुश्लेषण
विभिन्न रहे थे. पर उससे सार मैंने निकाल लिया था कि जिन्दगी के सफल में
च्चा अकेले रह गये हैं. मैं अभी इस दुर्भाग्य के बारे में सोच रहा था कि
भाई साहब फिर बोले-"विपिन, तुम्ही समझाओं न उन्हें कुछ, तुम्हारी बात वे
सुनते हैं. "भाई साहब का यह अनुमान और विश्वास सुनकर मैं आश्चर्यचकित रह
गया था. पर उनकी बात मैं टाल नहीं पाया था मेरी अपनी अन्त: चेतना भी
बार-बार मुझे उद्धोलित कर रही थी.
आखिर मैं तैयार होकर उठा और भाई साहब के साथ रामकरन चाचा के घर जा पहुंचा
रामकरन चाचा सामने वाले कमरे में ही थे, दरवाजा खोलकर उन्होंने हमारा
स्वागत किया और थोड़ी औपचारिक बातचीत के बाद वे स्वयं अपने वर्तमान
संदर्भ में आ गये और कहने लगे-"तुमने सुना है, विपिन, मैं अब अपना
मुकद्मा हाईकोर्ट में ले जा रहा हूं यहां तो किसी ने मेरी बात सुनी
नहीं." मैंने इतना ही कहा-"सुना है" और चुप हो रहा. दो-चार पल ऐसे ही
निकल गए. फिर मुझे ध्यान आया, मुझे उनसे कुछ कहना है और भाई साहब इसीलिये
मुझे वहां ले आये हैं. मैंने थोड़ी नैतिक बल इक्ट्ठा किया और बहुत ही
विनित स्वर में चाचाजी से बोला-"चाचाजी, आप क्यों अब इतनी परेशानी उठाते
हैं. हाइकोर्ट जाने में बहुत पैसा लगेगा और फैसला होने में बहुत समय"
मेरी बात बीच में लेकर वे एकदम आवेश में आकर बोले-"तुम कहना क्या चाहते
है, विपिन. यह मेरी सच्चाई की लड़ाई है और बहुत लम्बी..मेरा खून पिछले
बीस वर्षों से जल रहा है उसके एक-एक कण का बदला चुकाऊंगा...."इस दीनदयाल
के बच्चे को मैं जिन्दगी भर माफ नहीं कर सकता..इस दुष्ट ने मेरी
जमीन-~जायदाद ही नहीं हड़प ली, यह मेरी बीवी को भी निगल गया और मेरी
बच्ची को भी इस कसाई ने बेरहमी से मार डाला. "मैंने देखा, उनकी आँखें
लाल हो आई थीं और गुस्से वे कांप करे थे." थोड़ी देर वह चुप रहै, फिर
एकाएक संजीदा होकर गंभीर स्वर में बोले, "गर मुझे पहले पता चला होता मैं
तभी फौज की नौकरी छोड़कर चला आता और यहां का मोर्चा सम्भाल लेता. पर तब
किसी ने कामों-कान खबर न होने दी और अब सारे गांव वाले और रिश्तेदार
कानाफूफी करके यह सब कह रहे हैं कि तुम्हारी बीवी की बीमारी का इलाज
दीनदयाल ने नहीं कराया. वह बिचारी रात-~रात भर बुखार में पड़ी रहती और
दिन में उसी बुखार की हालत में भी घर का काम करती. जब खाट से लग गई तब भी
इसने सिर्फ दिखावे के लिये बैद्यराज को बुलाया. वह कहती रही, मेरे पति को
थबर कर दो, पर यह डांट-डपटकर उसको चुप कर देता और कहता, वही क्या कर लेगा
आकर ? इलाज करने में मैंने कौन-सी कसर उठा रखी है. अपनी बीमारी से लड़ते
और अपने आप में घुटते-घुटते वह एक दिन कूच कर गयी. मेरी बच्ची उस समय तीन
साल की थी. मैं आया और अपनी बच्ची उसे सौंपकर चला आया. मुझे क्या मालूम
था, इसके मन में क्या है ? लौटकर गया तो दूसरे ही माह मेरी बच्ची भी मुझे
छोड़कर चली गई है. मैं एकदम पागल-सा हो गया. पी-पीकर मैं अपना गम भूल ता
रहा, दोस्तों और शराब में अपना अकेलापन झुठलाने लगा..और जब रिलीज लेकर
गांव में जाकर रहा और तो एक-एक करके सारा सच मेरे सामने आने लगा. पहले
बीवी का सच सामने आया, फिर बच्ची का. गांव वाले कह रहे थे, बच्चों को
इसने कुछ देकर मार डाला था. उसे आशंका थी, मेरी फौज की नौकरी ठरही यदि
मुझे कभी कुछ हो गया लड़ाई-वड़ाई में तो लड़की की परवरिश और शादी का भार
भी उसी को उठाना पड़ेगा..मैं इस दुष्ट की दुष्टता और घुर्तता का पूरा
पूरा बदला चुकाऊंगा. मैं भौंचक्का-सा उसके चेहरे की और देखाता रहा था.
तभी वह गंभीर होकर बोले, "वही राज्य, नारी और अधिकार जर, जमीन और जौरू का
झगड़ा वही किस्सा पुराना महाभारत का ! महाभारत के इस दुश्शासन को मैं कभी
माफ नहीं कर सकता. हक छीनने के लिये मैं दुर्योधन को क्षमा कर सकता हूँ,
पर दुश्शासन को कभी माफ नहीं कर सकता. मेरी लड़ाई जारी रहेगी." मैं उनके
चेहरे की और कुछ अजीब-से आदर और अनुराग मिश्रित भावसे देखने लगा था. मुझे
लगा था, सचमुच चाचा कभी माफ नहीं कर सकते, उन हक छीनने वालों को, और अब
मुझे चाचा को माफ करना ही होगा.
