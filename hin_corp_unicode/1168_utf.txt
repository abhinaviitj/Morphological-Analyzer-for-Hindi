<ःइन्डि ळिटेरटुरे><छ्हिल्ड्रेन्'स् ळिटेरटुरे><षमन्लल् शोनि><श्हरर्टि घल्ब><१९८८><ऐन्क फ्रकस्हन् खेन्ड्र><आह्मेडबड्><१०-२३><२०४०><शोनि, ष्-श्हरर्टि घल्ब-छ्ल्-औ> 

मगला ने कहा: `हें कौन मर गया है? तेरे बीबी-बच्चे?'गलबा बोला: `नहीं
तेरे बच्चे एक ही साथ मर गए!'मगला ने कहा: `मरे हुए दिखा!'गलबा बोला: `कैसे
दिखाऊं? सातों बच्चे मेरे पेट में कभी के हजम हो चुके हैं!'मगला गुस्से में
गलबा को मारने दौड़ा, पर दौड़ते समय वह गलबा के आंगन के खड्डे में खुद ही गिर
पड़ा.फिर गलबा अपने बीबी-बच्चों के साथ मगला की गाड़ी में सवार होकर वहाँ से
रवाना हो गया. गाड़ी पर ध्वजा फरक रही थी: `गलबा गुरु की जय हो!'बड़ी मुश्किल
से मगला मगर खड्डे में से बाहर निकला और गलबा के खिलाफ सिंह के दरबार में
फरियाद करने के लिए चल पड़ा.ले, पपूड़ा आम!गलबा खुद को हर काम में सबसे बढ़कर
होशियार मानता था. एक बार दौड़ने की स्पर्धा में हाथी ने गेंडे को हरा दिया,
चिते ने बाघ को हरा दिया, खरगोश ने हिरन को हरा दिया. इसे देखकर गलबा घमंड
में आकर बोल उठा: `मैं दौड़ में किसी को भी मात कर सकता हूँ!'यह सुनकर एक
बिच्छू बोला: `किसी को भी? हाथी को भी? चिते को भी? खरगोश को भी?'गलबा बोला:
`हां, किसी को भी!'बिच्छू बोला: `मुझे भी?'गलबा हँसकर बोला: `तू किस खेत की
मूली है! तेरे बाप को भी!'बिच्छू बोला: `तो आ जा! इस पीपल के पेड़ से उस
जामुन के पेड़ तक दौड़ें!'`एक, दो, तीन.  .  .  न!' कहकर गलबा दौड़ा. उस
समय बिच्छू कूदकर गलबा की पूंछ से चिपक गया. गलबा को इसका कुछ भी पता न
चला. वह बिच्छू को साथ लेकर दौड़ रहा था.गलबा जामुन के पेड़ के पास पहुँचकर
ज्योंही कहने को हुआ कि मैं जीता, वहाँ तो उसकी पूंछ से कूदकर बिच्छू पहले ही
बोल उठा: `मैं जीता! मैं जीता!'गलबा को बिच्छू की जीत स्वीकार करनी पड़ी.
पपूड़ा बंदर पेड़ पर बैठा-बैठा यह सब कुछ देख रहा था. वह गलबा की हँसी
उड़ाता हुआ बोला: `थू गलबा! ऐसेछोटे-से बिच्छू ने तुझे हरा दिया!'गलबा इस
हँसी को सहन नहीं कर सका. उसने मन ही मन पपूड़ा को किसी दिन इसका मजा चखा
देने का निश्चय किया.कुछ दिन के बाद गलबा एक थैली में नौ गोल-गोल पत्थर भर
कर, फिर थैली कंधे पर लटकाकर फेरीवाला बनकर निकला और बोला:आमलो आम! मलका
की बाड़ी के मीठे-मीठे आम लो!रस भरे आम लो!फिर खाओ-पिओ, नाचो-गाओ पपूड़ा
पेड़ पर बैठा-बैठा यह सुन रहा था. आम का भजन उसे बहत अच्छा लगा. उसने कहा:
`गलबा चाचा!देखूं, आम कैसे हैं?'गलबा बोला: `पहले काम फिर दाम! उस घास के
गट्ठर को जो कोई रामनाथ के टीले पर पहुँचा देगा, उसे ये सभी आम दे-देने को
मगला चाचा ने कहा है.'पपूड़ा बोला: `एक क्या, दो गट्ठर चढ़ा दूँ.'अब गलबा
ने मन में सोचा कि बड़ा गट्ठर देखकर पपूड़े के सिर पर रख दूँ. गलबा बोला:
`तो आ जा.'पपूड़ा बोला: `लाओ, ये आम भी मैं उठा लूँगा! वजन के साथ थोड़ा
और वजन!'गलबा बोला: `नहीं.'पपूड़ा अब सिर पर गट्ठर रखकर चल पड़ा. इसी बीच
गलबा ने पीछे से दियासलाई सुलगाकर, गट्ठर में लगा दी. तड़-तड़ करके गट्ठर
सुलग उठा. पपूड़ा बोला: `गलबा चाचा, यह तड़-तड़ क्या हो रहा है?'गलबा बोला:
`यह तो आम पक गए हैं, इसीलिए ये तड़, तड़ करके कह रहे हैं कि मुझे खाओ, मुझे
खाओ.'पपूड़ा खुश होकर बोला: `इनसे कह दो कि अब ज्यादा देर नहीं है!'कुछ
देर के बाद पपूड़ा बोला: `चाचा, यह धुएं जैसा क्या निकल रहा है?'गलबा
बोला: `यह तो, ये आम लंबी आहें भर रहे हैं, उसका धुआँ है.'कुछ देर के
बाद पपूड़ा बोला: `चाचा, मुझे गरम-गरम क्या लग रहा है?'गलबा बोला: `वैशाख
महीने की गर्मी पड़ रही है और गरमी नहीं पड़ेगी तो आम कैसे पकेंगे?'इतने
में तो पपूड़े के सिर के गट्ठर में धू-धू करती आग उठी और पपूड़े का सिर,
मुँह और हाथ बुरी तरह जल गए. `हाय बजरंग बाबा! बचाओ! मर गया!'इस-तरह
चिल्लाकर पपूड़े ने सिर का गट्ठर नीचे पटक दिया और भाग खड़ा हुआ.पपूड़े
को भागते देखकर गलबा बोला: `ये आम तो लेता जा!'पपूड़ा खड़ा-खड़ा दोनों
हाथों से पूंछ को सहला रहा था. गलबा थैली में से एक पत्थर निकालकर उसके
सामने फेंक कर बोला: `पपूड़ा, ले यह आम!'पपूड़े ने देखा तो पत्थर था.`ले,
यह आम! ले, यह आम! कहते हुए गलबा ने सभी पत्थर पपूड़ा के सामने फेंक दिए.
पपूड़ा अब समझा कि गलबा मुझे बेवकूफ बना गया है. उसने गलबा के खिलाफ सिंह
के दरबार में फरियाद करने का निश्चय किया.ओ, बजरंग बाबा!धूर्त गलबा को एक
बार फिर मस्ती सूझी. पपूड़ा बंदर ने उसकी हंसी उड़ाई तो उसने बदले में
उसको जला दिया. पर इतने से ही उसे संतोष नहीं हुआ. वह शशी बिल्ली के पास
गया और बोला: `शशी देवी! कैसी हो?' आजकल काम-धंधा कैसा चल रहा है?'शशी
बोली: `काम-धंधा है ही कहाँ?'गलबा बोला: `तो वैद्य बन जाओ. कुछ ही दिनों
में मालामाल हो जाओगी.'शशी बोली: `मैं वैद्यक कहाँ पढ़ी हूँ?'गलबा बोला:
`पढ-लिखकर जो वैद्य बने, उस भोंदू समझो! देख, मैं तुझे अभी चुटकियों में
वैद्य बना देता हूँ. मेरे पास दवा तैयार है! तुझे तो केवल हाथ लंबा करके पैसे
लेने और दवा देनी! तू उस पपूड़े को जानती है न! वह कल काफी जल गया है. मेरे
पास जले पर लगाने की अकसीर मलहम है.'शशी बोली: `क्या कहते हो?'गलबा ने कहा:
`अरे, केवल इस मलहम से ही दवा करने का धंधा शुरू करूं तो भी कुछ ही दिनों
में लखपति बन जाऊं और ऐसी तो दूसरी बहुत-सी दवाएं मैं जानता हूँ. गंजे सिर
पर काले स्याह बाल उगा दूं और बालवाले को मिनटों में गंजा बना दूं पर शशी
देवी, बात यह है कि मैं फक्कड़ जीव जो हूँ. आज यहाँ तो कल वहाँ. एक जगह जम
कर धंधा करना मेरे बस की बात नहीं है.' ऐसा कहकर उसने शशी को मलहम दी.शशी
वैद्य बनकर दवा की पेटी लेकर निकल पड़ी और पुकारने लगी:बनिये के हाथ में
जैसी कलम! साधु के हाथ में जैसी चिलम! शशी के हाथ में वैसी मलहम!जले पर लगाओ,
दरद मिटाओ! शशी बिल्ली की अकसीर मलहम!पपूड़ा बंदर एक पेड़ पर बैठा बैठा `ओ
हनुमान बाबा! `ओ हनुमान बाबा!' करके चिल्ला रहा था. इतने में उसने शशी की
आवाज सुनी और उसने उसको अपने पास बुलाया: `शशी देवी, ओ शशी देवी! शशी अकड़कर
बोली: `शशीदेवी कहता है? डॉक्टर शशीदेवी नहीं कह सकता?'पपूड़ा झेंप गया.
और बोला: `भूल हो गई! डाक्टर शशी. आप अपना मलहम मुझे दीजिए.'शशी बोली: `मैं
कोई धर्म करने नहीं निकली हूँ. मैं डाक्टर हूँ.'पपूड़ा बोला: `डॉक्टर साहब,
आपकी पूरी फीस मैं दे दूँगा!'शशी बड़े रोब से बोली: `दे दूँगा, ऐसा नहीं,
पर अभी देता हूँ, ऐसा बोल!'पपूड़ा बोला: `अभी देता हूँ डाक्टर शशी.'शशी
बोली: `दस रुपये जाँच करने के, सात रुपये मलहम के और चौदह रुपये पचहत्तर
पैसे तेरे साथ पौने पंद्रह मिनट तक सिरपच्ची की, उसके. कुल इकत्तीस रुपये
पचहत्तर पैसे, तू मेरे हाथ पर रख दे, फिर मैं तुझे मलहम दूँ.'पपूड़ा बोला:
`कुछ कम करो, डॉक्टर साहब.'शशी बोली: `कम करवाने हों तो घसियारे के पास
जा! मैं तो डॉक्टर हूँ. जितनी देर करेगा उतनी ही मेरी फीस बढ़ेगी. अब बत्तीस
रुपये पचहत्तर पैसे होंगे.'पपूड़ा बोला: `क्या बत्तीस.  .  .  !शशी बोली:
`अब तैंतीस रुपये पचहत्तर पैसे. हाँ के ना, एक ही बात!'पपूड़ा ने उसी समय
जेब में से पाकेट निकाला और उस में तैंतीस रुपये पचहत्तर पैसे गिनकर डॉक्टर
शशी को दे दिए. रुपये अपनी जेब के हवाले करके शशी ने अपनी पेटी खोली और कहा:
`ले, यह मलहम! दिन में दो बार इसे गरम करके जले हुए भाग पर लगाना! चौबीस
घंटों में आराम!'पपूड़ा मलहम लेकर घर की तरफ भागा.घर पहुँचकर उसने अपनी
बंदरी से कहा: `ओ भागवंती, सुनती हो! लो यह मलहम! झट-पट इसे गरम करके मेरे
जले पर लगा दो! जल्दी करो!'बंदरिया बड़ी आज्ञाकारिणी थी. उसने जल्दी ही मलहम
गरम करके पपूड़े के सिर-हाथ-पैर और पूंछ पर लगा दिया! पपूड़ा तो और ज्यादा
चीखने-चिल्लाने लगा: `ओ बजरंग बाबा! मर गया!' शशी ने मुझे मार डाला! यह
मलहम नहीं है, मिर्चियाँ हैं.'पपूड़ा की बात सच थी. गलबा ने मलहम में मिर्च
मिला दी थी.इसी बीच गलबा शशी बिल्ली के घर पहुँचा. उस समय शशी पलंग पर लेटी
हुई थी और मलहम बेचकर मालामाल होने के सपने देख रही थी. गलबा बोला: `ओ शशी,
तूने यह क्या किया? पपूड़ा अब तुझे जिंदी नहीं छोड़ेगा! तूने उसको किस हाथ
से मलहम दिया था?'शशी ने बड़ी अदा से कहा: `इस बायें हाथ से!'गलबा बोला:
`हत्ते रे की! गजब कर दिया! तुझे इतनी भी खबर नहीं? बायें हाथ से कहीं मलहम
छुआ जाता है? बायें हाथ छुआने से तो दवा का गुण ही बदल जाता है. सारे शरीर
में आग-आग हो जाती है. बायें हाथ में ऐसी बिजली है! तू क्या डॉक्टर बनेगी,
चल, मेरी दवा की पेटी ला.'शशी बोली: `पेटी तो मेरी है!गलबा बोला: `पर अंदर की
दवा तो मेरी है. इसलिए दवा के साथ पेटी भी मेरे हवाले करदे और साथ ही तैंतीस
रुपये पचहत्तर पैसे भी गिन दे!'शशी बोली: `ये तो मैंने कमाए हैं!'गलबा बोला:
`हट! मेरी दवा के ये पैसे हैं! और साथ ही मैंने तुझे सलाह दी, उसकी फीस के
रुपये साढ़े चौबीस रुपये भी धर दे. कुल अट्ठावन रुपये पच्चीस पैसे, अक्षरे
सवा अट्ठावन रुपये पूरे. चल, अभी धर! नहीं तो अभी पपूड़े को कह आता हूँ
कि तूने बायें हाथ से मलहम को छुआ था!'शशी अब बेहद घबरा गई. उसने गलबा को
दवा की पेटी दे दी, पपूड़े से लिए तैंतीस रुपये पचहत्तर पैसे दिए और ऊपर
से गलबा की फीस के रुपये साढ़े चौबीस भी गिनकर दे दिए. फिर बोली: `गलबा
चाचा! मैं तो भिखारी हो गई, लुट गई! अब मैं कैसे अपना गुजर-बसर करूंगी? मैं
क्या खाऊंगी?'गलबा बोला: `क्या खाएगी? जा, हवा खा. नहीं तो पपूड़े की मार खा.
चखकर तो देख! बड़ी मीठी लगेगी!' ऐसा कहकर हँसता-हंॅसता वह वहाँ से रवाना हो
गया.संगीतरत्न गलबाएक बार धूर्त गलबा वन में घूम रहा था. इतने में उसे छोटू
खरगोश रास्ते में मिल गया. छोटू खरगोश बोला: `ओह! गलबा चाचा, बहुत दिनों
में दिखाई दिए.'गलबा गंभीर होकर बोला: `मैं गायनाचार्य श्री लंबकरण महाराज
के महाविद्यालय में संगीत सीखने गया था.पूरे तीन महीने मैंने वहाँ संगीत
सीखा है और `संगीतरत्न' की उपाधी प्राप्त की है. अब तो मैंने यहाँ संगीत
की पाठशाला भी शुरू कर दी है.'छोटू खरगोश को संगीत का काफी शौक था. उसने
कहा: `मुझे आप अपनी पाठशाला में भर्ती करेंगे?' मेरी संगीत सीखने की काफी
इच्छा है.'गलबा ने गंभीर मुँह बनाकर कहा: `मैं केवल सात ही विद्यार्थियों
को अपनी पाठशाला में भर्ती करनेवाला हूँ और वह भी उनकी योग्यता की अच्छी
तरह जाँच कर लेने के बाद ही!'छोटू ने डरते-डरते कहा: `योग्यता में आप खास
क्या चाहते हैं?'गलबा बोला: `अच्छा गला चाहिए!' तुझे भी पहले अपने गले की
परीक्षा देनी होगी.'छोटू बोला: `परीक्षा देने में मुझे आपत्ति नहीं है.'फिर
गलबा ने नाक पर चश्मा चढ़ाकर कहा: `तो आ जा, जरा पास में आ जा!' हाँ,
ठीक है. अब यों सीधा खड़ा रह! मुँह फाड़!'छोटू ने मुँह फाड़ा.गलबा बोला:
`अब आ.  .  .  आ.  .  .  आ.  .  .  आकर! ऐ! जरा और पास आ! ओ.  .  .  ओ.  .  .
ओ कर! और जरा पास आ! जाँच जरा अच्छी तरह कर लेनी है. ऐ! मुँह फाड़! थोड़ा
और ज्यादा. उ.  .  .  उ.  .  .  , उ.  .  .  उ.  .  .  कर! हाँ, जरा पास
में आ!'इस तरह छोटू खरगोश को बहुत पास में लाकर गलबा ने उसका गला पकड़
लिया. छोटू के मुँह से चीख निकल गई: कोई बचाओ! बचाओ!'उस समय कबा कुम्हारा
का परदु:खभंजक लंबकरण नाम का गधा वहाँ से होकर गुजर रहा था. खरगोश की चीख
सुनकर वह एकदम उसकी तरफ दौड़ पड़ा. उसकी एक ही दुलत्ती से गलबा की पकड़ ढीली
हो गई और छोटू बच गया!गधा बोला: `दुष्ट गलबा, तू विद्या का ढोंग करके ऐसे
धंधे करता है?'गलबा बोला: `हटो यहाँ से. अब मैं तुमको कभी गायनाचार्य नहीं
कहूँगा.' ऐसा कहकर वह वहाँ से दुम दबाकर भागा.छोटू खरगोश गलबा के विरोध में
फरियाद करने के लिए सिंह सरकार के दरबार की तरफ चल पड़ा.
