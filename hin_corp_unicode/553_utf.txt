<ळिटेरटुरे><ःउमोउर्><छ्हट्टुर्वेडि, घोपल्><ढुम् खि  फ्रकस्हन्><ढेल्हि><५०-५७><२०१०><छ्हट्टुर्वेडि, घोपल्-ढुम् खि 

+ नाश्ते-भोजन के लिए चाय की दुकान और वैष्णव भोजनालय भी उपलब्ध था. रामदीन अपनी
सफेद झक दाढ़ी,गले में रूद्राक्ष की माला और माथे पर चन्दन का टीका लगाये
किसी भी धर्म-भीरु समाज के अगुआ लगते थे. दिन में जब पालथी मारकर आसन पर
बैठते तो सिद्ध पुरुष का भ्रम अगरबत्ती की सुगन्ध और लगातार 'राम''राम' के
उच्चारण तथा माला फेरने से और प्रबल हो जाता . हर आने-जानेवाले को आर्शीवाद
देते, धीरे-~धीरे मोहल्ले में उनकी ख्याति फैलने लगी. पांच बजे शाम तक उनके
पुत्र मातादीन भी अपने विश्वविद्यालय के साथियों के साथ आ जाते. आसपास की
लकड़िया बटोर कर आग की धूनी जलाई जाती, भजन-कीर्तन चलता. लड़के गांजा-चिलम का
सेवन करते. वातावरण भावुक और धार्मिक होता जाता. लड़कों ने आपस की चर्चा सें
रामदीन को पहुंचा हुआ संत 'राम-~बाबा बना दिया था. ऐसा दिव्य पुरुष जो कोई
भेंट न लेता न उसकी अपेक्षा करता है पर जिसके आर्शीवाद बहुधा सच होते हैं.
सक्सेना-युगल अर्से से संतान-विहीन थे, बाबा ने कृपापूर्वक आशीर्वाद दिया और
श्रीमती सक्सेना की गोद भर गई. शर्मा बाबा का चहेता भक्त था. बी.ए. कर बेकार
बैठा था. बाबा की सेवा तो स्टेट बैंक की नौकरी का मेवा हाथ लगा. जितने मुंह,
उतनी बातें. भक्तों की भीड़ बढ़ने लगी और साथ ही फल-मेवा भी जुटने लगा.
मातादीन की चांदी थी. अपने दोस्तों के साथ-~डटकर फलाहार करते. जो कुछ बचता,
मंडी में प्रसाद के रुप में बांट पूड़ी-~कचौड़ी, रबड़ी-मिठाई उड़ाते. पर इधर
जाड़ा बढ़ चला था. और राम-~बाबा सर्दी-जुकाम से आक्रांत रहने लगे थे.
"क्या करें, यार रमेश ! कुछ समझ में नही आता! ऐसा ही जाड़ा पड़ता रहा तो बूढ़ा
तो टांय-टांय फिस्स हो जायेगा. उसका राम नाम सत्य हुआ तो अपना क्या होगा ?"
व्हिस्की का घूंट लेते हुए मातादीन ने अपने पिता के प्रति पुत्रवत् स्नेह भरी
चिंता व्यक्त की. रमेश यूनिवर्सिटी यूनियन की सचिव था और मातादीन का गहरा
दोस्त. आज ही यूनियन फंड का पैसा मारकर दोनो दोस्त सूट का कपड़ा खरीद कर
सिविल लाइन्स में सिलने दे आऐ थे. होस्टल के कमरे में व्हिस्की और काजू इसी
उपलब्ध में उड़ाया जा रहा था." दीक्षित नही आया." रमेश ने मातादीन की बात
सुनकर प्रश्न किया. दीक्षित बलिया का रहने वाला, हट्टा-कट्टा जवान था. और
दूसरा एम.ए. कर रहा था. चतुराई, चालाकी और अपने लक्ष्य के प्राप्ति के लिए
कोई भी रास्ता अपनाने को वह सदा प्रस्तुत रहता था और अपने दोस्तो में इसी कारण
चाणक्य के नाम से जाना जाता था. विश्वविद्यालय की यूनियन इसके इशारों पर चलती
थी और इसी बलबूते पर युवा नेता के रुप में उसकी शहर में खासी धाक थी. रमेश का
विचार था कि दीक्षित की राय लेकर मातादीन की समस्या का हल सोचा जाऐ. "ऐसे
क्यों नही करें कि किसी खाली घर पर कब्जा कर लें ?" रमेश ने व्हिस्की का पहला
गिलास खाली करते सुझाव दिया, "पार्टी के दफ्तर का बोर्ड लगवा देंगे. फिर
देखें कौन खाली करवाता है ? पुलिस ने कुछ किया तो दंगा हो जायेगा. ऐसे
दीक्षित किस दिन काम आयेगा. मंत्री-मुख्य मंत्री को पटा लेगा", रमेश ने बात
खत्म की. "मैने भी यही सोचा था, पर आसपास कोई मकान खाली नही है, फिर बूढ़ा
अपने साधूपन को 'सीरियसली' लेने लगा है. वह राम-बाबा की 'इमेज' जीने के चक्कर
में है, पता नही ऐसे काम के लिए तैयार हो या न हो," मातादीन ने अपनी कठिनाईयां
बताई और फिर दोनों गिलासों में व्हिस्की उडेली, पानी मिलाया और पैर फैलाकर
कुर्सी पर ढह गया. रमेश ने उठकर चौकीदार को आवाज दी, वह दौड़ा आया. "का चाही
सरकार", उसने पूछा . "अरे खिलावन ! जरा लल्ला की दुकान से नमकीन और सिगरेट ले
आना और मेरे हिसाब में लिखवा देना", रमेश ने आदेश दिया. राम खिलावन चला गया.
"कोई नई किताब आई," माता-~दीन ने प्रश्न किया. "कहां यार ! नयी सप्लाई
फिल्मों-किताबो की आ ही नही रही, लगता है कस्टम वाले कुछ ज्यादा सजग हो गये
हैं,"रमेश ने निराशा प्रकट की . दोनों का आशय ब्लू फिल्मों और औरतों की नंगी
तस्वीरों वाली किताबों से था.
"कहो यारो ! खूब छन रही है", दीक्षित ने कमरे में प्रवेश किया.
"आओ गुरु. तुम्हारा ही इन्तजार था", रमेश और मातादीन ने सादर खड़े होकर
चन्द्रमणि दीक्षित का स्वागत किया. तत्काल उनके लिए व्हिस्की ढाली गयी. इतने
में नमकीन और सिगरेट भी आ गई. यह यूनिवर्सिटी रोड की दुकान से 'वसूली'
का शरीफाना तरीका था. कहा यही जाता कि हिसाब में लिख देना पर कौन-सा हिसाब
और कौन-सा लेन-देन ! यूनियन के पदाधिकारी अपने इलाके से इसी तरीके से सूबेदारी
का 'चौथ' वसूलते थे. "और तुम्हारे राम-बाबा का क्या हाल है ! चौचक है या
नही ?" अब भक्तों की भीड़ भी काफी जुटने लगी होगी," दीक्षित ने जिज्ञासा प्रकट
की. मातादीन तो इसी मौके की तलाश में थे, उन्होने विस्तार से जाड़े के प्रकोप
और अपने पिताश्री की नाजुक सेहत का विवरण सुनाया,"मुझे तो डर है कि कहीं बूढ़ा
न चल बसे, "रमेश ने मातादीन का समर्थन किया. "नहीं-नहीं, हम लोगों के रहते
रामबाबा कैसे मातादीन को छोड़कर जा सकते हैं ? और अभी तो चुनाव आने वाले हैं,
बाबा को उसमें हमें वोट दिलवाना है. जरुरत तो बाबा का चर्चा-चमत्कार बढ़वाने
की है. क्यों न एक बड़ा और भव्य धार्मिक आयोजन किया जाये . अपने ज्ञाननाथ जी
लोकल सेल्फ महकमे के मंत्री हैं, उनसे बाबा के बारे में भाषण दिलवाया जायेगा.
एक-दो हजार लड़के और फालतू फंड के लोग इकट्ठा करना कौन सी बड़ी बात है !
रात्रि जागरण, अखण्ड रामायण, हलवा-पूड़ी का प्रसाद सबका बंदोबस्त करते है
खर्चे पानी के लिए अभी से चंदे में जुट जाते हैं", दीक्षित ने योजना का प्रारुप
सुनाया. तीनो देर रात तक शराब पी सांठ-गांठ करते रहे, वही खाना खाया गया और
मातादीन रमेश के कमरे में ही सो गया. दीक्षित को रात्रि जीवन के और भी शौक थे,
वह उन्है पूरा करने चला गया. 'राम-बाबा अखंड-जागरण' के नाम से चन्दे की
किताबें और अखबारों में विज्ञापन छपे, नीम के पेड़ के नीचे बने पक्के टीले पर
पालथी मारे बैठे राम-बाबा के चित्र के साथ. देश कितना भी गरीब क्यो न हो, धर्म
के नाम पर चंदा देकर पापों का प्रायश्चित करना हमारी पुरानी परंपरा है.
किसी भी बहाने दस-बारह हजार झटक लेना रमेश और दीक्षित के बायें
हाथ का खेल था. मातादीन समारोह के आयोजन की थकान चंदे के पैसों की शराब पीकर
मिटाते रहे. शहर के महत्वपूर्ण व्यक्तियों को अखण्ड जागरण का निमंत्रण भेजा
गया, ज्ञाननाथ जी तो मुख्य अतिथि थे ही. विश्वविद्यालय के परिसर में मुफ्त
पूड़ी-हलवा की खूब पब्लिसिटी हुई. पूरे शहर में राम-बाबा के चित्र के साथ
अखंड-जागरण के पोस्टर लगाऐ गये. हैण्डबिल बांटे गये, ऐसा लगा कि मानो कोई
छोटे-मोटे कुम्भ का आयोजन हो रहा हो. एक्सप्रेसो से लेकर चाय, नमकीन के ठेले
तक धर्म की गंगा में हाथ धोने टैगोर टाउन में जा पहुंचे. आयोजन भव्य था. पीपल
के पेड़ के नीचे मंच था. टीले पर केवल दो कुर्सियां थीं. एक पर रामबाबा
बिराजमान थे, दूसरी पर उनके पुत्र. टीले के दोनों ओर सोफे सजे थे जिनपर
महत्वपूर्ण अतिथि बैठे थे. ठीक टीले के नीचे भजन-मण्डली और सामने दरी पर
साधारण भक्त सम्प्र-~दाय के बैठने का प्रबंध था. रामदीन के पीछे से तेज रोशनी
उनपर पड़ रही थी और दूर-दूर तक लाउडस्पीकर खम्भों से बंधे थे. शाम से ही
फिल्मी भजन प्रसारित किए जा रहे थे और बीच-बीच में 'राम-बाबा' जय-जय कार
भी हो जाती. आठ-दस हजार लोगों की भीड़ जमा थी. ज्ञाननाथ जो अभी तक नही आये थे
और कार्यक्रम प्रारम्भ होने के लिए सिर्फ एक अदद मंत्री का इन्तजार था. इतने
में रमेश ने मंच पर आकर मातादीन को नीचे बुलाया. वहां दीक्षित और उसके अन्य
साथी खड़े थे. "ठीक बारह बजे तुम अपने पिताश्री को नीचे ले आना. भजन-मंडली के
सामने एक गोल घेरा है, दस कदम बाद बाबा से छड़ी वहां रखवाना. हम लोग बाबा की
जय बोलेंगे. बाबा सिर्फ मौन रहकर छड़ी से इशारा भर करेंगे. बस इतना जिम्मा
तुम्हारा है, बाकी हमारा," दीक्षित ने गंभीरता से मातादीन को निर्देश दिए.
"ठीक है गुरु, अपना रोल तो मैं निभा लूंगा बाकी आप जानो", मातादीन दीक्षित को
आश्वस्त कर टीले पर आ गया.
ज्ञाननाथ जी भी पधार गये थे. मातादीन ने उनका स्वागत करते हुए उनसे निवेदन
किया कि वह अखंड कीर्तन और जागरण का उद्घाटन करें. छोटे और नाटे ज्ञाननाथ
खादी का बंद गले का कोट पहने और चूड़ीदार कसे टीले पर प्रकट हुए. उन्होने
झुककर रामबाबा के चरण छुए, अपने को उनका शिष्य घोषित किया और देश तथा समाज
के हित-साधन के लिए हो रहे इस अखंड पाठ की उपयोगिता बताई. पाप और तम की
शक्तियों की विनाश बाबा जैसे सत्पुरुषों के प्रयास से ही संभव था. इतना कहकर
ज्ञाननाथ टीले से उतरकर दीक्षित के पास जा बैठे. भजन-कीर्तन का कार्यक्रम
जोर-शोर से शुरु हो गया. रामदीन कुछ अस्वस्थ-से लग रहे थे, उनका चेहरा तम-~तमा
रहा था और लाल हो चला था. उन्होने मातादीन की ओर मुंह बढ़ा कर फुसफुसाया,
" बेटा, तबियत ठीक नही है. चक्कर से आ रहे हैं. बदन जल रहा है, मुझे डॉक्टर के
पास ले चलो." मातादीन ने उनकी नब्ज देखी काफी तेज थी और हाथ अंगीठी-सा तप रहा
था, सर्दी के बावजूद. "बस थोड़ी हिम्मत रखो, बापू ! सब ठीक हो जायेगा. कुछ ही
घंटों की बात है",मातादीन ने अपने पिता को ढ़ांढस बंधाया. रात को साढ़े ग्यारह
बजे थे. लाउडस्पीकरों के प्रभाव स्वरुप वातावरण में सिर्फ बेसुरी आवाजें गूंज
रही थीं. भीड़ नींद और भक्तिभाव से ओत प्रोत थी. कार्यक्रम के अनुसार मध्यांतर
में प्रसाद वितरण होना था और जनता को भी इसी की प्रतीक्षा थी. ठीक बारह बजे
मातादीन ने खड़े होकर हाथ उठाया और चारों तरफ सन्नाटा छा गया. "अब राम-बाबा
नीचे आकर भक्तों को आशीर्वाद देंगे फिर प्रसाद बंटेगा और कार्यक्रम चालू
रहेगा," मातादीन ने घोषणा की. मातादीन ने बड़ी कठिनाई से राम-बाबा को टीले से
नीचे उतारा. नीचे रमेश तथा अन्य लोगों की मदद से उन्हें दस कदम चलाया गया.
"हाथ-~उठाओ बापू", कहकर मातादीन ने उनकी बांह छोड़ दी. दूसरे हाथ की लाठी के
सहारे के बावजूद रामदीन धड़ाम से गिर पड़े. दीक्षित और उस के साथी 'राम-बाबा
अमर रहें.' का उदघोष करने लगे. भीड़ अनियंत्रित होकर रामबाबा के गिरने का कारण
जानने के लिए आगे दौड़ी. इस भग-~दड़ में रामदीन को टीले पर लाया गया. उनके
प्राण-पखेरू उड़ चुके थे. मातादीन ठगा-सा खड़ा था पर दीक्षित की सहज बुद्धी
काम आई. उसने माइक लेकर कहना शुरू किया, "राम बाबा ने पार्थिव शरीर छोड़ दिया
है आत्मा-परमात्मा में लीन हो गयी है. जिस स्थल पर बाबा ने चोला बदला वहां
अवश्य उनके आराध्य हैं. चलिए, कुछ भाई लोग आइये, उस स्थान पर खुदाई शुरू की
जाये. बाबा की अन्तिम इच्छा पूरी की जाये."
पूर्व निर्धारित योजना के अनुसार फावड़े लिए लोग अचानक प्रकट हो गए. खुदाई
प्रारम्भ हो गई. भक्तों की भीड़ सकपकाई हुई यह कार्यवाही देख रही थी. मातादीन
सिर झुकाऐ बाबा के शव के पास बैठे थे. माइक पर रमेश और दीक्षित मिलकर "रामबाबा
अमर रहैं" का नारा लगा रहे थे. यकायक एक खोदने वाले ने पत्थर का एक शिवलिंग
निकालकर
सबको दिखाया. दीक्षित माइक पर बोले, "चमत्कारी राम बाबा" दूसरो ने जोड़ा "अमर
रहें". शिव, शम्भु, शंकर, महेश्वर को धांधलेश्वर में बदल दिया गया था. जनता
हतप्रभ थी. मातादीन उदास बैठे थे. उन्हें यह उम्मीद न थी. कि उनके पिता नाटक का
अंत इतना दुखद और करुणामय बना देंगे. "हम राम बाबा की समाधि के स्थल पर एक भब्य
शिव मन्दिर की स्थापना करेंगे. राम बाबा की प्रेरणा व्यर्थ न होने दी जायेगी.
उनके स्वाभाविक उत्तराधिकारी माता महाराज अर्थात् उनके पुत्र मातादीन हैं.
बहिनो
और भाईयो ! जितना हो सके दान दीजिए, जिससे इस पावन और पवित्र कार्य मे देर
न हो",
माइक पर रमेश का स्वर गूँज रहा था. दीक्षित अपने साथियों के साथ चादर लिये चंदा
एकत्र कर रहे थे. भावविह्वल लोग टीले के सामने से गुजरते और श्रद्धांजलि के रुप
में जितना उपलब्ध धन था, देते हुए परिक्रमा कर चले जाते.
मातादीन अपने पिता के लाश के पास दुखी बैठे थे. दीक्षित और रमेश टीले पर
आये. "अरे क्या रोनी सूरत बना रखी है ! तुम्हें तो राम-~बाबा इतनी बहुमूल्य
जागीर दे गये हैं. उन्नीस हजार का कलेक्शन है, चेंज अलग. पहले यहां तुम्हारे
लिए कमरा बनेगा फिर मंदिर," दीक्षित ने शिवलिंग जेब से निकालते हुए मातादीन को
सांत्वना दी. वातावरण में कीर्तन के बाद एकदम सन्नाटा छा गया था. सिर्फ
झींगुरों की आवाजें गूंज रही थीं. रमेश ने रामदीन की लाश को एक कम्बल से ढंक
दिया था. खुदाई वाले टीले के नीचे फावड़ों का एक ढेर-सा छोड़ गये थे. "कल
धूमधाम से रामबाबा को संगम ले चलेंगे. भक्तों की भावना को अभी और 'कैश' किया
जा सकता है" रमेश ने दीक्षित को सुझाव दिया. "हां, विचार अच्छा है, मातादीन !
तुम हमारे साथ चलो, होस्टल में सो लेना", दीक्षित ने माता-~दीन की ओर मुखातिब
होकर कहा. "नही गुरु ! मैं तो यहीं बापू के पास रहूंगा," मातादीन ने बुझे हुए
स्वर में कहीं और जाने की अनिच्छा प्रकट की. दीक्षित जेब में हाथ डालकर एक
अद्धा निकाला, "ड्राइ-डे था, बड़ी मुश्किल से यही मिला है. जाड़ा बहुत है,
तुम्हारे काम आयेगा. हम सुबह का इंतजाम कर तड़के ही आ जायेंगे." मातादीन को
बोतल देकर दीक्षित, रमेश और उनके साथी चले गये.
मातादीन अब बिल्कुल अकेले थे. उन्होंने एक बार रामदीन के शांत निर्जीव चेहरे
को देखा. उन्हें लगा कि इस छल, प्रपंच और धांधली के लिए जैसे उनके पिता उन्हें
धिक्कार रहे हैं. रामदीन का मन निर्मल था और भगवान में उनकी गहरी आस्था थी.
मातादीन की तबियत इस एकांत से घबराने लगी. सर्दी अलग सता रही थी. उन्होने
अनायास ही बोतल खोली और गटागट पी गये. गला जल उठा. आंखों के आगे अंधेरा-सा
छाने लगा. उन्हें प्रतीत हुआ कि रामदीन आंखें खोलकर उन्हें देख रहें हैं और
पीने के लिए टोक रहें हैं, "ई का करत हौ बिटवा." मातादीन का जी मिचला रहा था
और उन्होने पेट पकडकर उल्टी करने की असफल कोशिश की. उनका शरीर छटपटाने लगा.
उन्हें कुछ नजर नही आ रहा था. गला सूख गया था और पीने को कहीं पानी भी न था.
मातादीन जैसे बेहोशी में चीख पड़े, "बचाओ बापू !" उनकी दर्दनाक चीख सिर्फ
झींगुरों ने सुनी. कोहरा घिर आया था. पानी की तलाश में मातादीन ने सारी शक्ति
लगा कर एक बार टीले के नीचे जाने की कोशिश की और फावड़ों के ढेर में गिर कर
ढेर हो गये.
तड़के ही रमेश और दीक्षित अपने साथियों के साथ आ गये. राम-~बाबा को संगम
पहुंचाना था. मातादीन फावडों के बीच में बेहोश पड़े थे. उन्हें पास ही डॉक्टर
के यहां ले जाया गया. उसके सिर में चोट लगी थी. डॉक्टर प्रभात कुमार ने उन्हें
कम से कम अड़तालीस घंटे विश्राम की सलाह दी. परन्तु तात्कालिक आवश्यकता
मातादीन को माता बाबा बनाने की थी और दीक्षित ने डाक्टर से यही कहा भी,
"डॉक्टर साब ! इनको सिर्फ गाड़ी पर बिठाये रखेंगें, न ये चलेंगे न बोलेंगे.
कोई ऐसी दवा दे दीजिए कि ये चार-पांच घंटे बैठ सकें. उसके बाद तो आराम ही आराम
है." डॉक्टर क्या करते ? सिर्फ सलाह दे सकते थे. उन्हें अपनी फीस के पचास रुपये
मिल चुके थे. उन्होने दर्द घटाने की कुछ गोलियां दे दीं. और मारफीन की एक सूई
लगा दी जिससे कि मातादीन भला-चंगा महसूस करे.
रमेश ने मातादीन की लाश को फूलों से ढकवा दिया था. एक खुले ट्रक पर चौकी के
उपर उनके पार्थिव अवशेष सजा दिए गये. ट्रक के चारों ओर "राम-बाबा अमर रहे"
कपड़ों पर लिखवा कर गाया गया. काफी मेहनत की गई थी और प्रबंध कुशलता में कोई
खामी नजर न आ रही थी. भजनों के रिकार्ड बज रहे थे. लड़कों की भीड़ धीरे-धीरे
बढ़ गयी थी. बतौर भंडारे रात की खाद्य सामग्री एक ओर वितरित हो रही थी.
शाम-~नाथ भी इस शव-यात्रा में शामिल होने वाले थे. दीक्षित मातादीन को लेकर आ
पहुंचे और उन्हें रामदीन के पास ट्रक पर एक कुर्सी रख बैठा दिया गया.
प्रबंधकों, तमाशबीनों और श्रद्धालुओं की संख्या ने मिलजुलकर एक साधारण
शव-यात्रा को दिवंगत सिद्ध पुरुष की शोभायात्रा बना डाला. रास्ते भर 'राम-बाबा
अमर रहे' का उद्घोष होता रहा. जब ट्रक पर बैठी नारा-पार्टी थक जाती तो रामधुन
का रिकार्ड लगा दिया जाता. संगम पर शुद्ध घी के पीपे का दाहक्रिया में प्रयोग
किया गया. इससे-पूर्व शामनाथ के साथ हजारों ने परिक्रमा कर अंतिम दर्शन किए.
ट्रक के माइक और लाउडस्पीकर का इस्तेमाल राम-बाबा को श्रद्धाजलि, माता बाबा की
उत्तराधिकारी के रूप में घोषणा तथा शिव मंदिर के निर्माण के दृढ़ संकल्प को
दोहराने और चंदा उगाने के लिए हो रहा था.
रमेश के कमरे में हिसाब लगाया जा रहा था. मातादीन चारपाई पर लेटे थे. "क्यों,
चालीस के ऊपर माल पहुंचा कि नही ?" दीक्षित ने रमेश से प्रश्न किया. "हां, सब
मिलाकर करीब चवालीस हजार के ऊपर है. ऐसे गुरू ! अपनी गिनती शुरू से कमजोर है,"
रमेश ने नीचे रखे दो झोलों की तरफ इशारा कर उत्तर दिया. एक झोले में नोट थे,
दूसरे में चिल्लर. "अब तो भैया ! राम-बाबा मंदिर ट्रस्ट की स्थापना करनी ही
पड़ेगी. थोड़ा चन्दा और कर लें तो एक लाख की मंजिल दूर नहीं है. शामनाथ भी कह
रहे थे कि मदद करेंगे. हम तीन और एक ज्ञाननाथ चार ट्रस्टी बन जाते हैं. मैं
सुधाकर से कहता हूं कि कागजी कार्रवाई शुरु कर दे. पहले मातादीन का कमरा बन
जाये, फिर मंदिर." दीक्षित ने योजना को साकार करने की प्रक्रिया के प्रारंभिक
चरण सुझाये. मामादीन चुपचाप सुनते रहे. दूसरे दिन सुबह रामबाबा के खाली स्थान
पर मातादीन ने स्वयं को स्थापित कर लिया. बस अंतर यह था कि रामबाबा की
भव्यता उनमें नही थी. होती भी कैसे ? अभी दो दिन में उनकी दाड़ी कुछ ही बढ़ी थी
और उनके मन के समान ही काली थी पर धीरे-धीरे उनका निरंतर माला जपना काम
आया.
