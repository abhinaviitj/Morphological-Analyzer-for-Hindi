<छोम्मेर्चे><हन्डिच्रङ्ट्स् ' ईन्डुस्ट्र्य्><आनोन्><ंअनक्डोओट् - ई><१९८२><भ्हरटिय ंअनक् भुरेअउ><णेत् ढेल्हि><१५ टो १७><२४००><आनोन् - ंअनक् ढोओट् - ई><ढ्हनन्जय् ख्र्.>

अंग्रेजी टट्टियों की प्लास्टिक की सीट और ढक्कन
(ईश् : २५४८-१९८०)
अंग्रेजी टट्टियों का उपयोग देश में आम होता जा रहा है और इन से सम्बन्धित
भारतीय मानक सबसे पहले १९६३ में प्रकाशित हुआ था. इस मानक में दो प्रकार की
सीटों और ढक्कनों को लिया गया है, प्रकार एक जो ताप स्थापी सामग्री जैसे-
फिनोलिक प्लास्टिक या यूरिया से बनते हैं और प्रकार दो जो पोलीस्टाइयरीन और
पोलीप्रोपाइलीन से बनते हैं. इनमें कब्जे लगने की युइत का भी उपबंध किया गया
है. इसके अतिरिक्त मानक में इनके निर्माण सम्बन्धी बातें जैसे- शक्ल, कब्जों और
बफर की व्यवस्था, फिनिश, इत्यादि के सम्बन्ध में अपेक्षाएंॅ दी गई हैं. साथ ही
इनके माप तथा मजबूती परीक्षण के लिए भार परीक्षण की पद्धतियाँ भी बताई गई हैं.
इस मानक में पूर्ति की शर्तें भी सप्लायर और ग्राहक की सुविधा के लिए सम्मिलित
कर दी गई हैं.
मशीनें बिठाने की डिजाइन और नींव
[ईश् : २९७४ (भाग-२)-१९८०]
भारी मशीनें बिठाने के लिए नींव तैयार करते समय इनकी डिजाइन में चलते समय लगने
वाले धक्कों को ध्यान में रखना पड़ता है. विभिन्न मशीनों के लिए नींवों की डिजाइन
सम्बन्धी विशेष बातों को प्राय: मशीन निर्माता बता दिये करते हैं परन्तु बहुत सी
अनेक बातें हैं जिनका ध्यान रखा जाना आमतौर पर आवश्यक होता है. नीवों की डिजाइन
और निर्माण सम्बन्धी भारतीय मानक रीति संहिता ५ भागों में प्रकाशित हुई है. जिन
में प्रत्यागामी प्रकार की मशीनें, घूर्णक (रोटरी) प्रकार की मशीनें (उच्च मध्यम
और अल्प आवृति वाली) तथा आघात वाली मशीनों की डिजाइन तैयार करने की रीतियाँ
निर्धारित की गई हैं. इस भाग दो में घूमने वाली उच्च और मध्यम आवृत्ति की मशीनों
की नीवों के सम्बन्ध में ऐसी घूमने वाली हैमर नुमा मशीनों की नीवों की रीतियाँ
बताई गई हैं जिनमें कभी-कभी अथवा प्राय: आघात सहन करने पड़ते हों और जहाँ ऐनविल
का वजन नींव के अनुपात में बहुत उच्च हो. इस रीति संहिता में डिजाइन सम्बन्धी
अनेक कसौटियाँ जैसे-अनुमत प्रतिबल, टप के वजन अनुसार आयाम, क्षेत्रफल, गहराई
तथा अनेक वजन सम्बन्धी अपेक्षाओं के साथ, कम्पन का विश्लेषण तथा निर्माण
सम्बन्धी ब्यौरे दिए गए हैं. साथ ही आवश्यक आँकडों जैसे हैमर के ब्यौरे, ऐनविल
और ब्लाक के बीच पैड तथा नीव के ब्लाक और मिट्टी के बीच कुशनिंग के ब्यौरे भी
दिए गए हैं. आकृतियों में नीवों के लिए विभिन्न प्रकार की टैकें भी दिखाई गई
हैं.
भारी मशीनों को बिठाने के सम्बन्ध में नींव की महत्ता सर्वोपरि है और इस दृष्टि
से इस मानक की उपयुक्तता असंदिग्ध है.
दाढ़ी बनाने की क्रीम (ईश् :९७४०-१९८१)
दाढ़ी बनाने की क्रीम का उपयोग दाढ़ी भिगोने और उसे मुलायम करने के लिए किया
जाता है. उससे जो झाग बनता है इससे बाल खड़े हो जाते हैं जिससे उनके कटने में
आसानी हो जाती है. झाग बनाने का कार्य बुरुश के द्वारा अथवा बिना बुरुश के भी
किया जा सकता है. झाग देने वाली यह क्रीम मूल रूप से साबुन होती है जिनमें सोडियम
और पोटैशियम स्टियरेट पड़े होते हैं, जिस पर पानी और ग्लीसरोल पड़ने से नरमी सी
आ जाती है. बुरुश बिना लगाई जाने वाली क्रीम पानी में खनिज तेल की इमलसन होती
है जिसमें स्टियरिक अम्ल की मात्रा थोड़ी अधिक होती है. इस मानक में बुरुश से और
बिना बुरुश से लगने वाली दोनों प्रकार की क्रीमों के सम्बन्ध में कुल वसा की
मात्रा, तेल की मात्रा, फेन देने की शइत, मुक्त कास्टिक क्षार आदि के सम्बन्ध
में अपेक्षाएंॅ तथा परीक्षण पद्धतियाँ दी गई है. देश में दाढ़ी बनाने की क्रीमों
के बढ़ते हुए उत्पादन और इस्तेमाल को देखते हुए इस विषय में भारतीय मानक
निर्धारित करना उद्योग के लिए सहायक सिद्ध होगा.
जल सप्लाई के लिए पालीइथाइलीन के गोले
(ईश् : ९७६२-१९८१)
ताँबे को गोलों की अपेक्षा प्लास्टिक के गोले हल्के होते हैं और टंकियों में उनके
उतारते रहने की क्षमता अधिक होती है. ईश् :१७०३-१९७७ जल सप्लाई के लिए फ्लोट सहित
गोले नुमा वाल्व (क्षैतिज प्लंजर पाइप) की विशिष्टि में प्लास्टिक के गोलों
सम्बन्धी अपेक्षाएंॅ पर्याप्त न पाई जाने के फलस्वरूप पोलीइथाइलीन गोलों का अलग
से मानक तैयार करने का कार्य उठाया गया. इस मानक में ईश्: १७०३ में उल्लिखित गोला
वाल्वों के सांकेतिक साइजों के लिए उपयुक्त पोलीइथाइलीन गोलों के सम्बन्ध में
उनमें लगने वाली सामग्री माप, तथा छूटें, निर्माण और कारीगरी सम्बन्धी अपेक्षाएंॅ
बताई गई हैं. इन गोलों का उपयोग घरों में पानी की सप्लाई प्रणाली के लिए बड़े
पैमाने पर किया जाता है.
[मानकों के दायरे ]
आगरा में जूतों के लिए विकास एवं डिजाइन केन्द्र
उत्तर-प्रदेश राज्य चमड़ा निगम ने ४.५७ लाख रुपए की लागत से जूतों के लिए एक
विकास एवं डिजाइन केन्द्र आगरा में स्थापित किया है.
यह केन्द्र पुराने डिजाइनों में सुधार करने का प्रयास करेगा और जिन उत्पादों का
मानकीकरण होना चाहिए उनके सम्बन्ध में सुझाव देगा. निगम कुटीर उद्योगों को सस्ते
दामों पर डिजाइनें मुहैया करवाने का भी कार्य करेगा.
निगम ने दस्तकारों को सीधे सहायता देने और बिचौलियों की समाप्ति के उद्देश्य से
लखनऊ, कानपुर, रामपुर, हाथरस और मुरादाबाद में शोरूम खोले हैं.
इसी प्रकार दस्तकारों को कच्चा माल मुहैया करवाने के लिए आगरा, जगदीशपुर (जिला
सुलतानपुर), फैजाबाद और मुरादाबाद में बिक्री केन्द्र खोले गए हैं. इन केन्द्रों
से पूरी तरह कमाया हुआ चमड़ा और अन्य सम्बद्ध सामग्री उपलब्ध होती है.
रामपुर और आगरा में ऐसी लगभग ३५० लघु उद्योग इकाइयाँ हैं जो अधुनातन डिजाइन के
चमड़े के जूते और चमड़े की अन्य वस्तुएँ तैयार करती हैं. निगम शीघ्र ही बम्बई,
भोपाल और अहमदाबाद में भी बिक्री केन्द्र खोलने जा रहा है.
सुल्तानपुर जिले में शुक्ला बाजर में और अमेठी में ग्रामीण दस्तकारों को नवीनतम
डिजाइनों सम्बन्धी प्रशिक्षण देने के लिए प्रशिक्षण केन्द्र खोले गए है. इन
केन्दों में दिए जाने वाले प्रशिक्षण की अवधि ६ माह है. जूतों के डिजाइन में
प्राय: जूते का सामने वाला भाग ही फैशन के अनुसार बदलता है और पिछला भाग जो पाँव
के सबसे कम चलने वाले भाग से संबंधित होता है प्राय: नहीं बदलता. आधुनिक फैक्टरी
रीतियों के अनुसार पिछले भाग का मानक एड़ी की ऊँचाई विशेष के अनु-~सार निर्धारित
किया जाता है. यह सर्वविदित तथ्य है जूतों के डिजाइन और उनके निर्माण की
प्रक्रिया में लकड़ी के फर्मों की भूमिका बहुत महत्वपूर्ण है. भारतीय मानक
संस्था ने (ईश्: ४५१२-१९७८) जूतों के लकड़ी के फर्मों की विशिष्टि (पहला
पुनरीक्षण) प्रकाशित किया है. शीघ्र ही यह मानक विशिष्टि हिन्दी में भी प्रकाशित
की जा रही है. संस्था ने यह कदम जूता निर्माताओं को ध्यान में रखते हुए
उठाया है.
इस मानक में जूता उद्योग में प्रयुक्त लकड़ी के फर्मों के बारे में अपेक्षाएंॅ,
बानगी लेने और परीक्षण की पद्धतियाँ निर्धारित की गई हैं. फर्मों के लिए लकड़ी
के चयन, कटाई, सुखाने और भंडारण करने की रीति भी दी गई है. साथ ही इसमें फर्मों
के प्रकार जैसे निर्माण फर्मा, फिनिशिंग फर्मा तथा एड़ी की ऊंचाई के आधार पर
बिना एड़ी के सपाट तले वाले (सैडल और चप्पल) नीची एड़ी वाले, मध्यम एड़ी वाले,
ऊँची एड़ी वाले और बहुत ऊँची एड़ी वाले पाँच श्रेणियों में बांटे गए हैं. कुल
मिलाकर यह मानक विशिष्टि जूता उद्योग के लिए आवश्यक लकड़ी के फर्मों सम्बन्धी
समेकित जानकारी प्रदान करता है और जहाँ तक जूता उद्योग में तकनीकी विकास का
प्रश्न है इस मानक का मौलिक महत्व है.
घरेलू बिजली के उपकरण आई एस आई मानकों के अनुरूप होना अनिवार्य
केन्द्र सरकार ने आवश्यक वस्तु अधिनियमों के प्रावधानों के अंतर्गत घरेलू बिजली
के उपकरण (गुणाता नियंत्रण) आदेश १२ नवम्बर १९८१ जारी किया है. इस आदेश के
अंतर्गत निम्नलिखित ४० बिजली के घरेलू उपकरणों के लिए यह अनि-~वार्य कर दिया गया
है कि इनका उत्पादन और इनकी गुणता भारतीय मानक संस्था द्वारा निर्धारित सम्बन्ध
मानक विशिष्टियों के अनुरूप होने चाहिए. ये बिजली के घरेलू उपकरण है:
बिजली के डुबाऊ पानी के हीटर (ईश् : ३६८-१९६३); स्वचल बिजली के पानी के हीटर (ईश् :
२०८२-१९६५); घरेलू और ऐसे ही उपयोगों के लिए स्विच (ईश् : ३८५४-१९६६); रबड़ रोधित
केबल (ताँबा चालक) [ईश् : ४३४ (भाग-१) १९६४]; रबड़ रोधित केबल (एलुमिनियम चालक)
[ईश् :४३४ (भाग-२) १९६४]; पीवी सी रोधित केबल (११०० वोल्ट तक के लिए) ताँबा चालक
और एलुमिनियम चालक [ईश् :६९४ (भाग-१ और २) १९६४]; पालीइथाइलीन रोधित और पीवीसी
खोलदार केबल, २.५० किवो तक (ईश् :१५९६-१९७०); बिजली की इस्तिरियाँ (ईश् :३६६
-१९६५); बिजली के स्टोव (ईश् :२९९४-१९६५); बिजली की हॉट प्लेट (ईश् :३६५-१९६५);
बिजली की घरेलू खाद्य मिस्सियाँ (ईश् :४२५०-१९६७) बिजली के टोस्टर (ईश् :१२८७
-१९६५); बिजली के कॉफी परकोलेटर (ईश्: ३५१४-१९६६); बिजली की केतलियाँ (ईश् :३६७
-१९६५); बिजली की कपड़े धोने की घरेलू मशीन (ईश् :६३९०-१९७१); बिजली के विकिरक
(रेडिएटर) (ईश्: ३६९-१९६५); बिजली के पानी उबालने के बर्तन (ईश् :३४१२-१९६५);
मेन्स चालित बाल सुखाने की मशीन (ईश् :७१५४-१९७३); मेन्स चालित दाढ़ी बनाने की
मशीन (ईश् :५१५९-१९६९); खाना पकाने के घरेलू बिजली के ओवन (ईश्: ५७९०-१९७०); भाप
वाली इस्तरियाँ (ईश् : ६२९०-१९७१); बिजली के सिकाई करने के घरेलू नम्य पैड (ईश्
:५१६१-१९६९); मेंस चालित सुवाह्य, मालिश की हस्त मशीन (ईश् :७१३७-१९७३); सुवाह्य
धीमी गति वाली खाद्य पीसने की मशीनें (ईश् :७६०३-१९७५); साधन कनेक्टर (तीन पिनों
वाले) [ईश् :३०१० (भाग-१)१९६५]; साधन अन्तर्गम (तीन पिनों वाले) [ईश् : ३०१०
(भाग-२) १९६५]; बिजली के जल ऊष्मकों के साथ प्रयोग होने वाले तापस्थापी (ईश्
:१०१७-१९६५); कारतूसनुमा ऊष्मक ऐलीमेंट (अ-डुबाऊ) (ईश् :३७२४-१९७६); ऊष्मक
एलीमेंटों के लिए प्रतिरोधक तार, टेप और पट्टियाँ (ईश् :३७२५-१९६६); बिजली के
द्वारा गरमाने के लिए ठोस जमाए एलीमेंट (ईश्: ४१५८-१९६७); खनिज भरे खोलदार
गरमाने के एलीमेंट (ईश् :४१५९-१९६७); सामान्य कार्यों के लिए बिजली के ओवनों के
तापस्थापी (ईश् :४१६४-१९६७); अभ्रक रोधित ऊष्मक एलीमेंट (ईश् :६४४६-१९७२); घरेलू
उप-~करणों के लिए बिजली नियंत्रक (ईश् :७१५३-१९७३); घरेलू और समान उपयोग के लिए
२-एम्पियर स्विच (ईश् ४९४९-१९६८); सुवाह्य बिजली के लैंप स्टैण्ड और ब्रैकेट (ईश्
:३४८१-१९६६); तीन पिन वाले प्लग और बहिर्गम साकेट (ईश् :१२९३-~१९६७); नम्य
सामग्री से बने तीन पिन प्लग (ईश् :६५३८-१९७१); और बेयोनेट लैम्प होल्टर (ईश् :
१२५८-१९६७).
इन उपकरणों के उत्पादकों को अब राज्य सरकारों से तीन महीने के भीतर ही उत्पादक
प्रमाण-पत्र प्राप्त करना होगा. राज्य सरकारों को इस आदेश के द्वारा यह शइतयाँ
प्रदान की गई हैं कि वे इन उपकरणों की बानगियाँ लेकर प्रयोगशालाओं में इनका
परीक्षण करा सकती हैं.
इस आदेश की विशेषता यह है कि इन बिजली के उपकरणों के विक्रेता अनिवार्य रूप से
अब केवल उपर्युक्त प्रमाण-पत्र प्राप्त निर्माताओं द्वारा निर्मिति उपकरण ही बेच
सकते हैं. निर्माताओं को इन उपकरणों की पैंकिंग के ऊपर अपना नाम, पता तथा अन्य
विवरण देने होंगे ताकि पता लगाने में सुविधा रहे.
चूँकि अधिकांश घरेलू बिजली के उपकरणों का उत्पादन लघु उद्योग इकाइयों में ही हो
रहा है, इसलिए केन्द्र सरकार ने इस नियम के अनुपालन की जिम्मेदारी लघु उद्योग
विकास आयुक्त को सौंपी है.
भा मा संस्था विशिष्टियों के अनुरूप न बनने वाले पावर थ्रेशरों पर प्रतिबन्ध
गहाई मौसम में पावर थ्रेशरों (शइत चालित गहाई मशीनों) से होने वाली दुर्घटनाओं
को रोकने के लिए भारतीय मानक संस्था द्वारा निर्धारित मानक विशिष्टियों के
अनुरूप न बनने वाले पावर थ्रेशरों पर प्रतिबन्ध लगा दिया गया है. इतना ही नहीं
इस प्रकार के पावर थ्रेशरों का निर्माण, बिक्री के लिए भंडारण तथा वितरण
सभी निषिद्ध माना जाएगा. इस आशय का आदेश केन्द्रीय उद्योग मन्त्रालय के औद्योगिक
विकास विभाग द्वारा आवश्यक वस्तु अधिनियम १९५५ (१९५५ की १०) की धारा ३ के अंतर्गत
जारी किया गया है. यह आदेश इस प्रकार के पावर थ्रेशरों पर सुरक्षा तंत्र न लगे
होने के कारण होने वाली गम्भीर दुर्घटनाओं को ध्यान में रखते हुए सर्वोच्च
न्यायालय के निर्देशकों के अनुसार जारी किया गया है.
भारतीय मानक संस्था के किसानों, परिचालकों और निर्माताओं के मार्गदर्शन के लिए
पावर श्रेणी सम्बन्धी निम्न-~लिखित भारतीय मानक प्रकाशित किए हैं :
ईश् : ९०१९-१९७९ शइत चालित गहाई मशीन (थ्रेशर) के लगाने, चलाने और एहतियाती
रख-रखाव की रीति संहिता (अंग्रेजी और हिन्दी में अलग-अलग प्रकाशित) मूल्य रू.
६.००
ईश् : ९०२०-१९७९ शइत चालित गहाई मशीन (थ्रेशर) के लिए सामान्य तथा सुरक्षा
सम्बन्धी अपेक्षाएंॅ (अंग्रेजी में) मूल्य रू. ६.००
ईश् : ९१२९-१९७९ शइत चालित गहाई मशीन (थ्रेशर) में लॉक लगाने के सुरक्षापूर्ण
तंत्रों सम्बन्धी तकनीकी अपेक्षाएंॅ (अंग्रेजी में)
पावर थ्रेशर से होने वाली दुर्घटनाएँ माननीय, मशीनी, लॉक सम्बन्धी और स्थितिजन्य
कारणों से होती हैं. ईश् :९०१९-१९७९ में मानवीय, लॉक और स्थितिजन्य कारणों की
चर्चा की गई है, और पावर थ्रेशर लगाने, चालने और एहतियाती रख-रखाव सम्बन्धी
हिदायतें दी गई हैं. दूसरे मानक ईश् ;९०२०-१९७९ में मशीनीकरणों के सामान्य तथा
सुरक्षा संबंधी पहलुओं को लिया गया है. तीसरे मानक ईश् : ९१२९-१९७९ में पावर
थ्रेशरों में लॉक लगाने की सुरक्षापूर्ण प्रणाली से सम्बन्धित तकनीकी अपेक्षाएंॅ
दी गई हैं. इस मानक में पावर थ्रेशरों के चार प्रकार के लॉक लगाने के तंत्रों
अर्थात् फीडिंग नाली, फीड हॉपर, पाजिटिव फीड रोलर और कन्वेलर के बारे में
सामग्री, आकार, माप सम्बन्धी तथा अन्य अपेक्षाएंॅ दी गई हैं.
इनके अतिरिक्त बिना पढ़े-लिखे लोगों के लिए पावर थ्रेशरों के बरतने में अपेक्षित
सावधानियों की जानकारी सुलभ कराने के लिए भारतीय मानक संस्था ने राष्ट्रीय
डिजाइन संस्था, अहमदा-~बाद की सहायता से "पावर थ्रेशर सम्बन्धी सावधानियों की
चित्रों के माध्यम से अभिव्यइत" नामक भारतीय मानक मसौदा प्रलेख ए एफ डी सी ५१
(२३४४) तकनीकी सम्मतियाँ प्राप्त करने के लिए सम्बद्ध हितों को परिचालित किया
है.
यह प्रतिबंध सम्बन्धी आदेश जारी किए जाने के पश्चात् भारतीय मानक संस्था
(प्रमाणन) मुहर योजना के अन्तर्गत ईश् :९०२०-१९७९ के अनुरूप बनने वाले पावर
थ्रेशरों के लिए लाइसेंस प्राप्त करने के इच्छुक अनेक निर्माताओं से आवेदन
प्राप्त होने प्रारम्भ हो गए हैं. इन निर्माताओं में से जो भी लाइसेंस प्रचालन
सम्बन्धी आवश्यक शर्तें पूरा कर सकने की स्थिति में होंगे, उन्हें संस्था अपने
परिवार थ्रेशरों पर आई एस आई मुहर लगाने का अधिकार प्रदान करेगी. और इस प्रकार
बाजार में उक्त मानक के अनुरूप बने आई एस मुहर लगे थ्रेशर बिक्री के लिए
उपलब्ध होंगे.
किसानों को सलाह दी जाती है कि वे पावर थ्रेशर खरीदते समय यह देख लें कि उन पर
आई एस आई मुहर लगी है या नहीं. इसके साथ ही पावर थ्रेशर निर्माताओं को संस्था की
ओर से सुझाव दिया जाता है कि वे अपने पावर थ्रेशरों पर आई एस आई मुहर लगाने का
लाइसेंस प्राप्त करने के लिए भारतीय मानक संस्था से सम्पर्क करें.
