<औङ्ङिचिअल् अन्ड् ंएडिअ ळन्गुअगेस्><आड्मिनिस्ट्रटिवे><आनोन्><षेपोर्ट् ८१ - ८२ छिविल् छ्. ' आ. घ्. ईन्ड्.><१९८२><घोव्ट् ओङ् ःअर्यन><छ्हन्डिगर्ह्><१४८ टो १५३><२२००><आनोन् - षेपोर्ट् ८१ - ८२ छिविल् छ् ' आ.घ्.>

 ६. ९. निर्माण कार्य प्रदान करने का असाधारण ढ़ंग अपनाया
पश्चिमी यमुना नहर के अभिकल्प सैक्शन आर.डी. ३२०० मी. से आर.डी. ३७०० मी.
(अनुमानित लागत ५. ७१ लाख रुपये) को पूर्ण करने हेतु १.११ लाख घन मीटर की
अनुमानित मात्रा के लिए बजरी और गोला पत्थर की खुदाई के भूमि कार्य,
जिसमें प्रसाधन और ढेलों को तोड़ना सम्मिलित है, के लिए फरवरी १९७९ में
निविदाएं मांगी गई. न्यूनतम दर जो कि कम्पनी `क' से मार्च १९७९ में
प्राप्त हुई थी ७.९९ रुपये प्रति घन मीटर थीं. निविदा आमंत्रण निर्माण
सूचना (नि.आ.सू.) में दर्शाया गया था कि कार्य-आदेश आधार पर प्रदान किया
जाना था जो बोर्ड की शक्तियों के प्रत्यायोजन के निर्धारित उपबन्धों के
विरुद्ध था जिसके अनुसार कोई भी निर्माण कार्य जिसकी लागत २०,००० रुपये
में अधिक हो कार्य-~आदेश आधार पर नहीं कराया जा सकता. नि.आ.सू. में यह भी
उपलब्ध किया गया था कि अधूरे कार्य पर आंशिक भुगताने के लिये स्वीकृत
दरों को कम से कम २० प्रतिशत तक कम कर दिया जायेगा. सब से न्यूनतम निवेदक
ने तथापि ७.९९ प्रति घन मीटर की निविदा देते हुए केवल १५ प्रतिशत कमी की
पेशकश की थी. तथापि कार्य कम्पनी `क' को मई १९७९ में इसकी निविदित दर पर
नियत कर दिया गया जिसमें बचे हुए काम की अदायगी के लिए २० प्रतिशत कमी
अनुबन्धित थी. नि.आ.सू. में अनुबन्धित किया गया था कि कार्य को किसी भी पार्टी
द्वारा किसी भी समय रद्द किया या रोका जा सकता था. इस प्रकार अधूरे कार्य के लिए फर्म पर कोई दण्ड नहीं लगाया जा सकता था. फर्म ने नियतन पत्र की प्राप्ति पर मई
१९७९ में अपनी पहली पेशकश को दोहराया जो मापे गए पूरे काम के हिस्से के
लिए १५ प्रतिशत कम थी. फर्म ने कार्य जून १९७९ में प्रारम्भ किया और
लगभग १ मीटर की गहराई तक केवल ऊपरी परत की खुदाई की (०.२६ लाख घन मीटर) जो कि खोदने में आसान थी. क्योंकि ठेकेदार ने कार्य को अभिकल्पित सैक्शन
तक नहीं किया था और भूमि की खुदाई केवल ०.२६ लाख घन मीटर की थी, उसे ४
रुपये प्रति घन मीटर की घटी दर से, जो कि वास्तविक वहन दूरी से आवेष्टित
एवं विभागीय आदि-अन्त दरों के अनुरूप है, तथा निविदत प्रीमियम पर भुगतान
बोर्ड द्वारा किया गया. फर्म ने इस अदायगी का विरोध किया और आखिरकार
नवम्बर १९७९ में कार्य रोक दिया. बोर्ड द्वारा बकाया कार्य कम्पनी `ख'
को १०.८५ प्रति घन मीटर की दर पर ठेके के आधार पर नियत कर दिया गया
(जुलाई १९८०) १ फरवरी १९८३ में कार्य लगभग पूरा हो चुका था.
इस प्रकार कार्य को ठेके के आधार पर नियत करने की बजाय निविदाएं मांगने
और पहली बार कार्य-आदेश आधार पर इस अनुबन्ध के साथ कि कोई भी पार्टी
कार्य को रद्द कर सकती है, निर्माण कार्य नियत करने के परिणाम स्वरूप
१.४५ लाख रुपये का अतिरिक्त खर्च हुआ. बोर्ड द्वारा फर्म `क' के विरूद्ध
कोई कार्यवाही न की जा सकी क्योंकि कार्य-आदेश में कोई दण्ड धारा नहीं
थी. मुख्य अभियन्ता (हाइडल) ने बताया (जून १९८१) कि कार्य का नियतन
कार्य-आदेश पर परीक्षण के तौर पर सिंचाई विभाग की शैली के अनुसार किया
गया था.
६.१०. ठेकेदार को ३.८२ लाख रुपये की अधिक अदायगी
हाइडल नहर की आर.डी. १६२०० मीटर से १८१५० मीटर तक भूमि खुदाई/भराई/पत्थर
स्थिर करके लगाने के कार्य के लिए नवम्बर १९८० में ८ निविदाएं प्राप्त
हुई और फर्म `क' की १३.५० रुपए प्रति घन मीटर की दर भूमि खुदाई तथा भराई
कार्य के लिए न्यूनतम थी. तथापि यह दर विभागीय आदि-अन्त दर (६.७९ रुपये
प्रति घन मीटर) से लगभग १०० प्रतिशत ऊपर थी. हाइडल क्रय समिति के हाइडल
स्टैण्डिंग कमेटी की मंजूरी के लिए इस निर्माण कार्य के नियतन की सिफारिश
(फरवरी १९८२) विभागीय आदि-~अन्त दर से केवल ४१.८ प्रतिशत ऊपर (एक जैसे
पहले नियत किए गए कार्य के लिए नियत की गई दर) के लिये की थी. हाइडल
स्टैण्डिंग कमेटी ने यह सिफारिशें अप्रैल १९८१ में स्वीकृत कर लीं थीं और
कार्य फर्म `क' को ९.६२ रुपये प्रति घन मीटर की दर पर (अप्रैल १९८१) नियत
कर दिया गया अर्थात् विभागीय आदि-अन्त दर से ४१.८ प्रतिशत ऊपर.
६.७९ रुपये प्रति घन मीटर की विभागीय दर, जो कि ९.६२ रुपये प्रति घन मीटर
की दर का आधार थी, भूमि स्तर पर पूरे प्रसारण अर्थात् आर.डी. १६२०० मीटर
से १८१५० मीटर को ४० प्रतिशत से बजरी वाली मानकर किए गए भूमि परीक्षण
(जिस पर जून १९८० में रिपोर्ट भेजी गई थी) के विश्लेषण के परिणामों को
बिना ध्यान में रखे गलती से निकाली गई थी. केन्द्रीय भूमि पदार्थ
अनुसंधान स्टेशन, नई दिल्ली द्वारा किए गए भूमि स्तर के विश्लेषण तथा
विभागीय सर्वेक्षण एवं अनुसंधान शाखा द्वारा तैयार किए गए एल-सैक्शन जैसे
कि केन्द्रीय जल आयोग द्वारा दिसम्बर, १९७८ में अनुमोदित किए गए थे और
निविदा प्रलेखों के साथ संलग्न थे, से पता लगा कि आर.डी. १६५५० मी. से
१८००० मीटर के बीच के प्रसारण में कोई बजरी न थी बल्कि उसमें केवल रेत,
गाद और चिकनी मिट्टी थी जो कि कार्य सूची में निर्दिष्ट खुदाई की जाने
वाली गहराई तक थी. प्रसारण (रीच) के बकाया भाग, अर्थात् आर.डी. १६२००
मीटर से १६५५० मीटर तक और आर.डी. १८००० मीटर से १८१५० मीटर के बीच, के
भूमि स्तर में गाद, रेत और चिकनी मिट्टी की परतें तथा बजरी थी. इस प्रकार
४० प्रतिशत से ६० प्रतिशत बजरी का पूर्वानुम आन आर. डी. १६२०० मीटर तथा
आर.डी. १८००० मीटर से १८१५० मीटर के सम्बन्ध में मान्य था, न की पूरे
स्तर के लिए और कुल भूमि कार्य जिसमें बजरी सम्मिलित थी, २.२३ लाख घन
मीटर के विरुद्ध (जो कि जून १९८२ में संशोधित किया गया था) जो कि निर्माण
कार्य के नियतन के लिए अपनाया गया था, केवल ३४००० घन मीटर बनती थी. इस
प्रकार भूमि कार्य के पूरे प्रसारण के लिए कुल मिश्रित दर आवश्यक
प्रीमियम के साथ ९.६२ रुपये प्रति घन मीटर (जिसके हिसाब से ठेकेदार को
भुगतान किया गया) की बजाय ७.४८ रुपये प्रति घन मीटर बनती है. जून १९८२ तक
निष्पादित १.७८ लाख घन मीटर भूमि कार्य से, इस प्रकार, ३.८२ लाख रुपये की
अतिरिक्त अदायगी का भार पड़ा जो कि कार्य पूर्ण होने तक ४.७८ लाख रुपये
तक बढ़ जाएगा.
मुख्य अभियन्ता, हाइडल, ने बताया (मार्च १९८२) कि विभागीय आदि अन्त दर
केन्द्रीय मिट्टी पदार्थ अनुसंधान स्टेशन के अप्रैल १९८० के प्रतिवेदन के
आधार पर निकाली गई थी. क्योंकि इस प्रतिवेदन के अनुसार परीक्षण केवल
आर.डी. १८१२४ मीटर के सम्बन्ध में था, अर्थात् चैनल का अन्तिम सिरा, इसको
पूरे प्रसारण के लिए एक उचित मार्ग दर्शक नहीं समझा जा सकता जबकि इस
प्रसारण के दूसरे हिस्सों के लिए इस संस्थान का जून १९८० का प्रतिवेदन भी
दरों के सूत्री करण से पहले उपलब्ध था.
अगस्त १९८२ में मामला सरकार को प्रतिवेदित किया गया; उत्तर प्रतीक्षित है
(फरवरी १९८३).
६.११. गलत नियोजन के कारण निष्फल खर्च
(क) जल विद्युत परियोजना, यमुनानगर के अन्तर्गत कुल्यिका के लिए भूमि
कार्य तीन खण्डों में बना था अर्थात् प्रसारण की पूर्णतया कटाई, प्रसारण
की आंशिक कटाई एवं आंशिक भराई और प्रसारण की पूर्णतया भराई. यद्यपि
परियोजना प्राधिकारियों को यह मालूम था कि कुछ साथ वाली प्रसारण (रीचेज़)
की भराई की आवश्यकता पड़ेगी, कटाई एवं कटे-~फटे किनारों पर खोदी हुई भूमि
के निपटान के कार्य आर.डी. ३२०० मी. से ४२५० मी. और ७८०० मीटर से ९४५०
मी. में पड़ने वाली चार प्रसारणों के सम्बन्ध में प्रसारण काटने का कार्य
तीन ठेकेदारों `क', `ख' और `ग' को मई १९७९, फरवरी १९८० तथा जुलाई १९८०
में नियत किया गया. निविदाकारों में से दो (ख और ग) ने जिनको आर.डी. ३२००
मी. से ३७०० मी. और आर.डी. ७८०० मी. से ९४५० मी. के बीच कार्य नियुक्त
किया गया भा, खोदी हुई मिट्टी को प्रसारणों के भरने के द्वारा निपटारे के
लिए एन.आई.टी. के साथ लगे हुए आरेखण के दृष्टिगत अलग दरें प्रस्तुत की
थीं. इसके बावजूद, बोर्ड नियोजन में अपनी गलती को सुधारने में असफल रहा
और इस प्रस्ताव का कोई फायदा नहीं उठाया गया.
अन्तत: आर.डी. १७५० मी. से २८५० मी. तक और आर.डी. ५४७५ मी. से ७४०० तक
(अनुमानित मात्रा: ५.०२ लाख घन मीटर) के अन्तर्गत टूटे हुए तटों से
मिट्टी की खुदाई और प्रसारणों तक भराई के लिए ढुलाई करने के वाहन कार्यों
को अगस्त १९८० और दिसम्बर १९८० में क्रमश: "घ" और " अ" ठेकेदारों को
प्रदान किया गया. इस खुदाई और टूटे हुए तटों से प्रसारणों तक भराई के लिए
ढुलाई में, मई १९७९ से जुलाई १९८० में प्रदान की गई संविदाओं के अन्तर्गत
टूटे हुए तटों पर पहले डाली गई ३.७१ लाख घन मीटर मिट्टी शामिल थी. खुदाई
की गई ३.७१ लाख घन मीटर (जो कि कटाव प्रसारणों से भराई प्रसारणों तक
प्रारम्भ में ७ और ८.५० रुपये प्रति घन मीटर की दरों के बीच में, ढोई जा
सकती थी) को १६.०० और १६.९७ रुपये प्रति घन मीटर की दर पर सितम्बर १९८ १
तक पुन: खुदवाया गया और ढुलवाया गया, फलत: १६.१६ लाख रुपये का निष्फल
व्यय हुआ. जब टूटे हुए तटों पर प्रारम्भ में जमा की गई कुल मिट्टी (३.७१
लाख घन मीटर) को अन्तत: खुदवाया व ढुलवाया जाएगा तब निष्फल व्यय ३२.८३
लाख रुपये तक पहुंच जाएगा.
(ख) निविदा देते समय ठेकेदार `ख' ने फरवरी १९८० में (जुलाई १९८० में नियत
कार्य आर.डी. ३२०० मी. से ३७०० मी. तक खोदी हुई मिट्टी ले जाकर प्रसारण
में भरने के लिए एक किलो मी. की दूरी तक ५ रूपये प्रति घन मी. तथा
प्रत्येक अतिरिक्त घन. मी. के लिए २.१८ रुपये प्रति घन मी. अतिरिक्त राशि
के हिसाब से पेशकश प्रस्तुत की. जुलाई १९८० में परियोजना प्राधिकारियों
ने विशेष रूप से इन वहन दरों को रद्द कर दिया और उसे १०.८५ रुपये प्रति
घन मीटर की दर से केवल मिट्टी की खुदाई और खोदी गई मिट्टी को केवल
कटे-फटे किनारों पर डालने का कार्य प्रदान किया.
तत्पश्चात् कटे-फटे किनारों से मिट्टी की खुदाई का कार्य और इस प्रसारण
से भरने वाली प्रसारण (आर.डी. १७५० मीटर से २८०० मीटर) तक मिट्टी के बहन
का कार्य अगस्त १९८० में अन्य ठेकेदार `घ' को सौंपा गया. जल विद्युत
स्थायी समिति ने नवम्बर १९८० में अपनी बैठक में ठेकेदार `ख' के फरवरी
१९८० के प्रस्ताव, जो मिट्टी के बहन के लिए भी था, से लाभ उठाना चाहा और
यह फैसला किया, इसको अधिक मितव्ययी समझ कर, कि मिट्टी की खुदाई व ढुलाई
का कार्य घटा दिया गया (अक्तूबर १९८०) और कार्य का कुछ हिस्सा ठेकेदार
`ख' को (नवम्बर १९८० में) २० रुपये प्रति घन मीटर की तय की गई दरों पर
दोनों क्रियाओं के लिये प्रदान किया गया. यदि इस समग्र कार्य को जुलाई
१९८० में प्रदान कर दिया गया होता तो यह कार्य १५.८५ रुपये प्रति घन मीटर
की दर से (एक कि. मी. की दूरी तक) निष्पादित हो गया होता. इस प्रकार
अगस्त १९८१ तक ०.५८ लाख घन मीटर मिट्टी की खुदाई और वहन पर २.४१ लाख
रुपये का अतिरिक्त परिहार्य व्यय हुआ. जब अनुमानित ०.७२ लाख घन मीटर की
मिट्टी की खुदाई का पूर्ण कार्य समाप्त होता है तब यह परिहार्य व्यय की
राशि २.९८ लाख रुपये तक बढ़ जाएगी.
जल विद्युत स्थायी समिति ने नवम्बर १९८० में अवलोकित किया कि यदि "एक ही
एकीकृत निविदा मांगने के पश्चात् परस्पर सम्बन्धित कार्यों का नियतन करके
कार्य को छोटे हिस्सों में बांटने की वर्तमान प्रणाली त्याग दी जाए तो
अपूर्ण आयोजन के फलस्वरूप हुए असंगत कार्य को होने से काफी मात्रा में
निष्कासित किया जा सकता है".
बोर्ड ने बताया (मार्च १९८२) कि संहनन (कम्पैक्शन) व्यवस्थाओं के उपलब्ध
न होने के कारण सभी प्रसारणों में कार्य साथ-२ शुरू नहीं किया जा सका.
अगस्त १९८२ में मामला सरकार को प्रतिवेदित किया गया था, उत्तर प्रतीक्षित
है (फरवरी १९८३).
६.१२. परिहार्य अतिरिक्त व्यय
मार्च १९८० में पश्चिमी यमुना नहर जल विद्युत परियोजना के अधीन जल
विद्युत कुल्यिका (चैनल) के आर.डी. ११८३० मीटर से १२६०० मीटर और आर.डी.
१२६०० मीटर से १३५०० मीटर के दो प्रसारणों में सभी प्रकार की भूमि,
जिसमें साधारण मिट्टी, कंकड़, बजरी और गोला पत्थर आदि थे, की खुदाई के
लिये निविदाएं आमंत्रित की गई. दोनों प्रसारणों में मिट्टी की खुदाई का
कार्य ९.१८ लाख घन मीटर अनुमानित किया गया था जबकि गोला पत्थरों की
मात्रा का विशेष रूप से उल्लेख नहीं किया गया था. बाद में निविदाएं खुलने
वाले दिन (२९ अप्रैल १९८०) गोला पत्थरों की मात्रा दोनों प्रसारणों में
क्रमश: ७५,००० घन मीटर और ६३,००० घन मीटर मानी गई थी और निविदाकारों को
उसी दिन निविदा खुलने से पहले गोला पत्थरों को छांटने और चट्टे लगाने के
लिए अलग-२ दरें देने को कहा गया. प्रत्युत्तर में दोनों प्रसारणों के
लिये कुल मिलाकर सबसे नीचे की प्राप्त हुई दरें क्रमश: ४६.१३ प्रतिशत और
६३.७८ प्रतिशत ऊपर (विभागीय आदि-अन्त दरों से ऊपर) थीं. दूसरे प्रसारणों
के लिये पहले अवसरों पर प्राप्त ३५ प्रतिशत से इसे तुलना करने पर उच्च
समझा गया और दुबारा निविदाएं आमंत्रित करने का निश्चय किया गया. निविदाओं
के द्वारा आमन्त्रण पर (मई १९८०) निविदाकारों ने मिट्टी की खुदाई की दरें
बढ़ा दीं लेकिन गोला पत्थरों को छांटने और चट्टे लगाने की दरों को
अत्याधिक घटा दिया. दोनों अवसरों पर प्राप्त दरों की तुलना निम्न प्रकार
से है:--
प्रसारण प्रथम पूछताछ में निम्नतम दूसरी पूछ-ताछ में निम्नतम
 दरें दरें
 मिट्टी का गोला पत्थरों मिट्टी का गोला पत्थरों को
 कार्य को छांटना कार्य छांटना और
 और चट्टे चट्टे लगाना
 लगाना
 (रुपये प्रति घन मीटरों में)
आर. डी. ११८३० मीटर से
१२६०० मीटर तक १२.९५ ५.७५ १४.५० १.५०
आर.डी. १२६०० मीटर से
१३५०० मीटर तक १२.९० ५.०० १३.१५ १.४५
ये दरें जो कि वास्तव में विभागीय आदि-अन्त दरों से ५२.३२ प्रतिशत और
६०.३ प्रतिशत ऊपर थी (प्रथम अवसर पर प्राप्त विभागीय आदि-अन्त दरों से
४६.१३ प्रतिशत और ६३.७८ प्रतिशत ऊपर की तुलना में) जल विद्युत स्थायी
समिति द्वारा (इस तर्क पर कि ये प्रसारण अधिक नमी वाले थे और विभागीय
आदि-अन्त दरों से ऊपर पहले दी गई ३५ प्रतिशत की बढ़ौतरी शुष्क प्रसारणों
से सम्बन्धित थी) युक्तिसंगत मान ली गई थी (जुलाई १९८०). जुलाई १९८० में
फर्म `क' और `ख' को काम नियत किया गया.
सितम्बर १९८१ तक मिट्टी की खुदाई का कार्य आर.डी. ११८३० मीटर से १२६००
मीटर तक और आर.डी. १२६०० मी. से १३५०० मीटर तक क्रमश: २.७७ लाख घन मीटर
(४.९० लाख घन मीटर की अनुमानित मात्रा के विरुद्ध) और ३.३५ लाख घन मीटर
तक हो चुका था जिसमें कि १०४ घन मीटर की सीमा तक गोला पत्थर (०.७५ लाख घन
मीटर की अनुमानित मात्रा के विरुद्ध) और २६६ घन मीटर (०.६३ लाख घन मीटर
की अनुमानित मात्रा के विरूद्ध) पाये गये और उनके चट्टे लगाये गये. भारी
मात्रा में गोला पत्थरों के विद्य-~मान होने का परियोजना प्राधिकारियों
का पूर्वानुमान गलत साबित हुआ और ठेकेदार ने पत्थरों को छंटाई और चट्टे
लगाने की दरों को घटाकर और मिट्टी की खुदाई की दरों को बढ़ाकर इन गलत
परिकलनों से लाभ उठाया.
बोर्ड ने बताय कि (मार्च १९८२) विश्लेषण उद्देशयों के लिए भूमि के नमूने
उच्च पारगम्यता के कारण नहीं लिये जा सके और कंकड़ पत्थरों की प्रतिशतता
दूसरे प्रसारणों के अनुसार मान ली गई थी तथापि, यह पाया गया कि दूसरे
प्रसारणों पर पत्थरों की प्रतिशतता १०.१६ से ६.०१ के बीच रही थी और नीचे
वाले प्रसारणों में सुस्पष्ट अधो-~मुखी प्रकृति को भी देखा गया.
पत्थरों की अनिर्दिष्ट मात्रा से निर्दिष्ट मात्रा में परिवर्तन, जबकि
अन्तर्विष्ट मात्रा का कोई पक्का अनुमान नहीं कराया जा सकता था, और बिना
किसी कारण बताये तथा पत्थरों को उच्च प्रतिशतता के पूर्व (जिसका कि दूसरे
प्रसारणों के अनुभवों के संदर्भ में कोई ओचित्य नहीं था) की वजह से ५.१४
लाख रुपये का अतिरिक्त व्यय हुआ जिसकी ८.६४ लाख रुपये तक बढ़ जाने की
सम्भावना है.
अगस्त १९८२ में यह मामला सरकार को प्रतिवेदित किया गया, उत्तर प्रतीक्षित
है (फरवरी १९८३).
६.१३. उत्पादन सैटों का आयात
पश्चिमी यमुना नहर जलवैद्युत परियोजना दो चरणों में पूरी की जानी है,
अर्थात् छ: उत्पादन सैटों सहित तीन बिजलीघरों का पहला चरण और दो उत्पादन
सेटों सहित एक बिजली घर का दूसरा चरण १ नवम्बर १९७८ में बल्ब की प्रकार
के आठ उत्पादन सेटों की अधिप्राप्ति हेतु सार्वभौमिक निविदाएं आमंत्रित
की गई थीं. एक जापानी फर्म का प्रस्ताव सबसे निम्न और तकनीकी रूप से
स्वीकार्य था. जुलाई में प्रथम चरण के लिये ६ इकाइयों की आपूर्ति के लिये
तार द्वारा स्वीकृति भेजी गई थी यद्यपि भारत सरकार की तरफ से परियोजना का
निष्कासन अभी प्राप्त नहीं हुआ था. प्रथम चरण के लिये मार्च १९८० में
भारत सरकार का निष्कासन तथापि प्राप्त हुआ जबकि दूसरे चरण के लिये
निष्कासन इससे सम्बन्ध हथनी कुन्ड परियोजना निष्कासन मिलने तक रोक लिया
जाना था.
जापानी फर्म के प्रस्ताव की शर्तों व प्रतिबन्धों में अन्य बातों के साथ
साथ यह व्यवस्था थी कि यदि बकाया दो इकाइयों के लिये क्रम आदेश ३०
सितम्बर १९८० से पहले जारी कर दिये जाते है तो उनकी कीमत पूर्वनिश्चित
रहनी थी. यदि क्रय आदेश इस तारीख के बाद लेकिन ३१ मार्च १९८१ से पहले
दिया जाता है तो कीमत में १० प्रतिशत की बढ़ोतरी होनी थी. इसके बाद कीमत
में किसी भी प्रकार की बढ़ोतरी करने की छूट थी.
मार्च १९८१ में बोर्ड ने दूसरे चरण के लिये भारत सरकार के निष्कासन का
बिना कोई इन्तजार करते हुए बकाया दोनों इकाइयों के लिये १० प्रतिशत की
कीमत वृद्धि के साथ क्रय आदेश जारी कर दिया.
यदि भारत सरकार के निष्कासन की प्राप्ति से पहले इकाइयों के लिये क्रय
आदेश जारी किया जाता तो सितम्बर १९८० तक आदेश जारी करके बोर्ड वचन बद्ध
२२.४७ लाख रुपये (जिन्हें इन दो उत्पादन सैटों की खरीद पर खर्च किया जाना
है) बचा सकता था. भारत सरकार ने इन दो इकाइयों के आयात के लिये
संस्वीकृति प्रदान की (सितम्बर १९८२). दूसरे चरण के लिये भारत सरकार का
निष्कासन अभी प्रतीक्षित था (दिसम्बर १९८२).
६.१४. घटिया श्रेणी के तेल की स्वीकृति
(इ) पानीपत तापीय संयंत्र की प्रारम्भिक शुरुआत में और संयंत्र के निम्न
उद्भार पर चलने पर लौ को स्थिर करने के लिए उच्च चिपचिपाहट वाले भट्टी के
तेल (एच.एफ.ओ.) का प्रयोग किया जाता है. एच.एफ.ओ. के लेखांकन की जून १९८ २
से पहले लागू प्रक्रिया के अनुसार बीजकों के आधार पर तेल की प्राप्ति की
स्टाक प्रविष्टियां की जानी अपेक्षित थी.
जुलाई/अगस्त १९८० के दौरान पानीपत तापीय संयंत्र के परियोजना
प्राधिकारियों ने हिन्दुस्तान पेट्रोलियम निगम सीमित को मास अगस्त १९८०
के आबंटनों के प्रति ७ रेकों में १०,५०० कि.ली.एच.एफ.ओ. के तीन क्रम आदेश
जारी किये. अगस्त १९८० में तेल की कीमत के लिये कुल २,०३.०० लाख रुपये के
अग्रिम भुगतान किये गये. इसके विरुद्ध परियोजना प्राधिकारियों ने
एच.एफ.ओ. के केवल दो रेक प्राप्त किये (अगस्त १९८०), अगस्त १९८० में
राष्ट्रीय उर्वरक (नेशनल फर्टिलाईज़र्स) सीमित, पानीपत से निम्न गन्धक
तेल के पांच रेक अपवर्तित करके तापीय संयन्त्र को भेजे गये. उचित
प्रलेखों के प्राप्त न होने के कारण उनकी सुपुर्दगी क्षतिपूर्ति बौन्ड के
बल पर ली गई (अगस्त १९८०). तेल की सुपुर्दगी लेते और निस्तारण के समय यह
सुनिश्चित करने के लिये कि तेल अपेक्षित बिनिर्देशों के अनुरूप है,
प्राप्त तेल के विशेष विवरण का पता लगाने का प्रयत्न नहीं किया गया.
अगस्त/सितम्बर १९८० के दौरान निस्तारण के बाद तेल की खपत कर ली गई थी.
अप्रैल १९८१ में इन पांच रेकों के सम्बन्ध में कम्पनी से अस्थायी बीजक
प्राप्त किये गये और अस्थायी अहस्ताक्षरित बीजकों में दिखाये ग ये तेल की
मात्राओं और विशेष विवरणों के आधार पर १,३९.३५ लाख रुपये कीमत का
७,२७३.९२६ कि.ली. तेल एच.एफ.ओ. के रुप में बिना वास्तविक प्राप्त तेल की
मात्रा और विशेष विवरणों से मिलाये भण्डार में ले लिया गया. तत्पश्चात्,
फरवरी १९८२ में जब राष्ट्रीय उर्वरक सीमित से प्राप्त मूल बीजकों के साथ
लगे वैंगनों के विवरणों की तुलना अस्थायी बीजकों से की गई तो बोर्ड को
पता लगा कि संयंत्र पर निस्तारण किये गये ५ रेकों में भट्टी के तेल की
बजाये ५१.१२ लाख रुपये की कीमत का (चार वैगन जिनमें ७५.९८८ टन था, रेकों
के साथ कम प्राप्त हुये थे) ५,९८६.१०५ टन निम्न गन्धक तेल था. इसका मतलब
यह है कि एच.एफ.ओ. और निम्न गन्धक तेल की कीमतों में अन्तर के कारण
परियोजना अधिकारियों ने ८८.२३ लाख रुपए का अधिक अग्रिम भुगतान किया था.
इसके अतिरिक्त, जुलाई १९८० के दौरान ११.२७ लाख रुपये की कीमत का एक कि
जिसमें, १,५५४.८९२ टन सस्ती किस्म का तेल (एफ.ओ./एफ.एस.) था, प्राप्त
हुआ, जबकि इसको लेखा पुस्तकों में एच.एफ.ओ. के रूप में लिया गया था और
१,५५४.८९२ कि.ली.एच.एफ.ओ. के लिये २९.७८ लाख रुपये का भुगतान किया गया
था. तेल का निस्तारण करने के बाद जुलाई १९८० के दौरान इसकी खपत की गई थी. इसके परिणामस्व-~रुप १८.५१ लाख रुपये का अतिरिक्त अग्रिम भुगतान हुआ.
अगस्त १९८० में, प्रेषित मात्राओं पर आधारित, प्राप्त पांच रेकों के
सम्बन्ध में हिन्दुस्तान पेट्रोलियम निगम सीमित के पास ८७.५८ लाख रुपये
की अदायगी के लिये दावा दर्ज किया गया था (अप्रैल १९८२) जो अभी स्वीकृत
होना है (मई १९८२). आगे, ७५.९८६ टन (०.६२ लाख रुपये) कम प्रेषित मात्रा
के सम्बन्ध में कथित निगम के साथ कोई दावा दर्ज नहीं किया; अन्तिम परिणाम
प्रतीक्षित है (जनवरी १९८३).
इस प्रकार तोलन, निरीक्षण इत्यादि पर नियन्त्रण में कमी और गलत लेखा
प्रक्रिया को अपनाने के कारण बोर्ड की १,०६.७४ लाख रुपये की निधियां मई
१९८२ तक २२ महीने के समय के लिये अवरुद्ध रही जिसके परिणामस्वरुप १९.५
प्रतिशत की दर (दर जिस पर बोर्ड ने नकद उधार के द्वारा कार्यचालन-पूंजी
की आवश्यकताओं को पूरा करने के लिये निधियों को संजोया) से ३८.१६ लाख
रुपये ब्याज की हानि हुई.
(इइ) पानीपत तापीय संयंत्र पर ईधन तेल प्रणाली और तेल के निस्तारण के
प्रबन्ध इस प्रकार से नियोजित किये गये थे कि केवल उच्च चिपचिपाहट वाला
भट्टी का तेल (एल.एफ.ओ.) ही संयंत्र में उपयोग करना अपेक्षित है. उस समय
जब निम्न गन्धक तेल (एच.एस.एच.एस./एफ.ओ.एफ.एस.) संयंत्र रेलपथ पर लाया
गया था तो उसे निस्तारण के दबाव के कारण नहीं किया जा रहा था और इसे
रेलवे प्राधिकारियों को वापिस भेजा जा रहा था क्योंकि निस्तारण से पहले
इसे ७५ सेंटीग्रेड तक गर्म करना आवश्यक था. आगे निस्तारण के समय तेल के
तापमान में गिरावट की वजह से वैगन की बाहरी सतह की तरफ तेल की मोमी पर त
बनती है जिस से उचित निस्तारण में रुकावट आती है.
जुलाई/अगस्त १९८० के दौरान संयंत्र में ६२.३६ लाख रुपये मूल्य का ८,२८६.८
कि.ली. (७,५४०.९ टन) एल.एस.एच.एस/एफ.ओ.एफ.एस. प्राप्त हुआ जिसको बिना यह
जांचे कि प्राप्त तेल एच.एफ.ओ. न हो कर एल.एस.एच.एस./एफ.ओ.एफ.एस. था,
३०--३५ सेन्टीग्रेड के तापमान पर पानीपत संयंत्र में निस्तारित किया गया
था. तथापि भण्डारण टैंकों जिनमें कि तेल का निस्तारण किया गया था, में
डुबाकर मापने वाले यन्त्र के अनुसार ७,२४६.५ कि.ली. तेल वास्तव में
प्राप्त हुआ और ७.४६ लाख रुपये मूल्य के १,०४०.३ कि.ली. तेल का अन्तर था.
