<औङ्ङिचिअल् अन्ड् ंएडिअ ळन्गुअगेस्><आड्मिनिस्ट्रटिवे><आनोन्><आ. ष्. ८९-९० षुरल् ढेवेलोप्मेन्ट्><१९९०><ंइन् ओङ् आग्रिचुल्टुरे><णेत् ढेल्हि><३६ टो ३९><२३००><आनोन् आ. ष्. ८९-९० षुरल् ढेवेलोप्.><ढ्हरन्जय् खुमर्>

इन्दिरा आवास योजना के लिए ६ प्रतिशत धन अलग रखने के बाद प्रत्येक जिले में
आवंटित धन का कम से कम ८० प्रतिशत जिले की ग्राम पंचायतों में वितरित होगा. शेष
२० प्रतिशत राशि खंड, गांवों में कार्यों के लिए जिला स्तर पर इस्तेमाल की जा
सकती है.
जिले से ग्राम पंचायतों को संसाधनों का वितरण प्रत्येक ग्राम पंचायत की जनसंख्या
के आधार पर किया जाएगा. पंचायतों को धन के आवंटन के लिए १००० से कम आबादी वाली
ग्राम पंचायत को १००० की आबादी वाली माना जाएगा तथा १०,००० से अधिक आबादी वाली
ग्राम पंचायत को १०,००० आबादी का माना जएगा.
७.८ जवाहर रोजगार योजना के अंतर्गत केन्द्र और राज्य से मिली राशि को जिला
ग्रामिण विकास एजेसियां, जिला परिषदें, ग्राम पंचायतें किसी बैंक या डाकखाने में
अलग बचत बैंक खाते में अपने लिए रखेंगी. यह बैंक राष्ट्रीयकृत, अनुसूचित अथवा
सहकारी बैंक हो सकता है.
७.९ जवाहर रोजगार योजना खाते से धन केवल योजना के अंतर्गत खर्च करने के लिये ही
निकाला जा सकता है. ग्राम पंचायत स्तर पर चैकों पर हस्ताक्षर पंचायत का प्रधान
तथा ग्राम पंचायत द्वारा विशेष रुप से प्राधिकृत दूसरा कोई व्यक्ति करेगा.
प्रत्येक भुगतान की स्वीकृति ग्राम पंचायत की बैठक में ली जाये और ग्राम सभा को
इसकी सूचना दी जाये.
७.१० वार्षिक आवंटन का अधिकतम १० प्रतिशत तक जिला और ग्राम पंचायत स्तर पर उन
परिसम्पित्तयों की देखरेख पर खर्च किया जा सकता है जिनका सृजन पिछले राष्ट्रीय
ग्रामीण रोजगार कार्यक्रम अथवा ग्रामिण भूमिहीन रोजगार गारंटी कार्यक्रम के
अंतर्गत हुआ है या जवाहर रोजगार के अंतर्गत हुआ है और जिन्हें राज्य सरकार के
किसी विभाग ने अपने हाथ में नही लिया है.
७.११ प्रशासनिक व अचानक खर्च तथा परिसम्पत्तियों की देखरेख पर खर्चे के बाद जिला
स्तर पर बचे बाकी संसाधनों का विभिन्न कामों के लिए इस्तेमाल निन्नलिखित रुप
में किया जाना है:
१. आर्थिक दृष्टि से उत्पादन परिसम्पत्तियां ३५ प्रतिशत
२. सामाजिक वानिकी कार्य २५ प्रतिशत
३. अनुसूचित जातियों/अनुसूचित जन जातियों
 व १०लाख कुओं की योजना समेत
 व्यक्तिगत लाभार्थी स्कीम १५ प्रतिशत
४. सड़क व भवन सहित अन्य कार्य २५ प्रतिशत
लेकिन ग्राम पंचायत पर साधनों का क्षेत्रवार निर्धारण नहीं किया गया है. परन्तु
वार्षिक आवंटन की १५ प्रतिशत राशि उन कामों पर खर्च करनी होगी जिनसे अनुसूचित
जातियों व अनुसूचित जन जातियों को सीधा लाभ मिले. इन जनजातियों के लिए निधार्रित
धन का इस्तेमाल किसी और काम के लिए करने की अनुमति नहीं है.
योजना के अन्तर्गत किये जाने वाले कार्य
७.१२ जवाहर रोजगार योजना के मार्गदर्शक सिद्धान्तों के अनुसार इस योजना में ऐसे
काम शुरू किये जा सकते हैं जिनसे स्थायी, उत्पादक सामुदायिक परिसम्पत्तियों का
सृजन हो. उन कामों को प्राथमिकता दी जायेगी :-(१) जिनसे गरीब लोगों को अधिक से
अधिक प्रत्यक्ष और लगातार लाभ मिलने की संभावना है. (२) जिनका स्वामित्व
लाभार्थियों के समूहों को प्रत्यक्ष इस्तेमाल के लिए दिया जा सकता है अथवा
उन्हें इस्तेमाल के लिए सौंपा जा सकता है. या फिर इन परिसम्पत्तियों से सृजित
सेवाओं और सुविधाओं की बिक्री के लिए ऐसा ऐसा किया जा सकता है, ताकि इन वर्गों
को लगातार आय सुनिश्चित हो सके. गरीबी कम करने के कार्यक्रम जैसे मरूभूमि विकास
कार्यक्रम, सुखाग्रस्त क्षेत्र कार्यक्रम, ग्रामीण इलाकों में महिलाओं और बच्चों
का विकास तथा समन्वित ग्रामीण विकास कार्यक्रम के लिए आवश्यक बुनियादी ढांचा
कायम करने के लिए जरुरी कार्यों को उच्चतर प्राथमिकता दी जानी चाहिए. जिन राजस्व
गावों में प्राथमिक विद्यालयों के लिए भवन नहीं है वहां इन भवनों के निर्माण को
उच्चतर प्राथमिकता मिलनी चाहिए. योजना के अंतर्गत किये जा सकने वाले कार्यों की
सूची अनुबन्ध २४ में दी गई है.
७.१३ जो छोटे और सीमान्त किसान गरीबी रेखा से नीचे है और जिनके नाम समन्वित
ग्रामिण विकास कार्यक्रम सर्वेक्षण रजिस्टर में मौजूद है उनकी नीजी भूमि भी
जवाहर रोजगार योजना धन से विकसित की जा सकती है. भूमि विकास सम्बन्धित काम
है-जमीन का आकार ठीक करना,नालियां बनाना , खेतों में पानी की नालियां बनाना आदि.
लेकिन भूमि विकास परियोजना में लगातार चलने वाले खर्च जैसे बीज, रसायन, उर्वरक,
कीटनाशक, खरपतवार नाशक, सिंचाई आदि पर खर्च करने की अनुमति नहीं है भले ही ये
परियोजना का हिस्सा हों.
७.१४ गरीबी से नीचे के पता लगाये गये सभी लोगो के लाभ के लिए कार्य इन
निमनलिखित वर्गों के लिए भी किये जा सकते हैं. (क) अनुसूचित जातियां और जन
जातियां (ख) बंधुवा मजदूर (ग) अधिकतम सीमा से मिली फालतू जमीन भूदान जमीन, परती
जमीन और सरकारी जमीन के आबटीं भले ही वे अनुसूचित जातियों और जन-जातियों के हों
या न हों.
७.१५ इन कार्यों की निदर्शी सूची इस प्रकार है:-
निजी सदस्यों के लिए बुनियादी सुविधाओं के विकास से साथ मकान निर्माण
आबंटित भूमि का विकास
व्यक्तियों के निजी स्वामित्व वाली भूमि पर ईंधन, चारा बागान जैसे सामाजिक
वानिकी कार्य
लघु सिंचाई कुएं तथा सामूहिक कुएं
पीने के पानी के कुएं
७.१६ योजना के अंतर्गत ग्राम पंचायत द्वारा किये जाने वाले कार्य लोगों की
अनुभूत आवश्यकताओं के आधार पर शुरू किये जायेगें. पंचायत समिति आधिकारियों
द्वारा तकनीकी दृष्टि से जांच और अनुमोदन के बाद ग्राम पंचायतें इन परियोजनाओं
को स्वंय स्वीकृति देने में सक्षम होगी जहां पर पंचायत समिति कोई नहीं है वहां
तकनीकी जांच कार्य का अधिकार जिला स्तर पर रहेगा. जवाहर रोजगार योजना के
निर्देशों में व्यवस्था है कि 'ग्राम पंचायतों की कार्य योजना की तकनीकी जांच के
लिए खंड समिति और जिला स्तर के आधिकारियों को ऐसे कार्यों के लिए मानक डिजाइन और
लागत अनुमान बनाकर अनुमोदित करने चाहिए जो आमतौर पर ग्राम पचांयतें करती हैं.
जिला, ग्राम पंचायत स्तर पर कार्य योजना
७.१७ वित्तिय वर्ष शुरू होने से पहले वर्ष में आवंटित धन के १२५ प्रतिशत के
बाराबर खर्च तक की परियोजनाएं जिला ग्रामीण विकास एजेंसियां, जिला परिषदें
तैयार करेंगी. जो काम वार्षिक कार्य योजना में शामिल नहीं होगा उसे करने की
अनुमति नहीं होगी. वार्षिक कार्य योजना तैयार करते समय नए कामों की जगह अधूरे
कामों को पूरा करने को प्राथमिकता दी जायेगी. जिला ग्रामीण विकास एजेंसी ऐसा कोई
काम नहीं शुरू करेगी जो दो साल में पूरा न हो सके.
७.१८ ग्राम पंचायत स्तर पर विकास योजनाओं पर चर्चा, ग्राम पंचायत बाठकों में
करना आवश्यक है. कार्यों की योजना तैयार करते समय गांवों के कमजोर वर्गों के
हितों को सुरक्षित करने और अनुसूचित, जातियों अनुसूचित जनजातियों, महिलाओं तथा
अनव्य कमजोर वर्गों के लिए लाभकारी कार्यों को सर्वोच्च प्राथमिकता देने पर
ध्यान देना होगा. कार्य चलाने की प्रगति की जानकारी साल में काम-से-कम दो बार
ग्राम समिति को देना आवश्यक है.
७.१९ अनुसूचित जातियों/ जन जातियों के लिए दस लाख कुओँ की योजना के नाम से
सिंचाई कुएं बनाने की नई योजना दो वर्ष के लिए १९८८-८९ में राष्ट्रीय ग्रामीण
रोजगार कार्यक्रम व ग्रामीण भूमिहीन रोजगार गांरटी कार्यक्रम की उप-योजना के तौर
पर शुरू की गई. इसके अंतर्गत जो अ. ज./अ. ज. जा के छोटे सीमान्त किसान
गरीबी रेखा से नीचे हैं और समन्वित ग्रामीण विकास कार्यक्रम के रजिस्टर में
लक्षित वर्ग के तौर पर दर्ज है, उनके लिए खुले सिंचाई कुएं नि:शुल्क बनाये जाते
हैं. वह योजना केवल खुले कुओं के लिए है और बोरिंग तथा नलकूप इसके अंतर्गत नहीं
आते. योजना के अंतर्गत खोदे गये कुओं की प्रति इकाई लागत राष्ट्रीय कृषि और
ग्रामीण विकास बैंक (नाबाई) द्वारा निर्धारित मानदंडों के अनुसार होती है. यह
योजना जवाहर रोजगार योजना के अंतर्गत भी जारी है. इसका खर्च अजा./अज. जा. के लिए
निश्चित राशि के १५ प्रतिशत हिस्से में से किया जाता है. १० लाख कुओं की योजना
के अंतर्गत भौतिक तथा वित्तीय उपलब्धियों का राज्यवार विवरण अनुबन्ध २५ में है.
इन्दिरा आवास योजना
७.२० इन्दिरा आवास योजना ग्रामीण भूमिहीन रोजगार गांरटी कार्यक्रम का महत्वपूर्ण
अंग थी. इसके अंतर्गत अ.जा./ अ.ज.जा. के सबसे गरीब लोगों तथा मुक्त कराये गये
बंधुआ मजदूरों के लिए मकान बनाने का उद्देश्य् था. सातवीं योदना में इसके
अंतर्गत १० लाख मकान बनाने का लक्ष्य रखा गया. इन्दिरा आवास योजना की मूल
आवधारणा को जवाहर रोजगार योजना में भी कायम रखा गया है. इसके अंतर्गत बनने वाले
मकानों का डिजाइन निर्धारण नहीं किया गया है लेकिन यह निश्चित किया गया है कि
कुर्सी क्षेत्र १७-२० वर्ग मीटर होना चाहिए. प्रत्येक मकान के लिए खर्च की छूट
निम्नलिखित है:-
१.मकान निर्माण ६,००० रुपये
२.शौचालय व धुआं रहित चुल्हे का निर्माण १२०० रुपये
३.मूल तथा सामान्य सुविधाओं पर खर्च ३००० रुपये
दुर्गम क्षेत्रों जैसे पहाड़ों में निर्माण लागत ६००० रुपये की जगह ७८०० रुपये
तक हो सकती है. दिन क्षेत्रों में मकान समूहों में लघु बस्ती को तौर पर नहीं
बनाये जाते, वहां सामान्य तथा मूल, सुविधाओं के लिए निर्धारित ३००० रुपये भी
मकान निर्माण पर लगाये जा सकते हैं. इन्दिरा आवास योजना के अंतर्गत सातवीं योजना
में हुई भौतिक तथा वित्तीय प्रगति का विवरण अनुबन्ध २६ में हैं.
योजना के अंतर्गत मजदूरी
७.२२ इन्दिरा आवास योजना के अंतर्गत दी जाने वाली मजदूरी न्यूनतम मजदूरी कानून
के अंतर्गत निर्धारित न्यूनतम वेतन जैसी है. जवाहर रोजगार योजना के अंतर्गत
न्यूनतम मजदूरी की विभिन्न राज्यों, केन्द्रशासित क्षेत्रों में निर्धारित दर
अनुबन्ध २७ में देंखे. मजदूरी का भुगतान सप्ताह में एक निश्चित दिन पर और हो सके
तो स्थानीय हाट वाले दिन किया जाये. मजदूरों की मजदूरी के भुगतान में देरी एक
सप्ताह से ज्यादा नही होनी चाहिए. लेकिन अगर मजदूर चाहे तो भी १५ दिन से अधिक
देरी नही होनी चाहिए.
जवाहर रोजगार योजना पर १९८९-९० में काम
७.२३ १९८९-९० के दौरान राज्यों केन्द्रशासित प्रदेशों को जवाहर रोजगार योजना
चलाने के लिए अनाज के मूल्य समेत केन्द्र से २१०० करोड़ रुपये आबंटित जारी किये
गये. इस वर्ष के दौरान योजना के अंतर्गत कुल आबंटन या जारी राशि २६२३.०८ करोड़
रुपये थी. जिसमें राज्यों का ५२३.०८ करोड़ रुपये का हिस्सा शामिल था. इनमें से
दिसम्बर ८९ तक संसाधनों का कुल इस्तेमाल ११९५.७७ करोड़ रुपये हुआ जो कि कुल राशि
का ५२.२८ प्रतिशत था.
७.२४ दिसमंबर, ८९ तक १९८९-९० वर्ष के दौरान कुल ४५ करोड़ ६६ लाख २० हजार कार्य
दिवसों का सृजन किया गया जबकि कुल वार्षिक लक्ष्य ८७ करोड़ ३४ लाख १० हजार कार्य
दिवसों का था. अ.जा./अ.ज.जा. भूमिहीनों व महिलाओं के लिए रोजगार सृजन क्रमश: ३८
प्रतिशत, १५ प्रतिशत, ४४.२२ प्रतिशत और २३.१५ प्रतिशत था. सातवीं योजना के दौरान
दिसम्बर, ८९ तक जवाहर रोजगार योजना में अंतर्गत हुए भौतिक व वित्तीय काम का
राज्यवार विवरण अनुबन्ध २८ में देखें.
मूल्यांकन
७.२५ ग्रामीण रोजगार कार्यक्रमों के कार्यान्वयन के मूल्यांकन के लिए अध्ययन
कियें जाते हैं. योजना आयोग के कार्यक्रम मूल्यांकन संगठन ने १९८१-८२ और १९८२-८३
के लिए राष्ट्रीय ग्रामीण रोजगार कार्यक्रम का मूल्यांकन अध्ययन ९ राज्यों में
किया. ये हैं:- जम्मू कश्मीर, कर्नाटक, केरल,गुजरात, पंजाव, राजस्थान, त्रिपुरा,
उत्तर प्रदेश और पश्चिम बंगाल.
कार्यक्रम मूल्यांकन संगठन के कुछ स्पष्ट निष्कर्ष ये थे:
-राष्ट्रीय ग्रामीण रोजगार कार्यक्रम के अन्तर्गत रोजगार सृजन लक्ष्य लगातार
प्राप्त हुआ है.
-चुने हुए लाभार्थियों की सामाजिक आर्थिक स्थिति देखने से संकेत मिलता है कि ४४
प्रतिशत कृषि मजदूर, २९ प्रतिशत गैर कृषि मजदूर ,८ प्रतिशत छोटे किसान, ६
प्रतिशत सीमान्त किसान और बाकी १३ प्रतिशत अन्य कामों में लगे हुए थे.
-कुछ लाभार्थियों में से ४९ प्रतिशत अ.जा./अ.ज.जा. के थे. २१ प्रतिशत अन्य पिछडी
जातियों के थे. १७ प्रतिशत महिलाएं थी.
- लाभार्थियों का सामाजिक आर्थिक स्तर देने से पता चला कि जिन लोगों के लिए यह
कार्यक्रम हैं, उन्हें कुल मिलाकर इसके लाभ मिल रहे हैं.
-८७ प्रतिशत लाभार्थियों को काम उन्हीं के गांव में मिला और ९ प्रतिशत को काम
गांव में ही और गांव से बाहर मिला. केवल ४ प्रतिशत लोगों को काम उनके गांव से
बाहर मिला और कुछ लोगो को काम के लिए ५ किलोमीटर से अधिक दूर जाना पड़ता था.
-करीब ६० प्रतिशत लाभार्थियों को राष्ट्रीय ग्रामीण रोजगार कार्यक्रम के
अन्तर्गत कामों की जानकारी पंचायतों ने दी और इस प्रकार इस कार्यक्रम में उनकी
महत्वपूर्ण भूमिका रहीं.
-१९८२-८३ के दौरान ग्रामीण रोजगार कार्यक्रम के अंतर्गत कामों में औसत परिवार के
लिए काम का हिस्सा २१.६ प्रतिशत रहा.
-लाभार्थियों के लिए रोजगार का मुख्य स्त्रोत गैर-राष्ट्रीय ग्रामीण रोजगार
कार्यक्रम के कार्य और परियोजनाएं थी. ग्रामीण रोजगार कार्यक्रमो के कार्यो से
आमतौर पर पूरक और अतिरिक्त रोजगार अवसर उपलब्ध हुए. ग्रामीण रोजगार कार्यक्रम के
जरिये उपलब्ध रोजगार के अवसर कफी अलग-अलग थे और एक ही राज्य के विभिन्न चुने
हुए जिलों में भी ये अलग-अलग थे.
-ग्रामीण रोजगार कार्यक्रम के कार्यो के अंतर्गत रोजगार के लाभ अधिकतर उन्हीं
सामाजिक समूहों के मिले जिनके लिए ये कार्यक्रम हैं.
-ग्रामीण रोजगार कार्यक्रम के अंतर्गत १९८२-८३ के दौरान कुल रोजगार का लगभग ८०
प्रतिशत अनुसूचित जातियों और जनजातियों और पिछड़े वर्गो को मिला जो कि कुल
संख्या का ७० प्रतिशत थें.
-गांवों में सड़क निर्माण का काम प्रमुखता से किया गया.
-ग्रामीण रोजगार कार्यक्रम के अंतर्गत दी गई मजदूरी राज्य,जिला प्रशासन द्वारा
निर्धारित न्यूनतम कृषि मजदूरी की दरों के अनुरूप थी.
-सभी चुने हुए राज्यों में लाभार्थियों की कुल मजदूरी आय में वृद्ध हुई.
-ग्रामीण रोजगार कार्यक्रम के कार्यो में रोजगार से मजदूरी आय परिवार की औसत
मजदूरी आय का २.३ प्रतिशत थी.
मूल्यांकन अध्ययन से उन क्षेत्रो का भी पता लगा जहां कार्यक्रम में सुधार के लिए
ध्यान देने की आवश्यकता हैं. सुधार योग्य क्षेत्र थे:
-राज्य अपने यहां राज्य स्तर की समितियों की नियमिंत बैठक बुलाने पर अधिक ध्यान
नहीं दे रहे थे. राज्य स्तर पर राष्ट्रीय ग्रामीण रोजगार कार्यक्रम को समुचित
महत्व नहीं दिया जा रहा था.
-जानकारी देने के लिए कोई समुचित प्रबन्ध नहीं थे और आवश्यक आंकड़े तैयार करने
के लिए कोई विशेष प्रयास नहीं किये गये. उपलब्ध आंकड़ो का इस्तेमान जिला और
राज्य स्तर पर समुचित नियोजन के लिए भी नहीं किया गया.
-गुजरात, केरल, और राजस्थान को छोड़कर चुने हुए किसी भी राज्य में १९८१-८२ के
दौरान परियोजनाओं की सूची तैयार नहीं की गई.
-कार्यक्रम के अंतर्गत कार्यक्रमों का पता लगाने को उचित प्राथमिकता नहीं दी
गई.
-परियोजनाओं के नियोजन और चयन में लाभार्थियों को शायद ही शामिल किया गया.
-खंड विकास अधिकारियों और ग्राम सेवकों ने राष्ट्रीय ग्रामीण रोजगार कार्यक्रम
के बारे में जानकारी देने में कोई महत्वपूर्ण भूमिका नहीं निभाई.
-चुने हुए अधिकांश राज्यों मे अ.जा./अ.ज.जा. के लाभ वाली योजना, कार्यक्रम के
पहले साल में तो लगू ही नहीं की गई.
-मजदूरों ने ग्रामीण रोजगार कार्यक्रम के अंतर्गत अनाज या तो खराब होने के कारण
स्वीकार नही किया या फिर इसलिए स्वीकार नहीं किया कि इसके अंतर्गत दिये गये अनाज
से खुले बाजार में अनाज सस्ता था.
७.२६ कुछ राज्यों में लाभार्थियों पर प्रभाव का मूल्यांकन भी किया गया है.
१९८९-९० में असम, मेघालय और मिजारम राज्यों में मूल्यांकन अध्ययन का काम पूरा कर
लिया गया.
७.२७ योजना आयोग ने ग्रामीण भूमिहीन रोजगार गांरटी कार्यक्रम के काम के बारे में
भी नमूने के तौर पर कुछ अध्ययन किये हैं . इनसे पता चला है इस कार्यक्रम से
मजदूरी की दरों के स्थिर बनाने के अलावा स्थायी सामुदायिक परिसम्पत्तियों के
निर्माण और रोजगार सृजन में भी सहायता मिली हैं. लेकिन कार्यक्रम के कार्यान्वयन
में कुछ कमजोरियां देखी गयीं. ये थी:
-निगरानी व्यवस्था इतनी पर्याप्त नहीं थी कि रोजगार सृजन की सही स्थिति का पता
लग सके.
-कभी-कभी स्थायी परिसम्पत्तियों के सृजन की कोशिश में कार्यक्रम की रोजगार
संभावना पर उलटा असर पड़ा.
-कार्य कराने में ठेकेदारों पर प्रतिबन्ध था इसलिए विभिन्न राज्यों में अलग-अलग
नामों से ग्राम स्तर के समन्वयकों में गुपचुप ठेकेदार उभर आये.
-स्थायी परिसम्पत्तियों के सृजन को ही अन्तिम लक्ष्य मान लिया गया. कम आय वाले
क्षेत्रों में मजदूरी पर रोजगार
