<औङ्ङिचिअल् अन्ड् मेडिअ लन्गुअगेस्><ळगिस् लटिवे><आनोन्><ःअर्यन ळेग्. आस्. डेब्. ञेब् ८६><१९८६><ःअर्यन गोव्ट्><छ्हन्डिगर्ह्><४ टो ९><२४००><आनोन् - ःअर्यन ळेग्. आस् डेब्. ञेब् ८६>

विकास क्रियाकलापों के बढ़ने और आर्थिक वृद्धि हो जाने से, संस्थागत ऋण की
जरूरत भी बढ़ गई है. गरीब से गरीब व्यइत को ब्याज की रियायती दर (४
प्रतिशत) पर ऋण देने का राज्य में स्तर १.८६ प्रतिशत तक पहुंच गया है,
जबकि राष्ट्रीय निशान एक प्रतिशत है. १९८०-८४ के दौरान, राज्य में सभी
क्रियाकलापों के लिए कुल २,७९० करोड़ रुपये का ऋण दिया गया. मुझे आशा है
कि बैंक, राज्य के लोगों की कर्जे की बढ़ती हुई जरूरतों को पूरा करते
रहेंगे.
९. हमारे समूचे विकास का मुख्य आधार बिजली-क्षेत्र है, जिसकी सफलता
आर्थिक विकास के लिए अत्यन्त जरुरी है. मेरी सरकार का इस क्षेत्र में
मांग-पूर्ति अन्तर को समाप्त करने के लिए और भी अधिक जोर देने का
प्रस्ताव है. मूल नीति नए बिजली संयंत्र चालू करने और वर्तमान संयंत्रों
के कार्य में सुधार लाने की है. कई नई परियोजनाएं चालू की जा रही हैं.
पानीपत थर्मल परियोजना की दूसरी अवस्था के अन्तर्गत ११० मैगावाट का पहला
यूनिट वाणिज्यिक तौर पर काम करने के लिए मार्च, १९८६ के अन्त तक तैयार हो
जाएगा. पानीपत थर्मल परियोजना में दूसरी अवस्था के अन्तर्गत ११० मैगावाट
का दूसरा यूनिट अक्तूबर, १९८६ तक चालू होने वाला है. इसी प्रकार ८-८
मैंगावाट वाले २ यूनिटों वाली पश्चिमी यमुना नहर परियोजना के अन्तर्गत
बिजली घर "ए" की अगले मास के दौरान चालू होने की संभावना है. इसी प्रकार
के दो यूनिटों वाले बिजली घर "बी" का निर्माण कार्य पूरे जोरों पर है.
पानीपत थर्मल परियोजना के तीसरे चरण के २१० मैगावाट वाले एक यूनिट का
कार्य सन्तोषजनक रूप से चल रहा है और यह वर्ष १९८७-८८ के दौरान चालू हो
जायेगा. राज्य में बिजली पैदा करने की क्षमता और अधिक बढ़ाने के लिए,
यमुनानगर थर्मल परियोजना को भी हाथ में लिया जा रहा है. जिसमें २१०-२१०
मैगावाट वाले २ से ४ यूनिट हो सकते हैं. इस परियोजना से बिजली उत्पादन के
लाभ चालू योजना अवधि के अन्त तक तथा अगली योजना के प्रारम्भ वर्षो में
मिलने की संभावना है.
१०. मेरी सरकार भाखड़ा संव्यूह से संचित जल के आधार पर हरियाणा का हिस्सा
तथा आनन्दपुर साहिब, शाहपुर, कंडी, थीन बांध, मुकेरियाँ पनबिजली तथा अपर
बारी दोआब नहर अवस्था-ईई परियोजना में भी हरियाणा का हिस्सा नियत करने के
लिए केन्द्रीय सरकार पर जोर दे रही है. भारत सरकार द्वारा परमाणु द्वारा
बिजली संयंत्र के लिए स्थान निश्चित करने हेतु नियुक्त स्थान चयन समिति
ने हरियाणा में स्थान पहले ही देख लिया है और मेरी सरकार, भारत सरकार के
साथ इस मामले की पैरबी कर रही है. नाथपा झाखड़ी परियोजना से भी हमारे
राज्य का बिजली का कम से कम ३५ प्रतिशत निश्चित हिस्सा प्राप्त करने के
बारे में भी प्रयत्न किए जा रहे हैं. सातवीं पंचवर्षीय योजना के दौरान और
बाद में, हरियाणा में बिजली की कमी को दूर करने के लिए पलवल, भिवानी,
मुनक, हिसार, नरवाना तथा पानीपत में प्रत्येक २ ध् २१० मैगावाट की स्थापित
क्षमता वाले थर्मल बिजली सयंत्रों के लिए नई परियोजना रिपोर्टे भी, जो
कुल मिलाकर २५२० मैगावाट की हैं, केन्द्रीय विद्युत् प्राधिकरण को
अनुमोदन हेतु तथा आठवीं पंचबर्षीय योजना में सम्मिलित करने के लिए
प्रस्तुत की जा रही है.
फरीदाबाद और पानीपत के थर्मल बिजली-घरों के नवीकरण और आधुनिकीकरण द्वारा
वर्तमान बिजली उत्पादन यूनिटों कार्य-कुशलता बढ़ाने पर जोर दिया जा रहा
है. यह कार्य १९८५ के दौरान शुरू किया गया था.
११. बिजली के प्रभावी वितरण के लिए, राज्य की वर्तमान परिषण प्रणाली को,
नये उप-स्टेशन बनाकर तथा वर्तमान उप-स्टेशनों की क्षमता बढ़ाकर निरन्तर
सुदृढ़ किया जा रहा है. वर्ष १९८५ के दौरान, एक २२० के. वी. उप-स्टेशन
को, दो १३२ के. वी. उप-स्टेशन को एक ६६ के.वी. उप-स्टेशन को और आठ नये ३३
के.वी. उप-स्टेशनों को बिजली दी गई है इसके अतिरिक्त, दो २२० के.वी.
उप-स्टेशनों तथा दो १३२ के.वी. उप-स्टेशनों को अगले दो तीन महीनों में
चालू किये जाने की सम्भावना है. अब तक वर्तमान तीस उप-स्टेशनों की
क्षमताएं बढ़ा दी गई हैं. भाभा पन-बिजली परियोजना (हिमाचल प्रदेश) और
पंचकूला के बीच एक २२० के.वी. लाईन निर्माणाधीन है और इस परियोजना के
बिजली उत्पादन के लाभ राज्य को उपलब्ध हो जायेंगे. इसके अतिरिक्त, देहर
और भिवानी के बीच एक ४०० के. वी. लाईन पूरे जोरों से निर्माणाधीन है ताकि
राज्य को अतिरिक्त बिजली पहुंच सके. वर्ष १९८६-८७ के दौरान, ३,०००
औद्योगिक और १२००० नलकूपों को कनैक्शन देने के इलावा ६०,००० नये सामान्य
कनैक्शनों को बिजली देने का प्रस्ताव है.
सातवीं पंचवर्षीय योजना के लिए योजनागत परिव्यय का एक बड़ा भाग बिजली
क्षेत्र के लिए निश्चित किया गया है. इस अवधि के दौरान, बिजली उत्पादन
क्षमता बढ़ाने, पारेषण प्रणाली को मजबूत बनाने ओर नये कनैक्शन देने पर
१,००० करोड़ रुपये से अधिक खर्च करने का प्रस्ताव है.
१२. कृषि के क्षेत्र में हरियाणा की सफलता का रहस्य सिंचाई ही है.
हरियाणा के विस्तृत सूखे क्षेत्रों की सिचाई के कारण ही राज्य में
खुशहाली आई है. सातवीं पंचवर्षीय योजना में बड़ी तथा मझली सिंचाई स्कीमों
के लिए ४०८.२८ करोड़ रुपये का योजनागत परिव्यय नियत किया गया है. सातवीं
पंचवर्षीय योजना के अन्त तक, सिंचाई अधीन क्षेत्र २२.४४ लाख हैक्टेयर
होगा. सिंचाई की क्षमता को अधिक से अधिक बढ़ाने के लिए, सभी नहरों और
किसानों के जलमार्गो को पक्का करने की एक स्कीम बनाई गई है. इस प्रकार इस
वर्ष परिरक्षित जल द्वारा २३,००० हैक्टेयर अतिरिक्त क्षेत्र में सिंचाई
हो सकेगी. समूची परियोजना से अब तक जलमार्गों के १४,५०० किलोमीटर क्षेत्र
को पक्का किया जा चुका है. आगामी वर्ष के लिए, नहरों के आधुनिकीकरण के
लिए २८ करोड़ रुपये की रकम रखी गई है. सातवीं पंचवर्षीय योजना के दौरान,
इस सम्बन्ध में ११३ करोड़ रुपये खर्च होने का अनुमान है.
जे. एल. एन. (जवाहर लाल नेहरू) नहर तथा लोहारू उठान सिंचाई स्कीम को
कार्य लगभग पूरा हो चुका है और आगामी वर्ष में २.८५ लाख हैक्टेयर की
अतिरिक्त सिंचाई क्षमता का प्रयोग केवल तभी हो सकता है यदि सतलुज-यमुना
योजना नहर से राज्य को जल मिल जाए.
१३. इसलिए सतलुज-यमुना योजक नहर राज्य के कल्याण के लिए बहुत महत्वपूर्ण
परियोजना बन गई है. भारत सरकार ने मेरी सरकार को विश्वास दिलाया है कि
नहर का निर्माण, जो इस समय पंजाब के क्षेत्र में रुका हुआ है, फिर से
आरम्भ कर दिया जायेगा ताकि हरियाणा को जल-स्त्रोतों से अपना जायज हिस्सा
मिल सके. मेरी सरकार जुलाई, १९८५ के राजीव-लौंगोवाल समझौते के अनुसार
पंजाब सरकार द्वारा सतलुज-यमुना योजना नहर को १५ अगस्त, १९८६, तक पूरा
कराने के अपने उद्देश्य की लगातार पैरवी कर रही है.
१४. राज्य में बाढ़ के खतरे वाले स्थानों पर बाढ़-सुरक्षा के निर्माण
कार्य पूरे किये जा रहे हैं. मसानी बांध की अगले वर्ष पूरे होने की
सम्भावना है. इससे महेन्द्रगढ़, गुड़गांव और रोहतक जिलों के बहुत अधिक
क्षेत्र साहिबी नदी की बाढ़ से बच जायेंगे. बाढ़ की रोकथाम के उपायों के
फलस्वरूप बाढ़ के खतरे वाले कुल १८ लाख हैक्टेयर में से, लगभग १६ लाख
हैक्टेयर क्षेत्र के बचान के लिए वर्ष १९८६-८७ के दौरान बाढ़ नियन्त्रण,
जल निकास तथा सेम रोकने वाली स्कीमों के लिये १२ करोड़ रुपये की रकम रखी
गई है. सातवीं पंचवर्षीय योजना में इन स्कीमों के लिए ७५.६९ करोड़ रुपये
की राशि रखी गई है, जो राज्य में बाढ़ के खतरों वाले शत प्रतिशत
क्षेत्रों को लाभ पहुंचाएगी.
१५. राज्य की अर्थ व्यवस्था में कृषि मुख्य आधार चली आ रही है और मेरी
सरकार कृषि उत्पादन को सबसे अधिक महत्व देती है. हरियाणा कृषि
विश्व-~विद्यालय द्वारा नई टैक्नोलौजी के विकास, कृषि विस्तार
एजेन्सियों की मार्फत इस टैक्नोलाजी का आगे प्रयोग, खेती में डाले जाने
वाले पदार्थों की सुलभता तथा बिक्री में सहायता से प्रकट है कि खेतीबाड़ी
हरियाणा में नई ऊंचाइयों को छू गई है. अनुकूल बरसात तथा मौसम के अच्छे
होने के कारण वर्ष १९८४ के १३.६३ लाख टन की उपज के मुकाबले में अब धान की
१६.४२ लाख टन की अभूतपूर्व रिकार्ड उपज हुई है. अब तक के उपलब्ध अस्थायी
आंकड़ों से प्रकट होते है कि इस रबी के दौरान चनों की बिजाई का रकबा काफी
बढ़ गया है. रबी की विभिन्न फसलों के लिए उत्पादन के लक्ष्यों को
प्राप्त करने की सम्भावना है. १९८६-८७ के लिए लक्ष्य ७७.६५ लाख टन नियत
किए गए हैं. गन्ना, तिलहन तथा कपास के लक्ष्य क्रमश: ६.३० लाख टन, २.६२
लाख टन तथा ८.३० लाख गांठें नियत किए गए हैं. लक्ष्यों की प्राप्ति को
सुनिश्चित करने के लिए, राज्य के किसानों को अधिक उपज देने वाली किस्मों
के प्रमाणिक बीज, रसायनिक खादें, प्रभावकारी पौधा संपक्षण विधियां जुटाने
के लिए पर्याप्त कदम उठाए जा रहे हैं.
१६. गत वर्षों की भान्ति, १९८६-८७ में भी बागबानी और सब्जी-उत्पादन को
बढ़ावा दिया जाएगा. ऊर्जा के वैकल्पिक स्त्रोतों के क्षेत्र में, वर्ष
१९८६-८७ के दौरान भी २,५००० बायोगैस संयन्त्र लगाए जायेंगे. राज्य में
खेती बाड़ी की बढ़ी हुई पैदावार को कारगर ढंग से बेचने हेतु मेरी सरकार
की योजना है कि वर्ष १९८६-८७ में सात नई मार्केट कमेटियां बनाई जाएं और
२९ नये सब-मार्केट यार्ड और खरीद केन्द्र स्थापित किए जाएं. ये वर्तमान
९३ मार्केट कमेटियों, १४६ विकसित सब मार्केट यार्डो और १०७ खरीद
केन्द्रों के अतिरिक्त होंगे. सातवीं योजना में कृषि-क्षेत्र के उत्पादन
में भारी वृद्धि होगी.
१७. मेरी सरकार के पास कृषि के साथ-साथ अन्य सहायक व्यवसायों को बढ़वा
देने के लिए महत्त्वपूर्ण योजनाएं हैं. सातवीं पंचवर्षीय योजना में,
पशुपालन कार्यक्रमों का मुख्य उद्देश्य दूध, अंडों और ऊन के उत्पादन में
वृद्धि करना है. इन उद्देश्यों को प्राप्त करने के लिए, वर्ष १९८६-८७ के
दौरान, ४० नई पशु-चिकित्सा डिस्पैंसिरियां खोले जाने का और विद्यमान ३०
पशु चिकित्सा डिस्पैंसिरियों का दर्जा बढ़ाकर पशु-चिकित्सा अस्पतालों में
बदलने का प्रस्ताव है. राज्य पशु टीका संस्थान को सुदृढ़ किया जायेगा और
अधिक दूध देने वाले पशुओं को उत्पत्ति के लिए अभिशीतित सीमन तकनीकों का
स्थान जड़ीकृत सीमन टैक्नोलाजी ले लेगी. चारा उत्पादन कार्यक्रम के अधीन
७,००० परिवारों को ५० प्रतिशत लागत पर चोरे की मिनी किटें मुहैया की
जाएंगी.
१८. नीली क्रान्ति (ब्लू रेवोल्यूशन) को आरम्भ करने के लिये, मेरी सरकार
ने मछली पालन के विकास हेतु सातवीं पंचवर्षीय योजना की अवधि के दौरान ७५०
लाख रुपए नियत किए हैं. वर्ष १९८६-८७ में १३,५०० टन मछलियां और २५० लाख
मछली-बीज उत्पादित करने का प्रस्ताव है. इससे अनुसूचित जातियों के ३६०
परिवारों को लाभ होगा और १,०६५ व्यइतयों को प्रशिक्षित तथा रोजगार
मिलेगा जिसके लिए वर्ष १९८६-८७ के लिए राज्य योजना में १६८ लाख रुपये का
परिव्यय प्रस्तावित किया गया है. सातवीं पंचवर्षीय योजना के अन्त तक,
मछली पालन के अपनाने से ५,००० व्यइतयों को रोजगार मुहैया किया जाएगा.
उपलब्ध जल स्रोतों के बेहतर उपयोग के लिए, एक और मछली-पालक विकास एजेंसी
हिसार में स्थापित करने का प्रस्ताव है.
१९. खेती बाड़ी को पैदावार, निजी रोजगार, खेती उपज के वितरण तथा विक्रय,
उपभोक्ता सामान की लगातार सप्लाई को सुनिश्चित करने, दूध के विक्रय,
कृषि पर आधारित संसाधन-यूनिट कायम करने और समाज को कमजोर वर्गो की आर्थिक
स्थिति में सुधार लाने के क्षेत्र में सहकारी समितियों का योगदान
महत्वपूर्ण रहा है. आने वाले वर्ष में, २२० करोड़ रुपया प्राथमिक सहकारी
ऋण के रूप में दिया जायेगा. हरियाणा राज्य सहकारी भूमि विकास बैंक वर्ष
१९८६-८७ के दौरान अपने ६२ प्राथमिक सहकारी भूमि विकास बैंकों के माध्यम
से ६० करोड़ रुपए का ऋण देगा. सातवीं पंचवर्षीय योजना की अवधि के दौरान,
आवास-सहकारी समितियां अपने शिखर निकाय के माध्यम से समाज के आर्थिक रूप
से कमजोर वर्गो के लिए मकान बनाने के वास्ते १५० लाख रुपए की वित्तीय
सहायता देंगी. हरियाणा राज्य सहकारी सप्लाई तथा विपणन संघ (हैफेड) का
वर्ष १९८६-८७ के दौरान दो और चावल मिलों की स्थापना का प्रस्ताव है.
सातवीं पंचवर्षीय योजना के अधीन, डेरी विकास संघ और दूध सहकारी समितियों
द्वारा दूध संग्रहण तथा वितरण प्रणाली के ढांचे को मजबूत बनाने के लिए
४६६.२६ लाख रुपए के परिव्यय का प्रस्ताव कि या गया है. गोहाना, भूना और
कैथल में तीन नई सहकारी चीनी मिलों के लिए लाइसेंस देना भारत सरकार के
विचाराधीन है. सातवीं पंचवर्षीय योजना में, सहकारी क्षेत्र के लिए रखे गए
३,९२६ लाख रुपए के कुल योजनागत परिव्यय में से ८१२.६९ लाख रुपये अनुसूचित
जातियों के लिए विशेष संघटक योजना हेतु होंगे.
२०. राज्य में वनों के लिए भूमि की उपलब्धता की कमी और खेती से बढ़े दबाव
के कारण वन बहुत कम रह गए हैं. इसलिए हरियाणा ने एक जोरदार वन-नीति बनाई
है. सातवीं पंचवर्षीय योजना के दौरान, वन लगाने के लिए ६,४०० लाख रुपए
रखे गए हैं जिसके फलस्वरूप १.२२ लाख हैक्टेयर भूमि वनों के अधीन लाई
जाएगी. इसके अतिरिक्त, फार्म वानिकी कार्यक्रम के अन्तर्गत ४१२.५ लाख
पौधे लगाए जायेंगें. इससे २५० लाख श्रम दिनों का काम मिलने की आशा है.
आने वाले वर्ष में, वनों तथा जंगली जीव विकास कार्यक्रम के लिए १,१४५ लाख
रुपये का परिव्यय प्रस्ताविक है. इसमें ९.५० करोड़ पौधों की पैदावार और
२२,००० हैक्टेयर को वनों के नीचे लाए जाने का निशान शामिल है. इससे ५०
लाख श्रम दिनों का काम मिल सकेगा. ३३ करोड़ रुपये की लागत से पूरी की जा
रही विश्व बैंक सहायता-प्राप्त सामाजिक वानिकी परियोजना को सफलतापूर्वक
कार्यरूप देने के चार वर्ष पहले ही पूरे हो चुके हैं और वर्ष १९८६-८७ के
दौरान, निशानों को पूरा कर लेने की सम्भावना है.
२१. राज्य के ज़िलों में चल रहे विभिन्न विकास कार्यक्रमों में से
राष्ट्रीय ग्रामीण रोजगार प्रोग्राम (एन.आर.ई.पी.) का भी जिक्र किया जाना
चाहिए जिससे पायदार सामुदायिक परिसम्पत्तियाँ बनाने के साथ-साथ गरीब
देहाती लोगों को लाभदायक रोजगार भी मुहैया होता है. चालू वर्ष में अब तक
९.७५ लाख श्रम दिनों का काम पैदा किया जा चुका है. १९८६-८७ में १३.२६ लाख
श्रम दिनों का काम निकलने की आशा है. ग्रामीण भूमिहीन रोजगार गारन्टी
कार्यक्रम (आर.एल.ई.जी.पी.) के जिसका समूचा खर्च भारत सरकार द्वारा उठाया
जाता है, फलस्वरूप जनवरी, १९८६ तक १९८६-८७ में, इस स्कीम के अधीन, ९.४२
लाख श्रम दिनों का काम निकालने का प्रस्ताव है, जिसके अन्तर्गत गांव में
एक भूमिहीन परिवार के एक सदस्य को वर्ष में १०० दिन तक के लिए रोजगार मिल
सकता है. ३०० प्रशिक्षण पाठ्यक्रमों और उन्नत चूल्हों के प्रदर्शन की
राष्ट्रीय परियोजना के अन्तर्गत एक लाख उन्नत चूल्हों को बनाने के लिए
१९८६-८७ के बजट में ८५ लाख रुपये की रकम रखने का प्रस्ताव है.
२२. मेरी सरकार मेवात क्षेत्र के उत्थान और उसके समूचे विकास के लिए
विशेष रूचि लेती रही है. वर्ष १९८६-८७ में, पेयजल सप्लाई स्कीमों के लिए
२५ लाख रुपया अस्थायी रुप से नियत किया गया है. ४०० एकड़ अतिरिक्त भूमि
को सुनिश्चित सिंचाई के अधीन लाने का भी प्रस्ताव है. मेवात विकास बोर्ड
के माध्यम से मेवात क्षेत्र के विकास के लिए आगामी वर्ष में २५० लाख
रुपये का कुल परिव्यय अनुमोदित किया गया है. इससे मेवात क्षेत्र और राज्य
के दूसरे भागों के बीच वाला क्षेत्रीय असन्तुलन कम हो जाएगा.
२३. मेरी सरकार अनुसूचित जातियों, पिछड़े वर्गों और विमुक्त जातियों के
कल्याण को सबसे अधिक प्राथमिकता देती रही है. शिक्षा, प्रशिक्षण तथा निजी
रोजगार के अवसरों को अधिक प्रोत्साहन देने पर बल दिया जा रहा है. छठी
पंचवर्षीय योजना की अवधि के दौरान, समाज के इन वर्गों के लिए विभिन्न
कार्यक्रमों पर १०७०.९० लाख रुपया खर्च किया गया है. सातवीं पंचवर्षीय
योजना की अवधि के दौरान इसके कल्याण के लिए ३,४०० लाख रुपए की राशि नियत
की गई है जो २१७ प्रतिशत की वृद्धि दर्शाती है. आगामी वर्ष में, अनुसूचित
जातियों, पिछड़े वर्गो और विमुक्त जातियों से संम्बन्धित विभिन्न
योजनागत, योजनेतर और विशेष संघटक योजना स्कीमों के अधीन १,०३३.८२ लाख
रुपये खर्च किए जाने का प्रस्ताव है. पूर्व-~मैट्रिक और मैट्रिकोत्तर
अवस्थाओं पर छात्रवृत्तियों, शिक्षण-फीसों की प्रतिपूर्ति,
विश्व-~विद्यालय या बोर्ड परीक्षा फीसों की वापसी, मिडिल तथा उच्चतर
माध्यमिक अवस्थाओं पर पुस्तक-अनुदान, मैट्रीकोतर अवस्था में प्रथम श्रेणी
प्राप्त करने वालों के लिए विशेष शिक्षण जैसे विभिन्न प्रोत्साहनों
द्वारा उनके शिक्षण स्तर में सुधार लाने पर जोर दिया जा रहा है. इसके लिए
वर्ष १९८६-८७ के दौरान ४२९.७८ लाख रुपए रखे जाने का प्रस्ताव है जिससे
२,०४,४६६ विद्यार्थियों को लाभ पहुंचेगा.
