<शोचिअल् श्चिएन्चे><ऐचोनोमिच्स्><असन्ट् ढेसइ><इट्टिय  ' शोन्स्><ढेल्हि><२०६ टो २११><२२००><ढेसइ-इट्टिय 

इसकी बढ़ती लोकप्रियता ही इसकी प्रमुखता की ओर संकेत करती है. इस विवरण
में वेल्यू एडेड की रकम के साथ ही उसके हिसाब का भी ब्योरा प्रस्तुत किया
जाता है ताकि ज्ञात हो सके कि उपक्रम ने एक निश्चित अवधि के अंदर किस तरह
और कितना वेल्यू एडेड कमाया तथा किस तरह विभिन्न पक्षों में उसको बाँटा
गया. ऐसी जानकारी केवल संबंधित पक्षों के लिए ही नहीं बल्कि उपक्रम के
बाहरी पक्षों जैसे वित्तीय संस्थाएँ, इच्छुक विनियोजक इत्यादि के लिए
बहुत उपयोगी हुआ करती है. ये सारे पक्ष अपने-अपने दृष्टिकोणों से उपक्रम
की आर्थिक सुदृढ़ता, कार्यक्रम सफलता आदि की परख करते हैं.
प्राय: व्यावसायिक या औद्योगिक उपक्रम की कार्यक्षमता या सफलता की माप
लाभ की रकम से की जाती है. हालांकि लाभ का पैमाना उपक्रम की सफलता का सही
मापदंड हो सकता है लेकिन विशेष परिस्थितियों में ही. हर परिस्थिति में
उसे कार्यक्षमता या सफलता का प्रमाण मानना उचित नहीं होता. साहसी के
दृष्टिकोण से यह पैमाना सही जँचता है लेकिन दूसरे पक्षों से दृष्टिकोण से
नहीं. लाभ की रकम से कार्यक्षमता का आकलन करने का अभिप्राय उपक्रम को
सिर्फ साहसी के दृष्टिकोण से ही देखना होगा भले ही वह कितना संकीर्ण हो.
ऐसे दृष्टिकोण से अन्य पक्षों की अवहेलना होने लगती है. लाभ तो वेल्यू
एडेड का एक मात्र है. उस पर आवश्यकता से ज्यादा बल देने से दूसरे पक्षों
को शोषण का आभास होने लगता है जो फर्म के विकास में रुकावटें पैदा कर
सकता है.
यह मानना कि साहसी के प्रयासों और प्रयत्नों से ही उपक्रम की कार्यक्षमता
में बढ़त होती है कतई सही नहीं है. उनके सभी प्रयासों और प्रयत्नों के
बाद भी यदि मजदूर ठीक तरह से काम नहीं करते, साहूकार और वित्तीय संस्थाएँ
समय पर सही रकम ऋण पर नहीं देते, सरकारी विभाग समय पर बिजली, पानी,
टेलीफोन, टेलीग्राम आदि की सेवाएँ प्रदान न करें तो उपक्रम की
कार्य-~क्षमता ठप्प हो सकती है. कहने का तात्पर्य यह है कि कार्यक्षमता
किसी एक पक्ष पर निर्भर नहीं रहती अत: उसमें सबका अपना-अपना हिस्सा होता
है. इसीलिए `लाभ' की अपेक्षा `वेल्यू एडेड' जिस पर सब पक्षों के कार्यों
का असर पड़ता है, को ही कार्यक्षमता का सही पैमाना माना-समझा जाता है.
उपक्रम की कार्यक्षमता में उतार-चढ़ाव आने से वेल्यू एडेड भी घटने-बढ़ने
लगता है.
वेल्यू एडेड विवरण में प्रत्येक पक्ष को अपना-अपना भाग साफ दिखाई देता
है. इतना ही नहीं उन्हें तुलनात्मक हिस्सा भी ज्ञात हो जाता है. पिछले
कुछ वर्षो के ऐसे विवरण प्रस्तुत किये जाने पर प्रत्येक पक्ष जान लेता है
कि पक्ष का प्रतिशत हिस्सा कितना घटा या बढ़ा है. ऐसी प्रवृत्तियों से
फर्म की आर्थिक नीति मालूम होने लगती है. कौन सा पक्ष उपक्रम पर हावी हो
रहा है इसके भी संकेत यहाँ मिलते हैं. यह आवश्यक नहीं है कि जिस गति से
वेल्यू एडेड घट रहा हो या बढ़ रहा हो, उसी गति से सारे पक्षों में
विभाजित वेल्यू एडेड भी घटे या बढ़े. यहाँ ध्यान देने योग्य बात यह है कि
वेल्यू एडेड का बँटवारा किया नहीं जाता बल्कि हो जाता है.
इस विवरण से मजदूर और कर्मचारियों से यह जानकारी प्राप्त होती है कि:
(१) वेल्यू एडेड में उनका कितना प्रतिशत हिस्सा है,
(२) क्या उनका प्रतिशत हिस्सा घटता या बढ़ता जा रहा है,
(३) किन-किन पक्षों का हिस्सा किस तरह घट-बढ़ रहा है,
(४) वेल्यू एडेड में किन-किन कारणों से गिरावट या उछाल आया है, आदि.
जिम्मेदार मजदूर वर्ग ऐसे परिणामों पर गहराई से विचार करके सकारात्मक
भूमिका अपना सकते हैं. चूँकि अक्सर इस वर्ग का एडेड से प्रतिशत हिस्सा
अन्य दूसरे पक्षों की तुलना में अधिक होता है अत: फर्म की सफलता का श्रेय
इन्हें ही दिया जाना चाहिए.
सरकार को इस विवरण में दी गई जानकारी बहुत उपयोगी सिद्ध हुई है. वेल्यू
एडेड का कितना हिस्सा टैक्स के रूप में सरकार को मिलता है. इस बात का
ज्ञान सरकार को मिलता है. इससे उपक्रम की टैक्स सहन करने की क्षमता मालूम
होती है. इस विवरण का अध्ययन करने पर सरकार निर्धारित कर सकती है कि:
(१) क्या इस उपक्रम पर टैक्स घटाया या बढ़ाया जा सकता है,
(२) क्या इस उपक्रम को रियायतें और प्रोत्साहन देने की आवश्यकता है,
(३) क्या यह उपक्रम सामाजिक दृष्टि से वॉयबल (जीने योग्य) है, आदि.
इस संदर्भ में अर्थशास्त्री डा. जोन्स कहते हैं कि कई विशाल कंपनियों के
वेल्यू एडेड विवरणों का अध्ययन करने से पता चलता है कि सरकारी टैक्स के
भाग की बढ़ने की गति टेक्नोलोजी के बढ़ने की गति से बहुत ही कम हुआ करती
है. यानि टैक्स का दबाव उतना अधिक नहीं होता जितना बतलाया जाता है.
वित्तीय संस्थाओं, साहूकारों, बैंको आदि के लिए यह विवरण इसलिए जरूरी है
कि इससे उन्हें पूँजी के अंतिम उपयोग (ऐन्ड् उसे ओङ् ञुन्ड्स्) के मामले में
संकेतात्मक जानकारी मिलती है. वे उपक्रम की साख क्षमता का पता लगा सकते
हैं. इतना ही नहीं, वे उपक्रम के पूँजी ढाँचे की दृष्टि से ज्ञात कर सकते
हैं कि ऋण पूँजी का अंश अधिक होते हुए भी ब्याज का प्रतिशत भाग लाभ के
प्रतिशत भाग से कम है या अधिक.
उपक्रम आंतरिक रूप से स्वयं कितनी पूँजी का निर्माण करता है यह बात इस
विवरण से उभरकर सामने आती है. वेल्यू एडेड की समस्त रकम जब मजदूरी,
ब्याज, टैक्स और लाभ में बाँट दी जाये तब विकास की योजनाओं के लिए कोई
रकम शेष नहीं रहती. उपक्रम का मैनेजमेंट यह अच्छी तरह से जानता है कि
मजदूरी ब्याज और टैक्स की रकमों पर उसका तनिक भी नियंत्रण नहीं रहता अत:
शेयरहोल्डर्स को खुश रखने के उद्देश्यों से सारा लाभ उन्हें बाँट देने का
प्रयत्न करता है और उपक्रम के हित को नजरअंदाज कर देता है. ऐसी नीति
वेल्यू एडेड विवरण से एकदम स्पष्ट हो जाती है. यदि दूसरे सारे पक्ष
सतर्कता से काम करें तो मैनेजमेंट की ऐसी नीतियों को असफल किया जा सकता
है.
किसी भी उपक्रम की उपादेयता की पहचान करने में वेल्यू एडेड का अपना अलग
ही महत्त्व होता है. देश के आर्थिक एडेड तुलनात्मक दृष्टिकोण से अधिक
होता है. यानि प्रति रुपया लगाई गई पूँजी पर जो उद्योग या उपक्रम दूसरों
की अपेक्षा अधिक वेल्यू एडेड का निर्माण करता है उसे हर प्रकार का बढ़ावा
देना ही उचित होता है. ऐसी नीति का अमल करने से देश का आर्थिक विकास
बेहतर होता है. ऐसे उद्योग या उपक्रम का वेल्यू एडेड अधिक होने से एक ओर
रोजगार की क्षमताएँ बढ़ती हैं तथा दूसरी ओर टैक्स के जरिए सरकार की आय
बढ़ती है. देश की राष्ट्रीय आय में वृद्धि होने लगती है.
वेल्यू एडेड की धारणा
हरएक उपक्रम एक आर्थिक वातावरण में स्थापित होकर अपना व्यापार चलाता है.
वह आर्थिक वातावरण से कुछ लेता है और कुछ देता है. वह जो कुछ भी लेता है
जिसे हम इन -पुट कहते हैं तथा जो कुछ भी देता है जिसे आउट-पुट कहते हैं
उनका अपना-अपना मूल्य हुआ करता है. वह इन-पुट लेकर आउट-पुट देता है. यह
आउट-पुट उसके इन-पुट से [मूल्य के हिसाब से] अधिक होना चाहिए और ऐसा
आधिक्य ही वेल्यू एडेड कहलाता है. यानी इन-पुट पर आउट-पुट के आधिक्य को
वेल्यू एडेड कहा जाता है. अपना अस्तित्व आर्थिक वातावरण में टिकाने के
लिए प्रत्येक फर्म को कुछ न कुछ वेल्यू एडेड का निर्माण करना ही होता है.
जिस समय उसका इन-पुट उसके आउट-पुट से अधिक हो जाता है उसका अस्तित्व
समाप्त होना ही उचित होता है. उपक्रम में घाटा आ सकता है लेकिन उसका
वेल्यू एडेड निगेटिव नहीं हो सकता. निगेटिव वेल्यू एडेड करनेवाले उपक्रम
सरकार भी नहीं चला सकती. इस धारणा को चित्र द्वारा समझाने का प्रयास किया
गया है.
चित्र १०.१ दर्शाता है कि उपक्रम बाजार से कच्चा माल एवं अनेक प्रकार सी
सेवाएँ खरीदता है जिन्हें इनपुट यानी उपभोग्य सामग्री कहा जाता है. इन
कच्चे माल और सेवाओं से वह उत्पादन करता है यानी आउट-पुट तैयार करता है.
उसके द्वारा किये गये आउट-पुट यानी उत्पाद वस्तुओं के मूल्य से उपभोग्य
माल और सेवाओँ की कीमत घटा दी जाय तो जो राशि शेष बचती है उसे ही `वेल्यू
एडेड' कहते हैं:
ध्ध्ध्
वेल्यू एडेड =(आउट-पुट)--(इनपुट) =(उत्पादन वस्तु का मूल्य)--(उपभोग्य
माल सेवाओं का मूल्य)
वितरण होने पर
वेल्यू एडेड = मजदूरी+ब्याज+टैक्स+विकास+लाभ
चित्रानुसार रु.
६,०००=(रु. १०,०००)-(रु. ४,०००-रु. १,०००)
वितरण रु. ६,०००=रु. ४,२५०+रु.६००+रु.२००+रु.३५०+रु.६००
यद्यपि वित्तीय लेखांकन में मजदूरी, ब्याज टैक्स एवं विकास आदि मदों को
व्यय माना जाता है यहाँ उन्हें अलग से `वितरण' के रूप में दर्शाया जाता
है. इसका कारण यह है कि पक्ष व्यापार को अपने साधन प्रदान करते हैं. इनका
अपना अलग अस्तित्व होता है. उपभोग्य माल और सेवाओं का उपक्रम में उपभोग
होता है. एक बार किसी माल या सेवा का उपभोग होने पर दूसरी बार फिर उसी
उपभुक्त माल या सेवा का उपभोग नहीं किया जा सकता. यहाँ ध्यान रखनेवाली
बात यह है कि वेल्यू एडेड की धारणा एक सामाजिक-आर्थिक धारणा है जो
पक्ष-निष्ठ (ठेअम् औरिएन्टेड्) हुआ करती है. अत: इन मदों को `व्यय' मानकर
केवल वितरण माना जाता है.
इस विवेचन से स्पष्ट हो जाता है कि लाभ वेल्यू एडेड का एक भाग है. यह वह
भाग है जो उपक्रम के साहसी यानी मालिक को प्रदान किया जाता है. सतही
निगाह से देखने पर ऐसा प्रतीत होता है कि वेल्यू एडेड की धारणा व्ययों के
वर्गीकरण में ही निहित है. क्योंकि मजदूरी, सूद, टैक्स आदि मुख्य खर्चो
के मदों से निकालकर अलग कर दिया जाय तो वेल्यू एडेड निकल आता है. मगर
वास्तव में ऐसी बात नहीं है. उपक्रम में प्रत्येक क्रिया कुछ न कुछ राशि
में वेल्यू एडेड का निर्माण करती है तथा जिन क्रियाओं से वेल्यू एडेड का
निर्माण नहीं होता उन पर कोई विचार नहीं किया जाता है. ऐसे मदों को
नान-वेल्यू एडेड आइटम्स (णोन्-वलुए आड्डेड् इटेम्स्) मानकर अलग कर दिया जाता
है. अतएव, इसका आकलन उन्हीं समंकों के आधार पर करते हैं जो उपक्रम के
लाभा-~लाभ लेखे में प्रकट किये जाते हैं.
वेल्यू एडेड के प्रमुख घटक
इसकी गणना द्विपक्षीय रहती है. एक तरफ इसे निर्मित करने वाले घटक जैसे
उपभोग्य माल और सेवाओं का मूल्यांकन तथा इसके साथ रही उत्पाद माल की
बिक्री तथा स्टॉक का हिसाब लगाया जाता है तथा दूसरी तरफ वितरण के घटक आते
हैं. इनका विस्तृत विवेचन यहाँ किया जा रहा है.
(अ) निर्माण के घटक
(१) बिक्री (शलेस्): माल और सेवाओं के विक्रय से ही उपक्रम आय अर्जित
करता है. बिना बिक्री से उत्पादन कोई मायने नहीं रखता. इसलिए, वेल्यू
एडेड की गणना की शुरूआत बिक्री से करते हैं. हालांकि बिक्री की रकम
लाभालाभ लेखे के हवाले से ही उपलब्ध होती है, इसमें कुछ एडजेस्टमेंट किए
जाते हैं. बिक्री की रकम में सेल्स टैक्स एवं एक्साइज ड्यूटी सम्मिलित
रहती है क्योंकि वह ग्राहकों से प्राप्त की जाती हैं. इससे वेल्यू एडेड
बिना कारण बढ़ता है. इसलिए बिक्री की रकम को इन टैक्सों की राशि से कम
किया जाना चाहिए. समूचे टैक्स की रकम `सरकार' को बाँटे जाने वाले बाग में
सम्मिलित की जानी चाहिए. इसके अतिरिक्त, बिक्री की रकम में से विक्रय
प्रत्याय और ग्राहकों को दिए जानेवाले रिबेट की रकमों को भी घटा दिया
करते हैं. यहाँ इस बात का भी ध्यान रखना पड़ता है कि बिक्री में केवल माल
की बिक्री ही हिसाब में लेते हैं. पुरानी मशीन के बेचने या अन्य किसी
संपत्ति के बेचने पर मिलनेवाली रकम को यहाँ बिक्री नहीं माना जाता
क्योंकि इन विक्रयों से वेल्यू एडेड का निर्माण नहीं होता. इसी तरह
बिक्री पर दी जानेवाली दलाली, छूट एवं कमीशन जिनसे बि क्री को बढ़ावा
मिलने पर भी वास्तव में आय में गिरावट आती है, घटाना जरूरी है. प्रोडक्शन
की प्रोसेस से निकलने वाला अनुपयुक्त या बेकार माल की बिक्री से होने
वाली आय चूँकि उसमें भी इनपुट लगाया जा चुका है सकल बिक्री में सम्मिलित
किया जाना चाहिये. इसी तरह उपक्रम ने कोई सेवा प्रदान की हो तो ऐसी
प्राप्त की गई रकम भी सम्मिलित की जानी चाहिए. प्राय: इस आय को उपक्रम के
लाभालाभ लेखे में `अन्य आय' (औट्हेर् ईन्चोमे) के अंतर्गत लिखा जाता है. इसे
सम्मिलित करने का कारण यह है कि ऐसी सेवा प्रदान करने में उपक्रम की
सुविधाओं का प्रयोग होता है.
बिक्री की रकम में से बिक्री और वितरण से जुड़े व्ययों का गहराई से
अध्ययन करके पता लगाना चाहिए कि वे किस सीमा तक प्रत्यक्ष या परोक्ष रूप
से वेल्यू एडेड को बढ़ाते हैं. उदाहरण रूप में, बिक्री विभाग की लागत में
सेल्समैनों की वेतन जुड़ा रहता है. यह मद वेल्यू एडेड के वितरण की बाजू
में `मजदूरी' में सम्मिलित किया जाता है अत: उसे बिक्री विभाग की लागत से
घटा देना चाहिए.
कभी-कभी उपक्रम के इंजीनियर्स उपक्रम में उपलब्ध साधन एवं सुविधाओं का
प्रयोग करके उपक्रम के लिए ही कोई मशीन, फ्रेमवर्क आदि का फेब्रिकेशन
करते हैं. ऐसी निर्मित स्थायी संपत्ति की लागत को बिक्री में समाविष्ट
करते हैं क्योंकि इससे वेल्यू एडेड में वृद्धि होती है. स्थायी संपत्ति
के निर्माण पर आया हुआ व्यय वेल्यू एडेड विवरण में यथास्थान समाविष्ट कर
दिया जाता है.
किसी-किसी माल के विक्रय को बढ़ावा देने के उद्देश्य से सरकार से सबसिडी
मिलती है. ऐसी सबसिडी से असल में वेल्यू एडेड बढ़ता नहीं है. इसलिए
सबसिडी की रकम को `बिक्री' में सम्मिलित करने के बजाय वेल्यू एडेड विवरण
के वितरण की बाजू में `सरकार को वितरित' राशि के मद से कम करना उचित लगता
है. यही प्रेइटस निर्यात पर मिलनेवाले इनसेंटिव्स के संबंध में धारण
की जाती है.
(२) निर्मित माल का स्टॉक: जब तक निर्मित माल के स्टॉक को सम्मिलित नहीं
किया जाता तब तक वेल्यू एडेड की गणना पूरी नहीं होती. उपक्रम के लाभालाभ
लेखे के अनुसार निर्मित माल के स्टॉक में बढ़त या कमी को बिक्री की रकम
में जोड़ या घटा दिया जाता है. यहाँ स्टॉक के नये सिरे से पुन: मूल्यांकन
करने का प्रश्न ही पैदा नहीं होता.
