<औङ्ङिचल् आन्ड् ंएडिअ ळोन्गुअगेस् .><ंअस्स् ंएडिअ ><शिन्ग्ह्  भिहरि><भ्हरट् ंएइन् ंउसल्मनो ख शुनियोजिट् ईट् शन्हर्><१९८७><शन्-छेन्ट्रल् णेत्स् आगेन्च्य् फ्व्ट्.ळ्ट्ड्., ><णेत् ढेल्हि><२१-२३><१९९२><शिन्ग्ह्,  ंएइन् ंउसल्मेने खसुनिय् शन्>

इकसठ वर्षीय सैयद अब्दुल्ला बुखारी' जामा मस्जिद के पहले इमाम हैं जिनकी सक्रिय रुचि राजनीति में है. वे जामा मस्जिद के १२वें इमाम हैं. भारत के १५ करोड़ मुसलमानों की ओर से उन्होंने १ मार्च १९८३ को संयुक्त राष्ट्र संघ को एक पत्र लिखा. पत्र में उन्होंने ``बर्बर''भारतीय शासकों के दमन का जिक्र करते हुए संयुक्त राष्ट्र संघ से मानवीय मूल्यों की रक्षा की अपील की है.मजे की बात है कि कुछ समय पूर्व लिखा गया उनका यह पत्र अखबारों और सरकार की दृष्टि में तत्काल नहीं आया. जाहिर है कि काम में पूरी तरह गोपनीयता और सतर्कता बरती गई.अपील में यह कहा गया है कि स्वतंत्रता के बाद मुसलमानों के लिए भारत एक कसाईघर साबित हुआ है. स्वतंत्र भारत का इतिहास खूनी संघर्ष, असहनशीलता और अन्याय का इतिहास है. `मुसलमानों की सम्पत्ति लगातार लूटी और नष्ट की जा रही है. उनका जीवन कुख्यात पुलिसजनों की बर्बरता का निशाना बन चुका है.औरतों से बलात्कार हो रहा है लेकिन सरकार पूरी तरह खामोश है.''अपील के अनुसार मुसलमानों का सुनियोजित नरसंहार दिनोदिन बढ़ता जा रहा है. ``सरकारी आंकड़ों के अनुसार स्वतंत्रता के बाद से १९७९ के बीच बीस हजार से भी अधिक सांप्रदायिक दंगे हुए है. सन् १९८० से १९८२ के बीज १२०० से भी अधिक सांप्रदायिक दंगे पूर्व नियोजित ढंग से हुए है. गैर सरकारी सूत्रों के अनुसार इन दंगों की संख्या उक्त आंकड़े से बहुत ज्यादा है.''अपील में यह कहा गया है कि कलकत्ता, वाराणसी, जमशेदपुर, राउरकेला,जबलपुर, अलीगढ़, भिवाडी, बिहारशरीफ, पटना, फुलवारी शरीफ, पटना, फुलवारी, शरीफ, अहमदाबाद और हैदराबाद दंगों से बुरी तरह प्रभावित और हैदराबाद दंगों से बुरी तरहप्रभावित शहर है. आपातकाल के दौरान पुलिस द्वारा नई दिल्ली के तुर्कमान गेटको बुलडोजर द्वारा क्षतिग्रस्त करने की बात भी कही गई है. मुरादाबाद में पुलिस ने ५,००० मुसलमानों को गोलियों से उस समय भून दिया था, जब वे नमाजपढ़ रहे थे.अपील के कुछ बिन्दू इस प्रकार थे.बड़ौदा का सांप्रदायिक दंगा सरकार ने भड़काया.असम में जातिविनाश के अभूतपूर्व लक्ष्य के तहत५०,००० लोगों की हत्या की गई.पन्द्रह करोड़ मुसलमानों के मौलिक अधिकार छिन गये.जनगणना में मुसलमानों की वास्तविक संख्या के प्रति बेइमानी हुई है और उनकी संख्या जानबूझ कर कम बताई गई है.लोकसभा, विधान सभा, निगमों और यहां तक कि नगर परिषदों के चुनावों में जिस इलाके में मुसलमानज्यादा है उसे सुरक्षित क्षेत्र घोषित कर दिया गया है. ताकि मुसलमान उस क्षेत्र से चुनाव नहीं लड़ सकें जहां उनकी संख्या ज्यादा है.अगर किसी मुस्लिम क्षेत्र को सुरक्षित सीट नहीं घोषित किया गया है तो उस षडयंत्र पूर्वक इस तरह खंडों में बांट दिया गया है जिससे मुस्लिम वोटरों का विभाजन होजाए और मुस्लिम प्रत्याशी जीत नहीं सके.मुसलमान जीवन के हर क्षेत्र में अन्याय के शिकार हो रहे हैंसेना और पुलिस में उनकी संख्या नहीं के बराबर है.प्रशासनिक सेवाओं में नियुक्ति में तथा आयात एवं निर्यात के लाइसेंस देने मेंपक्षपात और उर्दू का विरोध भारत सरकार शुरू से ही कर रही है.विश्व में यह सरकार भ्रम फैला रही है (प्रचार कर रही है) कि भारत में मुसलमान समृद्ध और खुश हैं.इसके लिए कुछ निश्चित ऊंचे ओहदे मुसलमानों को दे दिए गए हैं.इंदिरा गांधी जब भी मुस्लिम देशों के दौरे पर जाती थीं अपने साथ मुसलमान मंत्रियों को जरूर साथ ले जाती थीं. जब उनसे भारत के मुसलमानों के बारे में प्रश्न पूछा जाता था तो वे उन्हें ही बोलने के लिए आगे कर देती थीं.हज यात्रियों के साथ जो मुस्लिम अधिकारी जाते हैं वे वहां भारत के मुसलमानों के बारे में झूठे प्रचार करते हैं जो कि बेहत शर्मानाक है.अपील में शाही इमान ने कहा कि जनता पार्टी के शासनकाल में भी शासकों नेवही रवैया अख्तियार किया जो इंदिरा गांधी का था, उसी तरह अत्याचार उत्पीड़न होते रहे. उसमें यह भी बताया गयाहै कि आपात काल के दौरान हुई ज्यादतियों के लिए इंदिरा गांधी ने क्षमा मांगी थी. अपील में लिखा गया है, ``१७ सितम्बर १९७९ को इंदिरा गांधी जामा मस्जिद के शाही इमाम के पास आई और जनता सरकार को हराने में मदद की अपील की.''इसके पूर्व इंदिरा गांधी के प्रतिनिधि के रूप में हेमवती नन्दन बहुगुणा और ए.
आर.
अंतुले उनके पास आए थे. यह समझौता ही था कि सन् १९८० के चुनाव में शाही इमाम ने इंका का साथ दिया था लेकिन ज्योही इंदिरा गांधी सत्ता में आई, वे फिर तानाशाह हो गई और सारे वादे भूल गई. वे फिर तानाशाह हो गई और सारे वादे भूल गई. इंदिरा गांधी का वह एक तरफा समझौता के रूप में लिखा पत्र भीइस अपील में संलग्न कर दिया गया है जो उन्होंने २० नवम्बर १९७९ को १२,विलिगंटन क्रेसेंट, नई दिल्ली से लिखा था.आगे लिखा है ``अभी तक हमारा इरादा यह नहीं था कि हम देश से बाहर निकल करअपना विरोध जाहिर करें लेकिन अब हम असहाय हो गए है, हमारा धैर्य टूट गया है.अन्याय बर्दाश्त के बाहर हो गया है. इसलिए हम संयुक्त राष्ट्रसंघ से यह फैसला करने की अपील करते हैं कि क्या हम मानवाधिकार चार्टर के तहत उनकीमदद के योग्य हैं?''इंदिरा गाँधी कितनी चतुर राजनीतिज्ञ थीं, यह २० नवम्बर १९७९ को अब्दुल्ला बुखारी को लिखे पत्र से स्पष्ट हो जाता है,उन्होंने १९७५ में इमरजेंसी के दौरान हुई ज्यादतियों के लिए क्षमा मांगी और अल्पसंख्यकों की शोचनीय स्थिति के विषय में अपनी जानकारी व्यक्त करते हुए वादा किया कि वे सत्ता में आने पर उनके सुधार के लिए प्रयास करेंगी. उन्होंने लिखा है: ``जहां तक अल्पसंख्यकों, अनुसूचित जातियों अनुसूचित जनजातियों और कमजोर वर्गों का सवाल है उन्हें केन्द्र और राज्य सरकारों के द्वारा निर्धारित लाभ मिल रहा है या नहीं इसमें शक है और दूसरी चीजें जैसे लाइसेंस कोटा,ऋण इत्यादिइन लोगों को मिलने में कठिनाई हो रही है. मेरी सरकार बनने पर एक उच्चस्तरीयपैनल बनेगा जिसमें, अल्पसंख्यक, अनुसूचित जाति, जनजाति और कमजोर वर्गोका सवाल है उन्हें केन्द्र और राज्य सरकारों के द्वारा निर्धारित लाभ मिल रहाहै या नहीं इसमें शक है और इसकी गहराई से पड़ताल होनी चाहिए ऐसा देखा गया है कि प्राथमिक सुविधा और दूसरी चीजें जैसे लाइसेंस कोटा, ऋण इत्यादि इन लोगोंको मिलने में कठिनाई हो रही है. मेरी सरकार बनने पर एक उच्चस्तरीय पैनल बनेगा जिसमें, अल्पसंख्यक, अनुसूचित जाति, जनजाति और कमजोर वर्ग के लोगोंनियुक्त किए जाएंगे जो इन तमाम बातों की तह में जाएंगे और उसका उपाय खोजेंगे.शाही इमाम की अपील को पढ़कर भी यही लगता है कि जो बातें वे नही जानते थेउसे इंदिरा गांधी ने अपने पक्ष में लेने के लिए बताया और मदद देने के आश्वासन पर वोट बटोर ले गई . मसलन शाही इमाम को यह मालूम नहीं था कि अल्पसंख्यकों को किन-किन स्तरों पर सरकारी शोषण का शिकार होना पड़ रहा है मूलतः वे धार्मिक नेता हैं. जनता पार्टी की अंध आलोचना और इमाम के सामने सारे तथ्य बता गई.उन्होंने आगे लिखा, ``आसाम के अल्पसंख्यकों के साथ बर्बर व्यवहार हमारी साफ सुथरी निरपेक्ष छवि का एक शर्मनाक पक्ष है. यह हमारी स्पष्ट राय हैकि धार्मिक मुद्दों को लेकर किसी भी भारतीय नागरिक के साथ विदेशी जैसाव्यवहार न किया जाए उसे देश छोड़ने के लिए भी मजबूर न किया जाये.''संयुक्त राष्ट्रसंघ का इतिहास वैसे भी बहुत प्रभावशाली नहीं रहा है. उसकीअपील को खुद महाशक्तियों ने ही ठुकरा कर यह साबित कर दिया है कि वे उसको महत्व नहीं देते. शाही इमाम ने सं.
रा.
सं.
से अपील कर परोक्ष रूप से भारतीय शासकों पर विश्व और खासतौर पर मुसलिम देशों का दबाव डलवाना चाहा है. लेकिन उन्हें यह नहीं भूलना चाहिए कि वे देश के एक समुदाय के सम्मानित व्यक्ति हैं. गुस्से में आग भड़क सकती है. पूरे देश की जनता ही एक संकट दौर से गुजर रही है.यह व्यवस्था निश्चित रूप से दमन और अन्याय के प्रति आंख मूंदे हुए हैं लेकिन क्या अब्दुल्ला बुखारी की अपील की भाषा बेहद तीखी और सांप्रदायिकनहीं है?देश की मुस्लिम राजनीति से जुड़ने की कोशिशों ने हाजी मस्तान को काफी सक्रिय बना दिया है. इन दिनों वह बाबरी मस्जिद वाले मसले पर ज्यादा ध्यान दे रहे हैं. पिछली ५ अप्रैल को जब उन्हें लखनऊ के अमीनाबाद स्थित एक होटल सेगिरफ्तार किया गया तो इस बात का खुलासा हुआ कि वे पिछले चार-पांच महीने सेलखनऊ, अयोध्या, फैजाबाद, बहराइच व अन्य आसपास के संवेदनशील क्षेत्रों में लगातार आते रहे है कयास है कि राजनीतिक लाभ लेने के उद्देशय सेउन्होंने यहां आना-जाना शुरू किया. कुछेक सांप्रदायिक गुटों से उनकेघनिष्ठ संबंध बताये जाते है. इंका सहित अन्य राजनीतिक दलों के स्थानीय नेताओं से भी उनकी `डीलिंग' के चर्चे हैं. मार्च महीने में उन्होंने दिल्ली मेंजामा मस्जिद चौक पर एक आम सभा की थी, जिसमें लगभग पांच हजार लोग थे आमतौर पर तुर्कमान गेट, जामा मस्जिद और यमुनापार से आये लोगों को हाजीमस्तान के अलावा उनकी पार्टी `दलित मुस्लिम अल्प संख्यक सुरक्षा महासंघ' के महामंत्री जोगेन्द्र किवाड़े ने भी संबोधित किया था. उल्लेखनीय है किपिछले वर्ष अक्टूबर में केन्द्र सरकार के निर्देश पर दिल्ली प्रशासन नेउन्हें दिल्ली में सभा करने की अनुमति नहीं दी थी. किन्तु इस बार कहा जाता है कि जामा मस्जिद के कुछ `प्रभावशाली' लोगों के कहने पर दिल्ली प्रशासन उन्हें अनुमति देने को मजबूर हुआ. इस सभा के वास्ते जो पोस्टर बांटेया चिपकाए गये थे, उनमें भी हाजी मस्तान को मजदूर, मजबूर और मजलूम मेहनतकश अवाम का मसीहा बताया गया था.अल्पसंख्यक मुसलमानों और दलित वर्ग के नेता के रूप में हाजी मस्तान नेपूर्वी उत्तर प्रदेश में जमने की कोशिश की है क्योंकि इस क्षेत्र के मुसलमान अपेक्षाकृत अधिक गरीब और अशिक्षित हैं. एक अन्य कारण यह है कि नेपाल से लगा हुआ क्षेत्र होने के कारण अंतर्राष्ट्रीय सीमा पर संवेदनशील क्षेत्रों में प्रभाव जमाने का अपना लाभ है. लुम्बिनी, कपिलवस्तु तथा श्रावस्ती जैसे प्रसिद्ध तीर्थस्थलों की निकटता के कारण बडी संख्या में विदेशी वहा आते-जाते हैं, पीलीभीत, बहराइच, गोंडा, बस्ती, गोरखपुर और देवरियां आदि जिलों में उन्होंने खुले हाथों पैसा लुटाया है, जिसकी प्रतिक्रिया में मुसलमान उन्हें मसीहा मानने लगे हैं, इस क्षेत्र पर हाजी मस्तान की नजर काफी समय से थी. सन् १९८५ के विधान सभाई निर्वाचनों से पहले भी उन्होंने आजमगढ़ का दौरा किया था. जिले से पांच मुस्लिम विधायकों के जीतने का रिश्ता उनके इस दौरे से जोड़ा जाता है. ये पांच विधायक अलग-अलग राजनीतिक दलों के हैं.पूर्वी उत्तर प्रदेश में हाजी मस्तान का निकट सहयोगी एक मुस्लिम युवक है जो इस क्षेत्र में एक चीनी मिल और शराब फैक्ट्री के मालिक का करीबी दोस्त है. कहा जाता है कि महाराष्ट्र के एक भूतपूर्व मुख्यमंत्री ने हाजी मस्तान से उसकी मुलाकात कराई थी. पूर्वी उत्तर प्रदेश में हाजी मस्तान के इरादे सिर्फ राजनीतिक ही नहीं हैं, प्रदेश सरकार के एक वरिष्ठ प्रशासनिक अधिकारी के हवाले से कहा जाता है कि हाजी मस्तान गोंडा, बहराइच और लखनऊ में जमीनें खरीद रहे हैं. वे गोंडा में होटल, बहराइच में कृषि फार्म और लखनऊ में फैक्ट्री लगाना चाहते हैं. गोंडा जिले के बलरामपुर में बन रहा एक वातानुकूलित होटल हाजी मस्तान का ही बताया जाता है. नेपाल में मुसलमानों के हितों को बनाये रखने की जिम्मेदारी देवरिया के एक व्यापारी ने जो काठमांडु में बसा है,ओढी हुई है. नेपाल नरेश इस व्यापारी को `दक्षिण बाहू' की उपाधि से सम्मानित कर चुके हैं. हाजी मस्तान का इससे पुराना संबंध बताया जाता है.><औङ्ङिचिअल् आन्ड् ंएडिअ लन्गुअगेस्><ंअस्स् ंएडिअ><खउस्हल् णेएरज्><भेच्हर ख्हरिड्डर्><१९८७><ढीण् -ठिमेस् ओङ् ईन्डिअ><णेत् ढेल्हि><५९-६०><१९७०><खउस्हल्,ण्-भेच्हर ख्हरिड्डर्><ः.
श्.
थड्हतन्>आई.
एन.
ए.
बाजार नयी दिल्ली के बड़े बाजारों में से है.
अरविन्द मार्ग पर इस बाजार के बीच में एक कमरा है, इसके जंग लगे दरवाजे पर एक अरसे से ताला लगा है.
अंदर धूल से भरा सीमेंट का चबूतरा है.
दरवाजे के ऊपर फीके अक्षरों में लिखा है - ग्राहक रक्षण केन्द्र, अंदर काली तख्ती पर ग्राहकों के लिए कुछ हिदायतें लिखी हुई हैं.
खरीदने से पहले वस्तु और मूल्य जांच लें, बनावटी अभाव पैदा न करें, कैश मेमो अवश्य लें.
सतर्क रहें.
ग्राहक रक्षण केन्द्र की बगल में बैठे हुए फलवाल ने बताया दो साल पहले बना था.
रोज शाम को एक महिला आती थी दो घंटे के लिए.
वह सिर्फ दो महीने उस दिन से आज तक कोई आया.
बस तबसे ताला लगा हुआ है.
यह केन्द्र किसने खोला? कोई नही जानता .
कुछ का ख्याल है कि आई.
एन.
ए.
बाजारकी प्रबंधक कमेटी में कोई कहता है नगरपालिका ने और कोई कहता है भारतीयजनता पार्टी ने ग्राहक रक्षण केन्द्र के बंद होने से किसी को खास फर्क नहीं पड़ा.
कोई यह नहीं जानता कि केन्द्र ने किसी के फायदे के लिए कुछ कियाहो.
आई.
एन.
ए.
का ग्राहक रक्षण केन्द्र भारत के ग्राहक आंदोलन का प्रतीक है.
ग्राहक कौन है? हम सब.
आप मैं और बाकी सब लोग.
कुछ बड़े ग्राहक हैं - जो कार खरीदते हैं.
घर बनाते हैं या हवाई जहाज से सैर करते हैं.
ज्यादातर छोटेग्राहक हैं जो खाने की चीजों के अलावा कुछ भी नहीं खरीद सकते.
एक ग्राहक हैं.
भारत में ७८ करोड़ लोग हैं और १२० लाख की रफ्तार से हर साल बढ़ रहे हैं.
किन्तु हम गरीबों को ग्राहक नहीं मानते, हमारे लिए मध्यम वर्ग के लोग जो फ्रिज, टेलीविजन, पंखे, कूलर, गैस के चूल्हे खरीदते हैं, वे ही ग्राहक हैं, इस वर्ग के १२ करोड़ लोग ब्रिटेन, फ्रांस और इटली की कुल जमा आबादीसे ज्यादा है, अमेरिका की आधी जनसंख्या से भी ज्यादा.
ये १२ करोड़ या बाकी और ग्राहक, जो कुछ भी खरीदें, किसी न किसी तरह छले जाते हैं, टेलीविजन एक महीने में खराब हो जाता है, इस्त्री काम नहीं करती, एक किलो का दाम देकर ९५० ग्राम दाल मिलती है और ग्राहक को पता भी नहीं चलता कि उसके साथ छल हुआ है.
ग्राहकों के हितों की रक्षा के लिए कानून बने हैं.
पचास से भी अधिक कानून, पंद्रह से ज्यादा केवल मिलावट के खिलाफ है, किन्तु सिर्फ कानूनों से क्या होता है? कानून तो बाल विवाह के खिलाफ भी है,पर हर साल हजारों बालक -बालिकाओं की शादी हीती है.
कानून का लागू होना जरूरी है, पुलिस कानून लागू करने के लिए कुछ नहीं कर सकती.
वह नकली घटिया माल बनाकर बेचने वालों को खुद तो कोई दंड नहीं देसकती.
उपभोक्ता रक्षण कानून अनुचित तरीकों को नहीं रोकते.
बेईमान विक्रेताको दंड तभी दिया जाता है जब अदालत में उसे दोषी करार दिया जाये.
इसमेंकाफी लम्बा समय लगता है.
खाने की चीजों के नमूने में अगर मिलावट हो तोउनकी बिक्री बंद हो जाती है.
माल दूकान से निकाल लिया जाता है.
पर इसकेलिए सरकारी प्रयोगशाला की रपट जरूरी है.
जिसमें ३ से ६ महीने भीलग सकते हैं.
नये उपभोक्ता संरक्षण कानून १९८६ के अनुसार ४५ दिन के अंदर ही रपट मिल जानी चाहिए.
पर यह भी लम्बा समय है.
इतने समय में तो मिलावट का पूरा माल बाजार में बिक सकता है.
नये कानून में कमजोरियां होने के बावजूद काफी दम है, बल्कि अब तक ग्राहक केलिए बने कानूनों में यह सबसे जानदार कानून है.
नया कानून तीन स्तरों पर गड़बड़ीकी रोकथाम का बंदोबस्त करेगा.
जिले में जिला उपभोक्ता सुधार अदालत, प्रदेश मेंउपभोक्ता सुधार अदालत और राष्ट्रीय स्तर पर राष्ट्रीय उपभोक्ता सुधार अदालतहोगी.
उपभोक्ता किसी भी अदालत में शिकायत कर सकेगा.
अदालत उत्पादक या व्यापारी को सफाई देने के लिए ३० दिन की मोहलत देगी.
अगर वह जवाब न दे या टालमटोल करे तो अदालत आगे कार्रवाई करेगी.
यह पहला कानून है जो ग्राहकोंको हर्जाना दिलाने का इंतजाम करता है.
जिला अदालतें ग्राहकों को एक लाख तकका हरजाना दिला सकेंगी.
प्रदेश अदालत एक से १० लाख रुपये तक और राष्ट्रीय अदालत १० लाख से अधिक हर्जाना दिला सकती है.
हर्जाना भरने पर दोषी को एक महीने से तीन साल तक कैद और दो हजार रुपये से १० लाख रुपये तकका जुर्माना देना पड़ेगा, पर अदालतें कब बनेंगी? पर उपभोक्ता संरक्षण संस्था यहीसवाल कर रही है.
उपभोक्ता संरक्षण कानून पिछले साल पास हो गया था.
पर अदालतों का अभी तक कहीं नामोनिशान नहीं है.
उपभोक्ता आंदोलन २० साल पहले शुरू हुआ था.
परन्तु आज तक यह हमारे सामाजिकया राजनैतिक जीवन में कहीं नजर नहीं आ रहा है.
सारे देश में २३७ उपभोकॉता संगठन हैं.
गुजरात में ५२, आंध्र प्रदेश में २५, केरल में २० और दिल्ली में १८ हैं.
पश्चिम बंगाल में चार और मध्य प्रदेश में तीन, पंजाब, हिमाचल प्रदेश और हरियाणा में एक - एक अदमान निकोबार द्वीप समूह में भी तीन संस्थाएं हैं.
हर संस्था में औसतन १२ सक्रिय सदस्य हैं और १०० से अधिक नाम के सदस्य ये संस्था के लिए काम तो नहीं करते परन्तु उसका सदस्य बनने में शान समझते हैं, संस्थओं के आर्थिक साधन कम हैं. इतने भी नहीं कि वे एक दफ्तर खोल सकें.
कर्मचारी रखने की बात तो दूर, पीड़ित ग्राहकों के साथ पत्रव्यवहार करना भी खर्चीला है.
उपभोक्ता संस्थाओं में विशेषज्ञों की काफी कमी है - सरकारी अफसरों से बात करने के लिए तकनीकी विशेषज्ञ और कोर्ट में मुकदमें लड़ने के लिए कानूनी विशेषज्ञ चाहिए, इस सबके बावजूद कुछ फर्ज और इरादे के पक्के लोग इस लड़ाई में जुटे हुए हैं.अस्सी फीसदी मामलों में ग्राहक को यह भी पता नहीं चलता कि उनके साथ कब औरकैसे छल कपट हुआ.
पता भी चल जाए तो वे छोटे-मोटे नुकसान चुपचाप सह लेते हैं.
शिकायत करने से परेशानी बढ़ती है और कुछ खास फायदा होता नहीं.
वे तभी शिकायत करते हैं जब घाव काफी गहरा हो, नयी दिल्ली की संस्था कंज्यूमर फोरम के पास साल में करीब १०० शिकायतें आती हैं, लेकिन इन सब पर कार्रवाई नहीं होती क्योंकि ग्राहक जल्दी ही दिलचस्पी लेना बंद कर देते हैं और उपभोक्ता संस्थाओंके सवालों या पत्रों का जवाब नहीं देते.
नयी दिल्ली की ग्राहक शिक्षा के लिए बनी एच्छिक संस्था वायस ( वालटरी आर्गेनाइजेशन इन इंटरेस्ट आफजूयमर एजूकेशन) ने इस साल के पहले चार महीनों में ४०० शिकायतें दर्ज की है.
शिकायतों की संख्या से लगता है कि ग्राहको में चेतना आ गई है.
पर अधिकतर ग्राहकयह सोचते है कि एक बार उन्होंने शिकायत कर दी तो उन्हेंसंस्थाओं को ज्यादा तकलीफ नहीं देनी चाहिए.
उनकी दिलचस्पी इन मामलों में नहीं रहती.
अगर छल और कपट के शिकार लोगों का पूरा सहयोग न हो तो `वायस' तो क्या कोई भी संस्था उनकी कुछ भी मदद नहीं कर सकती.
उपभोक्ता चाहता है कि कष्ट का निवारण तुरंत हो. संस्थाएं इसका वायदा तो नहीं कर सकती.
वे अपराधी यानी उत्पादक से संपर्क करती है.
अगर उत्पादक मान जाये कि उसकी चीजों में मिलावट है या पुरानी होने से खराब हो गयी है तो संस्थाएंउत्पादक को वह वस्तु बाजार से निकालने को कहती है.
इस तरह तो सुधार जल्दीहो सकता है.
अगर उत्पादक अपनी वस्तु को खराब मानने से इंकार कर दे तो संस्थाओं को कानूनका सहारा लेना पड़ता है.
कोर्ट कचहरी के चक्कर में पड़े तो समझो की मामलासालों अटका रहेगा, अगर अपराधी को स्टे आर्डर मिल गया तो मामला आसानी से दोतीन साल के लिए लटक जाता है.
इंडियन एयरलाइंस को ही लीजिए.
ग्राहक संस्थाओं ने इस पर अनुचित रूप से ऊचे किरायों के कारण मुकदमा किया.
इंडियन एयरलाइंसलम्बा स्टे आर्डर लेने में सफल हो गयी.
ग्राहक संस्थाए ताज्जुब में हैं कि कहीं स्टे आर्डर हमेशा के लिए न मिल जाए.
अगर उत्पादक अपनी गलती न माने तो संस्थाएं एकाधिकार अवरोध व्यापार व्यवहारआयोग से संपर्क करती है, आयोग से संपर्क तभी किया जा सकता है अगर मामला अवरोधक व्यापार अधिनियम के दायरे में आता हो यानी अनुचित व्यापारिक व्यवहारकी श्रेणी में आता है.
आयोग कार्रवाई शुरू करने में ही २ से तीन महीने लगा देताहै.
आयोग का भी एक दल है जो ग्राहकों के साथ हो रही बेईमानी के विरुद्धकार्रवाई करता है, यह दल विभिन्न माध्यमों में आने वाले विज्ञापनों की जांच करते हैं.
अगर कोई विज्ञापन चीजों की झूठी बड़ाई करके ग्राहक को बहकाने की कोशिश करता है तो आयोग उसके खिलाफ खुद कार्रवाई करता है, परन्तु क्या इससे कोई फायदा होता है? विज्ञापनों के द्वारा आने वाली गलत जानकारी से तो लगता है किखास फायदा नहीं होता.
उत्पादकों ने आयोग के चंगुल से निकालने का एक आसान तरीका ढूंढ लिया है,वे उच्च न्यायालय में अपील करते हैं कि आयोग उनके व्यापार करने के मौलिकअधिकार का उलंघन कर रहा है.
उच्च न्यायालय में न्याय की गती धीमी है, दो तीन साल कुछ समय नहीं माना जाता, ग्राहक संस्थाओं के पास न तो इतना धन हैऔर न ही कानूनी सलाहकार, जो कि धनी उत्पादकों से होड़ कर सकें.
`वायस' को ही ले लीजिए, इस संस्था ने बाटा शू कंपनी के विरुद्ध आयोग से शिकायत की थी `बाटा बबल गम प्रतियोगिता' से लोगों की पसंद बदल रही थी,ऐसी प्रतियोगिताएं ऐच्छिक अवरोध व्यापार व्यवहार अधिनियम के खिलाफ है.
इस शिकायत से प्रतियोगिता बंद हो गयी.
पर बाटा ने कलकत्ता उच्च न्यायालय सेअपील की कि आयोग उनके मौलिक अधिकारों का उल्लंघन कर रहा है.
यह मुकदमा अभी भी उच्च न्यायालय में रुका पड़ा है क्योंकि `वायस'के पास हाईकोर्ट में लड़ने के लिए पैसा नहीं है.
इतनी निराशा और विफलता के बावजूद कहीं-कहीं आशा की किरण नजर आती है.
कभी-कभी ग्राहक रक्षा संस्थाओं की मेहनत भी सफल होती है.
जैसे कि भारतीय तंबाकू कंपनी के `एक दूजे के लिए' प्रतियोगिता के मामले में हुआ.
`वायस'ने एकाधिकार आयोग से इसके खिलाफ अपील की, बदले में भारतीय तंबाकू कंपनी ने दिल्ली के हाईकोर्ट में मुकदमा किया, किन्तु `वायस' ने दिल्ली हाईकोर्ट से मुकदमा रद्द करवा दिया.
आजकल इस मामले की सुनवाई आयोग में हो रही है.
अमेरिका और पश्चिम यूरोप के देशों में उपभोक्ता आंदोलन काफी विकसित है.
अमेरिका के घर-घर में लोग राल्फ नाडार के नाम से परिचित है जिन्होंने वहां इस आंदोलन को ताकतवर बनाया था.
आज अमेरिका में उपभोक्ता संस्थाओं के कामों की देखरेख करती है, बीसियों पत्रिकाएं ग्राहकों को हर तरह के नये सामान के गुणों के बारे में बताती है.
.
अमरिका की उपभोक्ता संस्थाएं ग्राहक आंदोलन को मजबूत बनाने में काफी सफल हुई है, इस क्षेत्र के विशेषज्ञ जैफरी बेरी का कहना है कि ये संस्थाएं नीतियां बनाने वाले सरकारी कर्मचारियों के आसपास का वातावरण बदलने की कोशिश करती है.
भारत में उपभोक्ता संस्थाएं भी ऐसा करने की कोशिश में है, वे ग्राहक रक्षणनीति बनाने वालों पर दबाव डालती है.
पिछले १५ सालों में उनकी कोशिशों से उपभोक्ता संरक्षण के लिए कई कानून बने हैं- उपभोक्ता संरक्षण कानून (१९८६) संशोधित नाप तोल का कानून, खाद्य मिलावट को रोकने का कानून,औषधि कानून और एकाधिकार अवरोध व्यापार व्यवहार कानून नये उपभोक्ता अदालतों में कम से कम एक सदस्य उपभोक्ता संस्थाओं का होगा, जो उपभोक्ताके हितों की रक्षा करेगा.
हम फिर भी पश्चिमी देशों से काफी पिछड़े हुए हैं.
लोगों में जागृति लाने के तरीके कम है.
कोई जानी मानी उपभोक्ता पत्रिका नहीं है.
उपभोक्ता संस्थाएं कभी-कभी स्कूलें या कालेजों में नुमाइशें लगती हैं.
नुमाइशें कभी-कभी पांच सितारा होटलों में भी होता.
कभी कभार टी.
वी.
या रेडियोपर भी उपभोक्ता के लिए कार्यक्रम आता है.
मैने पश्चिम दिल्ली में तीस लोगोंसे बात की, किसी ने भी इस कार्यक्रम का नाम तक नहीं सुना.
उसे देखने कीबात तो दूर इनमे से १७ लोग सच की परछाइयां देखते हैं जिसमें कभी-कभी उपभोक्ता के बारे में बातचीत होती है.
अनुचित और कपटी आचरण का विरोध करना उपभोक्ताओं के लिए मुश्किल होता है क्योंकि भारत में बनावटी या असली महंगाई से ग्राहक हर समय विक्रेता की दया पर रहता है.
कुछ लोगों के पास इतना धन है कि वे कुछ भी किसी भी दाम परखरीदने को तैयार करते हैं.
उन्हें यह ख्याल नहीं कि बाकी लोग इन कीमतों पर खरीद नहीं सकते हैं,हमारे समाज मे समाजिक एकता और संपर्क काफी कम है खासकर ग्राहकों में भारत के ग्राहक को अभी अपनी ताकत पहचाननी है.
यह आंदोलन बढ़ तो रहा है किन्तु धीमे धीमे वह भी मध्य वर्ग में ग्राहक आंदोलन को सारे समाज में फैलने में काफी समय लगेगा.
><औङ्ङिचिअल् आन्ड् ंएडिअ ळन्गुअगेस्.
><ंअस्स् ंएडिअ><खुमर्  ख षस्ह्ट्रिय  - ठिमेस् ओङ् ईन्डिअ><णेत् ढेल्हि><१३-१६><२०२५><खुमर्  भ्ह्रस्टच्हर् ख षस्ह्ट्रिय विकस्><ः.
श्.
थड्हतन्> <उस दिन कर्नाटक की जक्कुर हवाई पट्टी पर वायु सेना का एक खास विमान उतरा.
उसमें से निकले कई सूटकेस और बक्से, जिन्हें प्रदेश कांग्रेस (इ) अध्यक्ष आस्कर फर्नाडीस के पास पहुंचा दिया गया.
मुख्यमंत्री रामकृष्ण हेगड़े ने आरोप लगाया कि इनमें नोट भरे थेऔर ११ अगस्त को एक प्रेस कांफ्रेंस में आस्कर फर्नाडीस ने इसे मान भी लिया कि उन्हें पोस्टर छपवाने, बैनर लगवाने और चुनाव लड़ने के लिए इस रकम की जरूरत थी.
अगर अखिल भारतीय कांग्रेस कमेटी चाहती तो केवल एक बैंक ड्राफ्ट के जरिए इच्छित रकम कर्नाटक प्रदेश इंका के खाते में जमा करवा सकती थी.
लेकिन इसके लिए रकम का कानूनी होना जरूरी था, जाहिर था कि यह रकम भ्रष्टाचार की उस चक्कीकी पैदावार थी.
जो हफ्ते के सातों दिन हर मिनट चलती है और जिसमें से हर घंटे ४.
२ करोड़ की काली कमाई निकलती है.
कर्नाटक में नंगे भ्रष्टाचार की सार्वजनिक मंजूरी के बावजूद न कहीं कोईबेचैनी है और न कोई आंदोलन.
वह भी उस दौरान जब देश में नेताओं का भ्रष्टाचार सबसे बड़ा मुद्दा बना हुआ हो.
ऐसा लगता है कि बोफर्स और पनड्ब्बी घोटाले अगर रक्षा से जुड़े होते, तो उन्हें भी अभी तक सफलता पूर्वक दबा दिया गया होता, ठीक वैसे ही जैसे आज मूधड़ा कांड, अतुले कांड, सनैस पागैती, से जुड़ा भ्रष्टाचार टाट पट्टी कांड, गुलाबी चना कांड, सिराजुदीन कांड, बडी सादडी सोना कांड, रिलाइंस इंडस्ट्रीज का भ्रष्टाचार और ललित मोहन थापर के भ्रष्टाचार को लोग धीरे- धीरे भूलने लगे हैं.
साल का कोई भी महीना भ्रष्टाचार की बेनकाब होती घटनाओं से खाली नहीं जाता.
अगस्त में बाजी कर्नाटक इँका ने मारी तो जुलाई में महाराष्ट्र इंका यह कारनामा कर चुकी थी चार जुलाई को इंका विधायक दल की बैठक में पंडित राव डौंड नामक विधायक ने खड़े होकर सबके सामने कहा कि एक राज्यमंत्री ने उससे रिश्वत मांगी है, और तो और उस मंत्री ने विधायक से यह तक कहा कि अगर वह रिश्वत खाने के ऐसे और मामले लाये तो दोनों रकम आपस में बांट लेंगे.
बैठक में मुख्यमंत्री शंकरराव चव्हाण की हालत गूंगे जैसी हो गई.
वे केवल इतना कह पाये कि इस मामले पर विधायक को उनसे अकेले में बात करनी चाहिए थी.
विधायक का जवाब था कि पिछले साल उनसे श्री चव्हाण को यह बात बतायी थी लेकिन उन्होंने तो कोई कार्रवाई नहीं की मामला किसी अफसर के तबादले का था और मंत्री २१,००० रुपये से अपनी जेब गर्म करना चाहता था.
विधायक ने मुख्यमंत्री को चुनौती भी दी कि वे उसका आरोप गलत साबित करके दिखायें.
हरियाणा के पूर्व मुख्यमंत्री भजन लाल के प्रशासन के बारे में मशहूर है कि एक बार उसका एक विश्वस्त कार्यकर्त्ता उनके पास शिकायत लेकर आया कि अमुक क्लर्क ५ हजार रुपये लिए बिना काम नहीं कर रहा है.
भजनलाल ने पहले तो उस कार्यकर्ता को मुख्यमंत्री का कीमती वक्त बरबाद करने के लिए डांटा और फिरजेब से ५००रुपये निकालकर दिए कि जब इतनी आसानी से काम हो सकता है तो फिर झंझट की क्या जरूरत है.
अंतरराष्ट्रीय स्तर पर यही रिश्वत कई बार तोहफों में बदल जाती है.
जयंती धर्मतेजा का श्रीमती गांधी को दिया गया मिंक कोट और राजीव गांधी को अरब शासकों से मिली विदेशी कारें आज तक शक के दायरें में कैद हैं.
भ्रष्टाचार और राजनीति के रिश्ते को समझने के लिए उत्तर प्रदेश के मुख्यमंत्री वीर बहादुर सिंह पर दो विधायकों द्वारा लगाये गये एक अरब रुपये की अवैध कमाई के ताजा आरोपों का जिक्र भी जरूरी है.
राजनीति में कमाई का फार्मूला इस तरह चलता है- किसी बडे राज्य में इस साल कैबिनेट रैंक का मंत्री रहने का मतलब है एक करोड़ की कमाई.
केन्द्र में इतनी ही मुद्दत में कैबिनैट मंत्री रह कर १० करोड़ रुपया कमाया जा सकता है.
फिर इसके बाद मंत्रालय और विभागों के हिसाब से कमाई बढ़ती घटती रहती है.
मुख्यमंत्री के बारे में कमाई का अंदाज लगाना इस पद का अपमान है.
मध्यप्रदेश के पूर्व मुख्यमंत्री अर्जुन सिंह की महलनुमा संगमरमरी कोठी,मौजूदा मुख्यमंत्री मोतीलाल बोरा पर लाखों की रिश्वत के आरोप, बिहार के पूर्व मुख्यमंत्री जगन्नाथ मिश्र और मौजूदा विदेश्वरी दुबे, राजस्थान के मुख्यमंत्री हरिदेव जोशी और ओडिसा के मुख्यमंत्री जानकी बल्लभ, पटनायक भ्रष्टाचार के आरोपों का सामना कर रहे है, या कर चुके हैं.
इनमें से कोई खुद को पाक-साफ साबित नहीं कर पाया.
राज्य स्तर पर मध्यप्रदेश का चुरहट लाटरी घोटाला और टाट पट्टी घोटाला, पश्चिम बंगाल का अलीपुर खजाना घोटाला कांड, ओडिसा का साल बीज घोटाला, उत्तर प्रदेश में तेदू पत्ते के व्यापार में चल रहे घोटाले को मध्यवर्ती स्तर की राजनीति में भ्रष्टाचार के प्रकोप का प्रतीक माना जा सकता है.
केन्द्रीय स्तर पर जगजीवन राम और संजय गांधी द्वारा अपने निधन के बाद अपने पीछे छोड़ी अकूत सम्पत्ति को लेकर वोफर्स तोप घोटाले तक भ्रष्टाचार की अनगिनत मिसालें मौजूद हैं.
नौकरशाहों की दुनिया सत्ता में दूसरे नम्बर की हिस्सेदार हैं.
इस साल के पहले छह महीने में आयकर विभाग के पूंजीपतियों और मझौले व्यापारियों समेत अफसरों के यहां छापे मारकर १३३.
१७ करोड़ रुपये की छिपी हुई संपत्ति जब्त की.
विपक्षी दलों के नेता भी जब मौका मिलता है अवैध कमाई के सागर में डुबकी मार लेते हैं.
जनता पार्टी के शासन को केवल ढाई साल का समय मिला.
लेकिन जो छात्र और युवा नेता अपने मकान मालिकों के किराये के कर्जदार रहते थे और होटलों पर उधार खाते थे, विधायक और मंत्री बनकर दो दो मकानों, कम से कम एक जीप, एक मोटर साइकिल और स्कूटरों के मालिक बन गये.
उन्होंने दस साल तक आराम से रहने का पूरा बंदोबस्त कर लिया.
उन्हीं दिनों कानपुर दिल्ली रेल लाइन पर ट्रेन का सफर करते हुए समाजवादी नेता राजनारायण की अटैची चोरी चली गयी.
कुछ दिनों बाद राजनारायण का एक अत्यन्त विश्वस्त निजी सहायक उनकी अलमारी से माल निकाल कर चंपत हो गया.
नेता जी उन दिनों मनीराम बागड़ी के घर में रहते थे, उन्होंने रिपोर्ट लिखाने की जहमत भी नहीं उठायी, समाजवादी हल्कों में चर्चा गर्म थी कि राजनारायण जी कम से कम दो वारदातों में १० लाख रुपये से हाथ धो बैठे, वैसे भी उनके बारे में मशहूर था कि `नेता जी' जब स्नान कर रहे हों उनकी तलाशी लेने पर शरीर के किसी न किसी अंग से कम से कम ६० हजार रुपये निकल आयेंगे.
यह लतीफा एक कड़वी सच्चाई को उजागर करता है.
रामकृष्ण हेगड़े के सवाल के जवाब में कि यह रुपया कहा से आया.
आस्कर फर्नाडीज उल्टा सवाल पूछते हैं कि उनके यूरोपीय दौरे में खोये ब्रीफकेस में क्या था? सीताराम केसरी कांग्रेस (इ) के कोषाध्यक्ष हैं.
उनके बारे मेंकहा जाता है कि ५० लाख से कम चंदा देने वाले को तो वे बैठने तक को नहीं कहते और जो एक करोड़ से ऊपर पहुंचा जाता है उसकी वे लिम्का पिलाकर खातिरदारी करते हैं.
चंद्रभानु गुप्त से लेकर ललित नारायण मिश्र तक कांग्रेस के कोषाध्यक्ष पार्टी के लिए रुपया जमा करने में उस्ताद माने जाते थे और उन लोगों को सफेद कमाई की एक पाई भी कमी चंदे में नहीं मिली.
भ्रष्टाचार के जिस नयेरूप का पर्दाफाश हुआ है.
वह है विदेशों को होने वाला पूंजी पलायन और रक्षा सौदों में घोटाला.
अंतरराष्ट्रीय मुद्राकोष की रपट के अनुसार स्विस बैंकों के खुफिया खातों में भारतीयों का १३०० करोड़ रुपया जमा है.
जी.
के.
चेसटरन की एक मशहूर कहानी है, जिसमें आदती मुजरिम और उसे पकड़ने के लिए तैनात जासूसों का उस्ताद दरअसल एक ही व्यक्ति था.
यह कहानी आजाद भारत में भ्रष्टाचार के हर कांड पर फिट बैठती है.
उद्योगपति हरिदास मूंधड़ा से लेकर धीरुभाई अंबानी तक, नेहरू सरकार के वित्तमंत्री टी.
टी.
कृष्णामाचारी से लेकर प्रधानमंत्री राजीव गांधी तक और विन चड्ढा तक पूंजीपतियों, नेताओं और दलालों की यह तिकड़ी हर जगह मौजूद है.
रिश्वत, कमीशन, किक बैंक, कवर, कांसिडरेशन, सलाहकार, का मेहनताना आदि न जाने कितने नामों से हथेलियों, जेबें और बैंक एकाउन्ट गर्म होते रहे हैं.
भ्रष्टाचार भारतीय राजनीति का लाइलाज गुप्त रोग है.
इसका इलाज करने की पहली कोशिश १९५७ में प्रधानमंत्री राजीव गांधी के पिता फीरोज गांधी ने की थी.
मूंधड़ा कांड पर फीरोज गांधी ने संसद में उस वक्त अभूतपूर्व हंगामा मचायाथा.
उनके निशाने थे वित्तमंत्री टी.
टी.
कृष्णमाचारी, भ्रष्टाचार से छुटकारा पाने की दूसरी कोशिश का नाम है विश्वनाथ प्रताप सिंह, दोनों कोशिशों में केवल एक चीज नकारात्मक रुप से समान है- गांधी परिवार, विश्वनाथ प्रताप सिंह ने निशाने हैं.
फीरोज गांधी के बेटे राजीव गांधी, यानी १९५७ से १९८७ तक३० सालों में भ्रष्टाचार ने अपनी लपेट में उस परिवार को भी ले लिया, जिसने कभी उसके अभियान छेड़ा था.
आज राजीव गांधी को लोकसभा में सफाई देनी पड़ रही है कि वे या उनके परिवार के लोग वोफर्स घोटाले में दिए गये किसी कमीशन के लेनदार नहीं हैं और बकौल संसद में विपक्ष के नेता पी.
उपेन्द्र के उनकी इस बात पर कोई यकीन नहीं कर रहा है.
भ्रष्टाचार के इस राष्ट्रीय विकास की कहानी अत्यंत संक्षेप में विश्वनाथ प्रतापसिंह ने कलकत्ता में सुनायी, शब्द अर्थशास्त्री राजकृष्ण के थे, हमारी पूरी राजनैतिक व्यवस्था पूंजी पोषित हो गयी है.
सत्ता के गलियारे में बड़े बड़े धन्ना सेठ लुक छिपकर अपना शिकार खेल रहे हैं और कहीं कोई पैरों के निशान तक नहीं छोड़ता.
दिल्ली में बोट क्लब के पास है उद्योग भवन, उससे थोड़ा पहले साउथ ब्लाक है.
जहां रक्षा मंत्रालय है.
ये हैं सत्ता के गलियारे.
जिनमें साधारण व्यक्ति को जाने के लिए बहुत कोशिशें करके पास बनवाना बड़ेगा.
लेकिन तोप बनाने वाली बोफर्स कंपनी के एजेंट बिन चड्ढा सरीखे लोगो के लिएयह एक मामूली सी बात है.
भ्रष्टाचार के सफर का एक और उदाहरण मौजूदा राष्ट्रपति आर.
वेंकटरमण जिन दिनों तमिलनाडु में उद्योगमंत्री थे, उन दिनों जापानी फर्म की मदद से आठकपड़ा मिलें स्थापित होने के सिलसिले में उनसे विधान सभा में पूछा गया था कि क्या इसमें किसी किस्म का कमीशन की जगह हमने नौवीं मिल स्थापित की है.
दरअसल जिस अफसर ने जापानी फर्म से मिले खोलने का सौदा किया था.
वह इतना ईमानदार निकला कि जब उसे १२ फीसदी कमीशन देने की बात की गयी तो उसने उसके बदले उसी रकम से एक नौंवी मिल खोलने का प्रस्ताव कर दिया.
और बिना किसी अतिरिक्त खर्च के तमिलनाडु को आठ के बजाय नौ मिलें मिल गयीं.
वहीं वेंकटरमण अपने रक्षामंत्रित्व के जमाने में जर्मनी से खरीदी गयी एच.
डी.
ड्ब्ल्यू.
पनडुब्बियों में ३० करोड़ का कमीशन खाये जाने से नहीं रोक पाये.
यही वे अपनी बेटी लक्ष्मी वेंकटरमण को अमेरिका की दूर संचार बहुराष्ट्री कंपनी ए.
टी.
एंड टी.
के लिए संचार मंत्रालय के बिचौलिये का काम करने से रोक पाये.
वह तो इस कंपनी को १५ लाख डालर में भारतीय टेलीफोन नेटवर्क का सर्वे करने का ठेका नहीं मिला.
वरना दूर संचार के देशी आधार को बनाने की सी डाट नामक कोशिश का तो कबाड़ा हो ही जाता साथ साथ लक्ष्मी वेंकटरमण समेत संचार मंत्रालय के कई अफसर और उससे जुड़े नेता मालामाल हो जाते क्योंकि अमेरिकी बहुराष्ट्रीय कंपनी अपने सर्वे में उपकरण खरीदने की सिफारिश करती और कई बहुराष्ट्रीय कंपनियों, उनके देशी एजेंटो उससे जुड़े नेताओं और अफसरोंके हाथ में कमीशन रिश्वत `किक बैक' की रकम पहुच जाती, नुकसान किसका होता - सरकार का यानी टेक्स अदा करने वाली जनता का, लक्ष्मी वेंकटरमण तत्कालीन उपराष्ट्रपति की बेटी थी इसलिए प्रधानमंत्री सचिवालय से लेकर संचार मंत्री राम विलास मिर्धा तक उनके हक में खड़े थे.
अगर सी-डाट के सेम पितरोड की राजीव गांधी तक सीधी पहुंच न होती तो शायद अमरिकी प्रस्ताव को मंजूर करने से रोकना नामुमकिन हो जाता.
आइए अब भ्रष्टाचार के विकास को आंकड़ों में देखें, विश्व बैंक के ताजे प्रकाशन के मुताबिक १९६४ में देश के पांच चुनिंदा क्षेत्रों ( सार्वजनिक निवेश,आयात, नियंत्रित वस्तुओं, ऋण नियंत्रण और रेलवे) में १,४६४.
५ करोड़ रुपये का भ्रष्टाचार था यानी कुल राष्ट्रीय आय का ७.
३ फीसदी, सार्वजनिक वित्त और नीति के राष्ट्रीय संस्थान की १९८५ की रपट ने बताया है कि १९८३-८४ में काला धन ३६,७८७ करोड़ रुपये की हद पार कर चुका था, यानी इस वर्ष के कुल घरेलू उत्पाद का २१ फीसदी उर्जा मंत्री बसंत साठे ने पिछले दिसम्बर में बंबई में कहा था कि हर साल देश में ४०,००० से ७०,००० करोड़ रुपये तक काला धन पैदा होता है.
यह लम्बी चौड़ी रकम राष्ट्र की आर्थिक ताकत में कोई बढोत्तरी नहीं करती, राजकृष्ण ने गलत नहीं कहा था.
आज के जमाने में भ्रष्टाचार करने वाले को पकड़ना तकरीबन नामुमकिन सा हो गया है.
इन बैकों में खातेदार बिना अपना नाम बताये खाते खोल सकता है.
उसके खाते को एक `संख्या' दे दी जायेगी.
स्विटजरलैंड आना जाना बहुत सरल है.
प्रधानमंत्री और उसके परिवार के इतावली संपर्कों की तरफ बिना इशारा किये कहा जा सकता है कि इटली से स्विट्जरलैंड जाने के लिए पासपोर्ट की जरूरत नहीं पड़ती, जिस तरह हम दिल्ली से नेपाल जा सकते हैं उसी तरह इटली से सुबह स्विट्जरलैंड जाकर शाम को बैंकों में रकम जमा करके वापस आया जा सकता है.
सारी दुनिया में टैक्स से बचने के लिए ४० ऐसी जगहें हैं जिन्हें `करवंचकों का स्वर्ग' कहा जाता है.
ऐसी २० जगहें कैरेवियन द्विपों और अटलांटिक क्षेत्र में है.
११ यूरोप, मध्य पूर्व और अफ्रीका में तथा आठ एशिया में हैं.
एटीगुआ, बहामा, बरमूडा, पनामा और केमेन इंग्लैंड में कोई भी भारतीय उद्योगपति टेलीफोन पर फर्जी कंपनी खुलवा सकता है.
वहां कंपनी के रजिस्ट्रेशन की भी कोई जरूरत नहीं है.
><औङ्ङिचल् आन्ड् ंएडिअ ळन्गुअगेस्><ंअस्स् ंएडिअ><ऊडय्प्रकर्स्ह्><ंअहनयक् खि ठ्रस्डि><१९८७><ढिन्-ठिमेस् ओङ् ईन्डिअ><णेत् ढेल्हि><१२-१४><१८६०><ऊडय्प्रकस्ह्-ंअहनयक् खि ठ्रसडि><ः.
श्.
थड्हतन्><`भारतीय राजनीति का एक फौलादी नियम यह है कि हर दो ढाई साल बाद देश के हर प्रधानमंत्री उतना ही हैरतअंगेज पतन होता है, जितना दो ढाई साल पहले उसका करिश्माती उत्थान हुआ था.
यह बात इंदिरा गांधी पर दो बार और मोरार जी देसाई और राजीव गांधी पर एक-एक बार लागू होता है.
यह कहनाहै आशीषनंदी का हालांकि ठीक यही बात अमेरिकी राष्ट्रपतियों के साथ प्रेस के रिश्ते के बारे में दशकों से कही जाती रही है, लेकिन देश के मौजूदा प्रधानमंत्री राजीव गांधी पर आशीषनंदी की यह बात इस मायने में कहीं ज्यादा फिट इसलिए बैठती है कि न तो इतना हैरतअंगेज आगमनऔर न महान ग्रीक त्रासदियों के नायक जैसा इतना हैरतअंगेज पतन पहले किसी प्रधानमंत्री का हुआ था.
दिसम्बर १९८४ के संसदीय चुनावों में राजीव गांधी को जितना अपार बहुमत मिला था.
उतना बंगलादेश की लड़ाई में पाकिस्तान को तोड़ कर और राजस्थान के पोकरन में देश का पहला परमाणु बम फोड़ कर भी श्रीमती गांधी को नहीं मिल पायाथा.
लेकिन ढाई साल बाद श्रीमती गांधी को जो राजनैतिक दुर्दिन देखने पड़े अलोकप्रियता और कलंक काल की जिन चुनौतियां से गुजरना पड़ा, राजीव गांधी तीन- बार पहले १९६९ में सिंडीकेट के बुजुर्ग और ताकतवर नेताओं को हरा कर, दूसरी बार १९८० में जनता पार्टी को परास्त करके और बार १९८० में जनता पार्टी को परास्त करके और तीसरी बार १९८४ में अपने सिख अंगरक्षकों की बंदूक से शहीद होकर - एक विजेता की तरह अपने दुर्दिन और संकट काल से उबरने में कामयाब रहीं.
राजीव गांधी भी कामयाब होंगे, कहना मुश्किल है.
कोलंबो में सलामी गारद का औपचारिक निरीक्षण करते हुए सिंहली सिपाही विजित रोहन्ना विजयमुनि ने जब उन पर अपनी खाली राइफल के कुंदे से वार किया और जब दिल्ली हवाई अड्डे पर पत्रकारों से उनकी तबियत का हाल पूछा तो राजीव गांधी का संक्षिप्त जवाब था - `मैं ठीक हूँ.
' यह सच था.
बस उन्हें कहना यों चाहिए था - `मैं ठीक हो गया हूँ.
' इसके पहले घरेलू राजनीति में उनकी हालत डावांडोल हो चुकी थी.
राजधानी की सड़कों कालेजों और वोट क्लब पर उनके विरोधी नेता, खासकर वी.
पी.
सिंह के समर्थन में भीड़ बढ़ती जा रही थी.
इसका मुकाबला श्रीमती गांधी के जमाने के मशहूर रैलीबाज एच.
के.
एल भगत और जगदीश टाइटलर भी किराये की भीड़ जुटा कर नहीं कर पा रहे थे.
बोफर्स के दलालों के नाम खोलने की पेशकश स्वीडन का आडिट ब्यूरो कर रहा था.
अजिताभ बच्चन के स्विट्जरलैंड के फ्लैट के असली दस्तावेज क्रुसेडर पत्रकार अरुण शौरी ने इंडियन एक्सप्रेस के पहले पृष्ठ पर छाप दिये थे.
संडे मेल ने हजारों किलोमीटर तक बिना दुबारा तेल भराये उड़ जाने वाले पारिवारिक विमान का भंड़ाफोड़ कर डाला था.
राजीव गांधी का आंतरिक दरबार तहस-नहस हो चुका था.
जाहिर है ऐसे जर्जर समय में विजिता रोहन्ना विजय मुनि की राइफल के कूंदे ने उन्हें नया राजनीतिक जीवन दिया.
अगर श्रीलंका से वे सिर्फ `समझौता'लेकर लौटते गर्दन पर चोट नहीं - तो शायद उनका स्वागत करने के लिए कई नाराज इंकाई सांसदों समेत भीतर-भीतर खिन्न इंका नेताओं की इतनी भारी प्रसन्न भीड़ हवाई अड्डे पर न मौजूद होती.
न ही खुद विश्वनाथ प्रताप सिंहको उनकी तबियत के बारे में सार्वजनिक चिन्ता प्रकट करनी पड़ती.
दरअसल समझौते और समझौते ही राजीव गांधी के प्रधानमंत्रित्वकाल की एकमात्र उपलब्धियां हैं, समझौता ही उकी सबसे बड़ी रणनीति है.
और इस बार भी अपने दुर्दिन से बाहर निकलने का अकेला रास्ता उन्हें श्रीलंका समझौते से ही दिखायी दे रहा था.
१९८४ में प्रधानमंत्री बनने के साथ ही संत लोगोवाल के साथ पंजाब समझौता करके उन्होंने अपने इस अकेले करिश्मे को जाहिर किया था श्रीमती गांधी की मठभेड़ और मुकाबले वाली राजनीति शैली के सामने राजीव गांधी को यह विनम्र और लचकदार शैली लोगों को पसंद में आयी.
फिर १९८५ में १४ अगस्त की आधी रात असम गणपरिषद के नेता प्रफुल्ल कुमार महंत के साथ उन्होंने समझौते पर उसी तरह दस्तक किये जैसे ३२ साल पहले १४ अगस्त १९४७ में आधी रात के शून्य घंटे में उनके नाना पंडित जवाहर लाल नेहरू ने अंग्रेज वायसराय माउंटबेटन के साथ सत्ता के हस्तांतरण पर दस्तखत किये थे.
असम समझौता राजीव गांधी का दूसरा कमला था.
इसके बाद १९८६ में कश्मीर केनेशनल कांफ्रेस के नेता फारुख अब्दुल्ला के साथ हुए उनके समझौते का नम्बर तीसरा था.
इस साल १९८७ में उन्होंने मिजो नेता लाल डेंगा से भी समझौता किया और कश्मीर की तरह मिजोरम में भी इंका को सत्ता का साझेदार दल बनाया.
दिक्कत यह थी कि बार-बार समझौते का यह करिश्मा काफी फीका लगने लगा था और उससे उतनी तालियां भी नहीं पीट रही थीं.
फिर भी सिर्फ समझौते के राजनैतिक कमाल पर भरोसा रखने वाले प्रधानमंत्री का जोश ठंडा नहीं पड़ रहा था.
अगर राष्ट्रपति जैल सिंह के साथ हुई अनबन में उन्हें कम्युनिस्ट पार्टियों का मुंह न देखना पड़ता और अगर पश्चिम बंगाल में विधान सभाई चुनाव तय न होते तो १९८६ में ही राजीव गांधी गोरखा नेशनल फ्रंट के नेता सुवास घीसिंग के साथ भी गोरखालैंड समझौता कर डालते.
इतना ही नहीं हरियाणा के चुनाव और वहां की देवीलाल लहर ने इस प्रधानमंत्री को अकाल तख्त के जत्थेदार प्रो.
दर्शन सिंह रागी के बहाने खालिस्तानी आतंकवादियों के साथ एक और समझौते से बचाया.
वरना, एक पत्रकार की टिप्पणी है कि `बरनाला जेल में होते, तोहड़ा या बादल मुख्यमंत्री और सिमरनजीत सिंह मान पंजाब के गृहमंत्रीहोते.
'निश्चित ही समझौते का करिश्मा अब राजीव गांधी को उनके मौजूदा दलदल सेनहीं निकाल सकता.
इसका थोड़ा बहुत अंदाजा खुद प्रधानमंत्री को भी है.
इसीलिए अब वी.
पी.
सिंह के अभियान से निपटने के लिए राजीव गांधी और उनके समर्थकों की रणनीति दूसरे हथियारों को भी आजमाने में लगी है.
एक रणनीति तो यह हो सकती है पिछले दिनों जिस तरह केन्द्रीय मंत्रिमंडल में बार-बार रद्दो बदल कर के मंत्रियों का तबादला या उनकी मुअत्तिली की गयी थी, वैसी गलती अब न दुहराई जाये.
इसके पीछे वजह एक तो यही है कि अब किसी बरखास्त मंत्री के वी.
पी.
सिंह के खेमे में चले जाने के खतरे सामने मौजूद हैं.
राजीव गांधी ने दो साल पहले जिस तरह से अर्जुन सिंह जैसे स्तर के नेता को भी इधर से उधर फुटबाल की तरह फेका था, अब उनमें ऐसा करने की हिम्मत और ताकत नहीं बची है.
यह इस तथ्य से भी साफ है कि अब उपराष्ट्रपति के उम्मीदवार को चुनने का काम राजीव गांधी नहीं, कांग्रेस कार्य समिति कर रही है, नरसिंह राव और नारायण दत्त तिवारी समेत लगभग सभी वरिष्ठ मंत्रियों के साथ राजीव गांधी का रवैया अपने खास चौगुटे के असर के कारण एक जैसी ही था.
यहां तक कि सर्वोच्च संवैधानिक शिखर पर बैठे राष्ट्रपति जैल सिंह के साथ भी उनका सलूक कमलापति त्रिपाठी और विधि मंत्री ए.
के.
सेन से अलग नहीं था.
जाहिर है कि पांच केबिनेट मंत्रियों के इस्तीफे, डेढ़ सौ से ज्यादा नाराज सांसदों की मौजूदगी, वी.
पी.
सिंह के अभियान बोफर्स के असली दलालों के भंडाफोड़ से भयभीत और चार राज्यों के विधान सभा चुनावों में पिटे हुए चक्रवर्ती महानायक अब यही रणनीति अपनायेंगे कि सरकार और पार्टी ज्यों की त्यों रहने दी जाए.
उससे कोई भी नयी छेड़खानी उन्हें नये दलदल में ढकेलेगी.
लेकिन अगर पिछली तारीखों पर नजर दौड़ाएं तो अभी तक हर प्रधानमंत्री अपने पतन के दिनों में राजनैतिक ठिगनों और खुशामदी छुटभैयों की ही झोली में गिरता है.
श्रीमती गांधी भी दो बार अपने ऐसे दिनों में यशपाल कपूर, भजनलाल, बंशीलाल, बरुआ और धवन जैसे लोगों की मंडली में घिर गयीं थीं.
राजीव गांधी ने भी रिटायर होते राष्ट्रपति जैल सिंह की आखिरी धमकी से डर कर भले ही कमलाकांत तिवारी को मंत्रिपद से निकाला हो लेकिन कल्पनाथ राय, बूटासिंह, माखन लाल फोतेदार, एच.
के.
एल.
भगत और टाइटलर जैसे लोग अभी भी उनके करीबी और पसंद के लोग हैं.
दुर्भाग्यपूर्ण यह भी है कि वी.
पी.
सिंह की राजनैतिक चुनौती से निपटने के लिए राजीव गांधी को जो ताकत सबसे कारगर दिखायी दे रही है वह ताकत युवा इंकाइयों के उस अराजनैतिक गिरोह की ताकत है जो भगत, भजनलाल या टाइटलर के जरिए बार बार आरिफ खान या वी.
पी.
सिंह पर हमले के लिए बटोर ली जाती है.
संजय युग के बाद अब यह दूसरी बार हुआ है कि राष्ट्रीय राजनीतिका दृश्य कालेज के चुनावों जैसा दिख रहा है.
राजीव गांधी और उनके समर्थकों की दूसरी रणनीति यह हो सकती है कि करीबन डेढ़ सौ नाराज इंकाइयों को दूसरे खेमे में जाने से रोकने के लिए उनकेसामने मंत्रिमंडल में भर्ती करने का चारा फेंका जाये, फिलहाल १०० सांसदों के सामने यह दाना डाला जा चुका है.
तीसरी रणनीति जो जरा जोखिम भरी है लेकिन जिसके बारे में गंभीरता से सोचा जारहा है कि वह यह है कि किसी भी प्रधानमंत्री की छवि से पार्टी की छवि को अलग रखा जाए नेहरू के जमाने में कांग्रेस अध्यक्ष कामराज नाडार का भी यही मानना था कि और पिछले दिनों अर्जुन सिंह - कमलापति त्रिपाठी विवाद के दौरान बनारस के इस बूढे राजनैतिक पंडे ने भी यही बात दोहराई थी, बोफर्स कांड और राजीव गांधी की असली छवि या असली सूरत को जानता है.
हरियाणा चुनाव ने अंतिम बार साबित कर दिया है कि प्रधानमंत्री की मौजूदा मैली छवि के दम पर और तो और अब हिन्दी पट्टी में भी चुनाव नहीं जीते जा सकते.
कांग्रेसी नेताओं का एक एतिहासिक चरित्र यह रहा है कि जनता से वोट बटोरने के लिए वे हमेशा अपने प्रधानमंत्री के पीछे भागते हैं.
लेकिन उसके संकट में घिरते ही वे पार्टी को बचाने के लिए उस पर हमला करते हैं, श्रीमती गांधी के साथ १९७७ में यही हुआ था.
यही वजह है कि राजीव गांधी केसंकट में घिरते ही हर इंका नेता खुले आम कहने लगा है कि कांग्रेस के संगठनात्क चुनाव जल्द होने चाहिए, प्रधानमंत्री और पार्टी अध्यक्ष अलग-अलग व्यक्ति होने चाहिए, सरकार के नेतृत्व की जिम्मेदारी एक आदमी की नहीं- पूरी पार्टी की सामूहिक जिम्मेदारी होनी चाहिए.
उपराष्ट्रपति के उम्मीदवार के चयन में राजीव गांधी की हाथ से खिसकी हुई इस लगाम का पता साफ चलता है.
लेकिन क्या यह स्थिति राजीव गांधी को रास आयेगी? उन्होंने नेहरू परिवार सेएक चीज और विरासत में पायी है, वह है पार्टी या सरकार में किसी भी व्यक्ति की ऊंचाई को एक हद के बाद काटकर छोटा कर देना.
अर्जुन सिंह की पार्टी में सक्रियता ने इसी लिए उन्हें आज संचार मंत्रालय के कूड़ेदान में फेंक दिया है, खुद अरुण नेहरू को मंत्री बनते ही पार्टी के महासचिव के पद के हाथ धोना पड़ा था.
राजीव गांधी की नजर में पार्टी की क्या औकात रही है, इसका अंदाजा उन्होंने १९८५ के बंबई के कांग्रेस अधिवेशन में भी दिया था और अभी जुलाई १९८७ में भी जब अरुण नेहरू, आरिफ खान और विद्याचरण शुक्ल के पार्टी से मुअत्त करने की खबर खुद पार्टी के महासचिव मूपनार की दूरदर्शन से मिली थी.
हो सकता है डरे राजीव गांधी कुछ दिनों तक पार्टी से उसी तरह समझौते की विनम्र मुद्रा में रहे, जैसे वे राष्ट्रपति जैल सिंह के सामने थे, हो सकता है प्रदेश इंका समितियों में कुछ अध्यक्ष अदले-बदले जायें यह भी हो सकता है कि फर्जी सदस्यों की जांच पड़ताल के बिना अखिल भारतीय राष्ट्रीय कांग्रेस के चुनाव भी हो जायें.
लेकिन क्या तब तक राजीव गांधी अध्यक्ष बने रहेंगे? इस सवाल का जवाब इस समय किसी कांग्रेसी के पास नहीं है.
राजीव गांधी और उनके समर्थकों की चौथी रणनीति है किसी भी सूरत में संसद का मध्यावधि चुनाव न होने देना.
निश्चित ही मध्यावधि चुनाव कोई भी सांसद नहीं चाहता, इंकाई तो बिल्कुल भी नहीं, इसमें दुबारा न चुने जाने का ड़र तो है ही, जिंदगी भर ८०० रुपये की पेंशन की उम्मीद से भी हाथ धो बैठने का खतरा है.
प्रधानमंत्री को पता है कि अभी सत्ता पर बने रहने के लिए उन्हें मतदाता का अनुमोदन पाने की कोई जरूरत नहीं है.
उनकी लड़ाई फिलहाल ढ़ाई साल तक संसद भवन के भीतर ही लड़ी जानी है और जब तक इंका संसदीय दल उन्हें बहुमत के प्रस्ताव से खुद ही नहीं हटा देता, तब तक वे सुरक्षित हैं और प्रधानमंत्री की पहली पार्टी निर्भरता का उदाहरण है, लेकिन क्या राजीव गांधी में इतना भी धीरज है कि कल तक वे अपने जी हजूरिये मुलाजिमों के दबाव को वे अच्छे दिन लौटने तक बर्दाश्त कर लेंगे? यह भी एक सवाल है.
><ठ्रन्स्लटेड् ंअटेरिअल्><ळिटेरटुरे><ढेसइ, श्हन्टिनट्ह्><ंउक्टि><१९८०><णटिओनल् भोओक् ठिउस्ट्><णेत् ढेल्हि><६८-७५><२२१२><ढेसइ, श्-ंउक्टि-ठ्रन्स्लिट्.
- औ><आब्ह शोओड्><दो मिनटों में नीबू की शरबत बनाने में मग्न हुई डाली. मेरी तरफ को पीठ किये खड़ी हुई उसकी देह में आह्वान न होने पर भी एक प्रकार का आश्वासन था .
.
.
. उसकी दुबली देह को स्कर्ट से भी साड़ी की प्रायः अधिक शोभा देती है, उसके यह बात कहने ही वाला था कि इतने में वह मेरी तरफ मुड़कर हाथ में दो गिलास थामे मुस्कराती सामने आयी. मेरे हाथ में एक गिलास थमाते हुए उसने कहा -``मेरा बनाया लेमन जूस तुम्हें पसंद आएगा कि नहीँ कौन जाने ?''``पसंद क्यों नहीं आएगा? अप्रैल की ऐसी गर्मी से यह अमृत - तुम्हारे होंठों की तरह है.'' मैंने शरारत से उत्तर दिया.``गौरी, मजाक नहीं चाहिए मुझे. यह सुनो, गौरी, मुझे एक बिचार आया है.''``हूँ? क्या है वह?''``हां'' मैं चकित हुआ, मुझे भय भी हुआ.आश्चर्य क्या है इसमें?``यह बात नहीं - आखिर विवाह कर लेने का विचार कर लेने का विचार तो दिमाग में आया?''``विवाह ! धत् मैं यह विचार कभी का निकाल चुकी हूँ.''``हांॅ, पता नहीं, आजकल ऐसा ही मेरा जी चाहता है. मेरी भी एक बच्चा होनाचाहिए, उसे खिलाना चाहिए, उसकी देख-भाल करनी चाहिए, छाती से लगाना चाहिए,उस बच्चे के लिए जीना चाहिए, जान् घिसानी चाहिए.
.
.
.
मेरी भी एक बच्चा रहा होता तो मेरे जीवित रहने तक मेरे जीवन का कोई अर्थ निकलता. बूढ़ी माँ का जीवन समाप्त होने को आया है, मेरा भाई भी दो एक वर्ष में स्वतंत्र होने वाला हैं और हाईस्कूल की शिक्षा के समाप्त होते ही मोटर रिपरिंग फर्म में काम केलिए शामिल होने वाला है. अभी से प्रयत्न कर रहा है. गौरी क्या मेरे जीवन कोएक केन्द्र नहीं चाहिए?'' डाली के सरल गंभीर व्यवहार ने मेरे मन को अलोड़ितकिया.``डाली एक प्रकार से तुम स्वयंपूर्ण लड़की हो, मेरा एक स्वयंपूर्ण मित्र था.''अब कहां है वह?''``ऊपर -'' मैंने ऊपर दिखाई न पड़ने वाले आकाश की ओर उंगली से इशारा किया.''``बेचारा! .
.
.
.
लेकिन हुआ क्या था.''``टी.
बी.
.
.
.
.
लेकिन आगे वह .
.
.
'' मैं सोच रहा था कि कैसे बताऊं`` आइ एम बेरी सारी .
.
.
.थोड़ी देर मौन रहे के उपरान्त वह आगे कहने लगी - ``गौरी, मरना तो है ही. इसलिये इस दुनिया में मैँ पीछे अपना एक अंश छोड़ जाना चाहता हूँ.
.
.
.'' कहकर डाली ने मेरी और गौर से देखा .'``लेकिन नाजायज बच्चा - यह तो एक समस्या बन जायेगा .
.
.
''`` इसके लिए मेरा एक उपाय है.'' ``क्या ?''`` गुप्त रूप से जन्म देकर - उसके बाद गोद ले लेना- बस लोगों की आंखों में धुल झोंकने के लिए.'डाली की हंसी से मुझे भी हंसी आयी, मैंने कहा - ``अभी पांच छः वर्ष बीत जायें. इसके बाद तुम अपनी योजना को कार्यरूप में लासकती हो.''डाली के विचारों से मुझमें और भय उत्पन्न हो गये. उस रात को उसके साथ जब सोया था तब एकदम मेरे मन में विजली की तरह चमकी - एक भीति - - क्या यह अपने वास्ते मुझे साधन बनाकर मेरा उपयोग तो नहीं कर रही है ? अथवा मेरे भोलेपन का दुरुपयोग कर मुझपर धोखेबाजी का जाल तो नहीं बिछा रही है?.
.
.
मुझे शीघ्र भाग जाना चाहिए - अफ्रीका का विचार जोर पकड़ने लगा. जब मैं अपने जीवन से दूर भाग रहा हूँ, जीवन फिर मेरे पैर को खींच कर अपने अनंत जाल में फंस रहा है?नये जीवन को जन्म लेने में देर नहीं लगती. जैसे सहज ही पेड़ में कोंपलें फूटती है वैसे तुम्हारे अनजानें में ही मानव जीवन की सृष्टि हो सकती है. कौन जाने शायद कल रात से ही सृजन कार्य प्रारम्भ हो गया हो समुद्र में दो लकड़ी के टुकड़े अकस्मात् सहज ही आकर जुड़ जाने के घर्षण से आग भी उत्पन्न हो सकती है ? हमारे मन, हृदय और आत्माओं को जितनी चाहे न निर्लिप्त रखा जाये, हमारा शरीर मात्र जीव-शक्ति का अंधा गुलाम ही बनकर रहेगा.
.
.
. हाय.
.
.
क्या मैं भी अंधा हो गया हूँ? नहीं -- मैं कभी--- कभी मानव जीव के निर्माण का कारण बन नहीं सकूंगा. एक जीव के सुख, दुख, आशा निराशा, स्वप्न- सत्य, प्रेम, द्वेष, जय पराजय, आखिर मृत्यु का कारण नहीं बनूंगा. एक जीव को जन्म देने का तात्पर्य है कि जन्म के साथ ही एक जीव की मृत्यु को भी जन्म दिया जाय मुझे जब स्पष्ट कल्पना थी कि मृत्यु क्या है? तभी मरण की सत्यता, निश्चितता, अनिवार्यता भी करता की अखंड प्रज्ञा और ज्ञान के होते हुए अंधे बनने की मूर्खता क्यों कर बैठे, मृत्यु -श्रीकान्त की मृत्यु हद में ज्वलंत ज्वाला बनकर निरंतर जल रही थी.
.
.
श्रीकांत की मृत्यु उसका बीज कहा था. पहले पहल उसके जन्म में यह तो सर्वमान्य सत्य . दूसरा, उसकी अकाल मृत्यु का बीज उसकी टी.
बी.
में था.
.
.
(किन्तु यह संपूर्ण सत्य है?) तीसरा उसके मन में ही मृत्यु का कारण था. अथवा इन तीनों कारणों का `एकीकरण' ही श्रीकांत की मृत्यु का कारण.किंतु लोगों के लिए तो केवल अभागन टी.
वी.
ही उसकी मृत्यु का कारण थी.श्रीकांत का पत्र मिलते ही उसके अगले दिन मैं बड़ी शीघ्रता के साथ घारवाड भागा. सोचा था कि टी.
बी.
की छाया में कमजोर श्रीकांत हाथ परासे पड़ा रहा होगा. मुझे उनके घर पहुंचकर दरवाजा तक एक प्रकार के दिग्भ्रम और शून्यता, मन में फैल चुके थे. कामिनी ने ही दरवाजा खोला. कामिनी- न जाने क्यों एकदम अति निकट की लगने लगी.``कामिनी श्रीकांत कैसा है?'' मैंने बैग दरवाजे वाली दीवार के पास रखकर पूछा.``ठीक है. अपने कमरे में पढ़ते वह सोया है.''कामिनी की ध्वनि में, उसके मुख में आकुलता का कोई चिन्ह नहीं रहा. मेरी जान में जान आ गई. तभी कामिनी को समर्पित अपने मन का एक भाग सचेत होते ही मैंने कामिनी को जरा गौर से देखा.``तुम ठीक हो न?''``मुझ पर ऐसी क्या बला पड़ी है?''उसका `बला' शब्द मुझे चुभ गया. कुर्सी पर बैठे अपने जूते खोलने लगा. ``तुम्हारी छुट्टी मजे में बीती न? तुम्हारा मैसूर ट्रिप कैसा रहा?''``आं? - क्या? ट्रिप न .
.
.
?'' उसकी दृष्टि खिड़की के बाहर कहीं दूर जाकर अटक गई.उसकी खामोशी ने मेरे मन में हलचल मचा दी. धुंधले संशयों का बवंडर उठ गया- केवलएक क्षण मात्र. मैं उसकी ओर एकटक देखने लगा कि उसकी सांस कुछ और कह दे या उसकी आंखे कुछ ओर अधिक बता दें. जूते उतार कर उठ खड़ा हुआ. उसकी वह तल्लीनता उसके चेहरे के सौंदर्य की एक प्रबल चुंबकीय शक्ति सी प्रतीत हुई. पहले ही जर्जरित मेरे हृदय में एक प्रकार की अनुकंपा उमड़ आयी. मैं तुरन्तउसके पास जाकर, उसकी ठोढ़ी पकड़कर अपनी ओर उसका मुख घुमाकर प्रयत्न-पूर्वक मुसकराया.उसके बाद कहा, `कामिनी, अपने ट्रिप के बारे में बाद में बताना, हाँ?' तब उसकी दृष्टि में स्थित `खोयापन' देखकर मैं हड़बड़ा गया. ``चलो, श्रीकांत को देख लें .
.
.
.' कह कर शीघ्र श्रीकांत के कमरे का दरवाजा ढकेलकर अंदर गया.``श्रीकांत.'' मेरी पुकार में कंपन था. शायद उस कंपन का मूल कामिनी का संपर्क हो या श्रीकांत को देखने के साथ उमड़ आये दुख सहानुभूतियों में रहा हो अथवा इन दोंनो में ही रहा हो?``हलो गौरी.'' कहते हुए ही काट में झट नीचे कूद गया. `` और आ ही गये? गुड.'' कह कर हंसते हुए हाथ बढ़ाया . उसके निराशा से मुरझाए चेहरे को मैंने जो आशा की थी इसके विपरीत उत्साहपूर्ण हंसी को देखते ही मैं दंग रह गया. मुझे अब उससे क्या पूछें, क्या न पूछें की सुध भई न रही. विमूढ होकर, उस पर एक बार तीक्ष्ण दृष्टिपात करके अपने निर्जीव हस्त से उसका गरम हस्त पकड़कर मैंने अपना मुंह नीचा कर लिया. ``गौरी, धत् पगले, ऐसा मुंह क्यों लटका लिया? मैं अभी मरा नहीं .
.
.
.
और मरने भी नहीं जा रहा हूं.''मृत्यु की बात कान पर पड़ते ही मैं संभल गया.``मरने की बात क्यों? मैंने प्रयास से पूछा.''``हाँ, मरने की बात करने में आखिर झिझक क्यों? डर क्यों? मनुष्य के लिए मृत्यु तो निश्चित है. मृत्यु के कठोर सत्य का सामना हर एक को करना हीचाहिए .''`` यह सब ठीक है. तुम्हारी ही मृत्यु की बात क्यों?''``क्यों, एक दिन मैं निश्चित रूप से मरुंगा न. लेकिन अब मैं इस टी.
वी.
से थोड़े ही मरने जा रहा हूँ.''``यही मैं चाहता हूँ. जानते हो मैं कितना डर गया था?''``छाती पर का बोझ उतर गया. थोड़ी सांत्वना मिली. इतने में श्रीकांत काट पर उठ बैठा तो उसके पास ही मैं भी बैठ गया.`` हाँ, लेकिन एक बात. नियम से मुझे डाक्टर के कहने के मुताबिक दवा-दारू करनी पड़ेगी.''``फिर .
.
.
?''``डाक्टर की राय है कि मैं मिरजी के पासवानलेस वाड़ी में जाकर रहने लगूं.यद्यपि श्रीकांत बाहर से आशावादी था, पर उत्साही दिखायी पड़ने पर भी उसका मन भीतर से मृत्यु पर ही केन्द्रीत था- यह बात बाद में चलकर मुझे मालूम हुई. उसी समय लिखी गई दिनचर्चा में श्रीकांत ने अफलातून की पुस्तक `सुकरात के अन्तिम दिन' से कुछ उद्धरण लिखे रखे थे -`` मृत्यु - दो विषयों में से एक है - मृत्यु - संपूर्ण नाश, शून्यता औरमरे हुए को किसी की प्रज्ञा नहीं होती. अथवा मृत्यु - कुछ लोगों के मतानुसार - सचमुच एक प्रकार का परिवर्तन, स्थित्यंतर, आत्मा का स्थान परिवर्तन, इस दुनिया से किसी और दुनिया में जाना है. यदि मृत्यु प्रज्ञाज्ञान हो तो वह स्वप्नरहित निद्रा हुई न? यदि ऐसी ही बात हो तो मृत्यु से अदभूत लाभ हुआ न? अथवा दूसरे पहलू के अनुसार मृत्यु यदि आत्मा का स्थान परिवर्तन होती तथा कुछ लोगों के कहने के अनुसार दूसरे स्थान पर जहां मरहूम होंगे उस स्थान पर रहने का अनुग्रह प्राप्त हो तो उससे बढ़कर और क्या चाहिए? अब हम जा रहे हैं-मैं मरने और तुम जीने. किन्तु किसी को पता नहीं कि किनका भविष्य सुखमय है. पता हो तो भगवान को ही हो.''आगे चलकर श्रीकांत को ही केन्द्र बनाकर अपने ही एक तत्वज्ञान की रचना करने वाला था.मेरे जीवन में प्रायः वह प्रथम संधिकाल हो सकता है. माता-पिता सत्येद्र केकहे अनुसार क्या मुझे बंबई जाना चाहिए? अथवा श्रीकांत की शुश्रुषा करते धारवाड़ में यह जहां श्रीकांत रहेगा नहीं रहना चाहिए? मुझे क्या करना चाहिए यह या वह? इसका फैसला मुझे ही करनाहोगा. श्रीकांत से यह पूछा नहीं जा सकता. पूछने पर वह इस प्रकार कह सकता है ) आगे उसके कई बार ऐसा स्वयं कहा भी था) `` तुम बंबई जाकर बी.
एससी कर लो तो बेहतर होगा.'' - यों वह अपनी उदार बुद्धि दर्शाया करता था. श्रीकांत की ऐसी अवस्था में मेरा बबई जाने का विचार तक असत्य प्रतीत हुआ. नहीं ऐसा कदापि संभव नहीं. मैं यहीं रहूंगा. वऐसे तो यहां रहकर भी एम.
एससी.
कर ली जा सकती है. टेक जाय भांड में. श्रीकांत को अब कोई न कोई चाहिए. मेरी जरूरत है उसको. नहीं,मुझे उसकी जरूरत है. अब उसके साथ रहना मेरा कर्त्तव्य ही नहीं बल्कि मेरी आत्माकी आवश्यक-कता भी है. न जाने अपने आप में क्या क्या तर्क-वितर्क किया करता. किंतु भीतर के मन ने मेरे धारवाड़ में ही रहने का कोई और कारण बताया. कह दूँ? कामिनी. उसके प्रति जो मेरे प्यार का यक्षप्रश्न है उसको हल किये बिना कामिनी से तुम छुटकारा नहीं पा सकते. अतः जहां पर वह रहेगी वहां तुमको भी रहना ही होगा.'सत्येंद्र के पत्र द्वारा मुझे यह अंतर्मन की बात स्पष्ट सुनायी पड़ी. धारवाडमें ही रह लेने का फैसला करने पर भी मैंने इस विषय में सत्येन्द्र के उपदेश की याचना की,उससे पत्र प्राप्त हुआ -``तुम्हारा धारवाड़ में रहना तुम्हारे और श्रीकांत के प्यार का द्योतक तो होगा. श्रीकांत की बीमारी के प्रति तुम्हारी तरह मेरी सहानुभूति है. लेकिन तुम वहां रहकर करोंगे भी क्या? श्रीकांत को अब डाक्टर की आवश्यकता है. तुम्ही ने तो लिखा था कि उसको वानलेसवाड़ी में रहना होगा. उसकी देखभाल के लिए क्या डाक्टर नहीं है, उसकी मां नहीं हैं, बहिन नहीं है? ऐसी बात नहीं कि तुम्हारी ही उसको जरूरत हो. मुझे तुम्हारे इस प्रकार के त्यागकी आवश्यकता नहीं महसूस होती. हाँ, तुम नहीं भी बताओं तो मुझे मालूम है ही कि इसका कोई और कारण है. कामिनी न .
.
.
हां, चोर, है कि नहीं? गोरीश, तुम व्यर्थ में ही अपना हाथ आग में जला लोगे, सावधान.''इस पत्र को पढ़ते ही मेरे मन में एक प्रकार का विलक्षण गुस्सा धुंआ बनकर मंडरानेलगा. इस की सहानुभूति, अर्थहीन सहानुभूति, इसकी सावधानी जीवन की उत्कटता का नाश करने वाली सावधानी. क्या मेरे और श्रीकांत के प्यार के प्रति इस को जलन तो नहीं हो रही? मेरा और कामिनी का संबंध किसी प्रकार का क्यों न हो - उसकेप्रति भी क्या उसकी आंतरिक डाह तो नहीं है?.
.
.
परसों पढ़ी एक अमेरिकन कहानी में इस प्रकार की जलन का वर्णन आता है. अधेड़ उम्र के पति पत्नी. पति का कोई कलाकार मित्र. शराब पीना, लड़कियों का उपभोग करना और थोड़ा बहुत लिखना- यह उस मित्र का `घृणित' जीवन था. ऐसे मित्र का होना- अपमान, असहनीय अपमान. अतः उस मित्र को दूर करने के लिए जोर करती है उसकी पत्नी. किंतु उस पति महाशय को सचमुच अपने मित्र के रंगीन जीवन के प्रति आंतरिक ईर्ष्या होती थी. पत्नी के जोर करने पर उस पर पति नाराज होता है. तब उस पति की आंतरिक जलन बाहर उमड़ पड़ती है. जब उसको स्मरण हो आता है कि उसका अपनी पत्नी के लिए लाया गया, हाथ कोई गहना सचमुच उस टायपिस्ट युवती के लिए खरीदा गया था, न कि अपनी पत्नी के लिए, तो अब उस युवती के प्रति उसके सुप्त मन में पली प्रेम इच्छाओं की बहरिरंग कल्पना उसे होती है..
.
.
श्रीकांत को मालूम नहीं था कि मैंने बंबई जाने का विचार किया था. इस संबंध में उसको सिर्सी से पत्र लिखने वाला था कि इतने में उसका बिजली जैसा पत्र आ पहुंचा. अतः मेरे ` यह कि वह ?' प्रश्न के बारे में उसका बिलकुल ज्ञान नहीं रहा. मेरे धारवाड़ कालेज में ही एम.
एस.
सी.
के लिए एडमिशन आवेदन पत्र के देते समय उसको यह सब स्वाभाविक लगा हो तो कोई आश्चर्य की बात नहीं पिता जी को मैंने एक झूठा कारण बताते हुए पत्र लिखा - ``बंबई के एक अच्छे प्रोफेसर का ट्रांसफर होकर वे यहां आये हैं. अतः मैं यहीं एम.
एससी.
कर लेना चाहता हूँ. यहां के लेबोरेटरी में भी पर्याप्त प्रबंध है. बचत की दृष्टि से धारवाड़ में ही रहना बेहतर है. चार-पांच दिनों में कालेज शुरू हो रहा है. कृपया तीन सौ रुपये भेज दीजिए. प्रायः `बचत' शब्द उनको हृद्गत हुआ होगा. उनसे शीघ्र उत्तर आया कि - कोई हर्ज नहीं.
.
.
फिलहाल एक सौ पचास रुपये भेज रहा हूँ .
.
.
.
श्रीकांत, उसकी मां और मैं - हम तीनों का शीघ्र वानलेसवाड़ी जाना निश्चय हुआ. उनके घर में कामिनी के साथ रहने के लिए हुबली से दूर की रिश्तेवाली चालीस पैतालीस वर्ष की कोई विधवा आयी.`` गौरीश, तुम हमारे यहां ऐसे आये मानो भगवान ने ही तुमको भेजा हो. श्रीकांत को और हमको यही एक बड़ा आसरा है. वानलेसवाड़ी के इसके चाचा को खत लिखने का विचार कर रहे थे. व्यर्थ में ही उनको कष्ट होता था, तुम्हारा उपकार जो .
.
.
'' न जाने श्रीकांत की माँ क्या-क्या कह रही थीं, इतने में मैंने बीच में ही टोककर कहा -``मौसी, इसमें उपकार क्या है? एक तरह से मैं अपना कर्त्तव्य पूर्ण कर रहा हूँ. इसी में मुझे आनंद है.''
