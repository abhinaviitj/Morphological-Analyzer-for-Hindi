<शोचिअल् श्चिएन्चे><ंय्ट्होलोग्य्><ऊस्हपुरि   ंइट्हक् खोस्ह्><१९८५><णटिओनल् फुब्लिस्हिन्ग् ःओउसे><णेत् ढेल्हि><९२ टो ९४><२१००><ऊस्हपुरि -भ्हरटिय ंइट्हक् खोस्ह्>

गोलभ - एक बार महात्मा गोलभ गंधर्व के साथ बालि का युद्ध हुआ. युद्ध निरंतर
रात-दिन पंद्रह वर्ष तक चलता रहा. सोलहवें वर्ष गोलभ मारा गया.
 बा.रा., किष्किधा कांड, संर्ग २२, श्लोक २८-३०
गोवर्द्धन- चिरकाल से ब्रजवासी गोप इंद्र की पूजा करते थे. इंद्र के गर्व का
मर्दन करने के लिए श्रीकृष्ण ने वृंदावन के समस्त निवासियों को इंद्र के स्थान
पर गिरिराज की पूजा करने के लिए प्रेरित किया. इंद्र ने उन्हें गिरि की पूजा
करते देखा तो उनसे अपने सांवर्तक नामक गण को ब्रज पर चढ़ाई करने के लिए कहा.
इंद्र ने प्रलय मेघों को बंधन मुक्त कर ब्रज की ओर भेज दिया. अपरिमित वर्षा से
समस्त ब्रजभूमि पानी से भर गयी. श्रीकृष्ण ने अपने हाथ पर गिरिराज (गोवर्द्धन)
को उठा लिया तथा उसके गड्ढों में समस्त ब्रजवासियों को गौओं सहित सुरक्षित बैठ
जाने को कहा. एक सप्ताह तक श्रीकृष्ण अपने हाथ पर गोवर्द्धन को उठाए रहे.
तदनंतर कृष्ण की योगमाया का प्रभाव देखकर इंद्र ठगा-~सा रह गया तथा उसने अपने
मेघों को वापस बुला लिया. इंद्र ने कृष्ण के सम्मुख नतमस्तक हो क्षमा-~याचना
की. कामधेनु ने कृष्ण को बधाई दी. इंद्र ने ऐरावत की सूंड़ के द्वारा आकाशगंगा
का जल लाकर श्रीकृष्ण का अभिषेक किया तथा उन्हें 'गोविंद' संबोधन प्रदान
किया.
 श्रीम भा.,१०.२४-२५.-
 ब्र. पु.,१८८.-
(उक्त कथा का पूर्वांश श्रीमद् भा. में दी गयी कथा की भांति हैं.) कथा के अंत
में यह दिखाया गया है कि इंद्र ने कृष्ण से अनुरोध किया कि वे अर्जुन का ध्यान
रखें. श्रीकृष्ण ने उन्हें आश्वस्त किया.
 हरि. वं. पु., विष्णुपर्व, १५-२९.-
(पूर्व कथा श्रीम भा. पु. में अंकित कथा के समान है.)
गोकुल की रक्षा होने के उपरांत देवराज इंद्र को कृष्ण के दर्शन करने की इच्छा
हुई. ऐरावत पर चढ़कर इंद्र वहां पहुंचे तो ग्वाल-बाल के साथ कृष्ण गौएं
चरा रहे थे तथा गरुड़ अद्दष्य भाव से उनके ऊपर रहकर अपने पंखों से छाया कर रहा
था. इंद्र ने विनीत भाव से कृष्ण के दर्शन किये तथा 'गौओं के इंद्र' की उपाधि
से विभूषित करके उन्हें 'गोविंद' नाम प्रदान किया. इंद्र ने कृष्ण से कहा-"मेरा
अंश अर्जुन के रूप में पृथ्वी पर अवतरित है, आप उसकी रक्षा करें." श्रीकृष्ण ने
स्वीकार कर लिया.
 वि. पु., ५.१०-१३.
गोहरण- कीचक -वध का समाचार सुनकर कौरव बहुत प्रसन्न हुए. उन्हें लगा कि अब राजा
विराट का सर्वा-~धिक शक्तिशाली सेनापति नहीं रहा, अत: अच्छा अव-~सर है. सुशर्मा
की सलाह से कौरवों तथा त्रिगर्तों ने मिल-~कर मत्स्यदेश पर धावा बोल दिया.
पांडवों के अज्ञात-~वास की अवधि समाप्त हो चुकी थी किन्तु वे अभी छद्म-~वेश में
ही रह रहे थे. बृहन्नला को छोड़कर शेष चारों पांडव भी राजा विराट् के साथ युद्ध
स्थल पर आ पहुंचे. पांडवों ने व्यूह-रचना की. युधिष्ठिर ने अपने आप को श्येन
(बाज) के रूप में प्रस्तुत किया. स्वयं बाज की चोंच के रूप में नकुल और सहदेव
पंखों के स्थान पर तथा भीमसेन पूंछ के स्थान पर स्थिर रहे. उन्होंने अनेक
शत्रुओं का संहार किया. रात्रि में भी युद्ध चलता रहा. सुशर्मा ने राजा विराट्
का रथ तोड़कर उन्हें पकड़ लिया किंतु भीम ने राजा विरा को छुड़ाकर सुशर्मा
को कैद कर लिया. युधिष्ठिर के बहुत कहने पर उसने सुशर्मा को छोड़ दिया. राजा
विराट् ने चारों छमवेशी पांडवों से प्रसन्न होकर उनका अभिनंदन किया. अभी वे
राज-~धानी में पहुंचे भी नहीं थे कि कौरवों ने राजा विराट् की साठ हजार गौओं का
अपहरण कर लिया. राजा की अनुपस्थिति में उसके पुत्र उत्तर पर गौरक्षा का भार आ
पड़ा. उसका सारथी मारा जा चुका था. बृहन्नला (अर्जुन) ने सैरंध्री (द्रौपदी) से
कहलवाया कि बृहन्नला अर्जुन का सारथी रह चुका है. इस प्रकार उत्तर के सारथी के
रूप में बृहन्नला भी युद्ध-क्षेत्र में पहुंचा. उत्तर ने कौरवों की विशाल सेना
देखकर हिम्मत हार दी. वह युद्ध-~क्षेत्र से दौड़ पड़ा. बृहन्नला ने उसे
समझा-बुझाकर अपना सारथी बना लिया तथा शमी वृक्ष से अपने अस्त्र-शस्त्र उतारकर
बृहन्नला ने अपना वास्तविक परि-~चय देकर उत्तर के भय का निवारण किया. अर्जुन
ने बताया कि पूर्वकाल में एक बार उसने अपने वंश की मूल जननी उर्वशी को अपलक
देखा था, जब वह इंद्र के सम्मुख नृत्य कर रही थी. रात्रि में वह रमण की इच्छा
से अर्जुन के पास पहुंची. अर्जुन ने उसे माता के समान सत्कार दिया. अत: उसने
अर्जुन को नपुंसक होने का शाप दिया था. वह शाप अज्ञातवास में काम आया. अर्जुन
ने रथ पर कपिध्वज (अर्जुन की ध्वजा) धारण की. अर्जुन के शंखनाद करने पर उत्तर
पुन: घबरा गया. अर्जुन ने उसे समझाया. तदुपरांत अर्जुन ने अकेले ही समस्त कौरव
योद्धाओं को पराजित करके गौवों को पुन: प्राप्त किया. रणक्षेत्र से चलते हुए
उसे उत्तरा (उत्तर की बहन) की बात याद आ गयी कि उसने अपनी गुड़िया के वस्त्र
बनाने के लिए पराजित शत्रु सैनिकों के कपड़े मांगे थे. अत: अचेत शत्रुओं के
रंग-बिरंगे कपड़े उतारकर वह साथ ले गया. शमी वृक्ष पर पहुंच-~कर अर्जुन ने अपने
अस्त्र-शस्त्र पुन: वहीं रख दिये तथा पूर्ववत् वस्त्र धारण कर उत्तर से कहा कि
वह विजय का श्रेय स्वयं ले तथा अर्जुन का परिचय अभी राज विराट् को न दे. अभी वे
दोनों वहां सुस्ता ही रहे थे कि राजा को नगर में पहुंचकर समाचार मिला कि उत्तर
अकेला ही बृहन्नला को लेकर कौरवों से युद्ध करने गया है. राजा विराट् ने पुत्र
की रक्षा के लिए तुरंत अपनी सेना भेजने का आयोजन किया. इतने में ही दूत ने
उत्तर की विजय का समाचार दिया. राजा पुत्र की विजय पर बड़ा प्रसन्न हुआ. कंक ने
कहा-"जिसका सारथी बृहन्नला है, उसकी विजय निश्चित है." कंक ने उत्तर से अधिक
मान हिजड़े को दिया है, इससे क्रुद्ध होकर राजा हाथ का पासा युधिष्ठिर की नाक
पर दे मारा- जहां से खून निकलने लगा. द्वारपाल ने उत्तर तथा बृहन्नला के आगमन
की सूचना दी. कंक ने अकेले उत्तर को अंदर भेजने के लिए कहा क्योंकि अर्जुन ने
प्रण किया था कि यदि किसी के कारण भाई का खून निकलेगा तो वह जीवित नहीं रहने
दिया जायेगा. सैरंध्री ने कंक को स्वर्ण-पात्र पकड़ा दिया था ताकि रक्त
पृथ्वी पर न गिरे अन्यथा निर्दोष का रक्त पृथ्वी पर गिरने से राजा विराट् का
समस्त राज्य नष्ट हो जाता. कालांतर में निश्चय करके एक प्रात: पांचों पांडवों
तथा द्रौपदी ने राजा विराट् को अपना परिचय दिया. उत्तर ने बताया कि गौवों की
रक्षा के लिए वास्तव में अर्जुन ने ही युद्ध किया था. राजा ने अपनी पुत्री
उत्तरा का विवाह अर्जुन से करना चाहा, किन्तु अर्जुन ने कहा कि वह उसे शिष्या
अथवा पुत्री के समान मानता रहा है. अत: उसके पुत्र अभिमन्यु से उसका विवाह कर
दिया गया. विवाह में धनधान्य सहित श्रीकृष्ण, बलराम, वसुदेव, द्रुपद, आदि अनेक
राजा सम्मिलित हुए.
 म. भा. विराटपर्व, अध्याय ३० से ७२ तक
गौतम (क) प्यासी भूमि एवं जनमेदिनी की प्यास शांत करने के लिए मेघरूपी कुएं को
आकाश की और उत्प्रेरित करने के लिए गौतम ऋषि ने यक्ष के द्वारा स्तुतिगान किया.
 (दे. अहल्या) क्र.१.८१.९०
राजा माधव के मुंह में वैश्वानर अग्नि रहती थी. उसके पुरोहित गौतम ने उसे
पुकारा तो वह बोला नहीं कि कहीं अग्नि मुंह से नीचे न गिर जाये. गौतम ने अग्नि
का आह्वान किया. अग्नि इतनी प्रज्वलित हो उठी कि राजा उसे अपने मुंह में नहीं
समा पाया. वह मुख से नीचे भूमि पर गिर गयी. उस समय राजा विदेह माधव सर-~स्वती
के किनारे पर था. अग्नि से उत्तरी पहाड़ से निकलने वाली सदानीरा नामक नदी को
छोड़कर शेष समस्त नदियां सूखती गयीं तथा राजा और मंत्री जलते हुए उसके
पीछे-पीछे चलने लगे, क्योंकि वैश्वानर से बची रहने के कारण नदी के आसपास बहुत
ठंड थी. राजा ने अग्नि से पूछा - "मैं कहां रहूं ?" अग्नि ने उसे सदा-~नीरा के
पूर्व की ओर रहने के लिए कहा. तदनंतर गौतम ने राजा से मौन रहने का कारण पूछा.
राजा ने बताया कि मुंह से अग्नि न गिर जाय, यह विचार कर ही वह चुप था पर गौतम
ने मंत्र बोलते हुए घृत का नाम लेते ही वह इतनी भभकी कि मुंह में संभा-~लनी
कठिन हो गयी.
 ता. ब्रा.१३.१२.६-८
 श.प. १.४.१.१०
ब्रह्मा ने अमित प्रजा की रचना के उपरांत एक अतीव सुंदरी की रचना की. उसकी रचना
में विरूपता नहीं थी अत: वह अ+हल्य कहलायी. ब्रह्मा ने उसका विवाह गौतम मुनि से
कर दिया. इंद्र इससे विवाह करने का इच्छुक था. कामाधीन इंद्र ने गौतम का रूप
धारण करके उसके साथ विहार किया. गौतम ने क्रुद्ध होकर इंद्र को शाप दिया - "हे
इंद्र, तूने परायी स्त्री से भोग करने की प्रथा चलायी है अत: यह मनुष्य -लोक
में फैल जायेगी. तूने जघन्य काम किया है इसलिए तू युद्ध में परास्त होगा और
बंदी बनकर शत्रु के पास पहुंचेगा." गौतम ने अहल्या को भी शाप दिया. कि उसका रूप
प्रजा में बंट जाये, वह आश्रम के पास ही नष्ट हो जाये, क्योंकि उसके साथ धोखे
से संभोग किया गया था अत: अहल्या को उन्होंने इतनी छूट दी कि जब विष्णु
राम-~चंद्र के रूप में विश्वामित्र का यक्ष कराने के लिए वन में जायेंगे तब
उनके दर्शनोपरांत वह निष्पाप हो जायेगी.
 बा. रा., उत्तरकांड, सर्ग ३० श्लोक २०४५
(ख) मध्यप्रदेश में गौतम नामक एक ब्राह्मण था जिसने वेदाध्ययन नहीं किया था.
अत्यंत दरिद्र स्थिति में वह एक संपन्न गांव देखकर भीख मांगने गया. वहां एक
धनवान दस्यु था- जिसने उसे रहने के लिए स्थान, एक वर्ष का भोजन, वस्त्र तथा एक
पतिरहित दासी प्रदान की. वह सुखपूर्वक वहां रहता हुआ लक्ष्य बेधने का अभ्यास
करने लगा. तदनंतर वह एक कुशल शिकारी तथा डाकू बन गया. एक दिन उसका पूर्व
परि-~चित ब्राह्मण भिक्षा की खोज में वहां पहुंचा. गौतम को पहचानकर उसके कर्मों
को देखकर उसने बहुत धिक्कारा. उसे उसके कुल खानदान की याद दिलाकर डाटता रहा,
किंतु उसने उसके घर की किसी वस्तु का स्पर्श नहीं किया. उसके चले जाने के बाद
लज्जावश गौतम गृहत्याग कर समुद्र तट की ओर बढा. मार्ग में एक वैश्य दल के साथ
हो लिया. किंतु एक हाथी के बिगड़ जाने से वह दौड़ा तो दल का साथ छूट गया.
थका-मादा वह एक बरगद के पेड़ के नीचे सुस्ताने लगा. उसपर अनेक पक्षियों का
अधिवास था. वहां महर्षि कश्यप का पुत्र, ब्रह्मा का मित्र नाडीजंघ भी रहता था.
वह बगुलों का राजा था तथा राजधर्मा नाम से विख्यात था. राजधर्मा ने उसका
अतिथि-सत्कार किया तथा रात भर वहां विश्राम करने के लिये अनुरोध किया. प्रात:
काल उसने अपने मित्र महाबली राक्षसराज 'विरूपाक्षे' के पास जाने के लिए
प्रेरित किया. ब्राह्मण उसके पास पहुंचा तो उसका नाम तथा जाति के अतिरिक्त कुछ
भी नहीं बता पाया. विरूपाक्ष उसकी सहायता करना चाहता था, क्योंकि उसके मित्र ने
गौतम को भेजा था, यद्यपि न वह विद्वान था, न सत्कर्मी, उसने शूद्र जाति की
पूर्व विवाहिता स्त्री से विवाह भी कर रखा था, तथापि उसने अन्य ब्राह्मणों के
साथ उसे भोजन कराया तथा सोने और हीरे के बने पात्रों के साथ रत्नादि भी
भेंटस्वरूप दिये. साथ ही सब ब्राह्मणों से कहा कि एक दिन तक उन्हें राक्षसों से
कोई भय नहीं रहेगा. वे तुरंत घर चले जायें. गौतम वह सब लेकर जाते हुए बरगद के
पेड़ तक पहुंचा. राजधर्मा का आतिथ्य ग्रहण कर विश्राम करते हुए उसने सोचा कि घर
दूर है, रास्ते में कोई भोज्य पदार्थ मिलेगा नहीं, क्यों न ही राजधर्मा को
मारकर साथ ले लिया जाये ? राजधर्मा उसकी रक्षा के लिए आग जला-~कर पास ही सो रहा
था. ब्राह्मण ने उसे जलती हुई लकड़ी से मार ड़ाला. दो दिन तक जब राजधर्मा
विरूपाक्ष के यहां नहीं गया तो विरूपाक्ष चिंतित हो उठा ; क्योंकि समस्त पक्षी
प्रतिदिन ब्रह्मा की आराधना के लिए आया करते थे. राजधर्मा लौटते हुए प्रतिदिन
उससे मिलने जाता था. विरूपाक्ष को बार-बार स्वाध्याय रहित हिंसक गौतम का स्मरण
आता रहा. उसे लग रहा था कि गौतम ने ही कुछ गड़बड़ी की है. उसने अपने पुत्र को
अपने मित्र की खोज -खबर लेने भेजा. राक्षस पुत्र ने बटवृक्ष के नीचे कंकाल,
हड्डियों का ढेर देखा तो गौतम को पकड़ने के लिए भाग-दौड़ की. अंतो-~तोगत्वा
उसने ब्राह्मण को राजधर्मा के शव सहित पकड़ लिया और पिता के पास ले गया.
विरूपाक्ष के पुत्र से कहा कि वह ब्राह्मण को मार डाले और राक्षस स्वेच्छा से
उसके मांस -उपयोग करें किंतु राक्षसों ने उस अधम का मांस खाने की अनिच्छा प्रकट
की तो उसे दस्युओं के हवाले करने का निश्चय किया गया. दस्युओं ने भी उस कृतघ्न
का मांस खाने से इंकार कर दिया. क्योंकि ब्राह्मण-~मांस, का भोजन का प्रायश्चित
तो शास्त्रों में है, किंतु मित्र-~द्रोही का नहीं. तदनंतर विरूपाक्ष ने अपने
मृत मित्र के लिए एक चिता तैयार करवा दी. उसपर बकराज का शव रखकर आग जला दी.
उसी क्षण ब्रह्माप्रेषित सुरभि आकाश में प्रकट हुई. उसके मुंह से दुग्धमिश्रित
फेन शव पर गिरी तो बकराज पुनर्जीवित हो उड़कर विरू-~पाक्ष के पास चला गया.
इंद्र ने प्रकट होकर बताया कि एक बार ब्रह्मा की सभा में न पहुंच पाने के कारण
राज-~धर्मा को यह शाप मिला था कि वह वध का कष्ट भोगेगा किंतु उसे पुनर्जीवित
करने का प्रयत्न विरूपाक्ष ने ही किया है. राजधर्मा ने इंद्र से गौतम को
पुनर्जीवित दान करने का अनुरोध किया. गौतम को जीवित देख बक-~राज ने उसे सप्रेम
विदा किया. उस शुद्र दासी (पत्नी-~वत्) के उदर से गौतम ने अनेक पापाचारी
पुत्रों को जन्म दिया.
 मा. भा., शांतिपर्व, अध्याय १६८,
 श्लोक ३०-५२, अ. १६९-१७३
(ग) गौतम नामक एक ब्राह्मण था. वह अत्यत दयालु था. एक कष्ट सहते हुए मातृविहीन
हाथी शावक को उसने पुत्रवत् पालकर बड़ा किया. वह श्वेत वर्ण का था. एक दिन
इंद्र ने धृतराष्ट्र का रूप धारण कर उस हाथी का अपहरण कर लिया. गौतम ने बहुत
दुखी होकर अपना हाथी मांगा और कहा- " इस समय न देने पर स्वर्ग, नरक, यम आदि में
से किसी लोक में पहुंचकर उसे हाथी वापस करना पड़ेगा. " धृतराष्ट्र ने कहा कि
उसे किसी लोक में जाना ही नहीं है. तदंनतर गौतम ने इंद्र को पहचान लिया. इंद्र
ने हाथी के प्रति उसका सच्चा स्नेह देखकर उसे वह लौटा दिया.
 म. भा., दानधर्मपर्व, अध्याय १०२,
(घ) एक बार भयानक दुर्भिक्ष से त्रस्त होकर ब्राह्मण गौतम के आश्रम पर पहुंचे.
गौतम नित्य गायत्री की प्रार्थना करते थे अत: उन्हें कोई कष्ट नहीं था.
ब्राह्मणों को भी उन्होंने गायत्री का जाप करते हुए आश्रम में रहने को कहा. एक
दिन गायत्री माता ने प्रत्यक्ष दर्शन देकर गौतम को एक कटोरा दिया, जिससे यथेच्छ
अन्न इत्यादि खाद्य पदार्थ, वस्त्र तथा पशु आदि भी प्राप्त हो सकते थे. गौतम
ने बारह वर्षों तक ब्राह्मणों की सेवा की. इंद्र इत्यादि देवता गौतम की कीर्ति
सुनकर उनके दर्शन करने उनके आश्रम में पहुंचे. उन सबके मुंह से गौतम की प्रशंसा
सुनकर ब्राह्मण बालक ईर्ष्या का अनु-~भव करने लगे तथा वे मंत्रणा करने लगे कि
किसी प्रकार से ऋषि की कीर्ति का ह्लास हो. सुभिक्ष होने पर (दुर्भिक्ष की
समाप्ति पर) एक दिन उन ब्राह्मणों ने माया से एक वृद्धा गौ का निर्माण किया.
यज्ञ के समय उसे शाला से हटाने के लिए गौतम ने ज्योंही हू हू किया, उसने प्राण
त्याग दिये. गौहत्या के कारण सबने ऋषि को धिक्कारा. गौतम ने ध्यान लगाकर समस्त
घटना को जान लिया और क्रोधावेश में ब्राह्मणों को गायत्री विमुख होकर अधम होने
का शाप दिया. ब्राह्मण देवी के अनुष्ठान से विमुख होकर पतित हो गये. गौतम के
शाप से ही उन्होंने पंचतंत्र, कामशास्त्र, कापालिक मत तथा बोद्य धर्म में
श्रद्धा स्थापित कर ली. गौतम ने महादेवी को प्रमाण किया तो देवी ने हंसकर कहा-
"सांप को दिया दूध विष के निमित्त ही होता है." तदनंतर ब्राह्मणों ने दु:ख से
प्रायश्चित किया, मुनि से क्षमा मांगी. मुनि ने कहा- "कृष्णावतार होने तक
ब्राह्मणों को कुंभीपाक नरक भोगना पड़ेगा, फिर कलियुग में ब्राह्मणों का
पुनर्जन्म होगा."
 दे. भा.१२.९
गौतमी -गौतमी नामक ब्राह्मणी के पुत्र की मृत्यु के सर्पदंशन से हो गयी तो
निकटवर्ती व्याध अत्यन्त क्रुद्ध हो उठा. उसने सर्प को पकड़ लिया और गौतमी से
पूछा कि उसका वध किस प्रकार करना चाहिए. गौतमी ने कहा- "सर्प को मारने से क्या
लाभ? उसको छोड़ दो." व्याध का मत था कि दोषी से बदला लेकर मन शांत हो जाता है,
साथ ही उसकी मृत्यु अनेक मनुष्यों को भावी दंशन से मुक्ति प्रदान कर देगी. तभी
सर्प मानव-भाषा में बोला कि अपराध उसका नहीं है, क्योंकि वह मृत्यु-प्रेषित था.
मृत्यु ने वहां आकर कहा कि वह भी दोषी नहीं है, वह काल-प्रेरित थी. तभी काल भी
वहां पहुंच गया. उसने कहा- "मनुष्य के कर्म प्रत्येक घटना के लिए उत्तर-~दायी
होते हैं." गौतमी ने उसकी बात स्वीकार की और यह सोचकर कि उसके तथा उसके पुत्र
के कर्मों के कारण ही यह दिन देखना पड़ा- मन में संतोष धारण कर लिया.
 म. भा., दानधर्मपर्व, अध्याय १
ग्रहपति -विश्वामित्र ने सचक्षुमति से विवाह किया तथा दीर्घकाल के उपरांत शिव
की कृपा से एक पुत्र प्राप्त किया जिसका नाम ग्रहपति रखा गया. नारद ने उसका हाथ
देखकर बताया कि बारहवें वर्ष में अनिष्ट है. माता-~पिता चिंचित हो उठे. ग्रहपति
ने कहा कि शिव की कृपा से उसका कुछ भी अनिष्ठ नहीं हो सकता. विश्वामित्र की
प्रेरणा से ग्रहपति ने शिवलिंग स्थापना करके तपस्या की. शिव ने इंद्र के रूप
में प्रकट होकर वर मांगने को कहा. ग्रहपति ने बताया कि उसका इष्ट तो मात्र शिव
है. प्रसन्न होकर शिव ने उसे देवता होकर तीनों लोकों में भ्रमण करने का वर
दिया. उसके माता-~पिता को दिक्पति बना दिया तथा स्वयं उसी शिवलिंग में समा गये.
 शि. पु., ७.२७.-२८
