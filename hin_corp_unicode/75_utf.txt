<ःईण्ढी ळीठैषाठूषै><फ्ळाश्><आआखाश्ः शैठ्ःई><ऐख् छ्ःऔषी  भ्ःई><१९९०><शूःआश्ढैऐफ् फ्षाखाश्ःआण्><ढैळ्ःई><९-१७><१९९१><शैठ्ःई, आ-ऐख् छ्ःऔषी  भ्ःई -छ्ळ्-औ><श्ंईठा आभ्भी>

विनय :मेरे कहने का मतलब है कि मैंने अपने इस काम का सारा जिम्मा नरेन्द्र जी पर छोड़ रखा है. वही करता हूं, जो वह कहते हैं.बिहारी :पर भाई विनय, एक तरफ तो तुम कहते हो कि अगर तुम प्रेम में असफल हुए तो आत्महत्या कर लोगे और दूसरी तरफ तुम्हारा एक-एक कदम नरेन्द्र का बताया हुआ होता है. उस पर इतना विश्वास है तुम्हें ? विनय :हां, हां. जी, साफ सी बात है कि अभी तक जो भी, जितनी भी सफलता मिली है, सब उन्हीं के कारण मिली है, वरना मेरे अपने बस का तो कुछ भी नहीं था. (सोच कर झिझकते हुए) पहले भी दो बार.
.
.
खुद ही.
.
.
हें हें.
.
.
कोशिश की पर.
.
.
नहीं हुआ कुछ. इस बार भी नरेन्द्र जी के लिखवाए एक खत ने बचा लिया वरना तो.
.
.
बिहारी :(मुस्कराते हुए) हां, हां, तो फिर खुश तो हो न अब ? हमें भी तो, भई, बताओ, कुछ.
.
.
यानी नाम, पता.
.
.
अ.
.
.
हां.
.
.
कुछ तो. विनय :नहीं, बिहारी जी ! यह तो नरेन्द्र जी की पहली शिक्षा थी मुझे, कि किसी के सामने कोई जिक्र नहीं करूंगा इस बारे में. (रुक कर) हां, उनकी बात और है वह तो सब जानते हैं.बिहारी :सब.
.
.
मतलब सब कुछ.
.
.
यानी सभी कुछ ? विनय :और नहीं तो क्या ? (समझाते हुए) साहब, अगर मरीज डाक्टर को मर्ज का सारा अता-पता नहीं बताएगा तो डाक्टर इलाज कैसे करेगा ?बिहारी :(हंसते हुए) अच्छा, तो तुम से भी यही कह रखा है उसने. चलो, तुम्हारा तो फिर भी ठीक है पर, (आहिस्ता से) पर हमें जब पूरी बात बतानी पड़ती है तो दस बार सोचना पड़ता है. तुम तो समझते ही होगे ? विनय :नहीं, नहीं, इसमें सोचने की क्या बात है. वह किसी की बात थोड़े ही बताते हैं ? अब.
.
.
हरिराम जी के व्यापार की कौन सी बात छुपी है, पर वह किसी के सामने नहीं बोलते. हम लोगों के सामने भी नहीं.बिहारी :(सिर हिलाते हुए) हां, हां, यह तो है. इसीलिए, मैं भी फिक्र नहीं करता और हमेशा अपने काम के लिए नरेन्द्र के पास ही आता हूं. वरना विद्याधर भी अपने को किसी से कम नहीं मानता. विरोधी तो उसके पक्के ही ग्राहक हैं. (नरेन्द्र प्रवेश करता है) नरेन्द्र :(बिहारी से) अरे बिहारी लाल जी, क्या सुबह-सुबह बुरे नाम मुंह पर ला रहे हैं ? जब तक हम और आप एक-दूसरे के साथ हैं, विरोधी आपसे हारते रहेंगे और विद्याधर मुझ से नीचे रहेगा.बिहारी :सो तो है नरेन्द्र, सो तो है. पर अभी तक चुनाव दूर हैं. तुम्हारे पास आज तो मैं पब्लिक के काम से आया था. नरेन्द्र :पब्लिक यानी जनता, जिसके बनाए आप हैं और हम भी. कहिए तो क्या सेवा है ?बिहारी :भाई, एक नाला है, बाजार के दूसरे छोर पर. उसका पुल पुराना हो गया था. टूटने वाला था. अर्जी डाली थी ऊपर नया बनवाने के लिए. पिछले महीने मंजूर हो गई. दस तारीख को ठेका दे दिया. कल बनना शुरू होगा.
.
.
तो फिर भाषण तो भई,देना ही पड़ेगा. लिख दो. पब्लिक खुश हो जाएगी. नरेन्द्र :(मुस्कराते हुए) हां, हां, पब्लिक का ख्याल तो रखना ही पड़ता है. (बिहारी सिर हिलाकर हामी भरता है.) नरेन्द्र :पहले तो पब्लिक मेरा लिखा भाषण आपके मुंह से सुन कर खुश होगी, फिर ठेकेदार का बनाया पुल देखकर खुश होगी, फिर पुल पर चलकर खुश होगी, यानी कुल मिलाकर बहुत खुश होगी और सारा सेहरा आपके सिर. मुबारक हो.बिहारी :अरे, नहीं, नहीं. तुम्हारे बगैर हम क्या हैं ? तुम्हारा ही कमाल है कि लोग हमारी स्पीच पर इतनी तालियां बजाते हैं. नरेन्द्र :जी, आप मुझे इतना समझते है, यही बहुत है, पर मैं यह कहना चाहता हूं कि इस भाषण से एक पुल का निर्माण शुरु होगा, जिसका ठेका आपने दिया है.
.
.
(रुक कर) और वह ठेका देने में.
.
.
कुछ न कुछ तो.
.
.
तो फिर मेरा भी थोड़ा ख्याल अच्छी तरह रखें तो.
.
.
क्यों ठीक है न ?बिहारी :भई, पहले की बात और थी, नरेन्द्र ! आजकल बहुत सख्ती चल रही है. कुछ नहीं मिलता. यही काफी है कि काम कुछ हो जाता है, जोर डालने से, वरना तो लोग यही कहेंगे न कि कुछ नहीं किया पांच साल में; समझ रहे हो न ? नरेन्द्र :हमेशा तो समझता आया हूं, पर आज कुछ समझ नहीं पा रहा हूं. (हैरान सा चेहरा बनाकर) कोई ठेका दे दिया आपने, बिना किसी शेयर, समझ तो नहीं आता .
.
.
पर हो सकता है. चलिए, मुझे नार्मल रेट ही दे दीजिएगा. (जल्दी से) परसों तक जरूर लिख दूंगा आपका भाषण.बिहारी :(मुंह बनाकर) पर मुहूर्त तो कल है. नरेन्द्र :कल है ? (सोचते हुए) कल तक तो.
.
.
क्या करूं अभी बहुत काम है और बीवी की तबीयत भी ठीक नहीं. उधर भी ध्यान देना पड़ रहा है. (घड़ी देखकर) ओह, एक मिनट. जरा उसे दवा देकर आया. (नरेन्द्र उठकर जाने लगता है.)बिहारी :(उठकर, नरेन्द्र का हाथ पकड़कर) अरे, सुनो तो. दवा दो मिनट बाद दे देना. (विनय की तरफ देखकर धीरे से) देखो, नरेन्द्र, तुम अपना स्पेशल रेट ले लो. कल सुबह तक काम कर देना. ऐसे तो ठीक है न ? नरेन्द्र :पर आपको कोई शेयर तो मिला नहीं इस ठेके में ?बिहारी :(अकड़ कर) तो क्या हुआ ? हम तुम्हें, फिर भी, नहीं मना करेंगे स्पेशल रेट के लिए. तुम्हारा हक बनता है, मौका देखते हुए. अब कल तक कर देना काम. नरेन्द्र :वह तो मैं वैसे भी कर ही देता, चाहे मुझे सारी रात जागना पड़ता. आपका काम तो वैसे भी मैं प्राइरटी पर करता हूं.बिहारी :भई, अब जिस पर मर्जी करना, पर कर देना सुबह तक, जरूर. सुबह दस बजे आ जाऊंगा अभ्यास करने, और पैसे भी ले आऊंगा (सोच कर) अब चलता हूं. (बिहारी उठकर बाहर जाने लगता है. नरेन्द्र भी खड़ा हो जाता है.) नरेन्द्र :(साथ चलते हुए) चलिए, आपको बाहर तक छोड़ दूं ! वैसे.
.
.
और कोई सेवा हो मेरे लायक.
.
.
(दोनों बाहर चले जाते हैं.) विनय :(स्वगत) चले गए बिहारी लाल. अब करता हूं अपनी बात. (नरेन्द्र प्रवेश करता है) नरेन्द्र :(बैठते हुए) और सुनाओ भाई आशिक, कैसे हो ? विनय :(दुखी स्वर में) जी, ठीक हूं. नरेन्द्र :ठीक हो, तो ऐसे बुझे-बुझे से क्यों हो ? विनय :सिर से पांव तक आग लगी हुई है और आपको मैं बुझा-बुझा नजर आ रहा हूं. नरेन्द्र :कब से लगी है यह आग ? विनय :(सिर झुकाकर) दो दिन से. (सिर उठाकर नरेन्द्र की ओर देखकर) पांच चक्कर लगा चुका हूं आपके घर के और आप है कि अब मिले हैं. नरेन्द्र :(सिर हिलाकर) `हूं, दो दिन से आग लगी हुई है. फिर तो मेरा अंदाजा ठीक ही है. मान जाओ, अब बुझे ही हो. दो दिन में राख हो चुके हो पूरे. क्यों ? विनय :जी, मानता हूं आपकी बात, और कब नहीं मानी आपकी ? पर अभी तो मेरी समस्या सुलझाइए. नरेन्द्र :सुलझा देते हैं. बताओ, क्या कष्ट है तुम्हें ? विनय :जी एक लड़का है, गुंडा किस्म का. घर से निकलना मुश्किल कर दिया है उसने वीणा का. पीछा करता है उसका. हां, कहता कुछ नहीं उसे. परसों मुझे भी धमका गया कि मैं कभी वीणा के साथ न नजर आऊं वरना.
.
.
नरेन्द्र :(विनय की बात काटते हुए) वरना वह तुम्हारी टांगें तोड़ देगा. यही न ? विनय :(चकित होकर) जी.
.
.
जी, पर आपको कैसे पता ? नरेन्द्र :एक्सपीरिएन्स, तर्जुबा. और क्या ? (गर्व से) भई, हम भी गुजर चुके हैं इस स्थिति से. विनय :तो क्या आप भी प्यार के चक्कर मे पड़ चुके हैं ? तैर चुके हैं इस समुद्र में ? नरेन्द्र :(हंसते हुए) हां भई, तैर चुके हैं और आखिर डूब भी गए. विनय :यानी असफलता ? नरेन्द्र :असफलता या सफलता, जो मर्जी कह लो. शादी हो गई उसी लड़की से.
.
.
तुम्हारी भाभी से. पर पापड़ बहुत बेलने पड़े इसके लिए. उस सबके सामने तुम्हारी यह समस्या तो कुछ भी नहीं. अभी सुलझी समझो. विनय :(खुश होकर) अच्छा. तो फिर बताइये क्या करूं मैं ? नरेन्द्र :वह लड़का तुम्हारी टांगें तोड़ने की धमकी देता है न ? विनय :(सिर हिलाकर) जी. नरेन्द्र :अब दो रास्ते हैं. एक आसान है, पर उसका कोई लाभ नहीं. दूसरा कठिन है, परन्तु वह तुम्हें प्रेम की मंजिल तक ले जाएगा. कहो, कौन सा बताऊं ? विनय :जो आप ठीक समझें. नरेन्द्र :भई, हम तो सिर्फ रास्ता दिखा सकते हैं. चलना तो तुम्हें ही है. दोनों सुन लो. (विनय ध्यान से सुनता है.) नरेन्द्र :(रुक कर) हां, पहला रास्ता तो यह है कि मैं बिहारी जी के कुछ आदमियों को भिजवा कर उस लड़के को पिटवा देता हूं. उसकी ऐसी दुर्गत हो जाएगी कि दुबारा कभी तुम्हारे सामने नहीं आएगा. विनय :(उचक कर) हां, हां, यही ठीक रहेगा. करवा दीजिए ऐसा. मैं आपको कल ही रुपये ला दूंगा. नरेन्द्र :(सिर हिलाते हुए) यहीं तो अपना बचपना दिखा जाते हो तुम. यह रास्ता आसान है पर इसमे कोई फायदा नहीं बल्कि घाटा भी हो सकता है. विनय :वह कैसे ? बस वह लड़का पिट जाएगा और मेरा रास्ता छोड़ देगा. और क्या चाहिए ? नरेन्द्र :देखो, तुम यह सब झमेला वीणा को पाने के लिए कर रहे हो न ? अब अगर वीणा को पता चल गया कि तुम ने उस लड़के को पिटवा दिया, तो हो सकता है वीणा को उससे सहानुभूति हो जाए और तुम वीणा की नजरों में गिर जाओ. भई, ये लड़कियां ऐसी ही होती हैं. विनय :नहीं, नहीं, ऐसा नहीं होना चाहिए. आप दूसरा रास्ता ही बताइये. नरेन्द्र :हां, तो दूसरा रास्ता यह है कि तुम धमकियों कि परवाह किए बगैर वीणा से मिलते रहो. इससे क्या होगा कि.
.
.
विनय :(घबरा कर) वह मेरी टांगें तोड़ देगा. क्या बात कर रहे हैं आप ? नरेन्द्र :यही तो होना चाहिए. देखो, वह लड़का तुम्हें पीटेगा और वीणा को पता चलेगा तो उसके दिल में उस लड़के के लिए नफरत भर जाएगी और तुम्हारे लिए प्यार ही प्यार. क्या तुम नहीं चाहते ऐसा हो ? विनय :(झिझकते हुए) जी, चाहता तो हूं.
.
.
पर मार खाना ? .
.
.
कोई और रास्ता नहीं है क्या ? नरेन्द्र :भई, मेरी नजर में तो यही सबसे बढ़िया रास्ता है. मेरा तजुर्बा यही कहता है. (सोचकर) जानते हो, एक बार मुझे चोट लग गई थी, साइकिल से गिरकर. तुम्हारी भाभी मुझे देखकर रो पड़ी थी और तभी से हमारा प्यार इतनी बढ़ा कि बस.
.
.
और तुम तो पिटोगे, वह भी वीणा की खातिर. हां, बाद में उस लड़के को भी पिटवा देंगे. बदला हो जाएगा और हीरोइन मिल जाएगी हीरो को, यानी तुम्हें. विनय :(निश्वास छोड़ते हुए) ठीक है, नरेन्द्र जी. आपके कहने पर चल ही रहा हूं तो यह भी करके देख लेता हूं. आगे जो होगा देखा जाएगा. नरेन्द्र :अरे, होगा क्या ? वही होगा, जो मैं कह रहा हूं. हरि- राम भी अपना ही आदमी है. उसे तो मैं मना ही लूंगा. तुम बस एक बार अच्छी तरह वीणा के दिल में जगह बना लो. विनय :ठीक है, पिट जाता हूं आपके कहने पर. बस, आप हरिराम जी को जरा.
.
.
(दरवाजे पर दस्तक की आवाज) नरेन्द्र :कौन है ? हरिराम :मैं हूं भाई, हरिराम. आइडिया मास्टर जी, दरवाजा तो खोलो. (नरेन्द्र उठकर दरवाजे की ओर बढ़ता है) विनय :(घबरा कर) अच्छा, नरेन्द्र जी.
.
.
मैं चलता हूं. आपने जो कहा है, वही कर लेता हूं. नमस्ते. (नरेन्द्र मुस्कराता है, फिर दरवाजा खोलता है. विनय तेजी से बाहर निकल जाता हैं और हरिराम उसे घूरते हुए अन्दर आता है.) नरेन्द्र :आइये, हरिराम जी. कैसे आना हुआ ?हरिराम :जी, वैसे ही जैसे हमेशा होता है. पर एक बात बताइये. आप इस लड़के को क्यों मुंह लगाते है ? इसका चाल-चलन ठीक नहीं है. मैं नहीं, सारा शहर जानता है. भगवान बचाए ऐसे लड़कों से. नरेन्द्र :हरिराम जी, कयों बुरा कहते हैं उस बेचारे को ? सीधा लड़का है.हरिराम :(तुनक कर) काहे सीधा जी ? कोई लड़की है शहर में जिस पर बुरी नजर न डाली हो इसने ? कई बार बचा है, पिटते-पिटते. नरेन्द्र :(स्वगत) अब नहीं बचेगा, (हरिराम से) जी, यह तो जोश है जवानी का. वैसे लड़का अच्छा है.हरिराम :ठीक है जी, होगा आपकी नजर में अच्छा. हम तो नहीं मानते. नरेन्द्र :(मुस्कराते हुए) मत मानिए, बल्कि गोली मारिए, मैं कहता हूं. आप सेवा बताइये मेरे लायक.हरिराम :(गहरी सांस लेकर) आपके ही लायक है जी. हमारे बस की होती तो आते ही क्यों आपके पास ?
