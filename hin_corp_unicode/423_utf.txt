<छोम्मेर्चे><ञिनन्चे><ढ्हर्मवेएर् खपिल्><अन्य फ्रनि शन्रक्स्हन् एबुम् फ्रबन्ड्ह्><१९९१><ं.फ्. ःइन्डि घ्रन्ट्ह् आचडेम्य्><भ्होपल्><२४ टो २९><२७००><खपिल्-अन्य फ्रनि शन्रक्स्हन्>

निर्धनता की रेखा से नीचे जीने वाले ऐसे व्यक्ति के लिए वन्य-प्राणि
संरक्षण की बात की जाय तो निश्चित ही यह उसे विलासिता दिखाई देगी.
कभी-कभी तो उस समय ग्रामीणों के भारी विरोध का सामना करना पड़ता है जब
वन्य-प्राणि उनकी फसलों को नष्ट कर देते हैं. उनके पालतू पशुओं को हानि
पहुंचाते हैं. शिकारी शिकार करना चाहता है, उसे शिकार पर बंधन स्वीकार्य
नहीं. वन्य प्राणियों से प्राप्त सामग्री का व्यापारी भी कोई रोक-टोक
पसन्द नहीं करता. चतुराई पर किसी को प्रतिबंध पसन्द नहीं आता. सामान्य
व्यक्ति सोचता है कि वन्यप्राणियों का कोई उपयोग नहीं है. उनकी दृष्टि
में पालतू पशुओं की तुलना में वन्यप्राणियों को महत्व देना अनुचित है.
बोरी अभयारण्य में वर्ष १९८७ में जब वन्यप्राणियों के पीने के पानी की
व्यवस्था हेतु नलकूप लगाये गये तो अनेक व्यक्तियों ने सूखे के इस वर्ष
में ग्रामीणों और पालतू पशुओं की अवहेलना करके वन्यप्राणियों को अधिक
महत्व देने के प्रश्न उठाये थे. ऐसी स्थिति में ऋषियों-मुनियों का वनों
एवं वन्यप्राणियों के प्रति प्रेम करने का उपदेश इनके विद्रोह को शांत
नहीं कर सकता. प्राचीन काल की आश्रम व्यवस्था एवं त त्कालीन परिवेशों के
अन्य संदर्भों में भी आज की बढ़ी हुई आवश्यकताओं और विकास का तकनीकी पक्ष
अनुकूल नहीं बैठता.
परन्तु क्योंकि पृथ्वी पर पाये जाने वाले समस्त जीव ऊर्जा प्रवाह (ऐनेर्ग्य्
ञ्लोत्) की एक ऐसी श्रृंखला से सम्बद्ध हैं जो उस पारिस्थितिकी-तंत्र के
समस्त जीवों एवं निर्जीव पदार्थों की अनवरत अंतरक्रियाओं एवं आपसी
संबंधों पर आधारित है, अत: वे सब एक दूसरे पर निर्भर है. इस सिद्धान्त को
आगे अध्याय ३ में विस्तारपूर्वक समझाया गया है.
संक्षेप में कहा जा सकता है कि ऊर्जा का यह प्रवाह वनस्पति से चलकर
शाकाहारी प्राणियों में से होता हुआ, मांसाहारी प्राणियों में पहुंचता
है, और अंत में यही ऊर्जा जीवाष्म के माध्यम से उसी पारिस्थितिकी तंत्र
में वापस आ जाती है. इस चक्र में वनस्पति को प्राथमिक उत्पादक या
प्रथम-ट्रॉफिक-लेवल कहते हैं. प्राथमिक उत्पादकों के उपभोक्ता दो प्रकार
के हो सकते हैं, पहले शाकाहारी जो सीधे वनस्पति से ऊर्जा प्राप्त करते
हैं और दूसरे, मांसाहारी-प्राणि, जो शाकाहारी-प्राणियों को खाकर ऊर्जा
प्राप्त करते हैं. प्रथम श्रेणी के उपभोक्ता द्वितीयक उपभोक्ता कहलाते
हैं. और ये दोनों ही उपभोक्ता हीट्रोट्रॉफ्स अर्थात् परपोषित कहलाते हैं.
मृत प्राणियों से संचित ऊर्जा को पुन:पारिस्थितिकी तंत्र में वापिस
छोड़ने के लिए सूक्ष्म जीव (ंइच्रो-ओर्गनिस्म्) क्रियाशील रहते हैं. इस
प्रकार यह एक श्रृंखला चक्र है, जिसमें हरे पौधे सूर्य से ऊर्जा प्राप्त
करके उप-पाचन (ंएटबोलिस्म्) क्रिया द्वारा स्टार्च, प्रोटीन और अन्य
पदार्थ तैयार करते हैं. और ऊर्जा-प्रवाह अनवरत चलता रहता है. किसी भी एक
कड़ी के न रहने से चक्र अधूरा रहेगा और ऊर्जा-प्रवाह ब न्द हो जायेगा तथा
सम्पूर्ण जीवन-पोषण-तंत्र छिन्न-भिन्न हो जाने के कारण पृथ्वी पर जीवन ही
समाप्त हो जाएगा. छोटी-बड़ी भोजन-श्रंखलाएं विभिन्न ट्रॉफिक स्तर पर
जुड़ी रहती हैं, तथा जैविक-संरचना संतुलित रहती है. जीव-धारियों के बीच
स्थापित अंतर्सम्बन्ध उनकी संख्या पर नियंत्रण रखता है. और वन्यप्राणियों
का भी इस सम्पूर्ण प्रक्रिया में अत्यन्त महत्वपूर्ण स्थान है.
वन्यप्राणियों के महत्व एवं उपयोग का आगे (२.८) में विस्तार से वर्णन
किया गया है.
२.४ संरक्षण का पूर्व इतिहास
भारतवर्ष में वन्यप्रदेश के संरक्षण का इतिहास उतना ही पुराना है जितना
कि ऋषियों-मुनियों की आश्रम परम्परा का. गुरूकुल एवं मुनियों के आश्रम
प्राचीन भारत में ज्ञान-विज्ञान के मंदिर थे. इसके अतिरिक्त भारतीय धर्मो
में वन्यप्राणियों का किसी न किसी संदर्भ में महत्व प्रतिपादित किया जाता
रहा है. हमारे देवी-देवताओं के भी वन्यप्राणियों के प्रति अनुराग की
अभिव्यक्ति उनके नामों के साथ जुड़े, अनेक वन्यप्राणियों से होती है.
तीन शताब्दी ईसा पूर्व, महाराज चन्द्रगुप्त के महामात्य कौटिल्य सबसे
पहले अर्थशास्त्री थे, जिन्होंने वन्य-प्राणि संरक्षण एवं आखेट के नियम
बनाये थे. सम्राट अशोक के समय वन्य-प्राणि-संरक्षण कार्य का वृहत विस्तार
किया गया. इस प्रकार वन्य-प्राणि-संरक्षण के लिए किये गये उपायों का
सर्वप्रथम प्रयास भारत में ही होने के संकेत मिलते हैं. संभव है
वन्य-प्राणि-संरक्षण को सर्वोत्तम स्थान देने के उद्देश्य से ही भारत में
उनका नाम देवी-देवताओं के साथ सम्बन्ध किया गया हो. मुगलों के समय में भी
वनों एवम् वन्यप्राणियों को कुछ सीमा तक संरक्षण प्राप्त रहा. परन्तु यह
संरक्षण उनके कुछ विशिष्ट वन-स्थलों एवं शिकारगाहों तक ही सीमित रहा.
दुर्भाग्य से संरक्षण की यह स्थिति धीरे-धीरे बिगड़ती गई और
ब्रितानिया-काल में तो फसल सुरक्षा आदि के नाम पर बन्दूकों से
वन्यप्राणियों का अनियंत्रित विनाश किया गया. शिकारियों ने भी भारी
मात्रा में बेरोक-टोक इनकी हत्यायें की. फसल-सुरक्षा के लिए ग्रामिणों को
दी गई बन्दूकों का नवीनीकरण करने के लिए यह मुख्य शर्त अभी पिछले कुछ
दशाब्दियों तक प्रचलित थी, कि जो व्यक्ति उसकी बन्दूक द्वारा मारे गये जंगली जानवरों के साक्ष्य प्रस्तुत नहीं कर सकेगा, उसका लायसेंस
नवीन नहीं किया जावेगा. विकास के नाम पर भी अरण्यावलियों को तहस-नहस किया
गया. वनों का अधिकतम और अवैज्ञानिक दोहन किया गया. आधुनिकीकरण के नाम पर
रेलों-सड़कों व नहरों के जाल बिछाये गये. बड़े-बड़े बांध और दैत्याकार
कारखाने हमारे सुन्दर-सुन्दर वनों को निगल गये. जनसंख्या दुतगति से बढ़ती
गई. कभी "अधिक अन्य उपजाओं" के नाम पर कभी कॉलोनी व आवास-विकास के नाम पर
वनों का क्षेत्र सिकुड़ता चला गया. परिणामस्वरूप वन्यप्राणियों के
प्राकृतिक-वास अर्थात् वन समाप्त होते गये. पर्यावरण उनके प्रतिकूल होता
गया. मानव के साथ इस लड़ाई में वन और वन्यप्राणि पिछड़ गये. स्तनधारी
प्राणियों में ७०, पक्षियो में ४० और एम्फीबियन्स में लगभग २० जातियाँ
भारतवर्ष में बहुत शीघ्रता से लुप्त होती जा रही हैं. भारतीय चीता पहले
ही लुप्त हो चुका है, जो जमीन पर चलने वाले प्राणियों में सबसे तेज धावक
हुआ करता था. बंगाल-टाइगर, सिंह, हांगुल और बारहसिंगा भी केवल कुछ ही
स्थानों पर विशेष प्रयासों से बचायें जा सके हैं. कृष्णमृग ५० वर्ष पूर्व
प्रचुर मात्रा में था, अब यह भी खत रे के निशान के समीप पहुंच गया है.
घड़ियाल, सौन-चिड़िया, मगर आदि ऐसे अनेक उदाहरण हैं, जो हमें चेतावनी
देने के लिए काफी हैं.
यद्यपि प्राणि-शास्त्र के नियमों के अनुसार विकास की प्रक्रिया
(ऐवोलुटिओन्) के अन्तर्गत किसी प्राणि-जाति का विलुप्त होना अलग बात है,
लेकिन मनुष्य के विस्तारवादी-कार्यों के फलस्वरूप पर्यावरण में अवांछित
उथल-पुथल, विशुद्ध व्यावसायिक दोहन, प्राकृतिक-संसाधनों के दुरुपयोग तथा
अनियंत्रित व्यापार-विनिमय आदि के कारण होने वाला किसी जाति का विलोप एक
भयावह स्थिति है.
विश्वस्तर पर वन्यप्राणियों से प्राप्त सामान की तस्करी ने कस्तूरी मृग,
गेंड़ा, फर-सील, घड़ियाल और व्हेल जैसे वन्यप्राणियों को विलोप के कगार
पर लाकर खड़ा कर दिया है. सियार और लोमड़ी जैसे प्राणि भी मनुष्य के लालच
की गिरफत से नहीं बच सके. अन्तर्राष्ट्रीय बाजारों में कस्तूरी-मृग से
प्राप्त कस्तूरी, फर-सील से फर, गेंड़ों के सींग और मगर साँप और घड़ियालो
की खालें सोने के भावों से भी महंगी बिकती है. तस्करी की यह कहानी यहीं
पर समाप्त नहीं हो जाती, ऐसे अनेक दुर्लभ पौधों और आर्किडस (बन्दें) चोरी
से विदेश ले जाये जाते रहें हैं, जिनकी अन्तर्राष्ट्रीय बाजारों में भारी
मांग है. ये मूल्यवान पौधे प्राय: विलुप्त होते जा रहे हैं. भारतवर्ष के
इंटरनेशनल यूनियन फार कन्सरवेशन एंड नेचुरल रिसोर्सिस (ईऊछ्ण्) ने लगभग १४०
ऐसे पौधों की सूची तैयार की हैं, जो तस्करी एवं पर्यावरण की उथल-पुथल के
कारण विलुप्त होने के खतरनाक दौर में हैं.
वनों एवं वन्यप्राणियों का ऐसा सर्वनाश इसलिए भी हुआ है कि पूर्व में
इनके विनाश के दुष्परिणामों का ज्ञान बहुत सीमित था और इसका वैज्ञानिक
पहलू सन् १९६० के बाद ही अधिक प्रचारित-प्रसारित हुआ. विश्व के प्रबुद्ध
जनों और राजनेताओं ने अब स्थिति को सम्भालने के लिए एवं जनमत तैयार करने
का कार्य प्रारम्भ कर दिया है. १४ जून, १९७२ को संयुक्त राष्ट्र ने मानव
पर्यावरण पर एक गोष्ठी का आयोजन किया. सितम्बर १९७८ में ज़ाइरे में
"इंटरनेशनल यूनियन फार कन्सर्वेन आफ नेचर एंड नेचुरल रिसोर्सिस" की बैठक
में पर्यावरण संरक्षण पर बल दिया गया है. ६ मार्च, १९८० को भारत में
विश्व-संरक्षण-युक्त (थोर्ल्ड् छोन्सेर्वटिओन् श्ट्रटेग्य्) का सूत्रपात स्व,
श्रीमति इंदिरा गांधी (पूर्व प्रधानमंत्री भारत) के हाथों सम्पन्न हुआ.
संयुक्त राष्ट्र संघ की सामान्य सभा ने २९ अक्टूबर १९८२ को "वर्ल्ड
चार्टर फार नेचर" को अंगीकार किया. जिसमें विश्व स्तर पर संरक्षण के
मुद्दों पर विचार हुआ और एकमत से सबने इसे स्वीकार किया. आई. यू. सी. एन.
के अंतर्गत संरक्षण के उद्देश्यों की पूर्ती हेतु सेपला (छैफ्ळा) कमीशन आन
एनवाइरेनमेंटल लॉ पालिसी एंड एडमिनिस्ट्रेशन तथा यूनेप (ऊणैफ्), यूनाइटिड
नेशन्स इन्वाइरनमेंट प्रोग्राम का गठन हुआ और इस प्रकार संरक्षण के
कार्यों में विश्व स्तर पर भी गतिविधियों प्रारम्भ हुई. अभी हाल ही में
प्रधान मंत्री श्री राजीव गांधी का `ग्रह सुरक्षा कोष' (फ्लन्नेट्
फ्रोटेच्टिओन्) की स्थापना का प्रस्ताव राष्ट्र कुल देशों के सम्मेलन में
विचारार्थ स्वीकार कर लिया गया है.
२.५ वर्तमान स्थिति
विश्व-खाद्य-संगठन के एक अनुमान के अनुसार उष्ण-कटिबंधीय वनक्षेत्र का ७३
लाख हेक्टर क्षेत्रफल प्रतिवर्ष हमारे हाथों से फिसल जाता है. और
जनसंख्या विस्फोट के कारण प्रतिवर्ष २५००० वर्गमील उपजाऊ भूमि शहरों में
परिवर्तित हो रही है. कम भूमि पर अधिक उपज लेने के उद्देश्य से भारी
मात्रा में रासायनिक खाद और फसल-सुरक्षा हेतु अन्य अनेक रसायन उपयोग किये
जा रहे है. औद्योगिक-क्रान्ति ने भौतिक सुखों में वृद्धि के साथ-साथ
हजारों प्रकार के विषैले रसायन पर्यावरण में घोल दिये हैं. वायुमंडल के
साथ-साथ हमारे पानी के ७० प्रतिशत स्रोत दूषित हो चुके है. समुद्र भी
इसकी पूरी गिरफ्त में आ चुके हैं. और अब विषैले प्रदूषक पदार्थों
(फोल्लुटेन्ट्स्) का यह बोझ मानव, पृथ्वी, वायुमंडल और समुद्रों की क्षमता से
अधिक हो चुका है. इस मानव हस्तक्षेप ने वन्यप्राणियों के बहुत से
प्राकृतिक-वास नष्ट कर दिये हैं.
बम्बई के एक पर्यावरण विद्वान डॉ. मयूर ने आशंका व्यक्त की है कि अगले
तीन दशकों में बम्बई महानगर का एक तिहाई भाग समुद्र में डूब जायेगा,
क्योंकि दोनों ध्रुवों पर तापमान बढ़ने के कारण, वहाँ की बर्फ पिघल कर
समुद्रों का तल ऊंचा कर देगी. पिछले ७५ वर्षो में ही पृथ्वी का तापमान
१.५ डिग्री बढ़ चुका है. अगर स्थितियाँ ऐसी ही रही तो सन् २०३० तक २ से ३
से. तापमान और बढ़ जाने की आशंका है, तथा वायुमंडल में कार्बन कणों की
संख्या भी दुतगति से बढ़ रही है.
सौभाग्य से हमारे देश के संविधान में वन एवं वन्यप्राणियों के संरक्षण की
ओर भी ध्यान दिया गया और संविधान की धारा ४८ (अ) के अनुसार राज्यों के
ऊपर यह जिम्मेदारी है कि वे वन्यप्राणियों एवं वनों का संरक्षण करें,
धारा ५१ (ऐ) (जी) प्रत्येक नागरिक को यह उत्तरदायित्व सौंपती है कि वह
देश के वनों के, वन्यप्राणियों एवं जल-स्रोतों सहित सम्पूर्ण पर्यावरण की
सुरक्षा तथा सुधार करें. वैसे तो भारत में वनों के संरक्षण के लिए भारतीय
वन अधिनियम वर्ष १८६५ में बनाया गया, पुन: वर्ष १९२७ में एक सम्वर्धित
रूप से इस अधिनियम को पारित किया गया. वर्ष १९५२ में देश की वन नीति को
निर्धारित किया गया तथा वर्ष १९७२ में प्रथम बार वन्यप्राणि (संरक्षण)
अधिनियम पारित कर संम्पूर्ण देश में (जम्मू कश्मीर को छोड़कर) इसे लागू
किया गया. जम्मू कश्मीर में भी इस प्रकार का एक अधिनियम लागू है. वर्ष
१९७६ में वन तथा वन्यप्राणियों की सुरक्षा के विषय को संविधान की द्वितीय
सूची (राज्य सूची) से प्रोन्नत करके तृतीय सूची, समवर्तीय सूची
(छोन्चुर्रेन्ट् लिस्ट्) में समाहित किया गया. वर्ष १९८० में
वन-संरक्षण-अधिनियम लागू हुआ जिसमें किसी भी वन-भूमि को वन कार्यों के
विपरीत किसी अन्यकार्य हेतु परिवर्तित नहीं किया जा सकेगा, और अभी भी
उपरोक्त अधिनियमों एवं वन-निति के संशोधन, शासन के विचाराधीन है.
अक्टूबर, १९८३ में राष्ट्रीय वन्यप्राणि कार्य योजना (णटिओनल् थिल्ड् ळिङे
आच्टिओन् फ्लन्) भी लागू की गई है. भारत शासन ने वर्ष १९८१ में एक पर्यावरण
विभाग खोला और १९ नवम्बर १९८६ से पर्यावरण अधिनियम लागू किया गया. वर्ष
१९८० से ८४ तक वन्यप्राणियों हेतु सुरक्षित क्षेत्रों में काफी वृद्धि
हुई और २०.००० वर्ग कि. मी. सुरक्षित क्षेत्र, वर्ष १९८६ तक बढ़कर
१,००,००० वर्ग कि.मी. हो गये, राष्ट्रीय उद्यानों की संख्या १९ से बढ़कर
५५ और अभयारण्यों की संख्या २४७ हो गई. इस प्रकार देश में कुल वन-क्षेत्र
का १२ प्रतिशत और देश के कुल भूभाग का ३% भाग अभयारण्यों एवं राष्ट्रीय
उद्यानों के अन्तर्गत आ गया. वर्ष १९७३ से प्रारम्भ की गई प्रोजेक्ट
टाइगर योजना के अन्तर्गत अब २५.००० वर्ग कि. मी. क्षेत्र है. घड़ियाल
प्रजनन एवं प्रबंध योजना भी वर्ष १९७६ में प्रारम्भ की गई है. केन्द्र
में भारतीय वन्य-प्राणि-परिषद और राज्यों मे भी ऐसी ही परिषदें स्थापित
की गई तथा अनेक अशासकीय संस्थाओं को वन्यप्राणियों के संरक्षण में अग्रणी
भूमिका के लिए प्रोत्साहित किया जा रहा है. वन्यप्राणियों के विषय में
शिक्षा आदि का भी व्यापक प्रबंध किया जा रहा है.
यद्यपि ७० के दशक में से पिछले कुछ दशकों में भारतीय उप-महाद्वीप में
वन्यप्राणियों का भारी संहार हुआ परन्तु फिर भी हमारे देश में आज लगभग
६५.००० प्राणि-प्रजातियां और ४५.००० वनस्पति-प्रजातियां उपलब्द हैं.
इनमें कीड़े, मकोड़े, मछलियां एवं सरीसृप-प्रजातियां सम्मिलित हैं. इतनी
अधिक विविधता का मुख्य कारण यहाँ पर उपलब्ध विभिन्न प्रकार के
पारिस्थितिकी-तंत्र है. चेरापूंजी जैसे अत्याधिक वर्षा वाले क्षेत्र से
लेकर कच्छ की सूखी खाड़ी तक, ठंडें लेह-लद्दाख से लेकर दक्षिण के गर्म
प्रदेशों तक विभिन्न प्रकार के पारिस्थितिकी-तंत्र यहां मौजूद हैं.
२.६ संरक्षण और विकास आमने-सामने
विकास के नाम पर हमने प्राकृतिक-संसाधनों के संरक्षण के महत्व को स्वीकार
नहीं किया और विकास के तथा कथित पक्षधर प्राय: यह मान बैठे हैं, कि
प्राकृतिक-संसाधनों के संरक्षण की बात करने वाला प्रत्येक व्यक्ति विकास
की गति का विरोधी है. परन्तु यदि धैर्य और गहनता से इन दोनों पक्षों पर
विचार किया जाय, तो हम देखते हैं कि हमें विकास और संरक्षण दोनों की ही
आवश्यकता है, और विकास के नाम पर संरक्षण की बलि नहीं दी जा सकती. हमें
दोनों के मध्य एक समझौते की खोज करनी पड़ेगी. मानवकृतियों एवं नंगी
पहाड़ियों से घिरे विशालकाय नगरों को ही हम विकास का प्रमाण मान बैठे
हैं. बड़े-बड़े उद्योगों की स्थापना बांधों-नहरों के निर्माण, निर्वनीकरण
और आवास-विकास कार्यों, आदि के समय हमें एक ध्यान रखना होगा कि इन
कार्यों का हमारे पर्यावरण और अंतत: वन्यप्राणियों पर कोई विपरीत प्रभाव
न पड़े. हमेशा यह आवश्यक नहीं है कि बड़े-बड़े बांध ही हमारी ऊर्जा एवं
सिंचाई की समस्याओं को हल कर सकते हैं. इन बड़े बांधों से उस क्षेत्र का
पूरा पारिस्थितिकी-तंत्र क्षत-विक्षत हो सकता है और अनेक प्रकार की ऐसी
समस्याएँ खड़ी हो सकती हैं जिस पर अभी हमारा वश नहीं है. बाढ़ अकाल, भूमि-कटाव, निर्वनीकरण एवं रेगिस्तान बनने की
गति कई बार मानव कृतियों (आर्टिङेच्ट्स्) के कारण ही होती है. इस प्रकार एक
बार विकास के नाम पर हम पर्यावरण दूषित करते हैं, प्राकृतिक-संसाधनों का
अनावश्यक एवं असहनीय सीमा तक दोहन करके पारिस्थितिक असंतुलन को जन्म देते
हैं और फिर इस असंतुलन के परिणामों से निपटने के लिए भारी राष्ट्रीय
सम्पदा का अपव्यय करते हैं. यह एक ऐसा चक्र बनता जाता है जो हमें अपने
व्यूह से निकलने ही नहीं देता और हम आर्थिक, सामाजिक, मनोवैज्ञानिक और
पारिस्थितिकीय-असंतुलन से उत्पन्न अनेक प्रकार की महामारियों और विषैले
जीवाणुओं का शिकार होते चले जाते हैं. इन्हीं विकास के कार्यों को यदि
संरक्षण की कसौटी पर जांच-परख कर किया जाय तो हमें वास्तविक लाभ प्राप्त
हो सकता है. जैसे एक बहुत बड़े बांध से होने वाली सिंचाई के उद्देश्यों
की पूर्ती भूमिगत जल से अनेकों नल-कूपों के द्वारा की जाय तो न केवल कम
धनराशि में अधिक अच्छे परिणाम प्राप्त हो सकते है बल्कि पारिस्थितिक
समस्याओं से भी बचा जा सकता है. अत्याधिक रासायनिक खादों के उपयोग से बच
कर हम अपने जल-स्रोतों को दूषित होने से बचा सकते हैं और परिणामस्वरूप हम
स्वयं तथा हमारे अनेक प्राणि भी सुरक्षित हो जाते हैं. एक सर्वेक्षण में
बताया गया है कि अत्याधिक रसायनों के उपयोग से हमारे ७० प्रतिशत जल स्रोत
दूषित हो चुके हैं और इस दूषित पानी के कारण बीमार होने से प्रतिवर्ष ७३०
लाख मानव-दिवसों की क्षति होती है.
