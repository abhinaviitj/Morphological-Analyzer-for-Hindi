<ळिटेरटुरे><ःउमोउर्><घुप्ट, षमेस्ह्><णेटजि कि ऊडसि><१९८९><फ्रब्हट् फ्रकस्हन्><ढेल्हि><९६-१०३><२०८०><घुप्ट, षमेस्ह्-णेटजि कि ऊडसि-ःउ-औ>

+ "ठीक है." हमने कहा और आगे लिखने लगे.
"हम अपने महान् देश को आगे ले जाएँगे. हम देखेंगे, कौन हमारी प्रगति में टाँग
अड़ाता है. हम उसकी टाँग तोड़कर उसे नानी याद दिला देंगे. हमें इक्कीसवीं सदी
में प्रवेश करना है, हम करेंगे, और शान से करेंगे. हम समाजवाद को भी अपने
साथ नई सदी में ले जाएँगे. हमें देखना है कि हमारे देशवासी आपस मे मिलजुलकर
रहें. हमें अपने बीच से साम्प्रदायिकता और अलगाववाद समाप्त करना होगा. तभी यह
देश सच्ची प्रगति कर सकता है."
श्रीमतीजी हमारे ऊपर झुकी यह पढ़ रही थीं. खुश होकर बोलीं, "बहुत बढ़िया! खूब
जमेगा. पर एक कसर रह गई."
" वह क्या? "हमने उलझकर पूछा.
"आजकल नेता लोग अपने भाषण में कवियों को उद्वृत करने लगे है .
२५ जनवरी की रात को राष्ट्रपति ने राष्ट्र को सम्बोधित किया तो शुरू में दिनकर
और अन्त में एक तमिल कवि की पंक्तियाँ फिट कर दीं."
"इसी को कहते हैं भावनात्मक और क्षेत्रीय एकात्मकता."
"आपको भी कुछ शे'रो-शायरी या कविता के कुछ अंश इस भाषण में फिट करने चाहिए."
श्रीमतीजी ने हमें बड़े धर्मसंकट में फँसा दिया. हम अपने बेटे-बेटी की कोर्स की
किताबो की खाक छानने लगे. स्कूल की पाठ्यक्रम पुस्तकों में अक्सर ऐसे मामले
मिल जाते है. काफी खोजबीन के बाद हमने सुभद्रा-~कुमारी चौहान तथा मैथिलीशरण
गुप्त की कविताओं से राष्ट्रप्रेम की कुछ पंक्तियाँ चुनीं और नेताजी के भाषण
मे फिट कर दीं."
श्रीमतीजी सन्तुष्ट थी. उन्होने एक बार फिर से नेताजी का भाषण पढ़ा. उसके मुख
पर
असन्तोष का भाव उभर आया.
"अब भी कोई कसर रह गई?" हमने सशंकित होकर पूछा.
"हाँ. इसमे दो चीजों की कमी है." श्रीमतीजी बोलीं.
"वे क्या?"
"एक तो यह कि हर नेता अपने भाषण मे कहीं-न-कहीं, किसी-न-~किसी तरह
प्रधानमन्त्री का गुणगान करता है. वह इसमें नही हुआ है."
"तुम ठीक कहती हो."
"ऐसा नहीं हुआ तो बेचारे मन्त्रीजी की कुरसी को खतरा पैदा हो जाऐगा...."
श्रीमतीजी ने गम्भीर होकर कहा.
हमने तुरन्त एक पैराग्राफ जोड़ दिया नेताजी के भाषण में-"आज देश ने जो तरक्की
की है वह हमारे युवा प्रधानमंत्री की महान्, क्रान्तिकारी नीतियाँ तथा उनके सफल
क्रियान्वयन के फलस्वरूप ही सम्भव हुई है. हमारे प्रगतिशील पी. एम. के
हाथो में इस देश का भविष्य सुरक्षित है."
"ठीक मामला फिट हो गया." श्रीमती खुश होकर बोलीं.
"अब दूसरी कमी बताओ." हमने पूछा.
"नेताजी का पेटेंट भाषण तो बन गया. यह होली के अवसर पर दिया जाना है. कुछ होली
के बारे में भी लिखो न!" श्रीमतीजी ने सुझाव दिया.
बात सोलह आने सही थी. अंत हमने लिखा:
"साथियो! होली के इस पावन पर्व पर मैं आप सबको बधाई देता हूँ. बुरा न मानो,
होली है. यही एकमात्र ऐसा खेल है जिसमें अम्पायर और रेफरी नही होता. जैसी
मरजी हो, खेलो. सच तो यह है कि पूरे साल-भर हम दोहरी जिन्दगी जीकर, मुखों
पर मुखोटे लगाए दोगलापन करते रहते हैं. मुँह पर तारीफ और पीठ पीछे छुरी भोंक
देते है. होली के दिन हम अपने असलियत प्रकट कर देते है. ऐसे त्यौहार पर आप
सब लोगों को रंगभरा अभिनन्दन."
नेताजी का भाषण पूरा हो गया. श्रीमतीजी ने उसे पूरा पढ़ा और उनके मुख पर
सन्तोष का भाव उभर आया. हमें पूरा विश्वास है कि नेताजी इसे पंसद करेगें और
श्रोता इसको सुनकर अवश्य तालियाँ बजाएँगे. नेता और श्रोता पिछले ४० वर्ष से और
कर भी क्या रहे है.
किरणबाला आरामकुर्सी पर पसरी, एकटक सामने मचलती अपार जलराशि को देख रही थीं.
उधर गहन सागर-गर्जन और इधर इनके अन्तर की प्रशआन्त झील में भी लहरें उठ रही
थीं.
वह काफी अशान्त थीं और उनकी समझ में नही आ रहा था कि वह अपने शुभचिन्तक
तथा हितैषी दौलतराम की सलाह मानें अथवा नहीं.
"महोदया, पैसा, प्रतिष्ठा, पद तथा प्रख्याति के बाद सिर्फ एक 'प' और बचता है
प्राप्ति के लिए." दौलतराम ने एकदम फिल्मी अन्दाज में हँसते हुए कहा था.
"वह क्या?" किरणबाला ने बड़े भोलेपन से पूछा था.
"पॉलिटिक्स, यानी राजनीति."
"हमें राजनीति से क्या लेना-देना?"
"पर राजनीति को तो आप जैसी सुविख्यात फिल्मी हस्ती से बहुत कुछ लेना-देना है.
सत्तारूढ़ दल ने कई बार संकेत दिया है. यदि आप चाहें तो इस बार टिकट...."
"दौलतराम," किरणबाला ने अपने निजी सचिव की बात बीच मे ही काटकर उत्तेजित स्वर
मे कहा,"राजनीति तो बड़ा घटिया खेल होता है. इसके बारे में कहा जाता है-बदमाशों
का अन्तिम प्रश्रय है राजनीति."
"आप भी किन किताबी बातों में उलझ गई. राजनीति वह मादक पेय है, जिसे एक बार
चखा नही कि फिर जीवन-भर इन्सान इसे ही पीता रहता है. पैसा और प्रसिद्वि के बाद
इन्सान वास्तविक शक्ति के लिए प्रयास करता है और यह असली ताकत
राजनीति के माध्यम से ही मिल सकती है." दौलतराम गम्भीर हो गया.
"हमें शान्ति पसन्द है. क्यो फँसाते हो हमें इस अशान्ति और उखाड़-~पछाड़ की
कीचड़ में ? कहीं ऐसा न हो कि हम न इधर के रहें और न उधर के." किरणबाला के
अन्तर्मन में सुप्त भय जागृत हो गया.
"आप फिल्म के रूपहले परदे पर दो दशकों से राज्य कर रही है. करोड़ो लोगो के दिल
की धड़कन बनी हुई है. जहाँ आप किसी सार्वजनिक स्थान पर पहुँची नही, ऐसी भीड़
जुड़ती है कि पुलिस और सेना को बुलाना पड़ जाता है. क्या आपके सामने विपक्ष का
कोई उम्मीदवार टिक सकता है.?" दौलतराम ने सत्य को उजागर कर दिया.
देर तक किरणबाला विचारमग्न-सी बैठी रहीं. फिर उन्होने पाक्षिक 'फिल्मी गपशप'
का ताजा अंक उसकी तरफ फेंका और बोलीं, "तुमसे पहले इस पत्र को यह खबर कैसे
लग गई?"
"पता नही, ये पत्रकार किसी शर्लक होम्स से कम होते है क्या. सूँघते फिरते है
ऐसे चटपटे समाचारो को."
"पर इस पत्रिका ने तो मेरे विरूद्व लिखा है. इसका विशलेषण तो तुम्हारे अनुमान
के विपरीत है. इसने कहा है कि मै कभी भी चुनाव नहीं जीत सकती." उनके स्वर
में निराशा थी.
"आप एक बार मन बना लीजिए. फिर आपको जित मेरा काम है. मैने एक ऐसी
तरकीब सोची है कि आपकी विजय एकदम सुनिश्चित हो जाएगी. विपक्ष का दिग्गज से
दिग्गज उम्मीदवार भी आपके सामने होगा तो उसकी जमानत जब्त हो जाएगी."
दौलतराम आत्मविश्वास से लबालब था.
"तुमने क्या सोचा है?"
"अभी नहीं, बाद में बताऊँगा.
"बताओ भी."
"यह जरा संवेदनशील और गोपनीय योजना है. कहीं विपक्ष को पता चल गया तो सब
गुड़ गोबर हो जाएगा."
"ठीक है." किरणबाला ने आगे जोर नही दिया. उन्हें दौलतराम की विलक्षण प्रतिभा
का ज्ञान था. जोड़-तोड़ में उस जैसा कोई दूसरा नहीं था.
दौलतराम चला गया. किरणबाला को अकेला छोड़कर एक दूरगामी परिणाम उत्पन्न करने
वाला निर्णय करने के लिए.
अब वह इस विषय मे किससे पूछती? कौन था उनके पास एक सच्चे सलाहकार के रूप में?
कोई भी तो नहीं. तीन बार विवाह किया. तीनो ही पतियों से नहीं पटी. तीनो ही उनसे
सम्बन्धविच्छेद कर किनारा कर गए.
पतियों से झगड़ने और शूटिंग की व्यस्तता के बीच कभी उन्हें इतना अवकाश ही नही
मिला कि वह माँ बन सकें.
हाँ, एक बार दूसरे पति ने उन्हें 'झंझट' में फँसा दिया था. उन्होने फैसला भी
कर लिया था कि वह इस बार खूबसूरत झंझट को मातृत्व में बदल देंगी.
पर उनकी रजत जयन्ती फिल्म का निर्माता तथा निर्देशक अजगर बनकर निगल गया उस
झंझट को.
जब उन्होंने अपने प्रिय निर्देशक को वह सुखद समाचार सुनाया तो उसने अपना माथा
पीट लिया. बोला,"किरणजी, यह आपने क्या किया! मेरे ४० करोड़ डूब जाएँगें. इस
फिल्म मे आप १६ वर्षीय प्रेमिका बनी है. माँ के रूप में तो आप पेट फुलाए पेड़ो
के इर्द-गिर्द नाच नही सकती."
किरणबाला ने प्रतिवाद किया, पर निर्देशक की मर्जी के खिलाफ उनकी एक नही चली.
उन्हें गर्भपात कराना ही पड़ा.
अब वह नितान्त अकेली पड़ गई थीं. यों उन्हें चाहने वाले करोंड़ो लोग थे, पर
जिसे वह अपना कह सकतीं, ऐसा तो एक भी नहीं था. उनके पास पैसा था, ख्याति थी,
बंगला था, नौकर चाकर थे-सब कुछ था. फिर भी एक रिक्ततता-सी हर समय उन्हें
कचोटती रहती थी.
शायद राजनीति की तरफ मुड़ने से उनका अकेलापन कुछ कम हो जाए.
इधर उनका कैरियर भी तो उतार पर था.वह आयु की ४० की सीमारेखा को छू रही थी.
आखिर कब तक षोडशी, नवयौवना प्रेमिका की भूमिकाएँ करती रहतीं. अब उन्हे
खुद लज्जा आने लगी थी उद्यानो में, घास के ऊपर, हीरो के साथ लिपटकर लुढ़कने और
उछल-कूद करने में.
अब कई निर्माता-निर्देशकों ने उन्हें हीरोइन के स्थान पर माँ की भूमिका देने
का प्रस्ताव किया था. उनके अंह को चोट लगी थी. उन्होंने बार-बार शीशे में अपना
प्रतिबिम्ब ध्यान से
देखा था. बालो में इक्का-दुक्का चाँदी के तार झांक रहे थे. गालों पर वह पहले
जैसी लालिमा और तेज शेष नहीं था. पराभव और ढलान के चिह् स्पष्ट नजर आ रहे थे.
फिर भी उन्होंने अधेड़ावस्था की माँ बनने से इन्कार कर दिया. बम्बई की फिल्म
नगरी में तो भेड़चाल है. जैसे ही वह ऐसी भूमिकाएँ करनी बन्द करतीं, वैसे ही वह
अचानक फिल्मी परदे से गायब हो जाती.
फिर क्या करेंगी वह? कल जब फिल्में नही मिलेगी तो लोग उन्हें भूल जाएँगे. फिर
अकेलापन कैंसर के समान टीसेगा. शायद इसीलिए अनेक फिल्मी हस्तियाँ फिल्म के
बाद राजनीति में चली गई है, कोई मुख्यमन्त्री है तो कोई संसद सदस्य.
देर तक वह ऊहापोह में पड़ी रही. फिर उन्होंने यह साहसिक निर्णय कर ही डाला-वह
राजनीति मे कूदेंगी.
चुनावों की घोषणा हो चुकी थी.
किरणबाला को सत्तारूढ़ दल का टिकट सरलता मे मिल गया था. अब वह पूरी तरह से
चुनाव-प्रचार में व्यस्त थीं.
दौलतराम ने उनके प्रचार में रात-दिन एक कर दिया था. पूरे चुनाव-~क्षेत्र
को रंगीन
पोस्टरो सें ढक दिया था. हर रोज उनकी चुनाव-सभा का आयोजन किया जाता. वह
भाषण देतीं. राजनीतिबाजों की तरह वह आश्वासन देतीं.
पर उन्हें एक बात साल जाती. उन्हें महसूस होता कि भीड़ उन्हें देखने आती है,
सुनने नहीं. वे लोग उन्हे देखकर सीटीयाँ बजाते, फब्तियाँ कसते, अश्लील संकेत
करते. जब वह गम्भीर भाषण दे रही होती तो वे हँसने लगते.
इधर 'फिल्मी गपशप' ने भी उनकी मिट्टी खराब करने के लिए जैसे कमर कस ली थी. वह
उनकी बखिया उधेड़ रहा था.
किरणबाला ने एक सभा में कहा था,"मैं कॉन्वेन्ट में पढ़ी हूँ और बी. ए. मे मुझे
स्वर्णपदक मिला था."
एक अन्य सभा में उन्होने अपने परिवार की प्रशंसा करते हुए कहा था, 'मेरे पिताजी
सुविख्यात स्वतन्त्रता सेनानी थे." एक पत्रिका को साक्षात्कार देते समय
उन्होंने दावा किया, "मैं समाज में दलित तथा शोषित वर्गो की हिमायती हूँ. एक
बार तो मैंने भूख हड़ताल में भी भाग लिया था."
'फिल्मी गपशप' के अगले ही अंक में उनके इन दावों का खण्डन किया गया. उसमें
प्रकाशित अग्रलेख ने उनकी प्रतिष्ठा का कचरा कर डाला.
पत्र ने लिखा था कि किरणवाला कॉन्वेन्ट में नहीं, सरकारी स्कूल में सिर्फ
७वीं कक्षा तक पढ़ी हैं. उनके पिता जेल अवश्य गए, पर स्वतन्त्रता सेनानी के रूप
में नहीं, तस्करी के अपराध में. रही भूख हड़ताल की बात, तो वह ठीक . पर यह भूख
हड़ताल एक तमाशा था, क्योंकि किरणबाला हर रोज चोरी- छिपे कुछ खाती- पीती रहती
थीं.
इन तथ्यों के अलावा पत्रिका ने उनके अतीत के असुविधाजनक प्रसंगों को खोदकर
निकाला और उनके व्यइतत्व तथा चरित्र पर खूब कीचड़ उछाला.
किरणबाला ने पत्रिका को पढ़ा और उनकी आँखों में आँसू आ गए. वह उदास हो गई.
उन्हैं अपने निर्णय पर पछतावा हुआ.
"चिन्ता मत कीजिए. राजनीतिबाजों की खाल को मोटा और खुरदरा होना चाहिए. मैं इन
आरोपों का खण्डन करूँगा. देखती जाइए.'गपशप' के सम्पादक को नाकों चने न चबवा
दिए तो मेरा नाम दौलतराम नहीं." दौलतराम ने किरणबाला की मनोदशा भाँपकर उन्हें
भावनात्मक सहारा देने की चेष्टा की.
'मैं चुनाव जीत जाऊँ, फिर मजा चखाऊँगी तुम्हैं. अगर में मन्त्री बन गई तो देख
लेना, तुमको गिरफ्तार कराके जेल भिजवा दूँगी. फिर चलाऊँगी मानहानि का
मुकदमा....' किरणबाला दाँत पीसती हुई मन-ही-मन' फिल्मी गपशप' के सम्पादक को
कोस रही थीं.
"वैसे यह सब ईष्र्याजन्य है. विपक्षी उम्मीदवार से पैसे खा गया है गपशप का
सम्पादक. आपकी चुनाव- सभाऔं में उमड़ती भीड़ को देखकर इनके कलेजों पर
साँप लोटने लगते हैं." दौलतराम ने नवनीत लेपन की प्रक्रिया को चालू रखा.
"दौलतराम, कुछ करो. हमारी सभाओं में जो भीड़ आती है, वह हमें वोट देगी- इसमें
सन्देह है. तुमने कुछ दिन पहले हमसे कहा था कि तुमने एक तरकीब सोची है. क्या
तरकीब है वह, अब तो बताओ ?" किरणबाला ने व्यग्र होकर पूछा.
"एक तो अब आप अपना परिधान बदलिए. ये रंग-बिरंगी, तड़क-भड़क वाली साड़ियाँ छोड़
दीजिए और खादी की सादी, सफेद साड़ियों पर आ जाइए."
"उससे क्या होगा ?"
"सौम्यता के साथ-साथ सादगी और स्वतन्त्रता संग्राम से नाता जुड़ जाएगा. तभी आप
मँजी हुई स्थापित राजनीतिज्ञ लगेंगी."
"ठीक है, इसके अलावा...?"
"आपकी छवि को निखारना होगा. ये टेलीविजन वाले अभी भी चित्रहार में आपके
रोमांटिक
गाने प्रसारित करते हैं. इस फिल्मी छवि को मिटाकर आपकी एक नई छवि का निर्माण
करना होगा. गरीबों, शोषितों के मसीहा की छवि...एक कर्मठ समाज-सेविका की छवि...
एक ऐसी महिला, जो जनकल्याण के लिए अपने प्राण तक उत्सर्ग कर सकती है."
किरणबाला हतप्रभ-सी मुँह बाए दौलतराम को देखती रह गई.
लम्बी चुप्पी के बाद उन्होंने पूछा, "यह असम्भव-सा लगता काम कैसे होगा,दौलत ?"
"आपको दौलतराम की सूझबूझ पर शक है ?"
"नही."
"फिर मेरे निर्देशन के कमाल को आप जल्दी ही देखेंगी."
"पहेलियाँ मत बुझाओ. साफ-साफ कहो, तुमने स्क्रिप्ट में क्या लिखा है?"
किरणबाला ने उत्सुकतावश पूछा.
"दोतरफा आक्रमण करेंगे हम वोटर पर. एक तो यह आप कल से झोंपड़पट्टियों में
व्यइतगत रूप से जाकर बोट माँगेंगी...."
"पर वहाँ तो बड़ी गन्दगी होती है !"
