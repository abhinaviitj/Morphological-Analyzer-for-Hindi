<ठ्रन्स्लटेड् ंअटेरिअल्><ळिटेरटुरे><ंअहनउर्, ण्. ढ्.  ><घन्ड्हरि><१९८८><णटिओनल् भोओक् ठ्रुस्ट्><णेत् ढेल्हि><१८-२३><२१००><ंअहनउर्-घन्ड्हरि-ळ्ठ्-औ> 

जगदेव के दिमाग में इन बातों के लिए जगह नहीं थी. उसके साथियों में और उनके
व्यवहारों में बस पैसा, फाइलें, रियायतें इन्हीं बातों का पागलपन. अक्ल इसी
में चलती कि जो काम हाथ में लिया है उसे कागज पर दिखावटी ढंग से कैसे पेशकिया
जाय. स्कूल बजट से कम पैसों में स्कूल चलाना. गांव के लिए पांच सौरुपयों में
कुआं बनवाना और मजदूरों के दस्तखत हजार रुपयों पर लेना. नहीं तो काम नहीं
मिलता. कम ज्यादा जो भी मिले मजदूर तो काम करने के लिए मजबूर है. खुद सरपंच
होने की वजह से सड़क के विकास के काम का गुत्ताअपने किसी साथी के नाम पर
लेना. किफायत कर उसमें पैसों की बचत करना.सारे काम आधे अधूरे रह गये तो भी
कोई फिक्र नहीं.रिकवरी आ गयी तो ऊपर के नेताओं को अपनी कड़ी में जोड़ लेना और
उतना दवाबनिभा लेना. कोई अधिकारी ज्यादा परेशान करने लगे तो उसका खाना पीना,
पंत्र पुष्पं आदि का दरोबस्त इंतजाम कर लेना. सब निभ जाता है.कुछ दिनों
बाद सहसा जगदेव के कुछ लोगों ने गांव के श्मशान की जगह मे हलजोत दिया. उस
दो एकड़ श्मशान भूमि में केले का बाग बनवाने का पड़यंत्र रचा गया. जगदेव ने
ग्राम पंचायत की तरफ से इजाजत दे दी. लिखित रूप में. यह जगह श्मशान की नहीं
है, बस्ती की है ऐसा लिखा दिया. प्रस्ताव पारित करा दिया. शुरु में लोग हंस
दिये. फिर चिढ़ गये. लोगों ने दस्तखत कर अर्जियां पेश की. पटवारी गिरदावर
द्वारा तहकीकात के पंचनामें हो गये. और बरसों से जो जमीन श्मशान की थी वह
श्मशान की नहीं, गांव-जमीन है यह फैसला सुनाया गया. लोगों का गुस्सा और बढ़
गया. मुर्दे कहां गाड़ें? और कहां गाड़ सकते हैं? श्मशान की जगह भी कहीं
बदली जाती है? ये क्यों बदल रहे हैं? कुछ लोग औरंगाबाद भी हो आये.तहसीलदार,
दूसरे गांव के कुछ नेता, तहकीकात के लिए ही आये हुए डिप्टी कलक्टर अफजलपुरकर
साहब इन सबके साथ गांव के लोग श्मशान में इकट्ठा हो गये. अफजलपुरकर साहब ने
पूछताछ शुरु की-"हम लोग जहां पर खड़े हैं क्या वह श्मशान है?""हाव साहेब"
पांच छह जन बोल उठे."नाहीं साहेब" फिर पांच दस जन बोल पड़े."पहले ठीक सुन
लो. तुम लोगों के गांव के सरपंच का कहना है कि यह श्मशान नहीं है. गिरदावर
और पटवारी ने भी ऐसी ही लिखा है." कलक्टर साहब ने कहा.गांव के सभी लोग एक
साथ चुप्पी साधकर बैठ हुए. इतने में दगडुबा पाटील और राघोपाटील उठ पड़े.
कलक्टर साहब के सामने हाथ जोड़कर खड़े हो गये. राघो पाटील ने कहा-"साहेब,
हमने कुछ कम ज्यादा कहा तो बुरा न मानना. आप ही हमारे मां बापसरकार हैं. मैं
कहता हूं साहेब, यह श्मशान है. बराबर बापदादाओं के जमाने से. जगदेव अभी इस
गांव का सरपंच हो गया तो क्या हुआ? उसको क्या मेरे झांटेमालूम है. वह न इस
गांव का न सिवान का. यहां आकर पांच-दस साल नहीं हुएऔर कहता है कि यह श्मशान
ही नहीं है. वह और क्या क्या करता है उसका हमने कभी उजर किया? कभी कोई
शिकायत की? इसका मतलब उसने ऐसा समझाकि हम निरे गधे हैं और चला दिया हल हमारे
श्मशान में. कल उसने कहा कि हम रहते वह घर घर नहीं, तालाब है और साहेब ने भी
सिर्फ कागज पंचनामा देखना और उस पर से फैसला सुनाना. गांव में और क्या कहीं
खेती नहीं बची? कितनी जमीन परती पड़ी हुई है क्या बताऊं? वहां मरो बोला जोतने
के लिए.- साहेब, गले में यह तुलसी की मालादेखिए. पिछले असाढ़ की यात्रा में
पण्ढरपुर में गले में डाली है. है चार आनेकी पर इस पर मेरी पूरी निष्ठा है.
मेरा यह दस रूपल्ली का कमीज फाड़ दो साहब मैं उफ नहीं करूंगा पर गले की
यह तुलसी माला तोड़कर देखे कोई, मैं उसका सिर फोड़ डालूंगा. ऐसा ही यहां
पर हो गया है साहेब. ये सारे झूठे नकली कागजातहैं. थोड़ी देर के लिए मैं
मान भी लूं कि यह श्मशान नहीं है. फिर ये बेर बबूलइतने बेरोकटोक कैसे बढ़
गये? यह जली हुई राख के ढ़ेले आप नहीं देख सकते?यह भी जाने दो. मैं श्मशान
खोदता हूं. पन्द्रह दिन हो गये, पड़ोस के माली का बच्चा यहां गाड़ा हुआ
है. उसे खोदकर दिखाता हूं. गढ़े से अगर हड्डियां निकली तो फिर एक एक को
गाड़ देता हूं इसी गढ्ढे में. कौन सी खुराफात निकालेंगे और गांव को चकमा
देंगे कुछ कह नहीं सकते. पर भगवान देख रहा है. साहेब-"कलक्टरसाहब ने बीच
ही में बूढ़े को रोक दिया.`बाबा, आपका कहना बिल्कुल ठीक है. इतना बुरा न
मानिए. तुम देहात के लोग ऐसा क्यों करते हैं समझ में नहीं आता. काम धंधा
छोड़कर ऐसे नये स्वांग रचते हैं. थोड़े बहुत फर्क से सब तरफ ऐसे ही झमेले
उकेरते रहते हैं. ठीक है. मुझेफलसफा नहीं बघारना है. उल्टे मुझी को पाठ
पढ़ायेंगे ऐसे लोग हैं. मुझे सिर्फ आपकी जबानी और दस्तखत देंगे तो मैं
जाऊंगा. आपकी भावना मैं जानता हूं.यह आपकी जगह श्मशान ही रहेगी. कोई इसमें
दखल नहीं दे सकेगा. यहां दस्तखत कीजिए."चेहरे पर श्मशान की झांई लेकर लोगों
की भीड़ बिखर गयी. राघो पाटील क्या चीज है, जगदेव अच्छी तरह से जानता था.
वह श्मशान की ओर आ रहा है यह देखते हीकुछ बहाना बनाकर वह वहां से निकल भी
गया था. उधर फिर राघो पाटील की टपरीउड़ा देंगे जैसी बकवास काफी दिनों तक
सुनाई देती रही.३भागवत. राघो पाटील का इकलौता बेटा, पढ़ा लिखा. बाप थक गया
तो खेती देखनेके लिए भागवत घर पर ही रह गया. भागवत को भी खेती का चसका.
हरदमखेतीबाड़ी की रट लगाता. गांव के किसी झमेले मे कभी दखल नहीं देता.
गांव कीऊपरी तरफ बड़ा खेत था उसमें नयी नयी फसल लगा कर देखता. वहां पर एक
नयाकुआं भी बनवा लिया. गांव के नजदीक के धौली मिट्टी के खेत में भी कुआंबनवा
लिया. दोनों जगहों के कुओं का अच्छा पानी मिल गया. इस खेत में केले, नारंगी,
गन्ने की बागवानी शुरु की. भागवत किसानों में खून-पसीना एक करता था. रातदिन
उसी में सिर खपाता रहता. खिलता हुआ बाग उसके लिए अपना सर्वस्व था. जी में
आया तो घर लौट जाना नहीं तो वहीं खेत पर मुकामकरना. पढ़ा लिखा बच्चा क्या
खाक खेती करेगा ऐसी अवहेलना शुरू में जिन लोगोंने की थी उनकी तो आंखे ही
खुल गयी. जिन्होंने अपनी पूरी जिंदगी खेतों में गुजारी और जो दिनरात खेती
का फलसफा पढ़ाते रहे उनसे ज्यादा पैदावार भागवत एक साल में ही पाने लगा. लोग
उसकी खेतीबाड़ी और बाग देखने के लिएजरूर चले आते और देखकर दंग रह जाते. भागवत
के बोल भी अमृत के. और आचरण भी वैसा. खेत के मजदूर और गांव के अन्य लोग उसकी
तरफ अनायासखिंचते गये. अपनी तरफ से जितनी भी मदद हो सके उतनी देकर वह अपनेपास
आने वालों की मुश्किलों को दूर कर देता. जो भी उसकी संगत में आया बेकार के
झमेलों को छोड़ दरो-बस्त खेतीबाड़ी के काम में लग गया.भागवत का मुकाम जब
गांव के पास बाग में होता तब लालजी, विठोबा,रामलाल आदि उसके दोस्ताने में
पड़े लोग हमेशा वहां आ जाते. गांव के कुछऔर लोग भी वहां आराम से बातें करने
के लिए आ जाते."भागवतराव, अजी जरा गांव की तरफ आते रहिये. खेतीबाड़ी तो अब
ठिकाने लग गयीहै. गांव के मामलों में भी कुछ दखल दीजिए. अजीब अन्धा-धुन्ध
चल रहा है."भागवत मुस्कुराकर बातों को नजरअंदाज कर देता."यह काम अपना नहीं
है काका. जिनका है वे ही करें. मेरे जैसे अनजान आदमीके लिए आग में हाथ डालने
जैसा होगा. जिनका है उन्हीं को मुबारक. भले बुरे का फल तो भुगतना ही पड़ता
है. देर सबेर होती है इतना ही.""अब तुझे क्या कहें भागवत! तू ही ऐसे कहने
लगा तो फिर कैसे होगा? सारी बातोंको ऐसे ही हवा पर उड़ा देगा तो जल्द ही
गांव मटिया-मेट हो जायेगा. लिख ले मैंजो कहता हूं. कहीं कोई तालमेल नहीं
है."आप लोग हरदम मेरे पास जगदेव और उसकी टोली की बदमाशी के बारेमे कहते रहते
हैं. मैं जानता हूं. पर अपने लोगों का भी क्या करें जो निरेबेवकूफहैं? वे
लोग चाहे जो धंधे करें आप उनकी हां में हां क्यों मिलाते हैं?उनको उतना ही
मौका मिल जाता है. सोसायटी के ग्रामपंचायत के चुनाव के वक्तक्यों चुप बैठ
जाते हैं? आप लोगों की कमजोरी का वह बराबर फायदा उठाता है.""हालात ने लोगों
को बहोत मजबूर किया है भागवतराव, वरना उसको कौन पूछता?खेतीबाड़ी सूख गयी थी
तब कर्जे की वजह से लोग उसकी गिरफ्त में आ गये.""कुछ मत कहिये पाण्डुकाका.
जगदेव के, सरकार के नाम लोग चिल्लाते हैं.खेती बिल्कुल हुयी नहीं ऐसा तो
नहीं हुआ. सरकारी कर्जा भी इतना काफी हैकि उसमें घर गिरस्ती, शादी ब्याह,
खेतीबाड़ी सबकुछ ठीकठाक बन सकता है.खेती करना तो मैंने भी थोड़ा बहुत सीख
लिया है. हम सब लोग हैदराबाद स्टेटकानून के अंदर आनेवाले! उन्नीस सौ पचास
के बाद खेत के मालिक से खेतलेकर जिसने भी जमीन जोत की- चाहे मुनाफे पर या
अंगोरिया बनकर, साल दो साल,या चार साल जितने भी हो, और उसने खेत में मेहनत
मशक्कत की उसको काश्तकारी कानून के तहत वह जमीन मिल गयी. वह मालिक बन बैठा.
बिल्कुल सेंतमेंत में. आठहजार जमीन आठ सौ के भाव में. मेहनत करने वाला मजदूर
किसान बन गया. अच्छा हो गया. धनवानों की जमीन छीनकर गरीब को दे दी सरकार
ने. क्याबुरा किया? फिर उस जमीन पर किसान को बैल-तकाबी दे दी. कुआं खोदने के
लिएदस दस हजार रुपये दिये. हजार बातें की. इन कामों के लिए हमारे गांववालों
नेउसमें से कितने पैसे खर्च किये? शराबखोरी, रण्डीबाजी, टण्टो-बखेड़ों में
और आलस्य में सारी रकम खत्म हो गयी. अपने गांव के आधे से ज्यादा असामियों
को जमीनें मिल गयी थी. फिर बेहद कर्जा भी मिल गया. असल में मजे की बात तो
यह कि ये सारे लोग पहले खेती पर मजदूरी करते थे. कहीं साल दो साल किसी की
खेती जोतते थे. फिर सहसा नया कानून बन गया. और इन्हें सेंतमेंत में ही जमीन
मिल गयी. इसके लिए इन्हें न कभी कुछ मेहनत करनी पड़ी न ये जमीन इनकी बपौती
जायदादथी. तिसपर आठ दस हजार से भी ज्यादा रकम मिल गयी ऊपर से. उस कर्जे को
चाट गये. खेती वैसी ही रह गयी. आज अगर सरकार उस कर्जे के बदलेनिकाल भी ले
तो क्या और बेच डाले तो भी क्या, इन्हें इस मुफ्त की जमीन से किसी तरह का
कोई लगाव नहीं. हम तो मजदूर ही थे फिर मजदूरी करेंगे. दस पांच साल मजे में
गुजर गये यही बड़भाग. मैं खूब बारीकी से देख रहा हूं. इनकी सारी कोशिशें
चलती रहती है कर्जा पाने के लिए. खेती पर ये क्या पसीना बहायेंगे? परसों
दो-तीन जन आये थे यहां. बैंक के नोटिस का झमेला दिखाने-""काफी लोगों को नोटिस
आ गये हैं भागवत भौ. अब खेत और घर की मल्कियतजब्त होने वाली है सुनता हूं.
जगदेव तो लोगों से कहता है, जमीन जाने से पहले कर्ज की एक दो और नयी स्कीमें
निकली हैं, उनको भी ले लो. फिर जमीन गयी तो पर्वा नहीं. कुछ लोगों से कहता
है, एक दिन ये सारा कर्जा सरकारमुआफ करने वाली है. पैदावार ही नहीं है. बराबर
सूखे के या चार आने अंकाई के पंचनामे तीन चार साल भेज देना.""निरे बुद्धुओं
से पाला पड़ा है. बैंक का यह पैसा किसी के बाप से नहीं टलेगा.घरबार खेत जमीन
बेचकर ही आखिर में चुकाना होगा. तुम सब लोग धोखा खा रहे हो. आपसे कहता हूं
काका, बुरा लगेगा पर अपने गांव के जैसे बुद्धू लोगमेरे तो देखने में नहीं
आये. जमीन जैसे आयी है वैसी चली जायेगी-इस तरह कहने वाले महाभाग अपने गांव
में है. फिर बाल बच्चे तड़प तड़प कर मर गये, देश खाई में गिर गया तो भी
इन्हें कुछ लेना-देना नहीं है. ऐसा सोचनेवाले पूरे घाघ लोग अपने गांव में
रहते हैं. इन्हें क्या कहा जा सकता है?इनके लिए वाकई क्या किया जा सकता
है बताइए. बेकार का सिरदर्द मोल लेना. इससे तो अपना कारोबार अच्छा.""इसके
आगे तो हम तुझे बांध ही लेंगे भागवत. आखिर कुछ तो रास्ता निकलेगा.गांव का
बिगड़ा हुआ कारोबार कुछ तो ठिकाने पर आना ही चाहिये. इसके लियेतू ही कुछ
कर सकेगा. दूसरे गांव वाले अपने गांव पर थूकते हैं इसका भी तो कुछख्याल कर.
गिरस्ती तो सबकी होती है.""लालजी, मैं तेरी आस्था जानता हूं. ऐसा न होता
तो तेरे तबले पर खुशहोकर मैं तेरे दो चार गुनाहों को माफ न कर देता. तुम दो
पांच लोगों के अलावा कोई मेरे पास नहीं आता. कुछ भला सुनने कहने की हिम्मत
नहीं करता.उन्होंने मेरी और मैंने उनकी जान लेना चाहिए. सब कुछ तुम लोगों
को करनाहोगा. मैं राह दिखाऊंगा. ऐसा करने के कुछ और कारण भी हैं. लालजी,
तू मुझे निकट से पहचानता है फिर भी कुछ बातें है जो दोस्त होने के बावजूदमैं
तुझसे कह नहीं सकूंगा. घर गिरस्ती से परेशान आदमी हूं मैं. नहीं चाहिएजितना
मन का कच्चापन है. आग सह नहीं सकता. जिसे घर गिरस्ती की आगझुलसाती है वह गांव
के हजरहा झंझटों से कैसे निस्तार पायेगा? मैं कभी इन बातोंको किसी के सामने
नहीं कहता. लोग उल्टे हम पर ही हंसते हैं. अपने दुखको खुद ही बुझाये; यहां
खेतीबारी की बगीचे की हरी परछाइयों में. लालजी, तुमनहीं समझ पाओगे. आदमी
अंदर और बाहर बहुत बहुत अलग होता है."भागवत की आंखों में आमावस के अंधेरे
की तरह पानी जम जाता है. लालजी, रामलाल या कोई भी फिर कुछ बोल नहीं पाता.
