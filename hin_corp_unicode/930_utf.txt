<णटुरल् स्चिएन्चे><आस्ट्रोनोम्य्><खलि श्हन्कर् अन्ड् औ.फ्.ण्. खल्ल><आन्टरिक्स्ह मेन् ंअन्डव्><१९८९><षज्पल् अन्ड् सोन्स्.><ढेल्हि><१०० टो १०९><२४०><खलि ' खल्ल - आन्टरिक्स्ह मेन् ंअनव्><ढ्हनन्जय् खुमर्>

 <अंतरिक्ष स्टेशन
अन्तरिक्ष में घूमते हुए प्लेटफार्म या अन्तरिक्ष यान अन्तरिक्ष स्टेशनों का
सृजन करते हैं. अन्तरिक्ष स्टेशनों का वर्गीकरण निम्न तरीकों के किया जा सकता
है:
१. कृत्रिम उपग्रह
कृत्रिम उपग्रह भी एक प्रकार के अन्तरिक्ष प्लेटफार्म होते हैं. ये पृथ्वी की
निम्न कक्षा तथा उच्च कक्षा दोनों में ही स्थापित किये जाते हैं. इनमें मनुष्य
नहीं भेजे जाते. इनकी पृथ्वी से अधिकतम दूरी ३६,००० कि.मी. होती है. इनका
नियन्त्रण पृथ्वी के स्टेशनों के द्वारा किया जाता है. इन उपग्रहों का प्रयोग
संचार, सुदूर संवेदन तथा मौसमी कार्यों के लिए किया जाता है. इन उपग्रहों का जीवन
काल कुछ महीनों से लेकर लगभग सात साल तक के लिए होता है. इस प्रकार से कृत्रिम
उपग्रह अन्तरिक्ष में विचित्र प्रकार और आकारों के प्रतीत होते हैं.
२. स्पेस स्टेशन
स्पेस स्टेशन एक प्रकार की अन्तरिक्ष प्रयोगशालाएं होती हैं जो पृथ्वी की कक्षा
में चक्कर लगाती हैं. इन प्रयोगशालाओं का प्रयोग अन्तरिक्ष से सम्बन्धित विभिन्न
प्रकार के अध्ययनों के लिंए किया जाता है. ये स्पेस स्टेशन अन्तरिक्ष की विभिन्न
कक्षाओं में स्थापित किये जाते हैं. कुछ अन्त-~रिक्ष स्टेशन कुछ अन्य ग्रहों के
अध्ययनों के लिए भी प्रयुक्त होते हैं. इसके लिए वे पृथ्वी से काफी दूरी पर स्थित
किये जाते हैं. कुछ स्पेस स्टेशन मानवयुक्त होते हैं तथा अन्य मानव रहित होते
हैं. मानवयुक्त अन्तरिक्ष स्टेशनों के अन्दर का पर्यावरण इस प्रकार का होता है
जिससे कि मनुष्य उसके अन्दर उसी तरह रह सके जिस प्रकार मनुष्य पृथ्वी के
पर्यावरण में रहता है.
'क' प्रकार के अन्तरिक्ष यान
यह एक मानव रहित अन्तरिक्ष यान हे जिसका भार लगभग ५००० पौन्ड तक है. यह एक
कक्षीय खगोलिकी प्रयोगशाला है जिसका जीवनकाल लगभग एक साल होता है. इस प्रकार के
अन्तरिक्ष यान एटलस, एगेना जैसे प्रमोचक यान से अन्तरिक्ष में भेजे जाते हैं.
'ख' प्रकार के अन्तरिक्ष यान
यह एक मानवयुक्त अन्तरिक्ष स्टेशन है. इसका व्यास लगभग १० फुट तथा लम्बाई २८ फुट
होती है. इस यान का भार लगभग १५,००० पौन्ड है. कक्षा में इसका जीवन काल लगभग ३
साल होता है. इस तरह के यान टिटान-ईईई सी या सैटर्न- जैसे प्रमोचक यानों के
द्वारा अन्तरिक्ष में भेजे जाते हैं. इसमें एक साथ तीन अन्तरिक्ष यात्री जाते
हैं तथा अन्तरिक्ष में ९० दिन रहने के बाद वे वापस आ जाते हैं, अन्य तीन
अन्तरिक्ष यात्री उनकी जगह भेजे जाते हैं. ये यात्री दूसरे यान के साथ भेजे जाते
हैं जो पहले से कक्षा में घूम रहे यान से जुड़ जाता है तथा इस प्रकार अन्तरिक्ष
यात्रियों का आदान-प्रदान चलता रहता है.
'ग' प्रकार के अन्तरिक्ष यान
इस प्राकर के यान कक्षीय प्रयोगशाला की भांति होते हैं. इस तरह के यान २२ फुट
व्यास तथा तथा ४५ फुट लम्बाई के होते हैं. इस प्रकार के यानों के प्रमोचन के लिए
सैटर्न- जैसे प्रमोचक यान प्रयुक्त किये जाते हैं तथा इसमें एक साथ छह
अन्तरिक्ष यात्रियों के रहने का प्रबन्ध रहता है. इसका भार लगभग ४०,००० पौन्ड
होता है.
'घ' प्रकार के अन्तरिक्ष यान
ये काफी बड़े अन्तरिक्ष यान होते हैं तथा भविष्य के लिए इनसे बड़ी-बड़ी
सम्भावनाएं हैं. ऐसे अन्तरिक्ष यान भावी अन्तरिक्ष आवास कालोनियों के लिए एक
आधारशिला सिद्ध हो सकते हैं. इस प्राकर के यान पृथ्वी से प्रमोचित नहीं किये
जाते बल्कि ये कई माड्यूलों में अन्तरिक्ष में ले जाये जाते हैं तथा अन्तरिक्ष
में ले जाने के बाद इन माड्यूलों को जोड़ा जाता है. इन अलग-अलग माड्यूलों का
प्रमोचन पृथ्वी के कई बार में किया जाता है. इस प्रकार के अन्तरिक्ष यानों का
जीवनकाल लगभग १० साल का होता है. यात्रियों को पृथ्वी से लाने तथा कक्षा में
घूमते हुए यान से यात्रियों को पृथ्वी पर ले जाने के लिए एक सुविधा-अन्तरिक्ष यान
का प्रबन्ध भी प्रस्तावित है.
इसमें ४०० व्यक्तियों के रहने की सुविधा है. इसका भार १९२ लाख पौन्ड है तथा
इसमें २४ माड्यूल हैं. प्रत्येक माड्यूल का भार ८,००,००० पौन्ड है. इस प्रकार के
अन्तरिक्ष स्टेशनों का सामान्य जीवन काल लगभग १० साल आंका जाता है.
३. कक्षीय वैज्ञानिक अनुसंधान प्रोयगशालाएं
सौर भौतिकी, खगोल भौतिकी, तारामंडल विज्ञान, मूल भौतिकी, रासायनिक शास्त्र और
जीव विज्ञान के क्षेत्र में अनुसंधान कार्यों के लिए कक्षीय प्रयोगशालाएं
अन्तरिक्ष के शून्य पर्यावरण में एक बड़ी महत्वपूर्ण भूमिका निभायेंगी.
अन्तरिक्ष के पर्यावरण की सबसे विशेष बात यह है कि यहां पर किसी प्रकार का सिग्नल
अवशोषण और इन्टरफेरेन्स नहीं होता. कुछ कक्षीय प्रोयगशालाओं के द्वारा अन्तरिक्ष
के पर्यावरण के कुछ विशेष गुणों का भी प्रयोग किया जाता है. अन्तरिक्ष पर्यावरण
का उपयोग जैव~वैज्ञानिक और चिकित्सा अनुसंधान कार्यों के लिए बड़ा महत्वपुर्ण
सिद्ध हो सकता है. इसमें निम्न अथवा शून्य गुरुत्वाकर्षण प्रभाव की अहम भूमिका
होगी. शून्य गुरुत्वदशाओं के प्रभाव काफी अवधि के अर्से के लिए अध्ययनों से अभी
अछूते हैं. इनके विषय में समुचित ज्ञान अर्जित करना बाकी है. वह स्तर जिस पर
मानव शरीर तथा अन्तरिक्ष पर्यावरण के बीच एक संतुलन स्थापित होता है, अब भी पूरी
तरह से मालूम नहीं है. इस दिशा में अधिक से अधिक यही हो सका है कि कुछ आंकड़े ही
मालूम हो सके हैं जो विभिन्न अन्तरिक्ष यात्रियों के द्वारा अन्तरिक्ष में जाने
से सम्भव हो सके हैं.
चिकित्सा सम्बन्धी कार्यों के लिए अन्तरिक्ष के उपयोगों को दो भागों में बांटा
जा सकता है-आरोग्यकार और रोग को कम करने वाले. आरोग्य~कर लक्ष्यों में चिकित्सा
तथा संशोधन शामिल हैं. दूसरे प्रकार के लक्ष्यों में विभिन्न रोगों को कम करने
के लिए मरीजों को विभिन्न गुरुत्व वाली कक्षा में स्थापित किया जाना शामिल है.
अन्तरिक्ष के चिकिल्सा सम्बन्धी उपयोगों को सिद्ध करने के लिए अन्तरिक्ष में एक
अस्पताल का स्थापित किया जाना आवश्यक है. इनमें विभिन्न मॉड्यूलों के द्वारा
वार्डों का निर्माण किया जायेगा जो आपस में दूसरे वार्डों से जुड़े रहेंगे. इनका
प्रस्तावित अभिविन्यास इस प्रकार का होगा जिससे विभिन्न वार्डों में
गुरुत्वाकर्षण स्तर कृत्रिम रुप में भिन्न हो. इसमें आधुनिक अस्पताल की सारी
सुविधाएं मौजूद होंगी.
४. टूरिस्ट केन्द्र
अन्तरिक्ष पर्यावरण स्वस्थ मनुष्यों को आराम करने के लिए भी बड़ा सुखकर सिद्ध हो
सकता है. इस प्रकार के टूरिस्ट केन्द्र निम्न गुरुत्व का लाभ उठा सकते हैं. इन
अन्तरिक्ष टूरिस्ट केन्द्रों की संरचना विशिष्ट प्रकार की होगी. इसके दोनों
किनारों पर इस प्रकार के तन्त्र होंगे जिसमें पृथ्वी से यात्रियों को लाने वाले
टूरिस्ट अन्तरिक्ष यान इस टूरिस्ट केन्द्र से अन्तरिक्ष में जुड़ सकें और इस
प्रकार टूरिस्ट यात्री अन्तरिक्ष के इस केन्द्र से आ-जा सकेंगे. अन्तरिक्ष
टूरिज्म के विभिन्न आकर्षणों में विभिन्न अन्तरिक्ष कक्षाओं में विचरण, मुक्त
अन्तरिक्ष पद-यात्रा इत्यादि कार्य शामिल होंगे. इस प्रकार के अन्तरिक्ष विचरण
से कुछ समय के लिए अपने शरीर तथा ह्रदय के अनेक प्रकार के प्रतिबलों (स्ट्रेस)
से मुक्त पाया जा सकता है.
अन्तरिक्ष स्टेशनों की आन्तरिक संरचना
अन्तरिक्ष स्टेशनों के आन्तरिक ढांचे के निर्माण में कई बातों का ध्यान रखना
पड़ता है. उपकरणों के प्रचालन में यह ध्यान रखना पड़ता है कि कौन सा उपकरण
प्रचालन के लिए कितने व्यक्तियों की आवश्यकता को जन्म देगा. यह भी ध्यान में
रखना पड़ता है कि कुछ विशेष प्रकार के गतिज प्रचालन (जैसे अन्तरिक्ष यान डाकिंग,
डाटा उपलब्धि, कैप्सूल पृथक्करण तंत्र अभिवृत्ति नियन्त्रण तंत्र इत्यादि)तंत्र
सूक्ष्मग्राही उपकरणों से दूर रखे जाने चाहिए. इस दृष्टि से गतिक प्रचालन यान के
आगे वाले कक्ष में होते हैं तथा टेलीस्कोप औ अ कैमरा जैसे सूक्ष्मग्राही यन्त्र
अन्तरिक्ष यान के पिछले हिस्से में होते हैं.
एक अन्तरिक्ष स्टेशन के कई हिस्से होते हैं जो एक दूसरे से अलग-~अलग होते हैं.
आपातकालीन परिस्थितियों में एक अकेले कक्ष से सारे अन्त~रिक्ष यात्रियों का बचाव
किया जा सकता है. इसके लिए सभी कक्षों से गुजरती हुई एक केन्द्रीय सुरंग बनाई
जाती है. अन्तरिक्ष की ठंडी दिशाओं में मनुष्य तभी जीवित रह सकता है जब कक्ष के
अन्दर पर्याप्त आक्सीजन की सप्लाई हो तथा कक्ष का तापमान आरामदेह हो. इन
आवश्यकताओं को पूरा करने के लिए काफी जटिल उपकरणों की आवश्यकता पड़ती है जो
अन्तरिक्ष स्टेशन के अन्दर तथा बाहर लगाये जाते हैं. ये उपकरण कक्ष के अन्दर की
आवश्यक आर्द्रता, कार्बनडाईआक्साइड तथा जीवाणुओं को बाहर निकाल देते हैं.
नितान्त शून्य गुरुत्व हालात होने के कारण गर्म वायु का संचरण उस तरीके से नहीं
होता जिस तरीके यह संचरण पृथ्वी पर होता है. इसके लिए समुजित वातानुकूल उपकरणों
का प्रयोग किया जाता है.
जब अन्तरिक्ष स्टेशन का आन्तरिक तापमान काफी बढ़ जाता है तो उस दशा में प्रत्येक
कक्ष में लगे हुए ताप-परिवर्तक उपकरण इस अतिरिक्त ताप का शोषण कर द्रव नलियों के
द्वारा इसे बाह्म ताप विकिरकों के द्वारा बाहर निकाल देते हैं. ये नली के आकार
के ताप विकिरक मनुष्य और उपकरणों के द्वारा निकाली गई ऊष्मा को अन्तरिक्ष के
शून्य में निकाल देते हैं. जब अन्तरिक्ष स्टेशन का आन्तरिक भाग बहुत ठंडा हो
जाता है तो विद्युत हीटरों का प्रयोग किया जाता है.
अन्तरिक्ष स्टेशन के अन्दर और बहार सुचारु रुप में कार्य करने के लिए अन्तरिक्ष
यात्रियों के पास विशेष प्रकार के साधन और उपकरण होने चाहिए. स्टेशन के अन्दर
कोमल, बिना दाब वाले अन्तरिक्ष सूटों का प्रयोग किया जाता है. अन्तरिक्ष स्टेशन
के बाहर कार्य करने के लिए दाबयुक्त अन्तरिक्ष सूटों का प्रयोग किया जाता है.
शुन्य-गुरुत्व प्रभाव को प्रभाव~हीन करने के लिए मानव करने के लिए मानव शरीर के
वातानुकूलन तथा शरीर की कसरत के लिए विशेष प्रकार के उपकरणों का प्रयोग किया
जाता है.
अन्तरिक्ष यात्रियों के लिए एक मनोरंजन कक्ष भी होता है, जहां वे अपनी ड्यूटी के
बाद अपना समय बिताते हैं. हर एक अन्तरिक्ष यात्री के अलग शयन कक्ष तथा सामान
रखने के लिए स्थान प्रदान किया जाता है. एक कमरा ऐसा होता है जहां प्राथमिक
चिकित्सा तथा मुख्य चिकित्सा के उपकरण और दवाइयां रखी रहती हैं.
अन्तरिक्ष में उद्योग
औद्योगिक दृष्टि से अन्तरिक्ष अनेकों उद्योगों को अपने आंचल में संजोये हुए है.
औद्योगिक कार्यों के लिए अन्तरिक्ष का पर्यावरण बड़ा उप~योगी सिद्ध हो सकता है.
अन्तरिक्ष के पर्यावरण में निर्मित कुछ धातु तथा मिश्र धातुओं की शुद्धता पृथ्वी
की अपेक्षा काफी उत्तम दर्जे की हो सकती है. इसका कारण यह है कि अन्तरिक्ष के
पर्यावरण में गैसीय संदूषण नहीं होता. इस सन्दर्भ में यह भी विचार करने की बात
है कि तनु फिल्म तकनीक, जिसके लिए अत्यधिक सफाई वाला वातावरण चाहिए, के लिए
अन्तरिक्ष पर्यावरण बहुत ही उत्तम है.
अन्तरिक्ष स्टेशनों का नोदन तंत्र
किसी अन्तरिक्ष स्टेशन को प्रचालित करने के लिए नोदन तंत्र की आवश्यकता पड़ती
है. यह तंत्र अन्तरिक्ष स्टेशन के लिए मूल ऊर्जा को गतिक ऊर्जा में परिवर्तित कर
देता है. ऊर्जा के मूल रूप हैं-रासासयनिक ऊर्जा, न्यूक्लीय ऊर्जा तथा सौर ऊर्जा.
ऊर्जा के परिवर्तन में दो मध्यस्थ अवस्थाएं तापीय ऊर्जा तथा विद्युत ऊर्जा की
होती है. ऊर्जा परिवर्तन की आखिररी अवस्था गतिज ऊर्जा को जन्म देती है. इस
प्रकार नोदन तंत्र ऊर्जा का एक अवस्था से दूसरी अवस्था में परिवर्तन करता है.
प्रति सेकन्ड परि~वर्तित की गई ऊर्जा को पावर कहते हैं. नोदन के लिए सामान्यत:
अधिक पावर स्तर काफी आवश्यक होते हैं, यद्यपि अधिक पावर की आवश्यकता उस समय
पड़ती है जब कोई विशेष कक्षीय प्रसाधन करना हो. इस प्रकार ऊर्जा के बजाय पावर
ज्यादा अधिक होती है. उदाहरणार्थ सौर विकिरण ऊर्जा का एक बहुत बड़ा स्रोत है,
लेकिन चूंकि यह सारी पृथ्वी पर बिखरी होती है इसलिए यह उतनी पावर नहीं प्रदान कर
पाती जितना कि एक जेट इंजन या रासायनिक इंजन.
अन्तरिक्ष उड़ान की सुरक्षा
अन्तरिक्ष स्टेशनों के डिजायन में अन्तरिक्ष यात्रियों की सुरक्षा तथा उनकी
सकुशल वापसी बहुत आवश्यक है. अन्तरिक्ष स्टेशनों का प्रत्येक हिस्सा बड़े
सुरक्षात्मक ढंग से निर्मित किया जाता है. मानव युक्त अन्तरिक्ष यानों के डिजाइन
में इस बात का विशेष ध्यान रखा जाता है कि एक तंत्र की खराबी अन्तरिक्ष
यात्रियों की सुरक्षा में खतरा न पैदा कर दे. इसके लिए अतिरिक्त तंत्रों और
अवयवों का प्रयोग किया जाता है जिससे कि एक तंत्र अथवा एक अवयव की खराबी के
कारण़्अ उसकी जगह दूसरा तंत्र एंव अवयव लगाया जा सके. उदाहरणार्थ पृथ्वी पर वापसी
के समय अपोलो यान में तीन पैराशूटों का प्रयोग किया जाता था. इनमें से अगर एक
पैरा~शूट काम करना बन्द भी कर दे तो अन्तरिक्ष यात्रियों के सकुशल उतरने में
किसी प्रकार की बाधा नहीं आयेगी. मानव-मुक्त अन्तरिक्ष स्टेशनों के लिए भी इस
प्रकार के आपातकालीन उपायों का प्रस्ताव किया गया जिसके अन्तर्गत अन्तरिक्ष
स्टेशन के लिए आपातकालीन वापसी यान अन्तरिक्ष यान में रखे रहेंगे तथा किसी
आपातकालीन परिस्थिति में अन्तरिक्ष यात्री तुरन्त पृथ्वी पर वापस आ सकेंगे.
अन्तरिक्ष स्टेशनों का व्यावसायिक पहलू
अन्तरिक्ष स्टेशन निकट भविष्य में एक महान क्रान्ति लाने की सम्भा~वना रखते हैं.
ये स्टेशन अनुसन्धान और विकास के नये अध्याय खोलेंगे. अमेरिका ने १० साल के
अन्दर एक विशाल अन्तरिक्ष स्टेशन बनाने का दृढ़ विचार किया है. इस परियोजना का
कार्यान्वयन १९९२ तक होने का अनुमान है, जब कक्षीय स्टेशन के सारे अवयव और तंत्र
उपतंत्र कक्षा में पहुंच जायेंगें. अन्तरिक्ष के व्यावसायिक उपयोग में आर्थिक
दृष्टिकोण बड़ी महत्वपूर्ण भूमिका निभायेगा. अनेक संचार सुदूर संवेदन तथा मौसमी
उप~ग्रहों के निर्माण तथा प्रमोचन में ये अन्तरिक्ष स्टेशन एक महत्वपुर्ण भूमिका
निभा सकते हैं. इस प्रकार इन उपग्रहों के प्रमोचन में लगने वाले खर्चे को काफी
हद तक कम किया जा सकता है. अन्तरिक्ष स्टेशनों में व्याव~सायिक महत्व को देखते
हुए अमरीका और रूस के अलावा जापान, कानाडा तथा ब्रटेन जैसे देश भी इसमें भाग
लेने के विषय में विचार कर रहे हैं.
१९८४ में अमरीकी राष्ट्रपति रेगन ने अन्तर्राष्ट्रीय अन्तरिक्ष स्टेशन संगठन
(इन्टरनेशनल स्पेस स्टेशन आर्गनाइजेशन-आई. एस. एस. ओ.) की आधारशिला रखी. इसमें
लिए उन्होंने आर्थिक सभा बुलाई, जिसमें अनेक देशों को आमंत्रित किया गया. इसमें
यह भी निश्चित किया गया कि इस संगठन के सदस्य देश केवल अन्तरिक्ष स्टेशनों के
निर्माण में ही अपना सहयोग नहीं देगें, बल्कि इन अन्तरिक्ष स्टेशनों के
प्रशासनात्मक संचालन में भी अपना महत्वपूर्ण योगदान देगें. इस सभा का परिणाम यह
हुआ कि अमरीकी अन्तरिक्ष संस्था (ईसा) , कनाडा तथा जापान जैसे देश अमरीकी
अन्तरिक्ष संस्था 'नासा' के साथ पूर्ण समन्वयन के साथ स्पेस स्टेशनों के डिजाइन
के विभिन्न पहलुओं में काम कर रहे हैं.
अन्तरिक्ष स्टेशनों का प्रबन्धन बोर्ड विभिन्न देशों से अन्तरिक्ष स्टेशनों के
उपयोग करने की सुविधा प्रदान करने में उन देशों से धन लेगा. यह बोर्ड अन्तरिक्ष
स्टेशन सेवाओं के लिए विभिन्न देशों की प्राथमिकता निर्धा~रित करेगा. भावी
अन्तरिक्ष स्टेशनों को बढ़ावा देने की दिशा में भी यह बोर्ड एक बड़ी भूमिका
निभाएगा.
औद्योगिक अन्तरिक्ष सुविधा (इन्डस्ट्रियल स्पेस फैसि~लिटी-आई. एस. एफ.)
 २० अगस्त १९८५, को अमरीकी अन्तरिक्ष संस्था 'नासा' ने अन्तरिक्ष के व्यावसायिक
उपयोग के क्षेत्र में एक प्राइवेट अमरीकी कम्पनी के साथ एक समझौते पर हस्ताक्षर
किये. इस समझौते के अनुसार यह कम्पनी एक 'औद्योगिक अन्तरिक्ष सुविधा' स्टेशन
अन्तरिक्ष में लगायेगी. आई. एस. एफ. परियोजना विश्व की पहली प्राइवेट अन्तरिक्ष
वयावसायिक प्लेट-~फार्म परियाजना है जिसे 'नासा' ने स्वीकृती दी है.
यह एक मानवयुक्त अन्तरिक्ष परियोजना है तथा नासा ने इस परियोजना को सफल बनाने में
काफी सुविधाएं प्रदान करने का आश्वासन दिया है. इसका कुल खर्च अनु~मानत: ५०००
लाख डालर है तथा अन्तरिक्ष में इस इन्डस्ट्रियल स्पेस फैसि~लिटी की स्थापना १९८९
तक किये जाने की उम्मीद है. अन्तरिक्ष में इस परियोजना के कार्यान्वयन में नासा
के स्पेस शटल अन्तरिक्ष यान का प्रयोग किया जायेगा. नासा के आश्ववासन के अनुसार
स्पेस शटल की २ १/२ उड़ानें इस इन्डस्ट्रियल स्पेस फैसिलिटी को स्थापित करने के
लिए की जायेंगी.
आई. एस. एफ परियोजना का अन्तरिक्ष यान कई भागों को अन्त~रिक्ष में जोड़कर बनाया
जायेगा. इसकी माप १०.७ मीटर ४.४ मीटर होगी. इस यान से लगा हुआ ३ मीटर का एक और
माड्यूल होगा जिसका उपयोग पृथ्वी से आने-जाने वाले यात्रियों एंव सामग्री
स्थानान्तरण के लिए किया जायेगा. आई. एस. एफ. का निर्माण इस उद्देश्य से नहीं
किया जायेगा कि उसमें स्थायी तौर पर लोग रहें. इसका मुख्य उद्देश्य अन्तरिक्ष
में एक प्रकार की आवासीय व्यवस्था प्रदान करना होगा जहां पर अन्त~रिक्ष यात्री
अन्तरिक्ष से सम्बन्धित अनेक प्रकार के अनुसंधान करके पृथ्वी पर वापस आ जायें.
इस दृष्टि से इस अन्तरिक्ष सुविधा यान के अन्दर का पर्यावरण मानव के अनुकूल रखा
जायेगा.
