<ठ्.ं.><श्चिएन्टिङिच्><आ.खुमर्><आअड्हुनिक् फर्मनु भ्हउटिकि><१९९०><आट्मरम् अन्ड् सोन्स्.><ढेल्हि><२२ टो २९><२४००><खुमर्- आअड्हुनिक् फर्मनु भ्हउटिकि><ढ्हनन्जय् खुमर्>

परमाणु ऊर्जा की वर्त्तमान स्थिति
परमाणु ऊर्जा है क्या ? प्रारम्भ में यही दोहरा दिया जाय. यह ऊर्जा परमाणु के
अन्दर से, उसकी सबसे अन्दरूनी घनी कोर अथवा नाभिक में से (तथा विशेष रूप से
यूरेनियम जैसे कुछ भारी तत्वों के नाभिकों में से) आती है यूरेनियम नाभिक में १२
प्रोटॉन होते है. उनमें विद्युतीय आवेश होता है अतएव व एक-दूसरे को प्रतिकर्षित
करते है. ये प्रोटॉन अलग-अलग हो जाते यदि नाभिक में १४० के लगभग न्यूट्रॉन न
होते है. इन न्यूट्रानों में विद्युतीय आवेश नहीं होता तथा ये नाभिकीय बलों
द्रारा नाभिक को संग्रथित रखते है. अकर्षँण के ये नाभिकीय बल तथा विद्युतीय
प्रतिकर्षण बल पड़े नाजुक तरीके से संतुलित रहते है. इन बलों में थोड़ी-सी भी
गड़बड़ नाभिक को अस्थिर बना सकती है. संतुलन बिगड़ने पर नाभिक खिंचकर बीच में
से पतला होकर दो भागों मे खंडित हो जाता है. ये दोनो खंड बड़ी तेजी से अलग हो
जाते है. इस प्रक्रिया को नभिकीय विखंडन कहते है. ये दोनों खंड चारों ओर के पदार्थ में
पैदा घर्षँण के कारण तुरन्त रूक जाते है और इनकी ऊर्जा ऊष्मा मे बदल जाती है.
परमाणु शक्ति पैदा करने के लिए इसी ऊष्मा का इस्तेमाल किया जाता है.
बड़ी बात तो यह है कि विखंडन प्रक्रिया में श्रृंखला अभिक्रिया पैदा करने की
सम्भावना होती है. आम तौर पर कुछ न्यूट्रॉन अलग हो जाते है और यें न्यूट्रॉन
अन्य यूरेनियम नाभिकों में टकारकर और अधिक विखंडन कर सकते है तथा यह क्रम इसी
तरह चलता रह सकता है. यदि श्रृंखला अभिक्रिया निर्बाध चलती रहे तो शायद परमाणु
विस्फोट हो जाय.
यहाँ परमाणु बमों के बारे में नहीं वरन् नियत्रित श्रृंखला अभिक्रियाओँ के बारे
में विचार किया जाएगा. इन दोनों मे वैसा ही अन्तर है जैसा शुरू-शुरू में
अस्ट्रेलिया में खरगोश लाये जाने पर वहाँ उनकी संख्या की निर्बाध वृद्रि तथा
जन्म और मृत्यु दर बराबर होने के कारण रहनेवाली जनसंख्या की स्थिरता में था.
यूरेनियम में नियंत्रित श्रृंखला अभिक्रिया पैदा करने के लिए हमे ऐसी व्यवस्था
करनी होगी कि जितने न्यूट्रान पैदा हों उतने ही नष्ट हो जाएँ.
वास्तव मे श्रृंखला अभिक्रिया पैदा करना इतना सरल नहीं है. प्राकृतिक यूरेनियम
दो समस्थानिकों का मिश्रण है. अर्थात् इसमें दो प्रकार के यूरेनियम परमाणु होते
है,जिन में प्रोटानों की संख्या तो बराबर होती है परन्तु न्यूट्रॉनों की संख्या
मे अन्तर होता है. हल्के समस्यानिक यूरेनियम २३५(यू-२३५) में ९२ प्रोटॉन और १४३
न्यूट्रॉन होते है. कुल मिलाकर इसके २३५ नाभिकीय निपंड (भ्लोच्क्) बनते है. इन
निपिण्डों को न्यूक्लिआन्स(णुच्लेओन्स्) कहा जाता. यू-२३५ इतना संवेदनशील होता है
कि न्यूट्रॉन निगलने के बाद इसका विखंडन अवश्य होता है. परन्तु यूरेनियम के १४०
परमाणुओं में से एक ही यू-२३५ परमाणु होता है. शेष सभी यू-२३८ परमाणु होते है.
इमनें १४३ के बजाय १४६ न्यूट्रॉन होते है. यू-२३८ अधिक स्थायी है और आम तौर पर
बिना विखंडित हुए न्यूट्रॉन पचा जाता है. इसलिए आम यूरेनियम में न्यूट्रॉनों की
संख्या कभी भी नहीं बढ़ रकती. क्योकि यू-२३५ के विखंडन मे मुक्त होने वाले
न्यूट्रॉन यू-२३८ द्रारा सोख लिए जाते है. श्रृंखला अभिक्रिया के लिए किसी और
तरकीब की जरूरत पड़ती है.
फर्मी ने १९४२ में शिकागों नगर में प्रथम सफल नाभिकीय श्रृंखला अभि-~क्रिया चालू
करने के लिए जो उपाय बरता उसमें ग्रैफाइट निपिंडों की विशाल पाइल का इस्तेमाल
किया जाता था. पाइल के बीच-बीच में यूरेनियम के छड़ रखे हुए थे. ग्रेफाइट
न्यूट्रॉनो की गति धीमी करने के उद्देश्य से रखा गया था. क्योंकि यह देखा गया था
कि धीमे न्यूट्रॉनो को यू-२३५ का नाभिक आकर्षित करता है. ग्रेफाइट को मंदक कहते
है,क्योकि यह न्यूट्रॉनो की गति मंद करता है . फिर भी श्रृंखला अभिक्रिया पैदा
होना बिलकुल अनिश्चित था. न्यूट्रॉनों तो निगल लेने वाले सभी अपद्रव्यों को
निकालने के लिए ग्रेफाइट को बहुत ही सावधानी से शुद्ध करने की जरूरत थी. साथ ही
पाइल बहुत ब़्अड़ी बनाने की जरूरत थी ताकि कुछ ही न्यूट्रॉन बाहर निकल सकें तथा इस
प्रकार कम क्षति हो.
यह तरीका सफल रहा और इनसे श्रृंखला अभिक्रिया का नियंत्रण करना काफी आसान पाया
गया. उसके बाद बहुत-सी ग्रेफाइट पाइलें बनायी जा चुकी है. इनमे से अघिकाँश
पाइलें शक्ति पैदा करने के लिए नहीं वरन् अनुसंधान करने और प्लुटोनियम पैदा करने
के लिए बनाई गई है. इस प्लुटोनियम के बारे में बाद मे कुछ और भी बताया जाएगा.
हम पुन:यूरेनियम समस्थानिकों पर आते है. केवल यू-२३५ ही असली विखंडनीय द्रव्य है
अर्थात् न्यूट्रॉनो के प्रभाव मे इसका तुरन्त विखंडन हो जाता है. यू-२३५ की
अपेक्षा कहीं अधिक मात्रा में उपलब्ध यू-२३८ बहुत शीध्रता से न्यूट्रॉन निगन
लेता है. परन्तु कभी-कभी ही इसके किसी एक नाभिक का विखंडन होता है. शक्ति
उत्पादन के लिए इस मिश्रण का उपयोग करना,घटिया किस्म के कोयले को काफी मात्रा
में रेत से मिलाकर जलाने के समान होगा.
कोयले को रेत से अलग करना सरल है,परन्तु यू-२३५ के परमाणुओं को यू-२३८ के
परमाणुओ से अलग करना कठिन कार्य है. रासायनिक तरीके व्यर्थ है,क्योकि दोनो ही
समस्थानिकों के रासायनिक गुण एक समान होते है. परन्तु यह कार्य भौतिक प्रणाली से
सम्भव है. मिसाल के तौर पर यदि किसी गैसीय यूरेनियम यौगिक को छिद्रोंवाली झिल्ली
मे से पम्प किया जाय तो हल्के यू-२३५ परमाणु कुछ अधिक तेजी से झिल्ली पार करते
है. गैस को हजारों झिल्लयों मे से पम्प करने के बाद हमे
संबर्धित(ऐन्रिच्हेड्),यूरेनियम प्राप्त होता है जिसमें प्राकृतिक यूरेनियम की
अपेक्षा कई गुना अधिक यू-२३५ होता है.
हमने देखा जब प्राकृतिक पदार्थ से ही काम चल सकता है, इसलिए आप पूछ सकते है कि
यह सब करने की क्या जरूरत है. ठीक है,काम तो चल जाएगा परन्तु होगा सिर्फ गुजारा
ही. इंजीनियर के लिए कुछ करने की गुंजाइश न रहेगी. ऊष्मा निकालने के लिए वह
असंवर्धित पाइल में से पानी नहीं गुजार सकेगा. पानी और इस्पात की पाइपें बहुत
अधिक न्यट्रॉन सोख लेगी,जिससे श्रृंखला अभिक्रिया रूक जाएगी. प्राकृतिक यूरेनियम
और सावधानी से व्यवहार करने की आवश्यकता है अन्यथा वह गाने से इन्कार कर देगी.
लेकिन संबर्धित यूरेनियम से पाइलें तैयार करनी बहुत आसान है.
'पाइल'शब्द के विषय में थोड़ा-सा विचार हम करेंगे. इस शब्द का इस्त-~माल तेजी से
समाप्त हो रहा है. और रिएक्टर (षेअच्टोर्) शब्द इसका स्थान ग्रहण करता जा रहा है.
अन्य कारणो के इलावा इसका एक कारण यह भी है कि न्यट्रॉनों को धीमा करने के लिए
ग्रेफाइट की बजाय भारी पानी का इस्तेमाल भी किया जा सकता है. लोगो ने वास्तव में
ही'भारी पानी पाइल'वाक्यांश का इस्तेमाल किया भी है. यद्यपि यह है निरर्थक. आप
पानी की पाइल नहीं बना सकते. अतएव अब हम रिएक्टर शब्द का ही प्रयोग करते है.
भारी पानी को रिएक्टर में मंदक के रूप मे इस्तेमाल किये जाने का विशेष कारण है.
पानी आक्सीजन और हाइट्रोजन का यौगिक है. साधारण हाइट्रोजन परमाणु में केवल एक
प्रोटॉन होता है. वास्तव में अधिकतर हाइट्रोजन परमाणु नाभिक प्रोटॉन मात्र ही
होते है. परन्तु ५००० हाइट्रोजन परमाणुओ मे से एक ऐसा भी होता है जिसमे केवल
प्रोटॉन ही नहीं वरन् एक न्यूट्रॉन भी होता है. क्योकि परमाणु के वजन का मुख्य
भाग नाभिक में होता है,ये हाइट्रोजन परमाणु सामान्य परमाणुओ की अपेक्षा दुगने
भारी होते है. भारी हाइट्रोजन नाभिक और आक्सीजन नाभिक के मिलने से बना पानी भारी
पानी कहलाता हैं. इस भारी पानी की सामान्य पानी की अपेक्षा बड़ी
विशेषता यह है कि इसमें न्यूट्रॉन निगलने की प्रवृति बहुत कम होती है. क्योकि
इसके प्रत्येक नाभिक में,ऐसा प्रोटॉन होता है तथा उसे और न्यू-~ट्रॉन की जरूरत
नहीं होती .
भारी पानी तैयार करना अधिक कठिन नहीं. एक हाइट्रोजन समस्थानिक दूसरे की अपेक्षा
इतना अधिक भारी है कि उसे यूरेनियम समस्थानिकों के मुकाबले में कही आसानी से अलग
किया जा सकता है. परन्तु इसके बावजूद भारी पानी काफी महंगा पदार्थ है. इसका
मूल्य सात या आठ सौ डालर प्रति गैलन के क़रीब होता है.
बिजलीघर
परमाणु बिजलीघर कैसा दिखाई देता है? बहुत हद तक तो यह कोयले के चलने वाले
बिजलीघर के समान ही होता है. इसमें वाष्प टरबाइनों से चलने वाले वैसे ही
विद्युतीय जनित्र(जेनरेटर) होते है. अन्तर केवल यही होता है कि परमाणु बिजलीघर
में ऊष्मा का स्त्रोत कोयला-भट्टी की बजाय अभिक्रिय होता है. पाँच हजार किलोवाट
का पहला बिजलीघर १९५४ में रूस में बनाया गया था. ग्रेट ब्रिटेन के केल्डर हाल मे
इसमें कहीं अधिक बड़ा बिजलीघर बनाया गया जो १७ अक्टुबर,१९५६ को चालु हुआ.
केल्डरहाल रिएक्टर प्राकृतिक यूरेनियम युक्त पारम्परिक पाइल है. ऊष्मा निकालने
के लिए इसमे से कार्बन-~डाई-आक्साइड पम्प की जाती है और गर्म कार्बन-डाइ-आक्साइड
के इस्तेमाल से टरबाइनों के लिए वाष्प तैयार की जाती है. यह कोई खास बढ़िया
तरीका नहीं. परन्तु यह तरीका सरल काफी है. इस तरीके मे हमे ऐसे बिजलीघर के
वास्तविक परिचालन का अध्ययन करने का मौका मिलता है. परिणामस्वरूप बाद मे अधिक
अच्छे बिजलीघर बनाने के लिए आवश्यक अनुभव प्राप्त होना भी संभव है.
परमाणु बिजलीघर की नयी और प्रमुख विशेषता यह है कि यहाँ प्रति-~दिन हजारों टन
ईधन लाती हुई रेलगाड़ियाँ अथवा बजरे दिखाई नहीं पड़ते. यू-२३५ जैसे विखंडनीय
पदार्थ बराबर भार के कोयले की अपेक्षा लगभग २० लाख गुना अधिक शक्तिशाली है. एक
पौंड यू-२३५ एक हजार टन कोयले के बराबर ऊष्मा पैदा कर सकता है. प्रतिवर्ष २० टन
यू-२३५ इस्तेमाल करके ग्रेट ब्रिटेन में आजकल खपने वाली बिजली (एक करोड़ ५० लाख
किलो-~वाट) पैदा की जा सकती है. निस्संदेह इसका अर्थ है ३००० टन यूरेनियम. सारे
पश्चिमी संसार के लिए बिजली पैदा करने के वास्ते २० गुना अधिक यूरेनियम की जरूरत
पड़गी.
पश्चिमी संसार मे यूरेनियम का अनुमानित उत्पादन ४०००० टन प्रतिवर्ष है. कुल
यूरेनियम की मात्रा ४० लाख टन लगभग कूती गई है. यदि बिजली वर्तमान मात्रा में ही
पैदा की जाती रहे तो यह यूरेनियम साठ वर्ष के लिए काफी होगा. परन्तु बिजली का
उत्पादन हर दस वर्ष में दुगुना हो जाता है. जहाज प्रणोदन (फ्रोपुल्सिओन्स्) में
यूरेनियम का इस्तेमाल निरन्तर बढ़ रहा है. इससे यूरेनियम भंडार का और अधिक व्यय
होगा. अत: देखना यह है कि भविष्य मे क्या स्थिति होगी?
यहाँ दो बातें कहनी जरूरी है. पहली यह की यूरनियम का उत्पादन निश्चत रूप कई गुना
बढ़ाया जा सकता है. खनिज की खोज का काम शुरू हुए अधिक समय नहीं बीता और इस बीच
निरन्तर नये संग्रह पता चल रहे है. इसके अतिरिक्त ग्रेनाइट जैसी सामान्य
चट्टानों मे काफी मात्रा मे यूरेनियम है. यह बहुत कम-टन-भर ग्रेनाइट मे आंउस के
लगभग-होता है. परन्तु पुरी सम्भावना है कि अन्त में रसायनज्ञ आर्थिक दृष्टि से
लाभप्रद तरीके से इसका निस्सारण करने में सफल हो जाएँगे. तब यह बहुत अधिक मात्रा
में उपलब्ध होगा.
दूसरे'यह ठीक नही है कि साधारण यू-२३८ इतना निरूपयोगी है कि उसे केवल फेंकना ही
पड़े. यद्यपि यह स्वयं ईधन नहीं परन्तु यह 'उर्वर'पदार्थ है,क्योकि उसे सरलतापूर्वक
प्लूटोनियम २३९ नामक विखंडनीय पदार्थ मे बदला जा सकता है, यू-२३८ का नाभिक एक
न्यूट्रॉन निगलने पर यू-२३९ में बदल जाता हैं,जो अस्थायी है और उसी
समय प्लूटोनियम २३९ में रूपातरित हो जाता है. इसलिए जब रिएक्टर मे आम यूरेनियम
इस्तेमाल किया जाता है तो व्यय हुए यू-२३८ की कुछ कमी यू-२३८ से बने प्लूटोनियम
से पूरी हो जाती है. यह अप्रत्याशित रूप से लाभ पहुँचाने वाली कीमियागिरी है. यह
ठीक वैसे ही जैसे कि घटिया किस्म का कोयला जलने पर अपने में मिली रेत के
थोड़े-से भाग को कोयले मे अथवा कहना चाहिए कि तेल मे बदल दे,तेल इसलिए कि
प्लूटोनियम यू-२३५ की अपेक्षा अधिक क़ीमती है. यह न्यूट्रॉनों को और ज्यादा
प्रबलता से आकर्षित करता है. इसलिए रिएक्टर के लिए अपेक्षा-~कृत न्यूट्रॉनो की
जरूरत होती है. इसके अलावा यह रासायनिक दृष्टि से प्लूटोनियम यूरेनियम से भिन्न
होता है और इसलिए इसे पृथक् करना सरल है.
साफ है कि अबिक्रियक में जितना यू-२३५ जलता है. यदि उससे अधिक प्लूटोनियम पैदा
हो जाय तो यह रिएक्टर लाभप्रद है. ऐसे अभिक्रियक को प्रजनक 'ब्रीडर' कहते हैं,
क्योंक जितना ईंधन इसमें जलता है उससे अधिक पैदा होता है. प्रजनन और विशेषत:
क्षम प्रजनन की दृष्टि से यह आवश्यक है कि न्यूट्रॉन जाया न जाएँ. क्योंकि
न्यूट्रॉन धीमें करने के लिए मंदक का इस्तेमाल करने से कुछ न्यूट्रॉन हमेशा ही
जाया होते हैं, प्रजनक में तेज न्यूट्रॉनों से काम लिया जाता है. ऐसे तेज
रिएक्टर अथवा प्रजनक में यू-२३५ या प्लूटोनियम की छोटी-सी क्रोड़ होती है जो
साधारण यूरेनियम से धिरी रहती है. क्रोड़ (चोरे) से बच निकलने वाले न्यूट्रॉन
इसी यूरेनियम में प्लूटोनियम का प्रजनन करते हैं. इसके अतिरिक्त एक तीसरा
विखंडनीय पदार्थ यू-२३३ भी है. रिएक्टर को यूरेनियम की बजाय थोरियम से घेर कर
इसे भी वैसे ही पैदा किया जा सकता है. सम्भव है कि अंत में यह प्रक्रिया बहुत
महत्त्व-~पूर्ण हो जाय, क्योंकि पृथ्वी पर यूरेनियम की अपेक्षा थोरियम बहुत अधिक
मात्रा में उपलब्ध है.
अनेक तकनीकी समस्याओं को हल किया जाना अभी बाकी है. विशेषत: इसलिए कि यूरेनियम
नाभिक के 'विखंडन उत्पादन' कहलाने वाले अंश प्रबल विघटनाभिक होते हैं. अभिक्रिया
के एक बार चालू हो जाने के बाद इसमें जो कुछ भी किया जाना हो वह दूरस्थ नियंत्रण
से ही किया जाना चाहिए. विखंडनीय पदार्थ का बदलना,विखंडन उत्पादनों को हटाने के
लिए रासाय-~निक शोधन तथा मरम्मत आदि कार्य दूरस्थ नियन्त्रण से ही करने होते
है. रिएक्टरों की कई'पीढ़ियों'से अनुभव प्राप्त करने के बाद ही हम बड़े पैमाने पर
परमाणु शक्ति को अपने काम में लाना शुरू कर सकेंगे. प्रत्येक रिएक्टर पिछली
पीढ़ी के रिएक्टर से सुधरा हुआ होगा. परन्तु इसमें भी २० वर्ष या कुछ अधिक समय
लग सकता है. शुरू में परमाणु शक्ति महंगी पड़ेगी. इसलिए नहीं कि ईधन मंहगा
है-ईधन की तो बहुत थोड़ी मात्रा हमे चाहिए-~वरन् इसलिए कि सारा संयत्र बहुत
ज्यादा जटिल होगा. फिर भी ज्यों-~ज्यों कोयला और तेल कम होते जाएँगे तथा परमाणु
शक्ति के बारे में हमारा अनुभव बढ़ता जाएगा कीमतो मे अन्तर उल्टा हो जाएगा.
अनुमान है कि इस सदी के अन्त तक सारे विश्व में मुख्यत:परमाणु शक्ति का ही
इस्ते-~माल होने लगेगा.
प्राय: यह पूछा जाता है कि जो परमाणु-बिजलीघर आप बनाना चाहते है, क्या वे खतरनाक
नहीं होंगे ? वे आकस्मिक रूप से परमाणु बम की तरह फट तो नहीं जाएँगे ? इनका
उत्तर तो निश्चित रूप से'नहीं'है. यह ठीक है कि परमाणु बम जिस सिद्धान्त के
अनुसार काम करता है,परमाणु बिजलीघर भी उसी सिद्धान्त -अर्थात् यूरेनियम विखंडन-के
अनुसार काम करता है. परन्तु बम मे हम हर तरह से यह प्रयत्न करते है कि
न्यूट्रॉनो की संख्या तथा श्रृंखला अभिक्रिया तेजी से बढ़े. वास्तव में इतनी तेजी
से कि सारी अभि-~क्रिया सैक़अड के दस लाखवें हिस्सें मे ही पूरी हो जाती है.
बिजलीघर या आम तौर पर नियंत्रित रिएक्टर अथवा पाइल मे हम ऐसी व्यवस्था करते है
कि न्यूट्रॉनों की संख्या स्थिर रहे. इसके लिए न्यूट्रॉन नष्ट होने की दर उनके
पैदा होने की दर के बराबर कर दी जाती है. साम्यावस्था की यह स्थिति
क्रांतिक(छ्रिटिचल्) अवस्था कहलाती है. यदि बहुत अधिक न्यूट्रॉन खपने लगेगे तो
धीरे-धीरे उनकी संख्या कम होती हुई शून्य तक पहुँच जाएगी. अंतरिक्ष किरणों से
विपथित तथा बीच-बीच मे होने वाले विखंडन से पैदा होने वाले न्यूट्रॉन ही शेष रह
जाएँगे. यदि अभिक्रिया क्रांतिक अवस्था से ऊपर है तो न्यूट्रॉनों की संख्या
धीरे-धीरे बढ़ेगी और अभिक्रियक निरन्तर गर्म होता जाएगा.
रिएक्टर चलाते समय,क्रांतिकता का समंजन करने के लिए तथाकथित नियंत्रण छड़ों की
सहायता ली जाती है. ये न्यूट्रॉन अवशोषण करने वाले किसी पदार्थ से बने होते है
(मिसाल के तौर पर कैडामियम से),और रिएक्टर मे किए खड़े छिद्रों मे लगे होते है.
रिएक्टर चालू करने के लिए उन्हें धीरे-~धीरे उपर उठाया जाता है ताकि विपथित
न्यूट्रॉनो की संख्या बढ़नी शुरू होने से पहले न्यूट्रॉनो के समाप्त होने की दर
कम हो जाय.
ज्यादा
