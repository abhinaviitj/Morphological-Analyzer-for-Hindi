<आ.ञ्.><फइन्टिन्ग्><षड्ह ख्रिस्ह्नन्  खि छ्हिट्रन्कर् फरम्पर.><१९८४><ऊनिओन् ठ्रडेर्स्.><झइपुर्><७८ टो ८१><२४००><अस्हिस्ह्ट्ह-ंएतर् कि छ्हिट्रन्कन् फरम्पर.>

काले रंग के लिये काजल या कोयले का प्रयोग होता था. यहाँ पर तिल्ली के
तेल के काजल से कालारंग बनाने की विधि अधिक प्रचलित रही है, काला रंग
रासायनिक विधि से भी बनता था इसमें पीसी हुई हड़ में कसीस डालकर तेज काला
रंग तैयार करने की पद्धति रही है.
सफेद रंग: मेवाड़ के ताड़ पत्रित युग में प्राय: कम से काम में आया.
मानसोल्लास एवं अभि-~लषित चिन्तामणि ग्रन्थ जो ११३१ ई. में लिखे गये
इनमें रंग हेतु क्रोंच शेल या सीप से बनाने का उल्लेख मिलता है इसमें सीप
शंख को जलाकर इसकी भस्मी से सफेद रंग बनाने की विधियां है. मुनि
पुण्यविजयजी के अनुसार सफेद का प्रयो १६ सदी के चित्रों से प्रारम्भ होता
जो इरानी प्रभाव पश्चात अधिक प्रयोग में आया था. मेवाड़ में प्राय: मगरोप
(भीलवाड़ा) की खाड़ियों का सफेदा प्रयोग में आता रहा है किन्तु सीप व शंख
से भी चमकीला सफेद रंग बनाया जाता था उन्हें एक छोटी भट्टी में जलाने की
प्रक्रिया पश्चात अधजले शंख एवं सीपों की चूरी करके उसे सिलबट्टे पर
बारिक घोटा जाता था, जितना घोटते उतना ही वह फैलता, साथ ही उसकी सफेदी भी
अधिक उभरती. बाद में आवश्यकतानुसार खेरी या धोली मूसली का गोन्द मिलाकर
चित्रण कार्य के प्रयोग में लिया जाता था. प्राचीन काल में जावर आदि
स्थानों से प्राप्त जस्ते या शीशे की खाक से भी सफेद रंग बनता था जो बाद
में जिंक  क्साइड नाम से सम्बोधित किया जाने लगा.
लाल रंग: प्रकृति से प्राप्त लाल पत्थर, गेरु व हिंगलू से लालरंग तैयार
किया जाता था. हिंगूलू पश्चिमी भारत में खनिज पत्थर से हिंगूली रंग में
चित्रित चित्रों की अपनी प्राचीन परम्परा थी. पश्चिमी भारत शैली में
चित्रित चित्रों में प्रारम्भ से ही प्रचलित मुख्य रंग रहा है तथा इस
भू-खण्ड में अब तक प्रयोग में आता रहा है इसी प्रकार रसायनिक क्रिया से
बेर बरगद, एवं पीपल की लाख द्वारा लाल रंग तैयार करने की भी मेवाड़ में
एक विशेष पद्धति रही है जो यहाँ का प्रमुख स्थाई रंग रहा है. इसकी विधि
नीचे दी जा रही है. लाल रंग में हिंगलू रंग को सभी रंगों में श्रेष्ठ
माना गया है. इसी मे पीले रंग की मात्रा मिलाने से कसमूल रंग बन जाता है
जो मेवाड़ी एवं दक्षिण पश्चिमी राजस्थान में बहुत प्रचलित रहा है. इन
रंगों को सिलबटेट पर गोठने की विशेष पद्धति रही है हिंगलू जंगाल तथा
हरताल तो कई दिनों तक घोटे जाते थे ये परम्परागत लघु चित्रों के उत्कृष्ट
एवं चमकीले रंग थे. रंग निर्माण की स्थानीय पद्यतियां
लाख के रंग बनाने की विधि : मेवाड़ में बैर बरगद तथा पीपल की लाख से लाल
रंग बनाने की देशी परम्परागत विधि रही है. जिससे भिन्न-भिन्न पात्रों के
परिवर्तन से ही उनमें किरमी, महावार, अल्ता, मेहन्दीहरा व बैगानी रंग
चित्रकार स्वयं बनाते रहे है. लाल रंग हेतु सर्वप्रथम उक्त लाख के चूर्ण
की मिट्टी के बर्तन में सादा पानी डालकर रहे हैं. लाल रंग हेतु सर्वप्रथम
उक्त लाख के चूर्ण को मिट्टी के बर्तन में सादा पानी डालकर भिगों दिया
जाता है, चौबिस घण्टे बीतने पर बिना हिलाये ही ऊपर से रंगीन पानी अलग से
लिया जाता, उसे किसी खुले मुंह वाले मिट्टी के बर्तन में रख आग पर उबालने
की क्रिया की जाती है. उबलते समय उस पानी में पठानी लोद तथा सुहागा एक और
आधे चम्मच की मात्रा में मिला देता है उसके बाद खुले मुह के बर्तन में
पानी लेकर उड़ने देते. गाढ़ा होने पर उसमें रूई के गुच्छे डालकर सूखने
देते, सूखने पर गुच्छे को `चूखा' नाम से सम्बोधित किया जाता तथा सुरक्षित
स्थान पर रख दिया जाता. यह आज भी प्राचीन परम्परागत चित्रकारों के पास
पाया जाता है. इसमें अन्य कोई चीज नहीं मिलाई जाती है. स्थानीय शब्दावली
अनुसार इसे ही शुद्ध महावर , किरमजी व आल्ता रंग की संज्ञा दी गई है. यह
लाल रंग की विधि मिट्टी के बर्तन में बनाने पर ही सम्भव है. यदि इसी लाख
से हरारंग बनाना हो तो यही उक्त क्रिया ताम्बे के बर्तन में की जाय जिससे
सूखीमेंहदी जैसा हरा रंग बन जायेगा. यदि लाख से ही काला लाल व बैगनी रंग
बनाना हो तो लोहे के बर्तन में क्रिया की जाय. इस प्रकार केवल पात्र
बदलने पर ही अलग अलग रंग बनाने की पद्धति प्राचीन काल से मेवाड़ में
प्रचलित रही है जिसका यहां के प्राचीन चित्र सम्पुटों में विधिवत प्रयोग,
राष्ट्रीय संग्राहालय में सुरक्षित ढोला मारू १५९२ ई. चित्र संख्या २२
राग रागनियों, कवि एवं रसिकप्रिया के चित्रों में अधिक हुआ जिन्हें
प्रत्यक्ष से देखने पर ही इन रंगों के महत्व को समझा जा सकता है, देखें
सं. २२, २६, २८, २९, ३१, ५३, आदि में हम यह स्पष्ट रूप में मूल्यांकित कर
सकते हैं.
नीला रंग: प्राचीन काल से ही यह रंग भारत में चित्रण कार्यो में प्रयुक्त
होता रहा है, अजन्ता के भित्ति-चित्रों में यह विशेष रूप से गहरा नीला
लाजवर्द तथा राजवर्द (लेपिस लेजूली) नाम से प्रसिद्ध रंग रहा है जिसका
विस्तृत विवेचन विष्णु धर्मोत्तर पुराण मानसोल्लास आदि प्राचीन ग्रन्थों
में मिलता है. १२०० ई. से १४०० ई. के ताड पत्रों में यह रंग प्राय कम
प्रयोग में लिया गया है. यह रंग मयुर की गर्दन जैसा गहरा नीला खनिज रंग
है जो पीस कर तैयार किया जाता रहा है. वनस्पति से जो नीला रंग तैयार करते
हैं उसमें देशी नील, पौधों से प्राप्त की जाती रही है. मेवाड़ में आकोला,
सांगानेर (भीलवाड़ा) आदि स्थानों में नील की खेती भी होती थी जिससे डली
दार नील (बतासी) बताशीनील बनाई जाती जो प्राचीन काल से ही कपड़ों की
रंगाई तथा चित्रण हेतु महत्वपूर्ण रंगों में से एक था. मेवाड़ में इसे
रंग नाम से भी सम्बोधित करते है.
पीला रंग : विष्णु धर्मोत्तर पुराण में इसे हरताल, प्यावडी, गौगूँली आदि
नामों से उल्लेखित किया है. मेवाड़ में केसूली के फूलों से तेज पीला
वनस्पति रंग भी प्राप्त करने की प्रथा रही है तथा प्राचीन चित्रों में
यही रंग अधिक प्रयोग में आया है. यह पलाश या केसूली छावरा ढांक, खाकरा
आदि स्थानीय पौधों से प्राप्त फूलों से बनाया जाने वाला-एक विशेष आकर्षक
रंग रहा जो मेवाड़ के चित्रों में अधिक प्रयुक्त हुआ है. हरताल रंग दो
प्रकार का होता है. प्रथम तनकिया हरताल दूसरा गौदंती हरताल इसी तरह में
गाय को नीम की पत्ती खिलाकर पीली मिट्टी पर गोमुक्षत्र करा कर गौगुली को
तैयार किया जाता था. अन्य पीले रंगों में भूरी पीली रामरज एवं अन्य पीली
वाले रंगों का विशेष प्रयोग होता रहा है.
सिन्दूरी रंग : मरकरी पत्थर को जला कर पारा अलग करने व भष्मी से सिन्दूरी
रंग प्राप्त करके उसमें खेरी बम्बूल धोली मूसली व सरेस का प्रयोग
आवश्यकतानुसार करके तैयार करने की पद्धति रही है. ऐसी ही रूपहरी सुनहरी व
कतीरी (रांगा) से सम्बन्धित "हले" बनाने की विधियों का विवेचन इस प्रकार
है:
सुनहरी रूपहरी एवं रांगें की हल : सर्वप्रथम स्वच्छ पारदर्शी सरेस या
आकेशिया गोन्द के पानी को चीनी मिट्टी या सफेद पत्थर के प्याले सरेस के
पानी की कुछ बून्दे डाल दी जाती है तत्पश्चात बर्क को दो या तीन उंगुली
में चिपकाकर प्याले में घोटने की क्रिया की जाती है पूरा घोटने पर ऊंगली
के दूसरा बर्क चिपका लिया जाता है. इस प्रकार जितना रंग बनाना हो बर्क
लेकर घोटते रहें, हल बनाते समय आवश्यकतानुसार पानी या सरेस की बूँद डालते
रहते हैं यह जितना मेहनत से घुटेगा उतनी ही बारीक चमकती हुई चांदी सोने
या रांगें की हल बन सकेगी.
हल घुट जाने के बाद उसमें पानी मिलाया जाता है इस घोल को बारीक मलमल के
कपड़े से छान लिया जाता है, छने हुए घोल को हल्की कोयले की आँच पर गर्म
कर लीजिए. पानी गुनगुना होने पर उसमें चुटकी भर नमक डाल दिया जाय जिससे
मेल व सरेस का कोई भी अंश सोने या रूपहले पर नहीं रहने पाये उसे ठण्डा
करके जमने दिया जाता है. फिर ऊपर-ऊपर से पानी हटा कर उस हल को नीचे जमने
देवें तथा ठण्डी आँच पर उसे सूखने भी दिया जाय फिर कटोरी या प्याले की
किनार पर खेरी के गोंद की डलीं चिपका दी जाती हैं तथा चित्रण करते समय
आवश्यकतानुसार गोंद का पानी मिला कर काम किया जाता है चित्र में हल लगाते
समय पहले के लगे रंगों को ओपनी से घोट कर एक जीव कर लिया जाता है (कतीर)
शीशे या चांदी की बरक को भी उक्त विधि से ही एक एक करके घोटते हुए रांगें
या चांदी की परम्परागत हल बनाई जा सकती है. मुगलकालीन चित्रों में हल के
बजाय पूरीबरक ही आवश्यकतानुसार चित्रण के समय चिपकाने की पद्धति रही है.
रंगों के पात्र हलों को हकीक या कांच के प्याले में रखा जाता है तथा
रंगों को मिट्टी के बर्तन या नारियल के खोपरे से प्राप्त प्याले में रखते
थे जिसे स्थानीय शब्दाबली में काचली सम्बोधित किया जाता है.
मिश्रित रंगों की प्रक्रिया-- रंगों का प्रयोग व संयोजन कलाकार की दृष्टि
व भावनाओं पर अधिक निर्भर रहता है, मेवाड़ के लघु चित्रों में भावों को
कुछ परम्परागत प्रतीकों एवं सिद्धान्तों से व्यक्त करने का प्रयास किया
है. जैसा एक उदाहरण यहां उल्लेखित करते हैं हल्दी व लाल रंग सुहाग का
प्रतीत है जो दो तत्त्वों के समन्वय से बनता है. कुसुम इसका प्रतिफल है.
इसे बनाने के लिए हल्दी को नीबू के रस में बार-बार डालकर हिलावें व कुछ
दिन बाद सूखाकर पीसते हैं. नींबू की हल्दी में व्याप्ति के समान ही
दाम्पत्य जीवन में प्रेम की प्रगाढ़ता प्रकट करने का प्रतीक कुंकुम है.
उसे हींगलू रंग भी कहते हैं. रंगों के ऐसे मनोवैज्ञानिक सम्मिश्रिण से
मेवाड़ के चित्रकारों ने प्रतिकात्मक रंगों की तकनीकी प्रक्रिया में एक
पवित्र भावना स्थापित की है जो इस चित्रशैली के विभिन्न चित्र फलकों में
दृष्टव्य है. (चित्र सं २०, २८, २९, ३७ एवं ५३)
इसी तरह सफेद और लाल रंग की मिलावट से गोर रंग बन जाता है. यदि सफेद काला
र पीला रंग बराबर मात्रा में मिला लिये जायं तो उनके संयोग से भूरा रंग
तैयार हो जाता है. सफेद और काले रंग के समान मिश्रण से गजवर्ण, अर्थात
हाथी के शरीर जैसा काला रंग तैयार हो जाता है यदि समान रूप से लाल और
पीला रंग मिला लिया जाय तो बकुल फल मोलश्री के समान. नारंगी रंग तैयार
करने हेतु पीला रंग एक भाग और लाल रंग दो भाग मिलाने से यह रंग बन जाता
है. उक्त तथ्य मेवाड़ के चित्रों में चित्रों में सर्वत्र दिखाई देते
हैं. इसके अतिरिक्त दूसरे रंगों के मिश्रण से अनेक रंग तैयार किये जा
सकते हैं. तरह तरह के रंग बनाने के लिये सुवर्ण, तांबा, रजत, अभ्रक
राजवंर्द, सिन्दूर, रंगों हरताल चूना, लाख, हिंगलू, और नील आदि अनेकों
द्रव्य प्रयोग में लाये जाते रहे हैं.
तुलिका निर्माण स्थानीय पद्यति : तूलिका का उल्लेख मेवाड़ के प्राचीन
संदर्भों में मिलता है. परम्परागत चित्रकारों के लिए रंगकन की यह एक
महत्वपूर्ण सामग्री रही है. समरांगण सूत्रधार में लेखनी कुर्चक के
सूक्ष्म, मध्यम एवं स्थूल किस्मों के प्रकार बताये गये हैं. जिसे वे
बकरी, गिलहरी एवं ऊंट के बालों को काटकर पक्षी के पंखों, लोहे या ताम्बे
के शंकु की नलियों में डालकर तैयार करते थे. डा. मोतीचन्द्र ने तूलिका
हेतु परसियन बिल्ली एवं भैस के बालों का भी उल्लेख किया है. गिलहरी के
बालों से मेवाड़ में तूलिका निर्माण का कार्य प्राचीन काल से होता रहा
है. जो होली के बाद एवं वर्षा से पूर्व अप्रैल व मई माह में विशेष
विधियों द्वारा गिलहरियां पकड़कर जीवित अवस्था में उनके बाल काट-~कर धागे
में बांध कर तूलिका तैयार करते रहे हैं. बाकी तूलिका हेतु मोर के पंखों
की डंडी शंकु में डालकर उच्च श्रेणी की तूलिका बनाई जाती थी. उन्हीं
तूलिकाओं को पूरे वर्ष चित्रण कार्य में मोटे पतले एवं बारीक अंकन हेतु
प्रयोग में लिया जाता रहा है जिसकी निर्माम पद्धति आज भी नाथद्वारा के
चित्रण केन्द्र एवं जयपुर के चित्रकार श्री बन्नू की चित्र शाला में
विधवत उपलब्ध हो सकती है.
मेवाड़ में कागज के प्रचलन से पूर्व ताड़पत्रों पर लेखन एवं चित्रण कार्य
करने की प्रथा रही है. १२६० ई. एवं इससे पूर्व मेवाड़ में ताड़पत्रों पर
सचित्र ग्रन्थ लिखे गये जिनमें आहड में चित्रित श्रावक प्रतिक्रमण सूत्त
चूर्णि ताड़ पत्रों पर ही चित्रित हुआ. देखें चित्र सं. ८ अ एवं ब
ताड़पत्र की संस्कृत में ताल पत्र कहते हैं तथा हिन्दी व गूजराती में
ताड़ पत्र नाम से सम्बोधित किया जाता है यहां श्रीताड एवं खेरताड़ के रूप
में पहचाना जाता है. श्रीताड का प्रचलन मद्रास, सिलोन व बंगाल की ओर अधिक
रहा है. तथा खेरताड़ प्राय: गुजरात व राजस्थान क्षेत्र के राजपूत
रियासतों में प्रचलित था. मुगल आक्रमणकारियों द्वारा इसका द्वारा इसका
प्रयोग करना वर्जित था. यह ताड की छाल <ध्ध्ध्> के आकार मे चित्रण व लेखन हेतु
कार्य में ली जाती थी. मेवाड़ में चित्रित श्रावक प्रतिक्रमण सूत्त
चूर्णि तथा अन्य कई ग्रन्थों के लेखन में इन ताड़ों का ही प्रयोग किया
है. इस तरह कागज के आविष्कार से सभी ताड़ पत्रों में ही अंकन कार्य मिलता
है.
कागज पर प्रारम्भिक चित्रण कार्य
भारत में कागज का प्रयोग ३२७ ई. से ही प्रचलित होने के प्रमाण मिलते है.
यहाँ चित्रण एवं लेखन कार्यो में इसका अधिक प्रचलन था किन्तु इस काल का
कोई प्रमाण उपलब्ध नहीं हैं. लेखन एवं चित्रणों में इसका प्रयोग १३ वीं
सदी पश्चात ही देखा जाता है. मेवाड़ में इसी काल से ताडपत्रों तथा उनके
पश्चात् कागज पर चित्रण कार्य होने लगा. कागज का निर्माण स्थानीय विधियों
से मेवाड़ के गोसुन्डा नामक गांव में बाँस एवं सण की लुग्दियों से किया
जाता था. उसे घीसुण्डी कागज के नाम से बहीखातों के प्रयोग में लिया जाता
था. चित्र निर्माण हेतु इन्हीं कागजों को एक तह पर दूसरी तह मेदे की लेही
से चिपकाकर मोटा करने की पद्धति प्रचलित थी जिसे कागज साठना कहते हैं.
भारत में प्राचीन काल से ही दोलताबाद के कागदीपुरा के बने कागज प्रचलित
रहे हैं. इसी तरह दोलताबादी एवं स्पैनी कागजों पर प्रचलन कालान्तर में
हुआ. इन कागजों पर सफेद रंग से जमीन बांधकर चित्र बनाये जाते थे. ये कागज
बड़े बड़े आकार के चित्रों हेतु निर्मित किये जाते थे. लगभग ३ ध् ५ फीट के
कागज मेवाड़ में चित्र निर्माण हेतु १७०० ई. से ही प्रयोग में लाये गये
हैं. जिन्हें राजप्रासाद संग्रहालय उदयपुर के सुरक्षित चित्रों में देखा
जा सकता है. मेवाड़ में सुपासनाह चरियम १४२२ ई. का चित्र सम्पुट कागज में
चित्रों का प्राचीनतम उदाहरण है देखें चित्र सं. १० एवं ११.
उक्त साधन सामग्री से यहाँ के चित्रकारों ने भारतीय परम्परा के अनुरूप
चित्रण कार्य किया प्रमाणित होता है चित्रों में विष्णु धर्मोत्तर पुराण,
समरांगण सूत्रधार, चित्र लक्ष्मण, समराइच्च कहा एवं कुवलयमाला कहा में
वर्णित चित्र कर्म के सिद्धान्तों का पालन चित्रकारों ने किया है.
