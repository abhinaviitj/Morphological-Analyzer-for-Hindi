<ळिटेरटुरे><ःउमोउर्><आस्टन, घिरिस्ह्><ध् ठ्होड श णस्ह><१९९१><घ्यन् भ्हरटि><षोओप् णगर्, ढेल्हि><८-१५><२०००><आस्ट्हन, घ्-ठ्होड श णस्ह-ःउ-औ>

+ 'मर्द ध्यान से दूसरी औरतों को देखें तो घर में महाभारत न मच जाये ?' लाल ने हसंकर
कहा था,'मैं तो तुम्हारे बारे में ही सोचता रहता हूँ; अभी से यह हाल है तो आगे क्या
होगा ?'
और अब तो माया की स्थिति मजाक करने की हद से गुजर चुकी है. लाल साहब उसकी ओर
से भी बहुत अधिक चिंतित रहने लगे हैं. जिसकी आशंका थी, वही बात हुई. डाक्टरों ने
उसे ब्लडप्रेशर बता दिया है. शायद इसी वजह से वह चिड़चिड़ी होती जा रही है. बात-बात
में उन्हें टोकती है, 'क्यों जी, क्यों जी...' और झगड़ा करती है, अब उसका तकिया-कलाम
ही हो गया है, 'क्यो जी ?'
शाम को घर लौटते समय वह प्राय: सामने वाले कमरे में बैठी मिलती है, पूरा-का-पूरा
दरवाजा घेरे. प्रोफेसर लाल के देहरी तक पहुंचते-पहुंचते प्रश्न की गोली दाग
दी जाती है, 'क्यों जी, अंडे लाये ?'
'अंडे ?'... लाल साहब सिर खुजाने लगते हैं, 'तुम क्या यूनिवर्सिटी को पोल्ट्री
फार्म समझती हो ? राजू से क्यों नहीं मंगा लिये ?'
'कह तो दिया था कि उसे पहचान नहीं है, मरा सड़े हुए अंड़े ले आता है, तुम
ही ले आते तो क्या होता, थोड़ा चक्कर ही तो पड़ जाता ?...बेचारे नीलू को आजकल
इतनी दिमागी मेहनत करनी पड़ रही है, दिनोदिन दुबला होता जा रहा है. सच, मैंने
तुम्हारा-सा भुलक्कड़ आदमी नहीं देखा.'
लाल साहब सोचते हैं, दिमागी मेहनत जैसे नीलू को ही करनी पड़ रही है, श्रीमती
को क्या पता कि एक लेक्चर के लिए तैयारी करने में दिमाग का हलुआ बन जाता है!
कोई आसान काम है आजकल के काइयां लड़कों को पढ़ाना ?-और देहरी लांघते-लांघते
कान में दूसरी कील ठुकती है, 'क्यों जी, उन्हें चिट्ठी लिख दी ?'
'किन्हें ?'
'लो और सुनो ! अरे उन्हीं को जिनके यहां बिन्नी के रिश्ते की बात चल रही है.'
'ओफ्फोह, आज तो रह गयी. क्या बताऊं, आज दिनभर मैं इतना बिजी रहा....'
'ऐसा भी कोई दिन होता है, जब आप बिजी नहीं रहते ? मेरी लड़की तो लगता है, कुंआरी
ही बैठी रहेगी. जिन्हें गर्ज होती है, सौ बार दौड़-दौड़ के जाते हैं, एक आप है कि
आपसे चिट्ठी भी नहीं लिखी जाती.'
लाल साहब क्या जवाब दें ? दिन का चैन तो गया,अब श्रीमती जी से बहस करने
के मानी होते हैं कि रात की नींद भी जायेगी...चाहे अंडे लाने हों या अचार के लिए
लसोड़े, या बेटी के विवाह के संबंध में पत्र-~व्यवहार करना हो, श्रीमती जी का बताया
हुआ हर काम समान महत्त्व रखता है. लेकिन वह इतने ढेर सारे काम एक साथ बता
देती हैं कि उनकी तरतीबवार डायरी लिखने के लिए प्रोफेसर लाल को वास्तव में एक
प्राइवेट सेक्रेटरी रखने की जरूरत महसूस होती है. कोई-न-कोई काम रोज छूट जाता
है और उन्हें कुछ-न-कुछ सुनने को मिलता है. वह मन-ही-मन उबल के रह जाते हैं,
क्योंकि पत्नी को ब्लडप्रेशर है. कुछ कह-~सुन दें तो श्रीमती जी की नब्जें छूटने
लगें !
बहरहाल रोज की इस खिच-खिच से कुछ दिनों के लिए छुट्टी तो मिली. कलकत्ते में अखिल
भारतीय विश्वविद्यालय प्राध्यापक सम्मेलन का आयोजन हुआ तो इलाहाबाद विश्वविद्यालय
की ओर से प्रोफेसर लाल को उसमें भाग लेने का आदेश मिला. हालांकि उनसे सीनियर
प्रोफेसर मौजूद थे, मगर सवाल इज्जत का, और दूसरे विश्वविद्यालयों के सामने अपनी
धाक जमा सकने का था. प्रोफेसर लाल यह काम अच्छी तरह कर सकते थे. उन्होंने
सोचा, चलो, इस बहाने कलकत्ते की सैर भी हो जायेगी.
सम्मेलन में विभिन्न विश्वविद्यालयों में अध्ययन-अध्यापन की समस्याओं को सुलझाने
की दृष्टि से परस्पर संपर्क-सूत्र स्थापित करने, सामूहिक निर्णय लेने और उन्हें
अपने-अपने क्षेत्र में लागू करने के लिए सुनिइचत कार्य-प्रणाली निर्धारित करने के
विचार से विचार-विमर्श होना था. प्रोफेसर लाल ने वहां पढ़ने के लिए बड़ी मेहनत
से अपना पेपर तैयार किया था. अपने मौलिक सुझावों के लिए उन्होंने पर्याप्त प्रशंसा
भी पायी.
फालतू समय में लाल साहब कलकत्ते की चौड़ी-चिकनी सड़कों और फुटपाथों पर
घूमते रहे. उन्होंने स्ट्रैंड रोड और सुप्रसिद्ध क्लाइव-स्ट्रीट (जो अब नेताजी
सुभाष मार्ग कहलाती है) पर बने साफ-सुथरे, सीमेंट-~कंकरीट और इस्पात से बने
फर्शो और दीवारों में अलाबास्टर, सफेद और काले संगमरमर और रंग-बिरंगे चिप्स
जड़े व्यापारिक संस्थाओं के भव्य-~भवनों को देखा, हुगली के किनारे बने बड़े-बड़े,
ऊंचे-ऊंचे,आयात-निर्यात होने वाले माल से पटे पड़े गोदामों को देखा...और एक बार
ईस्ट इंडिया कंपनी और ब्रिटिश साम्राज्य से लेकर आज के करोड़पतियों-अरबपतियों तक
का वैभव उनकी आंखों के सामने नाच गया. बड़ी तीव्रता से उन्हें अपनी विपन्न स्थिति
का ज्ञान हुआ. कलकत्ते की किसी भी तंग, सिकुड़ी-सिमटी गली में, मामूली कुरता-धोती
पहने बैठा, देखने में फटीचर-~सा लगने वाला हर आढ़तिया रोज लाखों रुपये के सौदे का
वारा-न्यारा कर लेता है, और अपने लिए सैकड़ो-हजारों रुपये खरे कर लेता है. लाल
साहब को लगा कि ज्ञान-विज्ञान, कला और संस्कृति की साधना बेमानी है, पी-एच.डी.
और डी.लिट्. की उपाधियों के गट्ठर बेकार हैं,और उनके आधार पर मिली प्रतिष्ठा और
मान-मर्यादा सब हेय है, वास्तव में बहुत महंगा सौदा है यह, एकदम ढोल में पोल वाला
मामला !
इसी खिन्न मन:स्थिति में वह एक ट्रामकार में बैठे सेमिनार की तीसरे पहर की बैठक
में भाग लेने डलहौजी स्क्वायर से कॉलिज स्ट्रीट की ओर जा रहे थे कि उनके हाथ
चमत्कारी दुम का वह विज्ञापन आ गया था. उसे पढ़ने पर उन्हें मनोबल मिला और
उनमें आत्मविश्वास पुन: जागा. शायद यह उसी दुम का प्रभाव था कि उन्होंने दूसरे
ही दिन से अपने को दूसरे ढ़ंग से सोचते हुए पाया. उन्होंने सोचा कि अगर दुम ही
हिलानी है तो क्यों किसी टुटपुंजिये के सामने हिलायी जाये ?...नंगी क्या नहायेगी,
क्या निचोड़ेगी ? जिसके हाथ-पैर नियम-कानून की रस्सी से बंधे हों, वह क्या परोपकार
करेगा ?... बहुत हुआ तो रीडरशिप मिलने की अवधि में एकाध साल की कमी करवा देगा,
इससे कुछ बनता-~बिगड़ता नहीं ! हां, अगर वह किसी धनकुबेर को प्रसन्न करने में सफल
हो सकें तो किस्मत का फाटक खुल सकता है. साली दुम का इतना भी फायदा न हुआ तो
बेकार है. बहरहाल उन्होंने पक्का निश्चय कर लिया कि अपनी ओर से वह पूरी कोशिश
करेंगे. जोखिम उठाये बिना तो कोई बड़ा काम होता नहीं ! उन्हें यूनिवर्सिटी की
पक्की नौकरी छोड़नी पड़ेगी. माया को शायद यह अच्छा नहीं लगेगा. लेकिन जब उसे
समझाया जायेगा कि इस तरह अपने उस बंगला बनाने के पुराने प्लान को कब्र में से
निकालकर पुन: जीवित किया जा सकता है तो वह मान जायेगी.
प्रोफेसर लाल की नजर कलकत्ते के एक प्रसिद्ध दैनिक में मोटे हाशिये के बीच छपे एक
विज्ञापन पर पड़ी; किसी व्यापार-संस्था को एक जिम्मेदार अफसर की जरूरत थी, जो
मैनेजरी का कार्यभार संभाल सके. कलकत्ते की महंगाई को देखते हुए प्रस्तावित वेतन
तसल्लीबख्श तो नहीं था, 'योग्यता के अनुसार यही कोई हजार-बारह सौ रुपये महीना ?'
मगर वह फिलहाल यूनिवर्सिटी में जो नौ सौ रुपये मासिक पा रहे थे, उससे तो गनीमत
ही था. फिर प्राइवेट फर्मो में 'योग्यता' शब्द का अर्थ बड़ा गूढ़ होता है. अत: उस
दिन सेमिनार में जाने के बजाय लाल साहब सीधे उस दफ्तर में पहुंचे. उन्होंने अपना
सबसे बढ़िया सूट पहन लिया था, और चेहरे पर बड़ी मोहक मुस्कान ओढ़ ली थी.
उनके साथी सब चकित थे कि लाल साहब कहां गायब हो गये ?...सवेरे सब के साथ
नाश्ता करके वह दूसरों से कुछ पहले ही कमरे से बाहर निकल लिये थे.
प्रोफेसर लाल ने ठेठ हिंदुस्तानी ढ़ग से तनिक झुककर, हाथ जोड़कर नमस्कार किया.
इशारा पाकर वह सेठजी की जहाज के डेक-सी, चौड़ी-~चिकनी मेज के सामने पड़ी
कुर्सियों में से उनके ठीक सामने वाली कुर्सी पर बैठ गये और अपने आने का अभिप्राय
बताया, यह भी बताया कि किस सिलसिले में वह कलकत्ता आये हुए हैं, कहा कि अपने
वर्तमान पेशे से वह संतुष्ट नहीं हैं; हालंकि इसमें इज्जत बहुत है, आराम भी है, दिन
में अधिक-से-अधिक तीन पीरियड लेने पड़ते हैं, कभी-कभी तो सिर्फ एक ही पीरियड.
मगर वह आराम नहीं चाहते, काम चाहते हैं. और काम के साथ-साथ दाम भी चाहते हैं.
कठिन-से-कठिन काम से वह घबड़ाते नहीं. अगर अन्नदाता की कृपा हो जाय तो उनका
भविष्य सुधर जायेगा, क्योंकि यूनिवर्सिटी की अब तक की दस वर्ष की नौकरी में उन्हें
लगता है कि वह भाड़ ही झोंकते रहे हैं.
शायद यह उस दुम का ही प्रताप था कि वह ऐसी शब्दावली में बात कर रहे थे, वर्ना
यूनिवर्सिटी का एक अध्यापक इस लहजे में बात करने का आदी नहीं होता. प्रोफेसर लाल को
यह देखकर परम संतोष हुआ कि उनकी दुम  टोमेटिक तरीके से अपना काम बराबर कर
रही है (बात-~चीत के दौरान वह स्वत: छ: इंच से धीरे-धीरे बढ़कर एक गज की हो गयी
थी). सेठ जी पर अच्छा प्रभाव पड़ा होगा, क्योंकि उनकी पूरी बात उन्होंने
ध्यानपूर्वक सुनी. मगर प्रोफेसर लाल की तेज नजर के लिए भी यह ताड़ सकना मुश्किल था
कि उनके ऊपर वास्तविक प्रतिक्रिया क्या हुई ? निश्चय ही वह आदमी उन तमाम लोगों
से बहुत भिन्न था जिनसे लाल साहब अब तक मिलते रहे थे. उन्हें लगा कि यह आदमी दोहरी
खाल वाला है, और उसका असली व्यक्तित्व ऊपरी खोल के भीतर छुपा हुआ है, जिसे भेदकर
अंदर झांक पाना असंभव नहीं तो अत्यंत कठिन अवश्य है.
घड़ी देखकर कुर्सी से उठते हुए सेठ जी ने कहा कि उन्हें एक मीटिंग में जाना है. वह
अपना आवेदन-पत्र भेज दें, उस पर विचार किया जायेगा. लेकिन इसमें कुछ समय लगेगा,
क्योंकि बहुत-सी अर्जियों के आने की संभावना हैं ! अगर जरूरी समझा गया तो उन्हें
इंटरव्यू में बुला लिया जायेगा.
सेठ जी ने दरवाजे का रुख किया तो प्रोफेसर लाल ने स्वयं लपककर स्प्रिंगदार दरवाजे
का एकलौता पल्ला खोल दिया, और वह तब तक हैंडल थामे खड़े रहे जब तक कि सेठ
जी 'थैंक्यू' कहकर पैंग्विन पक्षी की तरह अकड़े हुए दरवाजे से बाहर नहीं चले गये.
प्रोफेसर लाल उत्सुकता से भरे दफ्तर से बाहर निकल आये. यहीं क्या कम महत्त्व की
बात थी कि इतने बड़े उद्योगपति ने उन्हें अपना पंद्रह मिनट का कीमती समय दे दिया
था ? बल्कि उन्होंने शिष्टतावश पूछा भी था कि वह चाय, कॉफी या कोक क्या लेना
पसंद करेंगे ? उत्तर में दांत निपोरते हुए लाल साहब ने कहा था कि वह उनका कीमती
समय नष्ट करना नहीं चाहेंगे, उनके लिए यही सौभाग्य की बात है कि सेठ जी ने उनसे
भेंट करना स्वीकार कर लिया.
लिफ्ट से प्रोफेसर लाल नीचे आये और विचारमग्न मुद्रा में पटरी-पटरी चलते डलहौजी
स्क्वायर पहुंचे. तब उन्हें सेमिनार की याद आयी. सोचा, आज गोली मारो सेमिनार को !
अपना पेपर तो पढ़ा ही जा चुका है और संवाद-परिसंवाद, विचार-विमर्श आदि में भी वह
पर्याप्त भाग ले चुके हैं.
ट्राम पकड़कर वह एस्प्लेनेड पहुंचे ही थे कि सहसा उन्हें जोर की भूख और प्यास एक
साथ लगी, हालांकि सवेरे काफी वजनदार नाश्ता वह कर चुके थे. थोड़ी थकान भी महसूस
हुई, जैसी कि कोई कठिन दिमागी काम करने के बाद होती है....एस्प्लेनेड गुमटी के पास
ट्राम-पटरियों के जाल को पार करके उन्होंने मेट्रो सिनेमा के सामने सड़क पार की और
वह उसके बगल में ही एक रेस्तरां में जाकर बैठ गये. एक चाय और चीज के सेंडविचेज
का  र्डर दिया और कुछ देर बैठकर सुस्ताये. सेठ जी का खोल-आवेष्टित ताम्रवर्ण चेहरा
बराबर आंखों के सामने घूमता रहा. खा-पी चुकने के बाद उन्होंने वहीं बैठकर माया को
एक 'अंतर्देशीय' घसीट दिया.
इलाहबाद लौटने के बाद प्रोफेसर लाल ने बाकायदा अर्जी टाइप कराके, प्रमाण-पत्रों और
डिगरियों की नकल सहित, सेठ जी के पास रजिस्ट्री करवाकर भिजवा दी, और साथ
में एक व्यइतगत पत्र भी भेज दिया.
तीन महीने बीत गये, और उन्हें कोई उत्तर नहीं मिला, तो आशा निराशा में बदलने लगी.
लगा कि अपने उस बंगले वाले प्लान को इस बार मिट्टी खोदकर उन्हें और भी गहरा दफना
देना होगा. सबसे अधिक निराशा इस बात से हुई कि उनकी दुम, जिसके ऊपर उन्हे
विश्वास हो चला था, फ्रॉड साबित हुई ! उन्हें फिर निराशा के दौरे पड़ने लगे.
एक दिन वह बहुत मायूसी ही हालत में बैठे थे कि उन्हें डॉक्टर कृष्ण किशोर का पत्र
मिला. पत्र पढ़कर लाल साहब 'अहा-हा' करके इतनी जोर से उछले कि माया का दिल
बुरी तरह धड़कने लगा...'उफ, कभी-कभी तो तुम मुझे बेहद डरा देते हो,' माया
चिल्लायी, 'यह तुम्हारी बच्चों की तरह उछलने की उमर हैं ? आखिर बात क्या है ?'
प्रोफेसर साहब कुछ बोले नहीं, उन्हें आश्चर्य हो रहा था कि डॉक्टर कृष्णकिशोर
सेठ जी की संस्था में कब और कैसे पहुंच गये ? डॉक्टर साहब इलाहबाद विश्वविद्यालय
में उनके अध्यापक रह चुके थे और लाल उनके प्रिय शिष्यों में से थे, डॉक्टर साहब
को काशी विश्वविद्यालय में प्रोफेसरी मिल गयी तो वे इलाहाबाद विश्वविद्यालय की
रीडरशिप छोड़कर चले गये थे. लाल को और अन्य बहुत से छात्रों को उनके चले जाने
का दु:ख था. बड़े मेधावी अध्यापक थे वह. जहां तक उनसे बन पड़ता प्रतिभावान छात्रों
की मदद करते रहते, विशेषकर साधनहीनों की. ऐसे सह्दय प्राध्यापकों की पीढ़ी का अब
लोप होता जा रहा है.
डॉक्टर कृष्णकिशोर के सम्मान में दी गयी विदाई पार्टी के आयोजन में लाल ने प्रमुख
भाग लिया था. यूनिवर्सिटी में नौकरी मिलने की सूचना लाल ने डॉक्टर साहब को दी थी
तो उन्होंने आशीर्वाद लिख भेजा था. फिर चार-छ: चिट्ठियों के आदान-प्रदान के बाद,
जैसा कि अक्सर होता है, संपर्क टूट गया था. अगर लाल साहब को पता होता कि डॉक्टर
साहब भी सेठ जी की ही संस्था में हैं तो वह सबसे पहले उनसे ही मिलते. खैर ! लाल
साहब डॉक्टर साहब का पत्र जोर-जोर से पढ़कर माया को सुनाने लगे-लिखा था, 'सेठ
जी तुम्हारे व्यवहार से काफी प्रभावित हुए थे. तुमने सीधे उनसे मिलकर अच्छा ही
किया. प्राइवेट संस्थाओं में 'लव एट फस्र्ट साइड़ वाला मामला कभी कभी हो जाता है,
वैसे मैंने अपनी ओर से भी तुम्हारी शिफारश कर दी है,लेकिन सच पूछा जाय तो तुमने अपनी
शिफारस स्वयं कर ली है ! तुम्हें औपचारिक इंटरव्यू के लिए जल्दी ही बुलाया जायगा, अन्य
औपचारिक इंटरव्यू के लिए जल्दी ही बुलाया जायगा, अन्य उम्मीदवार भी होंगे. मुझे पूरी आशा है
कि तुम्हें सफलता मिलेगी. लेकिन यहाँ ज्वाइन करने से पहले तुम्हें एक बात जान लेनी चाहिए,
हम 'एकेडेमिक टाइप' के लोगजिस शांत वातावरण और सुसभ्य आचरण के आदी होते हैं, वह इन
ब्यापार संस्थाओं में, दो-चार अपवादों को छोडकर, प्राय: नहीं ही मिलता. यहाँ के तनावपूर्ण वातावरण
में मोटी खाल वाले ही पनप सकते हैं. संवेदनशीलता को तुम्हें ताक पर उठाकर रख देना होगा. और
मालिकों को खुश करने का गुर सीखना होगा !'...अंतिम वाक्य पढ़ते-पढ़ते प्रोफेसर लाल
मुस्करा पड़े, वह तो पहले ही से इसके लिए पूरी तरह लैस हैं.
लपककर वह उठे, अलमारी में से उन्होंने अपनी गजभर लंबी दुम निकाली, अच्छी तरह उसे झांड़ा-पौछा,और
झाड़-पोंछकर,पुचकारकर वह उसे कड़वे तेल की पिपियों में डाल आये...तीकि वह और अधिक
मुलायम और चिकनी हो जाये !
