<औङ्ङिचिअल् अन्ड् ंएडिअ ळन्गुअगेस्><ळेगिस् लटिवे><आनोन्><ःअर्यन लेग्. आस्. डेब् शेप्. ९०><१९९०><ःअर्यन गोव्ट्><छ्हन्डिगर्ह्><६४ टो ६९><२३००><आनोन् - ःअर्यन ळेग्. आस्. डेब्. शेप् ९०>

श्री भगवान सहाय रावत (हथीन) : उपाध्यक्ष महोदय, आज माननीय सदन में
सरकारी पक्ष की ओर से एक संकल्प प्रस्तुत किया गया है जोकि बिजली बोर्ड
के लिए ८०० करोड़ रुपए तक की ऋण की सुविधा प्रदान करने के लिए है. इससे
पूर्व कि यह संकल्प पारित हो, बिजली डिपार्टमैंट के विषय मे जो गांवों की
प्रौबल्म है, जिनसे लोगों को असुविधा होती है, उसके बारे में मैं अपने
विचार व्यक्त करना चाहूंगा. उपाध्यक्ष महोदय, आज हरियाणा जहां और बातों
के लिए प्रसिद्ध है वहां वह अपनी सड़कों की वजह से भी ना अलग नाम रखता
है. हमारे यहां काफी समय पहले गांव में बिजली पहुंचाई गई थी. अब वे लाइने
पुरानी पड़ चुकी हैं. प्रारम्भिक स्टेज में दूर दूर तक बिजली की लाइनों
को पहुंचाया गया था. अब जगह जगह स्टेशंज और सब- स्टेशंज बन चुके हैं
लेकिन पुरानी लाइनें इससे बहुत दूर होकर जाती हैं. मेरे हल्के का एक सौंध
गांव हैं. बिजली का स्टेशन उसके नजदीक बन चुका है लेकिन उसकी लाइन तीस
किलोमीटर दूर से जा रही है. ऐसी उदाहरणें हरियाणा में और भी कई जगहों पर
होंगी. अगर लाइनों को नजदीक के स्टेशनों से जोड़ा जाए तो बिजली की सप्लाई
बेहतर हो सकती है. आज गांवों में ट्यूबवैल्ज के मालकों और घरेलू बिजली इस्तेमाल करने वालों को यह
मालूम नहीं हो पाता कि बिजली किस समय से किस टाइम तक बन्द रहेगी. शाम का
समय विद्यार्थियों और ग्रामीण जनता के लिए बहुत महत्त्वपूर्ण होता है.
लेकिन शाम सात से दस बजे के बीच में सिंगल फेज बिजली दी जाती है. जो लोग
बिजली की चोरी करते हैं उनका बोझ भी उस एक ही लाइन पर पड़ता है. इतनी डिम
लाइट में स्टूडैंटस अपनी पढ़ाई नहीं कर सकते हैं. बिजली की सुविधा को
देखते हुए गांवों में लोगों ने लालटेन की सुविधा भी छोड़ दी है, इस वजह
से बच्चों की पढ़ाई का तथा किसानों का नुकसान होता है. रात को १०-११ बजे
पूरी बिजली आती है और तब काम चलता है. इसके अतिरिक्त पहले जहां लोहे और
सीमेंट के मजबूत खम्भे होते थे आज उनकी जगह बहुत कमजोर पोल लगाए गए हैं
जो तारों की स्पोर्ट पर रुके हुए हैं. तेज आंधी आने से वे गिर सकते हैं
और उनसे जन जीवन की हानि संभावित है. इसलिए ऐसे टूटे फूटे खम्भे जो बहुत
पुराने हैं उनको तुरन्त रिप्लेस किया जाए. इसके अलावा आज कुछ भ्रष्ट
कर्मचारी अधिकारियों की मिली भगत के कारण गांवों के अनपढ़ लोगों को लूट
रहे हैं. ये कर्मचारी मीटर की गलत रीडिंग ले लेते हैं या अपने घर में बैठकर ही गलत बिल बना देते हैं. गांव
का आदमी नहीं जानता कि उसका बिल गलत बनाया गया है. वह उसको देने के लिए
मजबूर हो जाता है. अगर कोई आदमी इस बारे में पूछताछ करता है और बिल भरने
में कुछ समय निकल जाता है तो उस पर पैनेलिटी डाल दी जाती है और बाद में
कुछ पैसे ले दे करके उन बिलों को अपने लैवल पर ठीक कर देते हैं. निश्चित
रूप से ऐसे मामलों में सुधारों की आवश्यकता है. इसके अलावा मैं
ट्यूबवैल्ज के ट्रांसफारमर्ज के बारे में कहना चाहूंगा. ऐसा देखने में
आया है कि कई बार ट्रांसफारमर्ज जल जाते हैं और वहां पर जो अनपढ़ बिजली
कर्मचारी लगाए हुए हैं वे अपने औफिसर्ज को जले हुए ट्रांसफारमर के बारे
में समय पर सूचना नहीं देते हैं और वे लोग जले हुए ट्रांसफारमर्ज पैंडिंग
रख लेते हैं. समय पर उनको रिप्लेस नहीं करते हैं. जले हुए ट्रांसफारमर्ज
को बदलने का कोई टाईम फिक्स नहीं किया हुआ है. जले हुए ट्रांसफारमर्ज को
बदलने के लिए १० या १५ दिन का टाईम फिक्स जरूर होना चाहिए ताकि वे लोग
जले हुए ट्रांसफारमर्ज अपने पास पैंडिंग न रख सकें. मैं इस बारे में कहना
चाहूंगा कि जले हुए ट्रांसफारमर के बारे में बिजली बोर्ड के कार्यालय में तुरंत सूचना पहुंचनी चाहिए और
सूचना मिलने के बाद ७ दिन का टाईम फिक्स होना चाहिए ताकि ७ दिन के अन्दर
अन्दर जले हुए ट्रांस-~फारमर्ज बदल दिए जाएं. यदि इस बारे में टाईम बाउंड
करने वाला आदेश कर दिया जाए तो किसानों को परेशानी नहीं होगी. यदि इस
बारे में टाईम बाउंड करने वाला आदेश कर दिया जाए तो किसानों को परेशानी
नहीं होगी. इसके अलावा मेरा एक सुझाव यह भी है कि जो दूर दराज के इलाके
हैं वहां पर बिजली की व्यवस्था ठीक करने के लिए, बिजली सुचारू रूप से
सप्लाई करने के लिए वहां के जनप्रतिनिधियों को विश्वास में ले करके ऐसी
योजना बनाएं जिससे बिजली की आपूर्ति सही दिशा में हो सके. सरकार ने
सब-स्टेशंज और स्टेशंज स्थापित करने के लिए जो ८०० करोड़ रुपए लोन लेने
का प्रावधान किया है इस बारे में दूर दराज के जनप्रतिनिधियों के साथ
डिस्कस करके ऐसी योजना बनाएं जिससे उन इलाकों में बिजली की सप्लाई सुचारू
रूप से हो सके. मैं इस आशा के साथ इस रैजोल्यूशन का समर्थन करता हूं कि
निश्चित रूप से बिजली आपूर्ति की व्यवस्था ठीक की जाएगी. शहरों तथा
ग्रामीण क्षेत्रों में बिजली गायब नहीं होगी क्योंकि ग्रामीण और शहरी
क्षेत्रों में दो-दो और तीन-तीन घंटे बिजली गायब रहती है.
श्री रतन लाल कटारिया (रादौर, अनुसूचित जाति) : डिप्टी स्पीकर साहब,
बिजली बोर्ड के लिए यह प्रस्ताव आया है जिसके अन्दर ८०० करोड़ रुपए ऋण
लेने की बात कही गई है. इसके बारे में मैं कहना चाहूंगा कि जहां तक
पोलिटिकल बिल का संबंध है, सप्लाई औफ पावर के बारे में सरकार ने समय समय
पर यह चाहा है कि हरियाणा प्रदेश एक कृषि प्रधान प्रदेश होने के नाते
सारे हिन्दुस्तान में मशहूर हो. इस बात को मद्दे नजर रखते हुए जो ८००
करोड़ रुपए तक का लोन लेने की बात आई है यह राशि कुछ कम होनी चाहिए थी.
बिजली बोर्ड के लिए जो ८०० करोड़ रुपए तक का लोन लेने की व्यवस्था की जा
रही है वह इसलिए की जा रही है क्योंकि हमारे बिजली बोर्ड के
ऐडमिनिस्ट्रेटिव लैवल पर कमियां हैं. यदि ऐडमिनिस्ट्रेटिव लैवल पर कमियां
नहीं होती तो यह लोन लेने की राशि कुछ कम हो सकती थी. जैसे हमारे बिजली
बोर्ड के जो थर्मल प्लांट चलते हैं उनके अन्दर कोयले की सप्लाई बहुत
घटिया किस्म की आ जाती है जिसका बिजली बोर्ड के औफिसर्ज ध्यान से
निरीक्षण नहीं करते हैं. उस घटिया किस्म के कोयले की सप्लाई की वजह से
परसैटेज औफ ऐक्सपैंडीचर भी बढ़ जाता है. इसके अलावा घटिया कि
स्म के कोयले की सप्लाई से हमारे थर्मल भी प्लाटस खराब हो जाते है.
परिणामस्वरूप काफी समय तक थर्मल प्लांटस बंद रहने से सरकार पर अनावश्यक
राशि का बोझ पड़ता रहता है और बिजली बोर्ड का घाटा बढ़ता चला जाता है.
इसी तरह से देखने में आया है कि बिजली की चोरी होती है. हरियाणा प्रदेश
के अन्दर जो बड़े बड़े कारखाने है, उन कारखानों के मालिक बिजली बोर्ड के
औफिसर्ज के साथ मिलीभगत के कारण बिजली के टोटल लौड की ३० परसैन्ट चोरी कर
रहे हैं. इस बात को डिटैक्ट करके टाईमली ऐक्शन लिया जाए. अगर शुरू से ही
बिजली बोर्ड को इतना ज्यादा लोन लेने की आवश्यकता नहीं पड़ती. इसी तरह से
कई बार ट्रांसफारमर्ज सड़ जाते हैं तो उनकी रिप्लेसमैंट पर बहुत ज्यादा
राशि खर्च होती है. जो ट्रांसफारमर्ज जल जाते हैं उसके बारे में बिजली
बोर्ड के फील्ड के औफिसर्ज की यह जिम्मेदारी बनती है कि किस लाईन पर
कितना लौड डालना चाहिए लेकिन देखने में आया है कि बड़े बड़े कारखानेदारों
से बिजली बोर्ड के अधिकारियों की मिलीभगत के कारण बिजली की चोरी के लिए
जो ६६ के. बी. सब-स्टेशंज होते है उन पर ६६ के. वी. की बजाय १२० के. वी.
सब स्टेशन का लौड बढ़ा दिया जाता है जिसके परिणामस्वरूप ट्रांसफारमर जल
जाता है. इस तरह से इस किस्म का नुक्सान ऐडमिनिस्ट्रेशन के फैल्यौर की
वजह से सरकार को भुगतना पड़ता है. (इस समय श्री अध्यक्ष पदासीन हुए.)
अध्यक्ष महोदय, यह आम बात सुनने को मिलती है कि कम्पयूटर के जरिए जो बिल
तैयार किए जाते हैं वे गलत होते हैं. कई बार बिल तो १०० रूपये का होता है
लेकिन उसके आगे दो जीरो लगने से वह बिल १०० रूपये की बजाये १०००० रूपये
बन जाता है. जब आम उपभोक्ता इसको ठीक कराने के लिए बिजली बौर्ड के औफिस
में जाता है तो उसको बताया जाता है कि यदि बिल की पेमैंट समय पर न की गई
तो १०० रुपये की और पैनेल्टी लग जाएगी.
ंर्. श्पेअकेर् : फ्लेअसे तिन्ड् उप्.
श्री रतन लाल कटारिया : अध्यक्ष महोदय, मेरे कहने का मतलब यह है कि १००
रुपये का बिल और उस पर फिर १०० रुपये की ही पैनेल्टी, यह कहां का इन्साफ
है? मैं चाहूंगा कि सरकार इस कमी की तरफ अवश्य ध्यान दे.
श्री अध्यक्ष : आपका समय हो गया है. अब आप कृपया बैठिए.
श्री सरदूल सिंह (सफीदों) : स्पीकर साहब, ८०० करोड़ रुपये तक के लोन की
जो मन्जूरी मन्त्री महोदय हाउस से मांग रहे हैं, मैं समझता हूं कि यह ठीक
है. मुझे इस बात का भी पता है कि बिजली न मिलने से क्या क्या दिक्कतें
आती हैं. पिछले दिनों असंध में बिजली न मिलने का कारण लोगों को काफी
दिक्कतें आई थीं. बिजली न मिलने के विरोध में वहां पर काफी सारे लोग
इकट्ठे भी हुए थे मुझे वहां की सारी स्थिति का पता था कि किस कारण बिजली
नहीं मिल पा रही. मैंने वहां पर उपस्थित लोगों को समझाया कि ५ दिन के
अन्दर अन्दर आपका ट्रांसफार्मर लग जाएगा और बिजली मिल जाएगी मेरे कहने का
मतलब यह है कि एक टांसफार्मर लगने से ही वहां की बिजली की हालत सुधर गई.
आज के दिन सभी हल्कों में बिजली की कंजम्पशन का लोड बढ़ चुका है लेकिन
ट्रांसफार्मर लोड को देखते हुए बहुत छोटे हैं. ट्रांस्फार्मर छोटे होने
की वजह से और कंजम्पशन बढ़ने से बिजली की सप्लाई लगातार नहीं हो पा रही
है. मुझे इस संबंध में अंग्रेजों के टाईंम की एक बात याद आई है. उस समय
जीरी के लिए पानी नहीं मिल रहा था तो लोगों ने अंग्रेज को कहा कि पानी
पानी पानी पानी. इतनी बात सुन कर अंग्रेज कहने लगा कि पानी बंद. मेरे
कहने का मतलब यह है कि जब कि यह रेजोल्यूशन पास हो कहीं उस समय तक जीरी न
सूख जाए. इसलिए मेरी हाऊस के सभी साथियों से प्रार्थना है कि इस राशि को
जल्दी से जल्दी पास कर दिया जाए ताकि लोगों को जीरी की सिंचाई के लिए व
दूसरे कामों के लिए जल्दी से जल्दी बिजली मिल सके. अध्यक्ष महोदय, इतनी
बात कहते हुए और आपका धन्यवाद करते हुए मैं अपना स्थान लेता हूं.
कामरेड हरपाल सिंह (टोहाना) : स्पीकर साहब, मैं इस प्रस्ताव पर बोलने के
लिए खड़ा हुआ हूं. इस संबंध में सदन के अन्दर बिजली के बारे में सवाल आते
हैं. बिजली बोर्ड में जो घाटा लगातार बढ़ता जा रहा है उसके बारे में
भूतपूर्व मन्त्री महोदय ने एक सवाल के जबाव में यह कहा था कि करोड़ों
रुपये बिजली के बिलों के इण्डस्ट्रियलिस्टस की तरफ बकाया पड़े हैं. जब
पीछे बिजली के रेट बढ़ाये गए थे उस समय भी हमने कहा था कि ये रेट न बढ़ाए
जाएं लेकिन हमारी बात नहीं मानी गई थी. इतना ही नहीं लोग बिजली की चोरी
भी काफी मात्रा में करते हैं और लाईनों पर लोड भी बढ़ गया है जिसकी वजह
से बिजली की सप्लाई ठीक नहीं हो पाती. जो करोड़ों रुपये के बिजली के बिल
उस समय बकाया पड़े थे वे आज भी बकाया पड़े हैं. काफी इण्डस्ट्रियलिस्टस
की तरफ करोड़ो रुपये बिजली के बिल के बकाया है. ऐसे लोग हाई कोर्ट या
सुप्रीम कोर्ट से स्टे ले आते हैं जिसकी वजह से बोर्ड को लगातार घाटा हो
रहा है. इतना ही नहीं ये इण्डस्ट्रियलिस्टस बिजली की चोरी करने के लिये
बोर्ड के बड़े बड़े अधिकारियों को खरीद लेते हैं. अध्यक्ष महोदय, आज के
दिन सभी सब-स्टेशन्ज ओवर लोडिड हैं. बिजली की चोरी आज के दिन काफी बड़ी
मिकदार में होती है ओवर लोड होने की वजह से सब स्टेशन्ज पर कैपेस्टर लगाए
हुए हैं. इनके जरिए एक साईड में एक दिन बिजली की सप्लाई की जाती है और
दूसरे दिन पहली तरफ दी जाने वाली बिजली को काट कर दूसरे दिन सप्लाई दूसरी
साईड में की जाती है. आज के दिन लोगों को परमानेन्ट बिजली नहीं मिल रही.
मेरे कहने का मतलब यह है कि किसानों को एक दिन छोड़ कर बिजली मिलती है,
लगातार नहीं मिलती है. हां, शहरों में लगातार बिजली जरूर मिलती है ताकि
उनके पास मच्छर न आ सकें लेकिन देहात में बिजली की सप्लाई ठीक नहीं है.
किसानों को लगातार बिजली न मिलने के कारण उनकी इस समय जीरी की फसल खराब
हो रही है. इतना ही नहीं देहात में बच्चों को अपनी पढ़ाई के लिए भी बिजली
लगातार नहीं मिलती. लोगों को बिजली ठीक मिल सके इसके लिए बिजली की चोरी
को रोका जाना चाहिए. बिजली की चोरी को रोकने के लिए ऊपर से आदेश जाते हैं
लेकिन इस चोरी को रोकने के लिए बार बार जो ढंग हमारे सामने आता है,
स्पीकर साहब, उसका उल्लेख करना चाहूंगा. जो लोग पैसे दे देते हैं. उनकी
बिजली चोरी कन्टीन्यू रहती है. यदि बस बारे में कोई शि कायत की जाती है
तो उसका कोई असर नहीं होता. स्पीकर साहब, इस बारे में मैं अपने हल्के की
एक घटना का जिक्र करना चाहूंगा. एक ट्रांसफारमर जल गया और ऊपर से आदेश
आते हैं कि यह ट्रांसफारमर ४८ घंटे में बदल दिया जाए. किसान कम्पलैंट लोज
करवाता है कि ट्रांसफारमर जल गया है और पूछता है कि यह कब तक बदला जाएगा
तो बताया जाता है कि २० दिन बाद ट्रांसफारमर मिलेगा. २० दिन का आप हिसाब
लगाएं कि ट्यूबवैल्ज पर कितना तेल कन्जयूम होगा. एक ट्रांसफारमर पर अगर
१० ट्यूबवैल्ज पड़ते हैं तो २ हजार रुपये प्रति टयूबवैल के हिसाब से २०
हजार रुपये का रेट अधिकारियों के साथ फिक्स करते हैं. हमारे कहने के
बावजूद भी बताया जाता है कि ट्रांसफारमर १५ दिन बाद लगेगा. किसानों को
कहा जाता है कि अगर ट्रांसफारमर लगवाना है तो २ हजार रुपये हरेक आदमी को
खर्च करना पड़ेगा और २० हजार रुपया इकट्ठा करके दो. स्पीकर साहब, लोग
हमारे पास शिकायतें लाए और हम एक्सीयन को मिले. ऐक्सीयन साहब का जवाब था
मैंने उन अधिकारियों की काफी खिंचाई की है. अध्यक्ष महोदय, खिचाई तो कोई
पैनल्टी नहीं है. कोई पैनल्टी नहीं, कोई ट्रांसफर नहीं, कोई सस्पैंशन
नहीं, कोई शो काज नोटिस नहीं. इस स्थिति में इस बात का शक जाहिर होता है
कि ऊपर तक के अधिकारियों से उन अधिकारियों की मिली भगत है और हिस्सा बंटा
हुआ है. कई बार तो यह कह कर भी पैसे वसूल किये जाते हैं कि ट्रांसफारमर
से पैसे में इतने पैसे ऐक्सीयन का हिस्सा है, इतने पैसे एस. ई. साहब के
हैं और इतने पैसे चीफ तक जाएंगे हम बिना पैसे के ट्रांसफारमर आर्डर कैसे
ले आएँ? स्पीकर साहब, सरकार को इन चीजों पर गौर करना चाहिए. अब मैं पेडी
एरिया के बारे में कहना चाहता हूं. आज के दिन जो बिजली बोर्ड के अधिकारी
हैं कई कई ट्रालियाँ धान की मण्डी में लाते हैं. एक छोटे किसान की इतनी
फसल मण्डी में नहीं जाएगी जितनी कि इन अधिकारियों की मण्डी के अन्दर जाती
है. ये लोग बोरियों के हिसाब से किसान से धान लेते हैं. स्पीकर साहब,
इसके साथ ही मैं एक और बात भी जोड़ना चाहूंगा और बिजली मन्त्री जी से
कहना चाहूंगा कि जो अधिकारी/ कर्मचारी ईमानदारी से काम करते हैं उनको
विशेष ईनाम दिए जाएं, उनको विशेष प्रोत्साहन के लिए नौकरी में स्पैशल
प्रोमोशन के चांस दिए जाएं ताकि दूसरे अधिकारी/कर्मचारी भी ईमानदारी से
काम करें. मैं यह बात भी कहना चाहता हूं कि महक मे के अन्दर सारे
अधिकारी/कर्मचारी बेईमान नहीं हैं. जो अधिकारी/कर्मचारी बेईमान है, उन का
सख्ती से नोटिस लिया जाए. बिजली के बिलों के बारे में भी मेरे बहुत से
दोस्त बोले हैं. बिजली के बिलों के भुगतान के बारे में बिजली बोर्ड का एक
नियम है लेकिन आम किसान को या आम कन्जूमर को पता नहीं है कि नियम नहीं
है. बिजली का १००० रुपये का बिल चला गया तो कहेंगे कि पहले बिजली का बिल
जमा करवाओ. बिजली का बिल नहीं भरोगे तो कनैक्शन काट देंगे. इसलिए उन्हें
पहले १००० रुपया भरना पड़ेगा जो बड़े आदमी हैं जिनके करोड़ो रुपये के बिल
बकाया पड़े हैं उनका कोई कनैक्शन नहीं काटता क्योंकि वे हाईकोर्ट से स्टे
ले लेते हैं. मेरे ख्याल से बिजली बोर्ड के अन्दर लीगल ऐडवाईजर्ज भी हैं
जो सिर्फ इस लिए वहां बैठे हुए हैं कि वे कारखानेदारों को बताएं कि आपके
ऊपर इतना बिल बकाया है इसलिए आप जल्दी से जल्दी स्टे ले आएं, आपको इस
कानून के मुताबिक स्टे मिलेगा. वे बिजली बोर्ड की सेवा नहीं करते बल्कि
कारखानेदारों की सेवा करते हैं, उनको स्टे दिलाने में मदद करते हैं. जब
कि छोटे कन्जयूमर के छोटे से बिल के ऊपर पूरा महकमा उसके पीछे पड़ जाता
है. वि जिलैन्स महकमे के लोग यहां चण्डीगढ़ से भी जाते हैं और प्लास लेकर
उनके कनैक्शन्ज काट देते हैं. कई बार बिल बनाते समय भी गलती हो जाती है.
स्पीकर साहब, मेरा अनुरोध है कि इन सब चीजों की ओर भी गौर करना चाहिए.
इसके साथ ही मैं एक और बात भी कहना चाहता हूं कि हमारे यमुनानगर,
फरीदाबाद, पानीपत तीन जगह और भाखड़ा बिजली के मुख्य केन्द्र हैं जहां से
हमें बिजली मिलती है. आने वाले दिनों में हमारी कन्जम्पशन और बढ़ेगी
क्योंकि ज्यों-ज्यों विकास हो रहा है बिजली की कल्जम्शन और बढ़ने की
सम्भावना है इस वास्ते हमें ऊर्जा के और स्रोत भी ढूंढने चाहिए ताकि आने
वाले दिनों में अगर इन स्थानों से बिजली की आपूर्ति में कोई गड़बड़ी हो
जाए तो हमारी बिजली का ढांचा चरमरा न जाए और हम इस बिजली की व्यवस्था को
मेनटेन कर सकें. धन्यवाद.
श्री अध्यक्ष : गृह मन्त्री जी बोलेंगे.
गृह मंत्री (प्रोफैसर सम्पत सिंह) : स्पीकर सर, इस रैज़ोल्यूशन पर
लिमिटिड हैल्दी विचार मैम्बर साहेबान के आये हैं. जो सवाल इस बीच उठे हैं
उन के बारे में मैं सब की जानकारी के लिए कुछ कहना चाहता हूं. कई मैम्बर
साहेबान ने बोर्ड की बर्किंग पर बात की है और एक किस्म से यह सारी
डिस्कशन बोर्ड की बर्किंग के बारे में ही रही है. स्पीकर सर, यह जो
रैजोल्यूशन था यह लोन की लिमिट ८०० करोड़ तक बढ़ाने के बारे में था. ऐसा
नहीं है कि बोर्ड आज ८०० करोड़ रुपये का लोन ले रहा है. वर्ष १९८७ में
६०० करोड़ रुपये तक लोन की लिमट थी यानि ६०० करोड़ तक का लोन बोर्ड ले
सकता था लेकिन अब आवश्यकता पड़ गई है कि इस लिमिट को बढ़ाया जाए क्योंकि
५६१.५८ करोड़ रुपये का लोन बोर्ड ले चुका है. यह कोई जरुरी नहीं है कि यह
लिमिट इसी साल ही पूरी हो जाएगी. ज्यों-ज्यों आवश्यकता पड़ेगी बोर्ड लोन
लेता रहेगा और यह लिमिट ८०० करोड़ रुपये तक की ही रहेगी न कि बोर्ड आज ही
८०० करोड़ रुपये का लोन ले रहा है, ऐसी कोई बात नहीं है.
