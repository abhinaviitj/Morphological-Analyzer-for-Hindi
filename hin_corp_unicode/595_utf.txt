<ळिटेरटुरे><ऐस्सय्स्><फन्कज्><अस्टुये ख्रियए '  (ठिमेस् ओङ् ईन्डिअ फुब्><णेत् ढेल्हि><३४-३५><१८००><फन्कज्, ख्रियए '  ऐस्>

+ पिछले कुछ महीनों में तीन महत्वपूर्ण घटनाएं घटी हैं, जिनका समाजशास्त्रीय दृष्टि
से आपस में गहरा संबंध है, पर दुर्भाग्यवश इन पर न तो समाजशास्त्रीय बहस हुई है. न
होने वाली है, ये तीन घटनाएं हैं- अगस्त के आखिर में दिल्ली में ग्यारहवीं
समाजशास्त्र कांग्रेस, सितंबर में सिओल में एशियाई खेलों में भारत की स्थिति, और
फ्रैंकफुर्त में ३८ वां विश्व पुस्तक मेला जिसका मुख्य विषय था-भारत, हम यहां
संक्षेप में इनके अंतरसंबंधों को समझने की कोशिश करेंगे,
समाजशास्त्र का वर्तमान रूप यूरोपीय विद्याधारा का अंग है. पर वह विश्व भर की
विद्याओं का सदा से विषय रहा है. समाज की इकाइयां क्या-क्या हैं, इनके आपसी रिश्ते
क्या हैं, क्या होने चाहिए, उन रिश्तों के पीछे क्या वैचारिक- दार्शनिक आधार एंव
लक्ष्य हैं, इस पर हर विद्याधारा में विचार होता है. हिंदुओं में धर्मशास्त्र और
स्मृतिशास्त्र इस पर मनन करते रहे हैं, वर्णाश्रम धर्म, जाति संस्थाएं, श्रेणियां,
दूसरे देशों के समूह, जनपद समूह, आम मानव समूह, इनका सइनकटन (अग्रेजी में
'अप्रक्सिमेशन'), फिर उससे उपजे परिणाम, उसके बाद की समाज-व्यवस्था- इन सब
धर्मशास्त्रों में विचार होता रहा है. बौद्ध चिंतकों ने खासकर विनय पिटक,
अभिधर्म-कोश और उनकी टीकाओं-भाष्यों में समाजशास्त्रीय चिंतन किया है. जैन
दार्शनिकों ने कई समाजशास्त्रीय ग्रंथ लिखे. इनमें आयारंग सुत्त, नायाधम्म कहाओ,
नियमसार, तत्वार्थसूत्र, उत्तराध्ययनसूत्र, समयसार, स्वयंभू स्रोत, रत्नकरण्ड
श्रावकाचार, प्रमाणमीमांसा जैसे ग्रंथ तो महानतम समाजशास्त्रीय चिंतन को कोष और
स्रोत हैं.
शारीरिक रूप से भारत में आज भी हिंदू, जैन एंव बौद्ध लोग और विद्वान मौजूद हैं, पर
उनका कोई समकालीन समाजशास्त्रीय चिंतन संहिताबद्ध रूप में नहीं है और उससें भी
महत्वपूर्ण है कि आधुनिक विश्वविद्यालयों के संगठन में इस बात की कोई भी गुंजाइश
नहीं है कि संगठित चिंतन भी हो तो उसे समकालीन समाजशास्त्रीय चिंतन में कोई जगह दी
जा सके. पहले भारत में माना जाता था कि विद्वान और राज्य दोनों ही समाज के
प्रतिनिधि अंग हैं. दोनों स्वायत्त रूप से सक्रिय रह कर समाज के प्रति जिम्मे-~दार और
जवाबदेह होंगे. हर समाजशास्त्रीय मान्यता के पीछे कोई दार्शनिक धारणा होती है.
भारत में यह धारणा थी कि मनुष्य मनुष्य के, व्यक्ति-व्यक्ति के, व्यक्ति और
समूह के तथा समूह और समूह के बीच जब रिश्ता बनता है, घनिष्ठता बढ़ती है, तब वे
बराबरी के भाव से एक दूसरे से प्रतिसंवेदित होते हैं, प्रभावित होते हैं, घुलते
मिलते हैं. समाजशास्त्रीय भाषा में इसे 'सइनकटन की प्रक्रिया' कहते हैं.
इससे भिन्न दृष्टि ग्रीकों, रोमनों, मुसलमानों, ईसाइयों और आधुनिक राज्यकर्ता
समूहों की है. वह यह है कि सत्य या परम सत्ता या ऐतिहासिक यथार्त या बैज्ञानिक
रहस्य का मौलिक ज्ञान कुछ विशेष लोगों को ही होता है. तब उनका यह कर्तब्य हो जाता
है कि वे उस मौलिक ज्ञान को शेष राशि यानी जन समूह तक ले जायें, ताकि वे सब भी इस
ज्ञान वंचित रहैं, अपितु इसके अनुरूप अपना रूपांतरण कर सके. सभी को रूपांतरित होने
का पूरा अधिकार है.पर वे रूपांतरित होने से यदि विमुख रहते हैं. तो वे मिथ्य-ज्ञान
की दशा में हैं. उस दशा से उन का उद्धार करना होगा ताकि उनका व्यक्तिगत एवं सामाजिक
रूपांतरण हो सके. समाजशास्त्रीय भाषा में इसे 'रूपांतरण की प्रक्रिया' कहते हैं.
कभी रूपांतरण करवाने का अधिकारी वर्ग कोई माना जाता है. कभी दूसरा, कभी दोनों या
अनेक वर्ग इसके अधिकारी माने जाते हैं. यूरोप में लंबे समय तक राज्य व चर्च इसके
साथ साथ अधिकारी माने जाते थे. पश्चिमीं यूरोप व अमेरिका में अभी भी दोनों से
रूपांतरण के दीक्षा-दाता मान्य हैं. पूर्वी यूरोप में सिर्फ राज्यकर्ताओं की, जो कि
पार्टी के शक्तिशाली लोग, होते हैं. यह जिम्मेदारी मानी जाती है. पहले भारत में
विद्या का काम 'सइनकटन की प्रक्रिया' को समझना, निर्धारित करना व बढाना होता था.
अब भारत में भी और दुनिया में भी विद्या का काम माना जाता है.-रूपांतरण की
प्रक्रिया समझना निर्धारित-व्यवस्थित करना और आगे बढ़ाना. विद्या अब पूरी तरह राज्य
तंत्र का एक अंग है. राज्यतंत्र से बाहर की विद्या की मात्र 'असहमति के स्वर' के
रूप में अनुमति व मान्यता है. असहमति की मर्यादाएं राज्यकर्ता समूह तय करता है.
यानी वर्तमान समाजशास्त्र वर्तमान राज्यतंत्र की विचारधारा का एक मान्य अंग है. जब
यूरोप का विश्वव्यापी प्रभाव सुदृढ़ हो गया, तब से ही उसकी नींव पड़ी. दूसरे
विश्वयुद्ध के बाद दुनिंया भर में सिर्फ ऐसे ही लोगों के हाथ में सुदृढ़
सत्तता-सूत्र रहने दिये गये, जो यूरोपीय विद्या को ही आधुनिक विद्या माने पुरानी
विद्याधाराएं इस आधुनिक विद्या के विकास तक पहुंचने की अलग-अलग सीढ़ियां या अलग अलग
ऐतिहासिक दशाएं मानी गयीं. इस प्रकार अंतरराष्ट्रीय विद्या का रूप निश्चित हुआ. उसी
का एक अंग बना अंतरराष्ट्रीय समाजशास्त्र.
दूसरे महायुद्ध के बाद से विश्व-विजय लगभग संपूर्ण मान ली गयी. यह दुनिया भर में
राज्यकर्ताओं के बीच तय हो गया कि सामज एक संबैधानिक सत्त्ता नहीं है. सिर्फ लोग ही
संवैधानिक सत्ता है. वह समाज एक ऐसा शब्द है. जो राज्य के प्रति निष्ठावान
नागरिकों के लिए बीच-बीच में प्रयुक्त होता रह सकता है. राज्य ही समाज का निर्माता
,निमायक, बैज्ञानिक रूपांतरणकर्ता और निर्देशक है. इसके लिए राज्य विश्वविद्यालयों
तथा अन्य बौद्धिक संस्थानों, संवाद माध्यमों, साहित्य संस्थानों आदि की
प्रयोगशालाओं जैसी व्यवस्था व रूपरेखा तय करता है. विद्वानों, लेखकों, कलाकारों,
पत्रकारों, आदि समाज विज्ञानियों का काम है इसमें राज्य रूपी महान वैज्ञानिक की
निर्भीकतापूर्वक सेवा करना. स्पष्ट समीक्षा, व्यापक बहसें, वैचारिक विरोध आदि इस
सेवा के मान्य अंग हैं. क्योंकि संपूर्ण विद्धत्ता एवं बौद्धिकता के बुनियादी आधार
तता प्रतिमान मूलत: राज्य द्वारा निर्मित-निर्देशित एवं नियंत्रित हैं. राज्य है और
लोग हैं. जो लोग, जो संगठन राज्य के द्वारा विशिष्ट मान्यता प्राप्त नहीं हैं, वे
'मासेज' हैं, लोगों के ढेर हैं, जन-राशियां हैं. शिक्षा और अनुसंधान से, जुडी तमाम
संस्थाएं हैं. ये सामाजिक रूपांतरण को समझने, नियमित- नियंत्रित रखने एवं निर्देशित
करने में राज्य की सहायता करती हैं. रूपांतरण 'मासेज' का किया जाना है. 'मास'
'रेडिकल' आदि पदों का भी रसायनशास्त्रीय संदर्भ है.
इसी संदर्भ में अक्तूबर १९५२ में अंतरराष्ट्रीय सोशल साइंस कौंसिल की स्थापना
यूनेस्को हाउस में हुई एक बैठक में की गयी. इसके बारह मुख्य अनुशासन अंग हैं. इसमें
से इन ८ को बुनियादी विद्यानुशासन माना जाता है- नृतत्व शास्त्र, अर्थशास्त्र,
भूगोल, विधिशास्त्र, राजनीतिशास्त्र, जनसंख्याशास्त्र, मनोविज्ञान एवं समाजशास्त्र.
बाकी को अंत: अनुशासनिक क्रियाशीलता के प्रधान क्षेत्र माना जाता है- मानसिक
स्वास्थ्य, शांति की खोज, नागरिक प्रशासन एवं लोगों की राय जानते रहने संबंधी खोज.
इस तरह समाजशास्त्र एक बुनियादी समाज बैज्ञानिक विद्यानुशासन है. भारत सरकार ने भी
एक स्वायत्त संगठन की तरह सोशल साइंस रिसर्च की इंडियन कौंसिल बनाई है. वह भी
सामाजिक रूपांतरण की महान वैज्ञानिक प्रक्रिया में राज्यरूपी विराट विज्ञान तंत्र
के सहायक बनती है. राज्य का प्रधान या पार्टी का प्रधान इस तंत्र का निदेशक
वैज्ञानिक चिंतक मान्य होता है.
दिल्ली में हुइ ग्यारहवीं समाजशास्त्र कांग्रेस का विषय था- 'सामाजिक परिवर्तन :
समस्याएं और परिप्रेक्ष्य. यहां फिर याद कर ले. कि सामजिक परिवर्तन का नियंता है
राज्यतंत्र. उसका परिप्रेक्ष्य क्या है, समस्याएं क्या हैं, वे कैसे सुलझें, इसमें
विचार करने का काम समाजशास्त्रियों का है. इस विचार का उपयोग योजना बनाने,
कार्यक्रम तय करने, उसके लिए लोगों को तैयार करने, विरोध से निपटने आदि हेतु किया
जाता है. कांग्रेस के उद्घाटन दिवस पर भाषण करते हुए भारतीय आयोजक समाजशास्त्री
दिग्गज एम.एन. श्रीनिवास ने साफ कहा :"भारत के सामने बड़ा मुद्दा है एक स्थायी,
समृद्ध और नागरिकों के बीच समतामूलक भाव पैदा करने वाले राज्य की स्थापना करना. "इस
काम में भारतीय समाजशास्त्री क्या सेवा करते रहे हैं, करना चाहते हैं और करेंगे, इस
पर भी सम्मेलन में विचार हुआ. साथ ही अंतरराष्ट्रीय स्तर पर सामाजिक परिवर्तन कैसे
आगे बढ़े, इस पर भी.
समाजशास्त्र वस्तुओं, क्रियाओं और विचार के आपसी रिश्तों पर विचार करता है. उसके
स्वरूप को समझने व विश्लेषित करने का प्रयास करता है. लेखक इस काम को दूसरे स्तर पर
करते हैं. दर्शन, राजनीतिशास्त्र, समाजशास्त्र, वैज्ञानिक-सिद्धांत-~शास्त्र तथा
साहित्य में परस्पर क्रियाएं अपरिहार्य हैं. लेकिन भारत में खासकर हिंदी में
अधिकांश लेखक, इस परस्पर क्रिया से निकाले या निकले हुए लोग हैं. १९४८ ईस्वी के बाद
का हिंदी साहित्य देखें तो यह कहीं भी पता नहीं चलेगा कि समकालीन भारत में किन
सामाजिक इकाइयों को संवैधानिक मान्यता मिली है, कौन सी इकाइयां मात्र स्मृति और
विचार में बची है, संवैधानिक रूप से अमान्य हैं. उदाहरण के लिए जाति या
उपासना-पद्धति या स्वयं साहित्य अथवा शिक्षा की समकालीन स्थिति क्या है, उनके रूप
निर्धारण में राज्यतंत्र की क्या भूमिका है, यह शायद ही किसी कहानी, उपन्यास, नाटक
या कविता से पता चलेगा. उनके बारे में कुछ व्यंग्य. कुछ फतवे कुछ नारे भरे मिलेंगे
या फिर एक निराकार अवसाद. शायद ही किसी कृति में यह बताया गया हो कि लेखक आज राज्य
द्वारा दो निर्धारित नियमों के दायरे में बहस करते हैं. यहां तक कि शायद कि कोई
पत्रिका पाठकों का ध्यान इस तथ्य की ओर ले जाती है कि वह राज्य द्वारा पंजीकृत होने
पर ही चल रही है और राज्य तथा पत्रिका-समूह में जैसा सीधा वैधानिक रिश्ता है, वैसा
कोई विधि-विहित रिश्ता समाज के साथ उस या किसी भी पत्रिका का नहीं है.
अब फ्रैकफुर्त मेले की कुछ बात. वहां भारत से मानव संसाधनमंत्री के नेतृत्व में २७
प्रमुख लेखक-बौद्धिक गये. १००० भारतीय प्रकाशकों की किताबें मेले में गयीं. ३२ अन्य
देशों के भी प्रकाशकों की किताबें भारत के बारे में थीं. लगभग एक सौ किताबैं एक
जर्मन प्रकाशक की थीं. जिसने 'यूरोपीय पुस्तकालयों के दस्तावेजों में झलकते भारत'
पर किताबें छापी हैं. सर्वाधिक व्यापक जानकारी इन एक सौ पुस्तकों में ही है,
क्योंकि वर्तमान भारतीय लेखक को अनुशासित करने वाला राज्यतंत्र अपने इतिहास को
मुख्यत: यूरोपीय दृष्टि से देखने वालों के कब्जे में है. किताबें किंन भाषाओं में
हैं. उनकी सामग्री क्या है, इसका राज्य के मानव-संसाधन मंत्रालय में गहरा रिश्ता
है. शिक्षा, संस्कृति, साहित्य, इतिहास, समाजशास्त्र आदि में राज्यकर्ता ही
सर्वोच्च शास्ता एवं नियंता है. लेकिन अधिकांश पुस्तकों में भारत की पुरानी सामाजिक
इकाइयों की अब भी ऐसे चर्चा होती है, मानो वे कोई समकालीन सामाजिक संगठन के रूप में
यथार्थ हों. 'रूपांतरण की प्रक्रिया' के कुछ आधार स्तंभ हैं-१- लोगों का परम
शास्ता, परम नियंता राज्य, जो रूपांतरण के लक्ष्य तय करता है.२- मासेज या जन राशि,
यानी ढेरों ढेर लोग, जिन्हें रूपांतरित होने की समाज कानूनी हैसियत प्राप्त है.
३- रेडिकल तत्व यानी लेखक, विद्वान कार्यकत आदि जो रूपांतरण की रासायनिक प्रक्रिया
में उत्प्रेरक बनते हैं. वे प्रत्यक्ष या परोक्ष रूप में 'मांस मोबिलाइजेशन, का
निमित्त बनते हैं. पर, आजाद के बाद ऐसी कोई भी साहित्यिक कृति नहीं है, जिसमें
लोगों को यह समझाने की कोशिश हो कि रूपांतरण की प्रक्रिया का निहितार्थ यह है.
औपनिवेशिक सत्ता के हस्तांतरण के साथ ही, लेखकों ने भी अपने को वर्तमान राजनीति
वैज्ञानिक-समाजवैज्ञानिक प्रतिमानो के प्रति आत्मार्पित कर दिया. सो भी, लगभग
अनजाने, वे बला की मासूमियत से वस्तुओं, क्रियाओं और विचारों के राज्य-निर्दिष्ट
रिश्तों को वरेण्य मन हुए फिर रोष-क्षोम मिश्रित व्यथा-कथा रचते रहते हैं.
एशियाई खेलों में भारतीय खिलाड़ी इतने पीछे क्यों रहते हैं ? क्या भारत की धरती में
ही कमजोर लोग पैदा होने लगे हैं ? या मौजूदा राज्यकर्ताओं की समाज-दृष्टि में यह
खोट है कि वे विभिन्न शारीरिक आंतरिक सामथ्यों तथा दक्षताओं की भारतीय कोटियों को
देखकर भी नहीं देखते और चयन के ऐसे प्रतिमान तय करते हैं, जो वास्तविक
शारीरि-आंतरिक दक्षताओं और सामथ्यों को गौण तथा राज्यकर्ताओं की किन्हीं प्रिय
प्रवृत्तियों, आदतों या झुकावों को प्रधान मान कर रचे जाते हैं. भारत में परंपरागत
तैराक, नाविक, तीरंदाज, धावक, निशानेवाज, आदिसमूह मौजूद हैं. वे चयन के लिए
स्वाभाविक इकाई क्यों माने जाते हैं ? इन प्रश्नों पर भारतीय समाजशास्त्री और लेखक
शायद ही कभी संगठित विचार करें, इसलिए नहीं कि ऐसे विचार से राज्य की कुसेवी
होगी. वरन इसलिए कि कुछ खास पदावलिये में सोचने का सम्मोहन एक ऐसी पुलक पैदा करता
है कि हम भी उन्हीं जैसे सोच रहे हैं, अपने उन महान यूरोपीय स्वामियों जैसे, जिन्होंने विश्व
के आधुनिक विद्यातंत्र को रचा है. यह गुरुभक्ति का आधुनिक संस्करण है. इसमे वस्तएं,
क्रियाएं और विचार- तीनों ही एक निर्देशित विचार-रूप के अर्धन हैं, पराश्रित
हैं. उनकी स्वतंत्र सत्ता का विचार तक कुफ्र है, बर्बरता है, पिछड़ापन है, पीछे को
लौटाना है यह है प्रतिष्ठित समकालीन लेखन एवं समाज-चिंतन की आधारभूत मान्यता.
