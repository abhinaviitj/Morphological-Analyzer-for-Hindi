<शोचिअल् श्चिएन्चे><फोलिटिचल् श्चिएन्चे><एड् डन् सुड्हिर्><भ्हरट् कि विडेस्ह् णिटि><१९७८><णटिओनल् फुब्लिस्हिन्ग् ःओउसे><णेत् ढेल्हि><२२ टो २७><२५००><शुड्हिर्-भ्हरट् खि  णिटि>

एशियाई राजनीति के साम्यवादी टिप्पणीकार इन देशों की वर्तमान राज्य
प्रणाली पर भिन्न व्याख्या प्रस्तुत करते हैं. उनका कहना है कि इन दरिद्र
और असमानता पर आधारित समाजों में प्रजापतियों को शासन का अवसर देता है.
उनका यह स्पष्ट मत है कि संक्रमणकाल की अवस्था में ये देश अपने भूतपूर्व
मालिकों के हितों की व्यूह-रचना से मुक्त नहीं हुए हैं. अत: चाहे
प्रजातंत्र हो अथवा सैनिक तंत्र, इन व्याख्याकारों की दृष्टि में वर्तमान
एशिया में शासक बदले हैं, शोषक नहीं.
एशिया के वर्तमान सत्तरूढ़ वर्ग का अगर हम विश्लेषण करें साम्यंवादी
पर्य-~वेक्षकों की बात बहुत अंश तक सही जान पड़ती है. उपनिवेशवाद की
समाप्ति के बाद इन देशों में सत्ता की होड़ को लेकर उथल-पुथल का जो दौर
चला है उसका धरातल व्यापक न होकर बड़ा सीमित रहा है. दूसरे शब्दों में,
राज्यसत्ता और अर्थसत्ता कतिपय लोगों के हाथ में ही केन्द्रीभूत हुई नजर
आती है. राजनीतिकरण के प्रक्रिया, जनतंत्रीय और अधिनायकवादी दोनों ही
प्रकार के देशों में, बहुत धीमी है और विकास का लाभ एक वर्ग विशेष की ही
अधिक हुआ है. अधिकांश देशों में एक अल्पमत अपनी सुरक्षा के जतन में
जनसमुदाय के हितों पर कुंडली मार कर बैठा है. यही वर्ग राष्ट्र की
सुरक्षा, स्वतंत्रता, संस्कृति की श्रेष्ठता, और साम्यवाद के भय आदि के
नाम पर शासन में हेरफेर करता रहता है. अधिकांश मुस्लिम देशों में
सत्ता-परिवर्तन जनराजनीति और समूचे समुदाय के हित को लेकर नहीं, अपितु एक
सुविधा-संपन्न वर्ग को आपसी झगड़े को लेकर ही होता रहा है. इस ऊहापोह में
जनतंत्र लगभग लोप-सा हो गया है और उसके पुनर्जन्म के आसार कम ही नजर आते
हैं.
इस क्षेत्र में अस्थिरता की राजनीति और उसके बहुरूपी प्रभाव संक्रमण काल
के लक्षण मात्र हीं नहीं अपितु एक विस्फोटक स्थिति का आभास देती है.
स्वतंत्र एशिया का यह नवनिर्माण काल एक बड़े संकट का संकेत है. इसके पीछे
बहुत ही सटीक और व्यावहारिक आर्थिक प्रश्न हैं जिनका संबंध जनसमुदाय के
जीवनयापन से है. आर्थिक विषमता, बेरोजगारी और अनुपयुक्त शिक्षा प्रणाली
जैसे महत्वपूर्ण प्रश्न ज्यों के त्यों खड़े हैं. यहां का जनसमुदाय अपनी
आकांक्षाओं की पूर्ति के लिए अधीर-सा हो रहा है. सैन्यवादी और जनतंत्रीय
दोनों ही प्रकार की व्याख्याओं ने अंतर्गत जन-~आकांक्षाओं की अद्भुत
क्रांति देखी जा सकती है. थाईलैंड, श्रीलंका, बर्मा, पाकिस्तान, कोरिया
और भारत जैसे देशों में समय-समय पर जो उग्र आंदोलन भड़के हैं वे इसी
अधीरता की अभिव्यक्ति कहे जा सकते हैं.
इस समूचे क्षेत्र में असमानता और शोषण के विरुद्ध जन-आंदोलन का उग्र रूप
स्पष्ट देखने को मिलता है. राष्ट्रीय व्यवस्था में क्षेत्रीय असमानता का
प्रश्न बड़ा संवेदनशील बन गया है. पाकिस्तान के विरुद्ध बांग्ला देश के
लोगों का विद्रोह इसी अवस्था की चरम स्थति थी जिसने पाकिस्तान को खंडित
कर नये स्वतंत्र राज्य को जन्म दिया. इसी तरह क्षेत्रीय शोषण और असमानता
का कारण `उपराष्ट्रीय भावना' का उभार अन्य देशों में भी पाया जाता है.
एशियाई देशों की आंतरिक राजनीति में इसका उभार एकीकरण की प्रक्रिय के लिए
बड़ी भारी चुनौती है. जनसमूहों में समाजिक और आर्थिक न्याय तथा क्षेत्रीय
समानता के प्रश्न इस क्षेत्र की राजनीति को निरंतर प्रभावित करते रहे हैं
और यहां की राजनीतिक स्थिरता भी बहुत कुछ इन्हीं कारको पर निर्भर करेगी.
राजनीतिक स्थायित्व और आर्थिक गतिरोध की विषण परिस्थितियों का इन देशों
की सार्वभौमिकता पर स्पष्ट प्रभाव देखा जा सकता है. अपनी आंतरिक
विसं-~गतियां और आर्थिक दुर्बलता का कारण ये देश महाशक्तियों की राजनीतिक
कामुकता के शिकार बनते गए हैं. संसार की महाशक्तियों ने इन देशों की इस
मूलभूत कमजोरी का बड़ा लाभ उठाया है. आर्थिक, सैनिक और शस्त्रों की
सहायता महादेशों की राजनीति और रणनीति के माध्यम रहे हैं. यह बात दीगर है
कि इस कुचक्र में फंसे सहायता-प्राप्त देश अपने निर्णय की स्वतंत्रता खो
बैठते हैं. परिणामत: उनमें एक चुभने वाला हस्तक्षेप बढ़ाता जाता है.
एशियाई देशों का वर्तमान काल इस तरह के हस्तक्षेप के उदाहरणों से भरा
पड़ा है. पाकिस्तान, थाईलैंड, दक्षिणी कोरिया, दक्षिणी वियतनाम तथा अन्य
संधिबद्ध देश अपनी आंतरिक और बाहरी राजनीति में एक लंबे अरसे से अमरीकी
हस्त्त-~क्षेप के शिकार रहे हैं. सन् १९६२ में भारत-चीन संघर्ष के समय
सहायता के अभिलाषी भारत को आंग्ल-अमरीकी दबाव के कारण ही पाकिस्तान से
वार्ता के लिए तैयार होना पड़ा. इतना ही नहीं, भारत की तत्कालीन नेहरू
सरकार के ऐसे दबाव के कारण अपने विशवासपात्र प्रतिरक्षामंत्री स्वर्गीय
कृष्णा मेंनन का त्यागपत्र स्वीकार करना पड़ा था. यह बात सर्वविदित है कि
सन् १९६५ में भारतीय मुद्रा का अवमूल्यन पश्चिमी देशों के दबाव के लेकर
ही था. श्री अ. इस्केंदेरोव और ल. स्तेपानोव ने अपने लेख `आधुनिक
उपनिवेशवाद' में एशियाई राजनीति का सर्वेक्षण करते हुए ठीक ही कहा है कि,
"अनुदान और ऋण भी साम्राज्यवादी देशों द्वारा नवोदित सर्वभौम राज्य की
नीतियों को प्रभावित करने का एक और साधन होते हैं. सहायता कार्यक्रम के
अंतर्गत दी गई धनराशि का अधिकांश मामलों में देशों के सत्तारूढ़ हलकों को
राज-~नीतिक घूस के अतिरिक्त और कुछ नहीं हैं. दूसरी ओर आधुनिक
उपनिवेशवादियों की आकांक्षाओं के प्रतिकूल नीतियों का अनुसरण करने वाले
नवोदित स्वाधीन राज्य को `दंडस्वरूप' ऋण तथा अनुदान देना बंद कर दिया
जाता है."
पाकिस्तान के भूतपूर्व प्रधानमंत्री श्री जुल्फीकार अली भुट्टो ने अपनी
पुस्तक `द मिथ आफ इंडिपेंडेंस' में इस प्रसंग का सांगोपांग विवेचन किया
है. उन्होंने एशि-~याई देशों की इस शोचनीय दशा का वर्णन करते हुए लिखा
है, कि, "दबाव हलांकि राजनयिक जगत क्रूर शब्द है लेकिन नवउपनिवेस काल में
यह बहुत ही संजीदगी से व्यवह्रत किया जाता है. पाकिस्तान चूंकि सैनिक
दृष्टि से अमरीका पर आश्रित है, इसलिए भारत की तुलना में हम दबाव अधिक
पड़े बिना नहीं रह सकता." छठे दशक की परिस्थितियों का हवाला देते हुए
श्री भुट्टो ने लिखा है कि "अमरीका ने भारत की कृषि और वित्तीय नीति में
प्रत्यक्ष रूप से दबाव काम में लिया है. भारत में रुपये का अवमूल्य भी
अमरीकी दबाव का ही परिणाम है." श्री भुट्टों इस स्थिति को नवउपनिवेशवाद
की संज्ञा देते हैं. उसका यह कहना भी संगत है कि शोषण की अवस्था के रहते
नवोदित राष्ट्रों की स्वतंत्रता निरा भ्रम है.
एशिया,अफ्रीका और लातीनी अमरीका में उपनिवेशवाद समाप्त हो गया है किंतु
ये देश इस व्यवस्था की व्यूह रचना से अभी पूर्णतया मुक्त हो गए हैं यह
कहना गलत होगा. सैनिक अड्डों, द्विपक्षीय समझौतों, सुरक्षा संघियों तथा
आर्थिक सत्ता प्रतिष्ठानों के रूप में व्यवस्था अब भी तीसरी दुनिया में
अपने पांव जमाए हुए हैं. भूतपूर्व उपनिवेश-स्वामी इन्हीं माध्यमों से
तीसरी दुनिया में अपना प्रभुत्व कायम किए हुए हैं. उपलब्ध आंकड़ो के
अनुसार इस भूभाग में केवल अमरीकी सैनिक अड्डों और संस्थापनों की संख्या
२,२०० से अधिक है. एशिया में वे मुख्यत: ओकी-~नावा, जापान, दक्षिणी
कोरिया, ताइवान, फिलिपाईन, थाईलैंड, दक्षिण वियतनाम (जो अब मुक्त हो गया
है), पाकिस्तान, तुर्की और सऊदी अरब में कायम है. तीसरी दुनिया में
स्थापित इन सैनिक अड्डों में ५ लाख से भी अधिक सैनिक तैनात हैं. इन देशों
की अर्थव्यवस्था भी भूतपूर्व औपनिवेशिक चंगुल से मुक्त नहीं हुई है.
तीसरी दुनिया की इसी जकड़न भरी स्थिति को नवउपनिवेशवाद की संज्ञा दी गई
है. जब तक एफ्रोएशियाई देश आर्थिक और सैनिक शस्त्रों के लिए बाहरी
शक्तियों पर आश्रित हैं, इन सार्वभौमिक देशों के लिए अंतर्राष्ट्रीय
कानून का अध्ययन योग्य सिद्धान्त ही रहेगा. स्वतंत्रता प्राप्ति के
पश्चात् इस औपनिवेशिक व्यवस्था के चंगुल से मुक्त होने का संघर्ष अभी भी
जारी है.
महाशक्तियों की राजनीत: बदलता परिप्रेक्ष्य
नवस्वतंत्रता प्राप्त एशियाई राज्यों में महाशक्तियों की राजनीति का
अध्याय और औपनिवेशी शक्तियों के ह्रास से ही प्रारंभ होता है. इसके पीछे
दो प्रमुख कारण थे. पहला, तो इस क्षेत्र में उतपन्न `शक्ति-रिक्ततता' की
आपूर्ति के लिए एशियाई देशों की अक्षमता, और दुसरा महाशक्तियों की
विश्वव्यापी रणनीति में एशिया का बढ़ता महत्व. स्वतंत्रता आंदोलन के
प्रारंभिक काल में भारत, चीन अथवा जापान कोई भी एशियाई देश इस क्षेत्र
में उत्पन्न रिक्तता की पूर्ति करनें में असमर्थ था. समर्पण के साथ ही
जापान की सारी साम्राज्यवादी आकांक्षाएं धराशायी हो गई. अब उसके समक्ष
पुनर्रचना की समस्या ही सर्वाधिक महत्वों की थी तो दूसरी और लाल चीन की
नवस्थापित सरकार के समक्ष भी क्षत-विक्षत अर्थव्यवस्था का नवगठन करने,
सामंती सामाजिक ढ़ांचे का मार्क्सवाद-माओवाद के अनुरूप बदलने और जनवादी
सरकार को स्थायित्व देने आदि के लक्ष्य प्रमुख थे. एशिया में महत्वपूर्ण
भूमिका अदा किए जाने की इच्छा होते हुए भी नवस्वतंत्र भारत इस भार को वहन
करनें में असमर्थ था. अत: ऐसी स्थिति में अमरीका और सोवियत रूस ही दो ऐसी
महाशक्तियां थीं जो यह भूमिका बखूबी निभा सकती थीं. अपने विश्व्यापी
हितों की दृष्टि से एशियाई महा-~द्वीप उसके लिए महत्वपूर्ण भी था.
परिणामत: ये दो देश, यूरोप और एशिया, दोनों महाद्वीपों में प्रभाव और
प्रसार का लक्ष्य देकर प्रतिद्वंदी के रूप में उभरे.
प्रभाव और प्रसार की राजनीति के लक्ष्यों की प्राप्ति के लिए इस क्षेत्र
में भी संधिबद्ध व्यवस्था ने जन्म लिया और उसके बहाने वे अपनी उपस्थिति
का अहसास दिलाते रहे. युद्धोपरांत दशक में मुक्ति संघर्ष और यह प्रभाव की
राजनीति, दोनों ही धराएं साथ-साथ चलती रहीं. मध्य पश्चिम से लेकर दक्षिण
पूर्व तक सैनिक संधियों का जाल बिछ गया. कतिपय गुटनिरपेक्ष देशों को
छोड़कर शायद ही कोई छोर इस प्रभाव-राजनीति से अछूता रहा होगा. पांचवें
दशक में अमरीका और सोवियत रूस के अतिरिक्त माओवादी चीन भी एक प्रतिद्वंदी
के रूप में उभरता चला गया. बांडुंग सम्मेलन के पश्चात् उसका एकांतवास टूट
गया था और उसने भी महा-~शक्ति होने की भंगिमा अपना ली थी. जनवादी चीन
द्वारा अपनाए गए इस दृष्टि-~कोण ने ध्रुवीकरण को विश्रृंखलित कर बहुआयामी
राजनीति के द्वारा खोल दिए. छठे दशक में वह न केवल अमरीकी शिविर बल्कि
रूस के लिए भी चुनौती बन गया था. वर्तमान एशिया की राजनीति में उसके
अस्तित्व, हित तथा भूमिका को दृष्टि-ओझल नहीं किया जा सकता.
प्रारंभ में इन महादेशों की प्रभाव और प्रसार की राजनीति के परिणामस्वरूप
एशिया भी दो शिविरों में बंटा हुआ प्रतीत हुआ. एक ओर जापान, ताईवान,
फिलि-~पाइन, दक्षिण कोरिया, दक्षिण वियतनाम, थाईलैंड, पाकिस्तान और ईरान
आदि देश अमरीकी शिविर के भागीदार बने, तो दूसरी ओर उत्तरी कोरिया, उत्तरी
वियतनाम और चीन जैसी देशों ने सोवियत रूस का अभिभावकत्व स्वीकार किया.
शिविरों में बंटी इस दुनिया के साथ-साथ एक नई व्यवस्था ने जन्म लिया जिसे
गुटनिरपेक्ष जगत के नाम से जाना जाता है. युद्धोपरांत एशिया में भारत
इसका पहलकर्ता था. धीरे-~धीरे इस धारा के अनुयायियों की संख्या निरंतर
बढ़ती चली गई और छठे दशक में यह व्यवस्था शिविर राजनीति के लिए चुनौती बन
गई. भारत के अतिरिक्त नेपाल, बर्मा, श्रीलंका, इंडोनेशिया, अफगानिस्तान
आदि एशियाई देश प्रारंभ से ही इस नीति के अनुकरणकर्ता रहे हैं, समूची
तीसरी दुनिया, एशिया, अफ्रीका और लातीनी अम-~रीका में गुटनिरपेक्ष देशों
की संख्या लगभग ८० तक पहुंच गई है.
सैनिक गुटों पर आधारित इन शिविरों ने नेताओं ने इस क्षेत्र को भी वैचारिक
संघर्ष की रणभूमि में परिवर्तित करने का प्रयत्न किया. एशिया भी यूरोप के
सदृश ध्रुवीकरण की राजनीति का केंद्र होने लगा. महादेशों ने अपने
सिद्धांतों का हवाला देकर यहीं अहसास दिलाने का प्रयत्न किया कि इस
क्षेत्र में भी प्रजातंत्र बनाम साम्यवाद का द्वंद्व सर्वाधिक महत्व है.
यही कारण है कि उन्होंने एशियाई देशों द्वारा अपनाई गई गुटनिरपेक्ष नीति
का महत्व नहीं दिया. इसी समझ के आधार पर दोनों ही शिविरों के नेताओं ने
इसे अव्यावहारिक और अनैतिक होने की संज्ञा दी. अमरीका के भूतपूर्व सचिव
स्वर्गीय डलेस ने जहां इसे अनैतिक कहा वहां जनवादी चीन के अधिष्ठाता
स्वर्गीय माओत्सेतुंग ने इसके अस्तित्व को ही अर्थहीन घोषित कर दिया.
चीनी साम्यवादी पार्टी की २८वीं वर्षगांठ पर उन्होंने अपने लेख ` न द
पीपल्स डेमोक्रेटिक डिक्टेरशिप' में इस प्रसंग पर टिप्पणी करते हुए
स्पष्ट लिखा था कि, "सभी चीनी लोगों को बिना किसी अपवाद के या
साम्राज्यवाद की ओर झुकना है अथवा समाजबाद की ओर. बाढ़ पर बैठे रहना उचित
नहीं. और न कोई तीसरा मार्ग है." स्तालिन-कालीन रूस ने भी प्रारंभिक
वर्षों में भारत की इस नीति में कोई दिलचस्पी नहीं दिखाई थी.
इन महाशक्तियों द्वारा गुटनिरपेक्ष देशों के अस्तित्व को अस्वीकृत करने
और उन्हें अपने राजनीतिक लक्ष्यों की प्राप्ति में साधन बनाने के सभी
उपायों के उपरांत भी उसकी हैसियत की दृष्टि-ओझल करना संभव नहीं था.
तत्कालीन शीतयुद्ध की परिस्थितियों में उनका अपना महत्व था. महादेशों की
भंगिमा जो भी रही हो, एशिया के इन नवस्वतंत्र देशों ने अपनी परिस्थितियों
के वशीभूत इस नीति का परिपोषण बड़ी ही निर्भीकता से किया. समय के साथ
उन्होंने न केवल अपने अस्तित्व का अह-~सास दिलाया अपितु शिविरों से अलग
रहने का औचित्य भी सिद्ध कर दिखाया. पांचवें दशक में दोनों ही शिविरों
द्वारा दी गई मान्यता इसका प्रमाण है. शक्ति-~प्रतिस्पर्धा में रत दोनों
ही घड़ों को इसके अस्तित्व में अपने हित नजर आने लगे. फलत: गुटनिरपेक्ष
देशों को दूसरे खेमें की गोद से बचाने और अपने प्रभावक्षेत्र में रखने की
एक नई होड़ शुरू हुई. छठे दशक में शिविर राजनीति में आई शिथिलता,
साम्यवादी जगत में दरार और महाशक्तियों के बीच विकासशील `देतांत' ने
लग-~भग समूची संधिबद्ध व्यवस्था को विवेकहीन सिद्ध कर दिया. इस परिवर्तन
से गुट-~निरपेक्ष देशों का न केवल मनोबल बढ़ा बल्कि अंतर्राष्ट्रीय
राजनीति में उन्हें हैसियत भी मिली.
अगर हम इस तथाकथित वैचारिक संघर्ष के संदर्भ में महाशक्तियों की एशियाई
नीति का अवलोकन करें तो प्रतीत होगा कि वे स्वयं भी इस संघर्ष के प्रति
प्रतिबद्ध नहीं रहे. इन महादेशों की वाणी और कर्म को भेद अब कोई रहस्य की
बात नहीं रह गई है. अमरीका और चीन सिद्धान्तों के सबसे अधिक ढ़ोल पीटते
आए हैं. किंतु इन्हीं महादेशों ने अपने व्यवहार में सिद्धांत की अपेक्षा
स्वहित को ही अधिक महत्व दिया है. एक ओर अमरीका ने एशिया में ही नहीं
अपितु अफ्रीका और लातीनी अम-~रीका की उन सरकारों के संबल दिया जो
जनतंत्रीय व्यवस्था से कोसों दूर थीं, तो दूसरी ओर, जनवादी चीन ने भी
अपने विशुद्ध हितों की दृष्टिगत रखते हुए अनेक क्रांति विरोधी शक्तियों
का समर्थन किया है. केलीफोर्निया विश्वविद्यालय के प्रोफेसर पीटर वेनसेन
ने अपने अध्ययन के आधार पर इस बात की पुष्टि की है कि पीकिंग सरकार ने
संसार के १२० आंदोलनों में से २३ आंदोलनों का ही समर्थन किया था. चीन की
वैदिशिक नीति के व्यावहारिक पक्ष को देखते हुए लेखक का यह अभिमत कि उसके
इस समर्थन में भी स्वहित प्रधान था, युक्तिसंगत लगता है.
सिद्धांतों की दुहाई देने के उपरांत भी राष्ट्रीय हित महाशक्तियों के
क्रियाकलापों का अधारभूत तत्व रहा है. अमरीका के भूतपूर्व राष्ट्रपति
श्री निक्सन ने अपने विदेश नीति के प्रतिवेदन में इस तथ्य को स्वीकार
करते हुए स्पष्ट कहा था कि, "हम राष्ट्रों की आंतरिक नीति पर नहीं बल्कि
विदेशनीति के आधार पर लेन-देन करते हैं." उन्हीं के विश्वासपात्र विदेश
सचिव श्री हेनरी किसिंजर ने भी इसकी पुष्टि करते हुए कहा था कि, "हमारी
नीति का मूल लक्ष्य अमरीकी राष्ट्र के हित और राजनीतिक संस्थाओं को
सुरक्षित रखना है." अंतर्राष्ट्रीय राजनीति में तथ्य की स्वीकारोक्ति कोई
नई बात नहीं है. गुटनिरपेक्ष देश महाशक्तियों के इस तथाकथित धर्मयुद्ध की
वास्त-~विकता से परिचित थे और इसीलिए उन्होंने इसका पुरजोड़ विरोध भी
किया.
इन महाशक्तियों की एशियाई नीति और प्रत्यक्ष उपस्थिति का इस समूचे
क्षेत्र पर क्या प्रभाव पड़ा यह प्रश्न सर्वाधिक महत्व का है. अमरीका,
सोवियत रूस तथा माओवादी चीन के शासक इस बात से आश्वस्त हो सकते हैं कि
उन्होंने यहां किसी एक शक्ति की सर्वोपरिता स्थापित न होने देने और
संतुलन बनाए रखने की महत्व-~पूर्ण भूमिका अदा की है. अमरीकी प्रशासन के
कतिपय सलाहकार भी इस बात से संतुष्ट हो सकते हैं कि उन्होंने इस क्षेत्र
के साम्यवादी न होने देने के लिए बड़ी भारी कीमत चुकाई है. ऐसा ही भ्रम
साम्यवादी शिविर के अग्रेताओँ को भी हो सकता है. किन्तु एशिया के
छोटे-बड़े देशों के हित की दृष्टि से अगर देखें तो यह कहना अति-~शयोक्ति
नहीं है कि इस समूचे भूभाग पर महाशक्तियों की राजनीति का बड़ा घातक
प्रभाव पड़ा है.
पहला, उनके सैनिक गठबंधन और शस्त्रों की प्रतिस्पर्द्धा के परिणामस्वरूप
एशिया संघर्ष का केंद्र बना. पिछले दशकों में जो भी युद्ध हुए उसके पीछे
महाशक्तियों के प्रभावक्षेत्र और प्रसार का तत्व कहीं अधिक महत्वपूर्ण
था.
