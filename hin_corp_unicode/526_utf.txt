<आ.ञ्.><फइन्टिन्ग्><ंउकन्डि लल्><घर्ह्तल् छ्हिट्रकल><१९८३><फ्रकस्हन्  ढेल्हि><३ टो ७><२४००><ंउकन्डिलल्-घर्ह्तल् छ्हिट्रकल>

गढ़वाल की चित्रकला की जन्मभूमि श्रीनगर-गढ़वाल था. वह पुराना श्रीनगर
गौना के तुफान और बाढ़ से सन् १८९४ में बह गया. उसका मोलाराम के पुत्र
ज्वालाराम (सन् १७८८-१८४८) का बनाया हुआ फोटो चित्र संख्या (१) है.
गढ़वाल की चित्रकला भी गुलेर, कांगड़ा, मंडी और चम्बा इत्यादि की अन्य
पहाड़ी कलाओं की तरह मुगलकला से प्रभावित राजपुतकला से उत्पन्न हुई. केवल
एक कांगड़ा जिले के अन्तर्गत बसौली रियासत की चित्रकला ऐसी है जो अन्य
पहाड़ी चित्रकलाओं से भिन्न है.
बसौली चित्रकला के चित्रकार मालवा (राजस्थान) ने नूरपुर की पहाड़ी रियासत
में आये. परन्तु अन्य सभी पहाड़ी चित्रकलाओं के जन्मदाता चित्रकार आगरा
और दिल्ली के मुगल दरबारों से पहाड़ी राजाओं के दरबारों में बुलाये जाने
पर अथवा आश्रय के लिए आये. उनको इन पहाड़ी राजाओं के दरबारों में रह कर
अपनी कला का अभ्यास करने और उसका विकास करने का समुचित अवकाश और उपयुक्त
अवसर मिला. गढ़वाल में चित्रकला के जन्मदाता दिल्ली से श्रीनगर गढ़वाल
में कैसे और कब आये, इसका इतिहास मुझे मोलारामा को हस्तलिखित कविता में
मिला.
सुलेमान शिकोह के श्रीनगर आने का वृत्तान्त लिखते हुए मोलाराम ने अपने
पूर्वजों तथा अपने चित्रों और चित्रशाला के बारे में भी लिखा है. गढ़वाल
में सन् १६५८ में मोलाराम के पूर्वजों के द्वारा चित्रकला की बुनियाद
पड़ी और वह प्राय: ३०० वर्ष तक वहाँ जीवित रही. उसके अन्तिम उल्लेखनीय
चित्रकार तुलसीराम की मृत्यु सन् ९५० में हुई. गढ़वाल चित्रकला मोलाराम
के जीवन काल में अपने चरमोत्कर्ष पर थी.
मोलाराम के बाद गढ़वाल के उल्लेखनीय के बाद गढ़वाल के उल्लेखनीय. कलाकार
उसी के वंशज हुए हैं. उनमें मुख्य ज्वालाराम, अजबराम, आत्मा-~राम,
हरीराम, शिवराम और तुलसीराम थे. इन कलाकारों के २०० चित्र (रंगीन तथा
रेखाचित्र) मेरे संग्रह में हैं. ज्वालाराम के कुछ चित्र डा. रन्धावा को
लम्बागांव (कांगड़ा) में मिले हैं. लम्बागांव दरबार में गढ़वाल कला के
कतिपय चित्र गढ़वाल की राजकुमारी के साथ गये थे. उनमें से एक महादेव
पार्वती का चित्र (संख्या १९) इस पुस्तक में उद्धृत है. मोलाराम के
उत्तराधिकारियों की कला गढ़वाल चित्रकला के ह्रास तथा पाश्चात्य कला का
प्रभाव परिलक्षित होता है--विशेषत: तुलसीराम के चित्रों में ये साफ दिखाई
पड़ता है. उन्नीसवीं शताब्दी के मध्य में भारतीय चित्रकला पर पाश्चात्य
कला का प्रभाव पड़ना प्रारम्भ हो गया था. गढ़वाल कला की इस प्रभाव से
अछुती न रह सकी. शिवराम की बनाई हुई शिकोह की छवि (फोटों चित्र ३),
ज्वालाराम के महादेव पार्वती (फोटो चित्र १९) और ज्वाला राम के महादेव
पार्वती (फोटो चित्र) और ज्वाला राम के बद्रीनाथ-केदारनाथ के यात्रा-पथ
के नगरों के चित्र तथा उसके बनाये हुए पक्षियों तथा फलों के चित्रों में
और तुलसीराम के प्राकृतिक दृश्यों के चित्रण में पाश्चात्य प्रभाव साफ
दिखाई देता है.
गढ़वाल चित्रकला का ह्रास तथा उसके लुप्त हो जाने का मुख्य कारण है
चित्रकारों के गुणग्राहकों का नितान्त अभाव. मोलाराम के पूर्वजों को और
स्वयं मोलाराम को भी गढ़वाल के राजाओं ने ६० गांव जागीर में दे रखे थे.
उनको पांच रुपये प्रतिदिन गुजारे के लिए भी मिलते थे. गढ़वाल में गोरखा
लोगों ने अपना शासन कायम किया (सन् १८०३-१८१५) तो भी उनकी यह जागीर कायम
रही. अन्त में जब अंग्रेजी सरकार की सहायता लेकर गोरखा लोगों को गढ़वाल
से भगा दिया गया और अलकनन्दा के इस पार के प्रदेश को जिसमें श्रीनगर भी
है ब्रिटिश गढ़वाल के नाम से एक अलग जिला बना कर अंग्रेजी ने उस पर अपना
शासन कायम किया, तो उन्होंने इस चित्रकार खानदान की जागीर छीन ली और
गुजारा बन्द कर दिया.
इस चित्रकार परिवार का एक वंशज, मोलाराम का ज्येष्ठ पुत्र ज्वालाराम,
कुमाऊं डिवीजन के कमिश्नर सर हेनरी रमजे का अहलमद नियुक्त हुआ. कमिश्नर
हेनरी को वहां की प्रजा प्रेम से `रामजी साहब' कहा करती थी. ज्वालाराम
उनकी नौकरी करता हुआ चित्रकला का भी अभ्यास अक्षुण्ण रखता था. उसके अन्य
भाई अजबराम इत्यादि भी घर छोड़ कर इधर-उधर बिखर गये. परन्तु मोलाराम के
बारे में यह कहा जा सकता है कि वह मृत्युपर्यन्त अपनी जन्मभूमि श्रीनगर
में रह कर अपनी निजी चित्रशाला में चित्रों की और कविता की रचना करता
रहा. वह सुदर्शन शाह की राजधानी टेहरी में किसी व्यक्तिगत कारण से नहीं
गया.
मोलाराम के कुछ वंशज श्रीनगर में ही रह गये थे. वे सोने-चांदी का काम
करने लगे. इस प्रकार गढ़वाल मे चित्रा-~लेखन का लोप हो गया.
गढ़वाल में चित्रालेखन की परम्परा का लोप होने का एक विशेष कारण यह भी है
कि अपनी कला की गूढ़ बातें, उसके गहन प्राविधिक (टैनिकल) गर्म, तथा
रंग तैयार करने की विधि, मोलाराम ने अपने लड़कों और शिष्यों को भी नहीं
बताई उसने या किसी अन्य व्यक्ति ने, गढ़वाल की जनता मे चित्रकला के प्रति
प्रेम और अनुराग उत्पन्न करने का और उसके प्रति आदर की भावना फैलाने का
प्रयास भी नहीं किया. हमारे देश का यह दुर्भाग्य है कि यहां के विशेषज्ञ
तथा कलाचार्य अपनी कला की गूढ़ बातें दूसरों को नहीं बताते थे. इसी कारण
भारतीय कला, विज्ञान, वैधक तथा अन्य विद्याओं का यथोचित विकास नहीं हो
पाया. प्राय: ये विद्याएं उन्हीं विशेषज्ञों की मृत्यु के साथ लुप्त हो
जाती थीं. इसके अतिरिक्त गढ़वाल की चित्रकला के ह्रास अन्त में उसके
लुप्त हो जाने का एक और विलक्षण कारण है. वह यह है कि ज्वालाराम के बाद
उसके वंशज, जो चित्रालेखन करते रहे, उनमें से कुछ विक्षिप्त होने लगे थे.
उनके पागलपन का सम्बन्ध चित्रकला से माना गया. इसी कारण उनके वंशजों ने
अपनी पैतृक तथा वंशानुगत कला से पीठ फेर ली और चित्रकला से अपना सम्बन्ध
सदा के लिए तोड़ लिया.
वर्तमान, शताब्दी में जब तक मैंने मोलाराम के हस्तलिखित ग्रन्थों तथा
उसके बनाये हुए चित्रों का पता लगा कर सर्वप्रथम कलकत्ते की सचित्र
त्रैमासिक पत्रिका "रुपम" में सन् १९२१ में `मोलाराम और उसकी कला' पर
अपना लेख नहीं प्रकाशित किया, तब तक ललित कला के मर्मज्ञों तथा चित्रकला
के प्रेमियों को गढ़वाल की चित्रकला का अस्तित्व का आभास तक नहीं था. न
वे गढ़वाल की चित्रकला के स्वतन्त्र अस्तित्व से परिचित थे. गढ़वाल के
कलाकारों के बनाये हुए कुछ चित्र, जो पंजाव की पहाड़ी रियासतों के
दरबारों के दरबारों में तथा वहां के अन्य संग्रहों में पाये गये थे, उन
सब को उन्हीं पंजाब की पहाड़ी रियासतों के कलाकारों की देन मान लिया गया,
यद्यपि वास्तविकता यह है कि गढ़वाल के कलाकारों के कई चित्र गढ़वाल की
विवाहिता राजकुमारियों के साथ दहेज के रूप में कांगड़ा और गुलेर इत्यादि
पहाड़ी रियासतों में गढ़वाल से बाहर गये. इसका दीप्तिमान उदाहरण लम्बगांव
का चित्र-संगह है, जिसमें वे गढ़वाल की कला के कई चित्र है जो महाराज
कीर्तिशाह (सन् १८९२-१९१३) की राजकुमारी के साथ लम्बागांव (कांगड़ा) गये
थे. कतिपय कला-पारखी उन चित्रों को भी कांगड़ा के कलाकारों की देन मानने
लगे. मोलाराम के चित्रों के अतिरिक्त उसके पुत्र ज्वालाराम के तीन चित्र
डा. रन्धावा की सन् १९६० में नूरपुर (कांगड़ा) में मिलें. उनके बारे में
उन्होंने `रूप लेखा' की जिल्द ३२ पृष्ठ ५१ में लेख और उसके साथ चित्र भी
प्रकाशित किये. यदि उन पर ज्वालाराम का नाम न लिखा हुआ होता तो उन
चित्रों को भी किसी कांगड़ा के कलाकार की देन मान लिया जाता.
गढ़वाल में चित्रकला का जन्मस्थान टेहरी-गढ़वाल नहीं है. सन् १८१८ तक तो
टेहरी का नामोनिशान भी नहीं था. गढ़वाल के नरेश प्रद्युम्न शाह (सन्
१७८५-१८०४) के राज्यकाल में सन् १८०३ में उन पर गोरखों ने उन पर गोरखों
ने आक्रमण करके उन्हें श्रीनगर (गढ़वाल) से देहरादून भगा दिया. इसके बाद
१२ वर्ष तक गढ़वाल में गोरखों का आतंक रहा. जब सन् १९१५ में गोरखों को
अंग्रेजी सरकार की सहायता से गढ़वाल से भाग दिया गया, तो गढ़वाल का राज्य
दो राज्यों में बांट दिया गया. उस समय उस का एक भाग, जिसमें श्री नगर की
पुरानी राजधानी है (फोटो चित्र संख्या १), अंग्रेजी सरकार ने अपने राज्य
में मिला लिया और अलकनन्दा के उस पार वाला गढ़वाल का दूसरा आधा भाग राजा
प्रद्युम्न शाह के पुत्र सुदर्शन शाह (सन् १८०४-१८५९) के आधिपत्य में
छोड़ दिया गया. सुदर्शन शाह ने अपने हिस्से के आधे गढ़वाल की राजधानी नई
स्थापित की. इस प्रकार सन् १८१८ में, टेहरी नगर बसाया गया, उससे पहले
टेहरी कोई नगर नहीं था. वहाँ तब तक भागी-~रथी और भिलंगना नदियों के बीच
के टापू में केवल दो-चार मल्लाहों (कुमार, धुनारों) के छप्पर थे. वे
लोगों को भिलंगना और भागीरथी को पार करने में सहायता देते थे, और उसी से
अपना भरण-पोषण करते थे. उस समय तक भागीरथी और भिलंगना पर पुल नहीं थे. इन
दो नदियों के बीच की जगह में राजा सुदर्शन शाह का पहला महल सन् १८१८ में
बनाया गया था. वह जीर्ण-शीर्ण अवस्था में अब भी (सन् १९७४ में) टेहरी के
पुराने `दरबार' में मौजूद है. इस टीले से कुछ दूरी पर ऊंचाई में, पहाड़
के ढाल पर `टिपरी' नामक गांव है. सम्भवत: उसी का अपभ्रंश `टेहरी' हुआ. इस
नाम से राजा सुदर्शन शाह ने अपनी नई राजधानी `टेहरी' सन् १८१८ में
स्थापित की तथा राजा के शासन के अन्तर्गत आधा गढ़वाल तब से टेहरी रियासत
कहलाने लगा. ऐसा मालूम होता है कि महाराजा सुदर्शन शाह ने इस स्थान को
अपनी राजधानी बनाने के लिए इस कारण चुना कि टिपरी (दो नदियों के बीच के
ऊंचे टीले) के तीन तरफ भिलंगना और भागीरथी नदी है तथा चौथी तरफ ऊंचे
पहाड़ है. सुरक्षा की दृष्टि से `देश' (मैदानी इलाका) और गढ़वाल के दूसरे
भाग (ब्रिटिश गढ़वाल) के समीप सारी रियासत में यह स्थान राजधानी बनाने के
योग्य था. दूर से इस स्थान का दृश्य बड़ा रमणीय है. टेहरी न तो कोई
प्राचीन नगर था, न यहां कोई कलाकार ही थे. मोलाराम स्वयं श्रीनगर को छो
ड़ कर नई राजधानी टेहरी में रहने के लिए नहीं गया. कहा जाता है कि किसी
व्यक्तिगत कारण से राजा सुदर्शन शाह और मोलाराम में अनबन था. टेहरी में
कोई चित्रकार नहीं थे.
सुदर्शन शाह के चाचा कुंवर शाह पहले श्रीनगर में मोलाराम के पास
चित्रालेखन का अभ्यास करते थे. वे टेहरी से लम्बा सफर कर के श्रीनगर में
मोलाराम के पास चित्रकला सीखने आते थे. प्रीतमशाह ने एक बार मोलाराम से
कहा:
टेहरी से तिरत रहे गुरुद्वारे श्रीनग्र,
आवत जात हि पग थके दियो नहीं कवि सग्र.
हमपे क्यों नहिं आवते तुम कवि मोलाराम
कहते हैं प्रीतम शाह बैठे रहत निज धाम..
प्रीतमशाह ने अपने कला-गुर मोलाराम से यह शिकायत की कि `मैं तो आने जाने
में ही थक गया हूं और आप हैं कि आराम से घर में बैठे रहते हैं. मुझे
टेहरी से आपके पास श्रीनगर आना पड़ता है. यह कष्ट उठाने पर भी जितनी
चित्रकला में सीखना चाहता था उतनी कला आपने मुझे अब तक सिखाई भी नहीं,.
टेहरी दरबार में (जिसकी बुनियाद सन् १८१८ में पड़ी) कोई कलाकार नहीं थे.
जब टेहरी नगर बसा तब तक पहाड़ी कला का ह्रास आरम्भ हो गया था. अस्तु, यह
कहना कि टेहरी राज्य के दरबार में गढ़वाल चित्रकला के कलाकार थे, नितान्त
भ्रम है. हां, कांगड़ा और गुलेर इत्यादि पहाड़ी कलम और गढ़वाल चित्रकला
के कुछ अच्छे चित्र टेहरी नरेश के संग्रह में अवश्य थे. मोलाराम के
संग्रह के कई चित्र, उसके उत्तराधिकारियों के पास सुरक्षित थे; उनमें से
कुछ चित्र टेहरी के महाराजा नरेन्द्रशाह के संग्रह में गये थे. उन्हीं
चित्रों को महाराजा नरेन्द्रशाह (सन् १९१३-१९५०) के संग्रह में देख कर
मि. मेहता ने "टेहरी गढ़वाल राज्य के दरबार की कला" का जिक्र किया. उनकी
इस गलतफहमी के कारण कुछ कला-पारखियों ने मान लिया कि टेहरी ही गढ़वाल की
चित्रकला का उद्गम स्थान था.
पहाड़ी कला पर लिखने वालों में मि. आर्चर विख्यात हैं. उन्होंने अपनी २४
पृष्ठों की "गढ़वाल पेंन्टिग" नामक पुस्तिका में गढ़वाल-कला के १० रंगीन
चित्र उद्धृत किये हैं. उसमें उन्होंने यह स्वीकार किया है कि "भारतीय
चित्रकला के क्षेत्र में गढ़वाल की सबहु बड़ी देन है. गढ़वाल-कला की
चित्रांकन-विधि अपनी निराली है." मि. आर्चर ने उक्त पुस्तिका में सम्भवत:
मि. मेहता के कथन के आधार पर लिखा है कि "टेहरी-गढ़वाल में गुलेर और
कांगड़ा के चित्रकार आये" और टेहरी दरबार में चित्रालेखन होता था. उनकी
यह गलतफहमी उनके गढ़वाल राज्य के इतिहास और वहां की चित्रकला के इतिहास
से अनभिज्ञ होने के कारण है.
टेहरी-नरेश सुदर्शन शाह (सन १८१८-१८५९) के पुत्र भवानी शाह (सन्
१८७२-१८८६) के विवाहक कांगड़ा, सुकेत, मण्डी और गुलेर के पहाड़ी राजाओं
की राजकुमारियों से हुए. उनके साथ कांगड़ा और गुलेर के चित्र दहेज में
सन् १८१८ के बाद टेहरी दरबार में आने लगे. वे चित्र टेहरी गढ़वाल के
चित्रकारों की देन नहीं है. उन चित्रों के टेहरी राज्य के चित्र संग्रह
में पाये जाने के कारण श्री मेहता और मि. आर्चर की यह धारणा हुई कि
टेहरी-दरबार में कलाकार थे. वास्तव में सन् १८१८ के बाद जब से टेहरी की
राजधानी स्थापित हुई कोई उच्च कोटि का चित्रकार पहाड़ी कला में नहीं हुआ.
पहाड़ी कला के उच्च कोटि के मान्य पारखियों में गढ़वाल-चित्रकला को
मान्यता सब से पहले मेरे गुरु डा. आनन्द कुमार स्वामी ने दी. यह कार्य
उन्होंने मेरे संग्रह के गढ़वाल चित्रकला के चित्रों को देख कर तथा उन ६
चित्रों के आधार पर किया जो उन्होंने बालकराम से मेरे द्वारा खरीदे. उनके
आधार पर उन्होंने सन् १९१६ में अपनी चिरस्मरणीय पुस्तक "राजपूत पेन्टिंग"
लिखी. उसमें उन्होंने लिखा, "गढ़वाल चित्रकला कांगड़ा और उसके निकटवर्ती
पहाड़ी रियासत पटियाला आदि से मिलती-जुलती है. गढ़वाल-चित्रकला की
सुप्रसिद्ध का कारण यह है कि मोलाराम और उसके पूर्वजों के बनाये हुए कई
रंगीन चित्र और रेखाचित्र श्रीनगर-गढ़वाल में पाये गये है.
सन् १९३० में मि. जे. सी. फ्रेंच ने कांगड़ा और अन्य पहाड़ी चित्रकला के
केन्द्रों मे चित्रों की खोज में भ्रमण किया. वे मेरा संग्रह देखने के
लिए मेरे घर पर आये. तब उन्होंने मेरे समय तक के संग्रहीत सभी चित्रों का
अवलोकन किया. वहां से वे श्रीनगर गये. वहां वे मोलाराम के प्रपौत्र
बालकराम और तुलसीराम से मिले. उन्होंने अपने पूर्वजों की चित्रकला के कुछ
नमूने मि. फ्रेंच को दिखाये. मि. फ्रेंच ने बालकराम से रुक्मिणी-मंगल
माला के दो रंगीन चित्र खरीदे और एक रेखाचित्र "राधा और कृष्ण: चंदवा के
नीचे (फोटो चित्र संख्या १६) तुलसीराम से खरीद कर ले गये. यह चित्र मि.
फ्रेंच की अपनी पुस्तक "हिमालय आर्ट" में (प्लेट संख्या २१ `कृष्ण एंड
राधा अंडर कैनोपी') है. उसी को इस प्रस्तुत में उद्धृत (फोटो चित्र १६)
किया गया है.
रुक्मिणी-मंगल (रुक्मिणी-हरण) माला के बचे हुए बाकी १३ चित्र मैंने
प्राय: २० वर्ष बाद बालकराम से खरीदे. उनमें से १२ चित्र इस पुस्तक में
उधृत किये गये हैं. इस पुस्तक के रंगीन प्लेट संख्या २० से ३१ तक के
चित्रों का तथा बालकराम के, तुलसीराम के और संग्रह में गढ़वाल की
चित्रकला के अन्य चित्रों का निरीक्षण कर के, उनके आधार पर मि. फ्रेंच ने
गढ़वाल-चित्रकला के विषय में अपनी पुस्तक "हिमालय आर्ट" में लिखा: यद्यपि
गढ़वाल की चित्रकला पर कांगड़ा की कला का कुछ प्रभाव प्रतीत होता है,
तथापि गढ़वाल की चित्रकला कांगड़ा-कला से भिन्न है. चित्रों की बनावट,
विधान, उनके विषय और चित्रालेखन की विधि की दृष्टि से ऐसे संकेत मिलते
हैं, प्रतीत होता है कि गढ़वाल तथा प्राकृतिक सौन्दर्य के चित्रण में
गढ़वाल की कला कांगड़ा-कला से बहुत कुछ भिन्न है. वह मधुर गीत की भावना
सरल और स्वाभाविक प्रवाह, जो कांगड़ा कला की विशेषता है गढ़वाल के
चित्रों मे भी उपस्थित है. किन्तु उनमें रंगों के हल्केपन और चमक का अभाव
है, जो कि कांगड़ा के चित्रों की एक उदात्त खूबी है. गढ़वाल के चित्र
अधिक-भावपूर्ण और गहन हैं. ऐसा भी कहा जा सकता है कि गढ़वाल के चिंत्रों
में एक उदास-सा, अवसादपूर्ण, भारी और गम्भीर वातावरण अधिक है. यह मोलाराम
की कला की और समस्त गढ़वाल-चित्रकला की एक व्यापक विशेषता है. गढ़वाल-कला
के फूलों में एक विल-~क्षण सौन्दर्य और आकर्षक मधुरता है. और उनको रंगों
में चित्रित करने में जो सुकुरमता तथा नवीनता है उसकी प्रतिकृति कर के
उसे दुहराना असम्भव है."
मि. आर्चर ने अपनी २४ पृष्ठ की पुस्तिका "गढ़वाल की चित्रकला के १० रंगीन
चित्र भी दिये हैं तथा उनके विषय में लिखा है: "गढ़वाल में एक वैसी ही
सुन्दर, रसीली, लावण्यमय, रोमांचक और चित्ताकर्षक शैली का विकास हुआ जैसी
शैली पंजाब की एक अन्य पहाड़ी रियासत कांगड़ा में विकसित हुई. भारतीय
चित्रकला को गढ़वाल के चित्रकारों से एक महानतम देन मिली है."
मि. आर्चर ने इसी पुस्तक में गढ़वाल और कांगड़ा कला की तुलना करते हुए
लिखा--`यद्यपि गढ़वाल और कांगड़ा की कला में प्रत्यक्ष: विदित होती है
तथापि ऐसा महसूस नहीं होता है कि गढ़वाल की चित्रकला कांगड़ा की चित्रकला
पर नजदीकी रूप आधारित है. बल्कि ऐसा कहना अधिक उचित है कि गढ़वाल और
कांगड़ा दोनों की चित्र-~कला की शैली का विकास साथ-साथ एक ही स्रोत से
हुआ है. तथापि गढ़वाल की कलाशैली प्रामाणिक तथा विशिष्ट है'.
