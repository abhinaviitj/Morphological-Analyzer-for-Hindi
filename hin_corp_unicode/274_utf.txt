<शोचिअल् श्चिएन्चे><ञोल्क्लोरे><ईन्ड्र श्तपन><फुन्जब् खि बोट्ह् खट्हयेन्><१९८९><इक्रम् फ्रकस्हन्><ढेल्हि><८ टो १७><२५००><ईन्ड्र श्तपन् - फुन्जब् खि बोड्ह् खट्हयेन्>

उनके मित्र उन्हें भोजन के लिए, सैर के लिए बाहर चलने के लिए कहते, वह
कोई बहाना बनाकर उनके साथ जाने से इन्कार कर देते.
पुरानी पुस्तकें खरीद लेते या मित्रों से मांग लेते, परीक्षा की तैयारी
परिश्रम और लगन से करते.
दोनों परीक्षाओं में सफलता प्राप्त करके, लाजपतराय ने यह दिखा दिया,
परिश्रमी को अवश्य सफलता मिलती है.
उन्हें लगन थी, किसी प्रकार यह पढ़ाई समाप्त कर कार्य में लग जाऊं.
मुखत्यारी पास करके इन्होंने कार्य करने का विचार किया.
इन्हीं दिनों कई समाज-सुधारक आर्यसमाजी इनसे मिले और इन्हें समझाया,
हिन्दू हो तुम्हें संस्कृत-हिन्दी भी सीखनी चाहिए, ताकि अपने धर्म का
ज्ञान हो.
लाजपतराय ने हिन्दी-संस्कृत की भी शिक्षा ली. फिर अपनी धार्मिक पुस्तकें
पढ़ीं, राजस्थान का इतिहास पढ़ा. उन्हें ज्ञात हुआ हमारा अतीत कितना महान
था.
वह अपने मित्रों को भी बताते, हम महान देश के वासी हैं. देश सेवा में
हमारा जीवन व्यतीत होना चाहिए.
"लाजपत, कहने और करने में बहुत अन्तर हैं," लाजपत के मित्र मुस्कराते हुए
कहते, "ऐश्वर्य सुख पर ठोकर मार कर दूसरों की सेवा करना, हंसी-खेल नहीं.
आर्यसमाज के चक्कर में आ गए हो तभी ऐसी बातें करने लगे हो."
"भाई मेरे, अच्छा धर्म यही सिखाता है, जो मनुष्य देश की समाज-धर्म की
सेवा करते हैं, वही स्वर्ग के अधिकारी होंगे. आर्यसमाज परोपकार,
दीन-~दुखी की सेवा, देश से प्रेम करना सिखाता है." लाजपतराय ने अपने
मित्रों को समझाते हुए कहा, "आर्यसमाज कोई बुरी बात तो सिखाता नहीं,
छुआछूत, भेदभाव का भूत जो हिन्दुओं के सिर पर सवार हो गया है उसे भी
भागना चाहता है. बलपूर्वक अपना धर्म किसी पर लादना नहीं चाहता." मित्र
उनके इस उत्तर से चुप हो जाते. लाजपतराय पढ़ाई के पश्चात् जो समय मिलता,
उसे आर्यसमाज के प्रचार-कार्य में लगाते. उनके भाषण बहुत प्रभावशाली होते
थे. जनता बड़े ध्यान से सुनती थी और उनके बताए मार्ग पर चलने का यत्न
करती थी. एल-एल. बी. का प्रमाणपत्र लेकर लाजपतराय स्वतन्त्रता-आन्दो-~लन
में भाग लेने लगे. स्थान-स्थान पर अपने साथियों के साथ जाकर जनता को
स्वतन्त्रता का महत्त्व समझाते. इलाहाबाद के कांग्रेस अधिवेशन में
लाजपराय के भाषण का जनता पर गहरा प्रभाव देखकर मदनमोहन मालवीय इतने
प्रसन्न हुए कि उन्होंने लाजपतराय को छाती से चिपटा लिया और आशीर्वाद
देते बोले, "तुम इटली के महान स्वतन्त्रत सेनानी, राष्ट्र-निर्मात आ
माजीनी की तरह भारत के भाग्य-विधाता बनोगे."
लाजपतराय एक-एक क्षण का उपयोग करते थे. उन्होंने भारत के नागरिकों के
ह्रदय में स्वतंत्रता और साहस की भावना भरने के लिए ग्रन्थमाला
लिखी--`संसार के महापुरुष'. इनमें बहुत-से महापुरूषों के जीवन की घटनाओँ
का वर्णन था.
भगवान कृष्ण, महान स्वामी दयानन्द, वीर शिवाजी मराठा, इटली के
राष्ट्रनिर्माता माजीनी, कई त्यागी स्वतन्त्रता प्रेमी राष्ट्रनिर्माता
महापुरुषों की जीवन-घटनाओं को लेकर `संसार के महापुरुष' नामक ग्रंथमाला
लिखी थी.
उन्हीं दिनों समय पर वर्षा न होने के कारण राजपूताने में भयंकर अकाल व
महामारी फैली. सारा राजपूताना भूख-रोग से व्याकुल होकर त्राहि-त्राहि
पुकार उठा.
लाजपतराय का ह्रदय राजपूताने के नागरिकों के कष्टों को सुनकर वेदना से भर
गया. आंखों में आंसू छलछला आए. उन्होंने पंजाब के नागरिकों से प्रार्थना
की, इस संकट के समय सहायता देकर राजपूताने के मनुष्यों को महा-~मारी,
दुर्भिक्ष से बचाएं.
सहस्रों मनुष्यों ने लाला लाजपतराय को तन-मन-धन से सहयोग दिया. लाजपतराय
स्वयंसेवक सह्रदय युवकों को लेकर राजपूताने के मनुष्यों की सहायता करने
पहुंच गए (१९०४ ईसवी में दुर्भिक्ष महामारी हुई थी) और सहस्रों मानवों के
जीवन की रक्षा की. उनके सेवा-प्रेम से भरे इस कार्य से सभी नगरों में
उनकी प्रशंसा हुई.
बम्बई के कांग्रेस अधिवेशन में भाग लेते हुए लाजपतराय ने जहाज से लंका की
यात्रा की. वापस लौटते हुए रामेश्वरम् का मन्दिर देखा. इन स्थानों का
भ्रमण कर, वह बहुत प्रसन्न हुए--" मेरा देश कितना सुन्दर है! यहां कितने
सुन्दर पवित्र स्थान हैं."
वह आर्यसमाज का प्रचार-कार्य करते, इधर-उधर भ्रमण करते, कलकत्ता पहुंचे.
वहां कांग्रेसी नेता गोखले से मिलने का उन्हें अवसर मिला.
उन्होंने लाजपतराय की सुझाव दिया, इंगलैंड जाकर यहां का समाचार सह्रदय
अंग्रेजों और महारानी को सुनाओ. लार्ड कर्जन भारतवासियों पर अत्याचार कर
रहा है. निर्दोष भारतीयों को पराधीन बना कर उन पर अत्याचार करना अन्याय
है.
भगनी निवेदिता--(मार्गरेट एलिजाबेथ स्वामी विवेकानन्द की आयरिश शिष्या
थीं. वह सन् १८९८ ईसवी में भारत आ गई थीं. भारत को ही उन्होंने अपनी
मातृभूमि मान लिया था.) से लाला लाजपतराय मिले. उनके विचारों से बहुत
प्रभावित हुए. भगनी निवेदिता ने लाजपतराय को अपने विचार बताते हुए कहा,
"हमें स्वतन्त्रता के लिए क्रान्तिकारियों को भी प्रोत्साहन देना चाहिए.
अंग्रेज शासक नम्रता से भारत को स्वतन्त्र नहीं करेंगे."
लाजपतराय बड़ी आशा लेकर इंगलैंड पहुंचे. कई सभाओं में उन्होंने भाषण देते
हुए भारत के लिए `होम रूल' की मांग की.
अंग्रेज श्रोताओं ने लाजपतराय के भाषण ध्यान से सुने. भाषण देते हुए लाला
लाजपतराय ने श्रोताओं के सम्बोधित करते हुए कहा--
"ब्रिटेन न्यायप्रिय कहलाता है. भारतवासियों को उनके अधिकारों से क्यों
बंचित रख रहा है? प्रजा को उसके अधिकारों से बंचित करना अन्याय है."
इंगलैंड की जनता लाजपतराय के भाषण से प्रभावित तो हुई, पर राज-~नीति तो
कुछ और ही थी. निराश होकर लाजपतराय वापिस लाहौर आ गए.
लाहौरवासियों ने उनका शानदार स्वागत किया. बड़ी भारी सभा हुई. लाला
लाजपतराय ने इंगलैंड-भ्रमण का हाल सुनाते हुए अपने भाषण में
कहा--"अंग्रेज शासक नम्रता से हमें हमारे अधिकार कभी नहीं देंगे. हम सबको
जाति-भेदभाव, आपसी झगड़े भूलकर, एकता अपनानी चाहिए. विदेशी वस्तुओं का
बहिष्कार करना चाहिए." जनता उनके भाषणों से प्रभावित होकर उसके बताए
मार्ग पर चलने की तैयारी करने लगी.
बंगाल में विपिन चन्द्र पाल लार्ड कर्जन के बंगभंग के विरोध में जनता को
सचेत कर रहे थे.
कांग्रेस का अगला अधिवेशन कलकत्ता में दादाभाई नौरोजी की अध्यक्षता में
हुआ. उसमें देश के बड़े-बड़े कार्यकर्ता सम्मिलित हुए. लाला लाजपतराय भी
पहुंचे.
दादाभाई नौरोजी ने सभा में बताया, "हमारे अब तीन मन्त्र होंगे--स्वराज्य,
स्वदेशी, विदेशी वस्तुओं का बहिष्कार."
देशप्रेमी युवकों ने विदेशी वस्तुओं का बहिष्कार कराने के लिए दुकानों पर
धरना दिया. महिलाओं ने देशी वस्त्र पहनने की शपथ लेकर विदेशी वस्त्रों की
होली जलाई. बरीसाल में कांग्रेस नेता सुरेन्द्रनाथ बैनर्जी एक सभा में
भाषण दे रहे थे. अंग्रेजी पुलिस ने निष्ठुरता से सभा भंग करके
सुरेन्द्रनाथ बैनर्जी को बन्दी बना लिया. `वन्दे मातरम्' का जयघोष करते
हुए जनता ने सुरेन्द्रनाथ बैनर्जीं को विदा दी. पंजाब में देशप्रेमी
अजीतसिंह (शहीद भगतसिंह के चाचा) किसानों में अंग्रजों के विरोध में
स्वतन्त्रता की भावनाएं भर रहे थे--पगड़ी संभाल जट्टा, पगड़ी संभाल ओए
लुट गया हल ओए लुट गया माल ओए (ए जाट किसान अपनी इज्जत संभाल, विदेशी ,धन
के साथ तेरी इज्जत-ऐश्वर्य को लूट रहे हैं, तू चुपचाप देखे जा रहा है.)
लाला लाजपतराय अंग्रेजों के अत्याचारों के प्रति कठोर शब्दों में उनकी
भर्त्सना कर रहे थे. उसके भाषणों को सुनकर देशप्रेमी युवकों के बाजू
फड़कने लगते थे.
अंग्रेजी शासक अब उन्हें स्वतन्त्रता से भाषण देकर युवकों में प्रेरणा,
स्वतन्त्रता की ललक जगाने को सहन नहीं कर रहे थे. जनता `शेरे पंजाब'
कह-~कर अपने नेता के पीछे चलने को तैयार थी.
सभा में भाषण देते हुए शेरे पंजाब लाला लाजपतराय को बन्दी बना लिया गया.
जनता का विरोध लाठियों के प्रहार से रोकने की चेष्टा की गई.
लाहौर जेल से `शेर पंजाब' को कलकत्ता, फिर रंगून, फिर माडले जेल में
बन्दी बनाकर रखा गया.
देशप्रेमी अजीतसिंह के भी मांडले जेल में बन्दी बनाकर लाया गया था.
लाजपतराय ने अजीतसिंह से मिलने की आज्ञा मांगी, पर अंग्रेज शासकों ने
उन्हें उनसे मिलाने से इन्कार कर दिया.
अपने देश को स्वतन्त्र कराने के उपलक्ष्य में गंदी कोठरी और बिल्ली के
बच्चों के साथ उन्हें बन्दी जीवन व्यतीत करना पड़ रहा था.
छ: माह पश्चात् लाला लाजपतराय को मांडले जेल से मुक्त कर दिया गया. सरदार
अजीतसिंह भी रिहा कर दिए गए. दोनों ने पृथक्-पृथक् यात्रा की. `शेरे
पंजाब' फिर पंजाब में आकर स्वतन्त्रता के लिए दहाड़ने लगे.
`बंगाल के विपिनचन्द्रपाल, महाराष्ट्र के बाल गंगाधर तिलक, पंजाब के
`शेरे पंजाब' लाला लाजपतराय के, अंग्रेज शासको को अत्याचारों और देश की
स्वतन्त्रता के लिए युवकों को आगे बढ़ने का प्रेरणा देने वाले भाषणों ने
सारे देश में स्वतन्त्रता की ललक उत्पन्न कर दी.
सारे देश में हलचल मच गई.
विदेशी राज्य के प्रति देशप्रेमियों के मन में घृणा भर गई. उसी वर्ष
(१९०७ ईसवी) कांग्रेस सूरत अधिवेशन में रासबिहारी घोष कांग्रेस के
अध्यक्ष चुने गए. लाला लाजपतराय भी सम्मिलित हुए.
इन सब की भावनाएं थीं-- मांगने से अधिकार नहीं मिलते, अधिकार बलपूर्वक
मनवाए जाते हैं.
इसी अधिवेशन में कांग्रेस के नेताओं के आपस में विचार न मिलने के कारण,
कांग्रेस दो दलों में बंट गई--नरम दल और गरम दल.
बाल गंगाधर तिलक गरम दल के थे. अंग्रेज सरकार ने उनके कार्य और भाषणों से
घबराकर तिलक छ: वर्ष के लिए बर्मा जेल में भेज दिया. जेल में उन्होंने
`गीता-रहस्य लिखा. वह पुस्तक जनता के लिए बहुत ही लाभ-~दायक थी.
(छ: वर्ष पश्चात् बाल गंगाधर तिलक को जेल से मुक्त कर दिया गया था. वह
भारत आ गए थे.)
अंग्रेज शासकों से स्वतन्त्रता के विषय में दुबारा बातचीत करने के लिए
लाला लाजपतराय फिर इंगलैंड पहुंचे. वहां पत्रकारों ने उनसे पूछा "यदि
आपको भारत का वायसराय बना दिया जाए, तो क्या करेंगे?"
"ब्रिटिश राज्य समाप्त करने के लिए उस पद का उपयोग करूंगा."
लाला लाजपतराय ने मुस्कराते हुए कहा "वह सुनहरी दिन आए ते सही."
इस बार भी उसकी इंगलैंड यात्रा व्यर्थ रही, निराश होकर ही भारत आना पड़ा.
भारत में आकर उन्हें सूचना मिली, कई भारतीय मुसलमान अफगान नेताओँ से
मिलकर भारत पर आक्रमण के लिए तैयारी कर रहे हैं.
लाला लाजपतराय ने सभा की, और सभा में भाषण देते हुए कहा, "मेरे दिल में
सभी धर्मों के प्रति श्रद्धा है. उन्हें विदेशियों से मिलकर भारत ही हानि
का विचार नहीं करना चाहिए."
हिन्दू सभा, भाई परमानन्द के नेतृत्व में, स्वतन्त्रता-संग्राम में बहुत
सह-~योग दे रही थी. पुलिस ने भाई परमानन्द के घर सन्देह में छापा मारकर
कुछ काम के कागजात एकत्र कर लिए.
लाला लाजपतराय के मित्रों ने छापे के भय से लाला लाजपतराय के सभी कागजात
एकत्र कर जला दिए, उनमें एक आत्मकथात्मक उपन्यास भी था.
लाजपतराय ने सुना, तब उन्होंने दुख प्रकट करते हुए कहा--"आपने व्यर्थ ही
मेरे काम के कागजात जला दिए. मैं छापे या कैद होने से नहीं डरता." गरम दल
वालों ने देखा, अंग्रेज सरकार भारतीयों पर पहले से अधिक अत्याचार करने
लगी है. अधिकार तो क्या देगी, उनके नेताओं को पकड़कर यातनाएं दे रही है.
तब वह हिंसा का सहारा लेने लगे. उन्होंने लारेंस गार्डन लाहौर में बम
फेंककर अंग्रेज शासकों के ह्रदय दहला दिए.
सन् १९१२ ईसवी में वायसराय लार्ड हार्डिंग दिल्ली के चाँदनी चौक के बाजार
से गुजर रहे थे. तब स्वतन्त्रताप्रेमी वसन्तकुमार ने स्त्री-वेश धारण कर
जीवन की बाजी लगाकर वायसराय पर बम फेंक दिया.
वायसराय हाथी पर सवार थे, वह घायल हो गए. उनका अंगरक्षक मारा गया. उसी
आरोप में कई क्रान्तिकारियों को बन्दी बना कर यातनाएं दी गई. कई आरोप
लगाकर क्रान्तिकारियों के कार्यकर्ता भाई बालमुकुन्द, अमीर-~चन्द,
अवधबिहारी जैसे देशप्रेमी स्वतन्त्रता के पुजारियों को फांसी दे दी गई.
भारत में चारों ओर हलचल मच गई. बालमुकुन्द की पत्नी ने जैसे ही
बालमुकुन्द को फांसी लगने का समाचार सुना, सुनते ही उसकी मृत्यु हो गई.
भारतवासी क्रोध में भर गए. सारे देश में शोक छा गया.
लाला लाजपतराय ने उन शहीदों को श्रद्धांजली देते हुए शोक-सभा में कहा,
"उन देशप्रेमी शहीदों का बलिदान व्यर्थ नहीं जाएगा, हम अवश्य स्वतन्त्र
होंगे."
पहला विश्वयुद्ध आरम्भ हो चुका था. विदेश में रहने वाले हिन्दुस्तानी
सोच रहे थे--अंग्रेज अब संकट में फंसे हुए हैं. इस समय भारत स्वतन्त्रता
के कार्य में सहयोग दे या अंग्रेजो का साथ दे.
पर गांधी जी अंग्रेजों को सहायता देने के पक्ष में थे. उन्होंने भारतीय
जवानों को सेना में भरती होने के लिए गांव-गांव, नगर-नगर से भेजकर सहयोग
दिया. उन्हें विश्वास था, इस समय हमने अंग्रेजों की सहायता की है, उनके
बदले वह हमारा `होमरूल' मान लेंगे.
पहला विश्वयुद्ध समाप्त हुआ. भारतीयों ने अपनी मांगे अंग्रेजी शासकों के
सामने रखीं. अंग्रेजों ने उनकी सहायता को भूलकर अत्याचार प्रारम्भ कर
दिए.
जलियांवाला बाग में उनके विरोध में सभा हुई. अंग्रेज डायर ने सभा भंग
करने को कहा. सभा भंग नहीं हुई तब उसने निहत्थे नागरिकों को गोली चलवा कर
भून डाला. सहस्रों नागरिक मृत्यु की गोद में सो गए. गुजरांवाला में बम
फेंके गए. पंजाब में मार्शल ला लागू हो गया.
लाला लाजपतराय उस समय विदेश में थे. जब यहां आए और जलियां-~वाला बाग का,
जनरल डायर द्वारा निहत्थे भारतीयों का हत्याकाण्ड सुना, तो उनकी आंखों
में आंसू छलछला आए.
वह जलियांवाला बाग गए जहां डायर ने भयानक नर-संहार किया था. आत्मरक्षा की
शिक्षा देने के लिए `शेर पंजाब' ने एक कैम्प लगाया जिसमें अस्त्र चलाने
का शिक्षा दी गई.
फिर देशप्रेमियों को बुलाकर सभा की. अंग्रेजी पुलिस ने लाला लाजपत-~राय
को सभा भंग करने का आदेश दिया. लाला लाजपतराय ने सभा भंग नहीं की, इस
कारण उन्हें बन्दी बना लिया गया और आज्ञा न मानने का आरोप लगाकर एक वर्ष
के कठोर कारावास का दण्ड दिया.
निहत्थे प्रदर्शनकारियों पर गोली चलाकर उन्हें घायल कर दिया. छात्रों से
छात्रावास खाली कराकर उन्हें वापिस घर भेज दिया गया.
कांग्रेस का अधिवेशन अमृतसर में हुआ. उसकी अध्यक्षता पंडित मोती-~लाल ने
की. उन्होंने कहा, "यदि हमें साधारण मानवीय अधिकारो से भी वंचित रखा जाता
है, तब विदेशी सरकार की सुधार की बातें व्यर्थ और खोखली हैं. हमें
राष्ट्रव्यापी आन्दोलन छेड़ना होगा, अंग्रेजी अदालत, उपाधियां, सरकारी
नौकरियों का बहिष्कार करना होगा. टैक्सी भी नहीं देगे. लेकिन हमारा
असहयोग आन्दोलन शान्तिपूर्वक होगा." गांधी जी ने एक सभा में भाषण देते
हुए कहा, "सब कार्य शान्तिपूर्वक और अहिंसा से होगा."
गांधी जी देशप्रेमी जनता को अहिंसा का पाठ पढ़ाकर अहिंसा के मार्ग पर
चलने को तैयार करते थे. अंग्रेजी सरकार अहिंसा के मार्ग पर चलने वाले
नेताओं के बंदी बनाकर हिंसा की ज्वाला भड़का रही थी.
लाला लाजपतराय बार-बार बंदी बनाए गए जिससे उनका स्वास्थ्य खराब हो गया.
डाक्टरों ने उन्हें पहाड़ पर भेजने की सलाह दी. उन्हें सोलन भेजा गया, पर
वहां उनका स्वास्थ्य और भी खराब हो गया. उन्हें वापिस लाहौर लाया गया.
लाहौर में अन्धे हकीम नबीना साहब थे. किसी ने बताया, उन्हें दिखाना
चाहिए.
हकीम साहब को बुलाया गया. लाजपतराय का उन्होंने इलाज किया. लाला लाजपतराय
शीघ्र ही स्वस्थ हो गए. फिर इंगलैंड, जनेवा भी गए, रोम्योरोला से भी
मिले. रोम्योरोला उनके विचार सुनकर बोले, "मुझे विश्वास है अब आप जल्द
ही आजाद हो जाएंगे." "आपने स्वतन्त्रता की लड़ाई में जो सहयोग दिया, उसे
भारतीय याद रखेंगे." लाला लाजपतराय ने धन्यवाद देते हुए रोम्योरोला से
विदा ली.
मालवीयजी और लाला लाजपतराय के विचार मिलते थे. गांधीजी अलीबन्धुओं पर
विश्वास करते थे. इन्हें उन पर विश्वास नहीं था.
किसी के कहने से मुसलमानों ने हिन्दुओं के घर लूटकर मार डाला. बहुत-सी
स्त्रियां विधवा हो गए. वह अपने दु:ख को गांधी जी सुनाने आए.
गांधी जी के दिल को गहरा आघात लगा, उन्होंने इक्कीस दिन का उपवास रखा.
सारी भारतीय जनता व्याकुल हो गई. जिन्ना से लाला लाजपत राय का मेल था.
सन् १९२८ ईसवी में भारतीयों के अधिकारों का निर्णय करने सइमन कमीशन आ रहा
था. रेलवे स्टेशन लाहौर के समीप सरकार ने चारों ओर घेरा डाल रखा था.
सरकार साइमन कमीशन के सत्कार की तैयारी कर रही थी. लाला लाजपतराय ने अपने
सहयोगियों सहित साइमन कमीशन के विरोध में प्रदर्शन किया. `साइमन कमीशन
वापिस जाओ, अंग्रेजी राज्य मुर्दावाद, के नारों से स्टेशन के समीप का भाग
गूंज रहा था.
पुलिस सुपरिन्टेंडेंट स्काट ने प्रदर्शनकारियों को आगे बढ़ने से रोकते
हुए उन्हें वापिस जाने को कहा. शेर पंजाब ने गरजते हुए कहा "हमें वापिस
जाने को कहने वाले तुम कौन होते हो? हम वापिस नहीं जाएंगे."
