<शोचिअल् श्चिएन्चे><फ्स्य्च्होलोग्य्><झगट् शिन्ग्ह्><शमस्य घ्रस्ट् भलक्><१९८२><आर्विन्ड् फ्रकस्हन्><ढेल्हि><८२ टो ८९><२१५६><झगट् शिन्ग्ह् - शमस्य घ्रस्ट् भलक्>

लड़कियों की शारीरिक बनावट लड़कों से कई प्रकार से भिन्न होती है. इसी
प्रकार उनकी प्रतिक्रिया और मनोभाव कई सीमा तक भिन्न होते हैं. समय के
अन्तर के साथ महिलाओं में पुरुषों की बराबरी करने का कितना भी साहस हो,
शारीरिक और मानसिक भिन्नता सदैव ही रहेगी. समान अवसर प्रदान करना समाज
का प्रथम दायित्व है, परन्तु उस अवसर का उपयोग लड़की और लड़का भिन्न
प्रकार से करेंगे और इस भिन्नता का आधार उनकी इच्छा नहीं होगी, बल्कि वह
भिन्नता इस कारण से होगी, कि उस कार्य को लड़की कर रही है या लड़का कर
रहा है.
मनुष्य के मस्तिष्क के दो भाग होते है. दायां और बायां. यह दोनों मिलकर
शारीरिक क्रिया को चलाते हैं. देखा गया है कि लड़कियों के मस्तिष्क का
दायां भाग कुछ अधिक प्रगति कर जाता है, जबकि देखना, सुनना और हाथ से किसी
कार्य को करना बाएं मस्तिष्क के नियंत्रण में होता है. यह भी देखा गया है
कि सूक्ष्म कार्य करने की समझ महिला-मस्तिष्क में शीघ्र ही विकसित होती
है. लड़की पर सीधा प्रश्न किया जाए तो बड़ी शीघ्रता से उत्तर मिलेगा. उसी
प्रश्न को टेढ़ा कर दिया जाए, तो वह घबरा जाएगी. इसी प्रकार लड़की पर जब
कोई कठोर प्रश्न किया जाए, तो वह अपना सिर बायीं ओर मोड़ेगी. लड़का या तो
सीधा देखेगा, या उसका सिर दायीं ओर मुड़ेगा.
लड़कियां कुछ अधिक भावुक होती हैं. शायद मातृत्व का तत्त्व प्रधान होने
से वे भावना को अधिक महत्त्व देती हैं. इनमें सहन-~शीलता भी अधिक होती
है. इसलिए छोटी-मोटी समस्या और कठोर शब्दों को पी जाती हैं. इस सहनशीलता
का महत्त्वपूर्ण कारण यह भी होता है कि वे कई बार विवाद में पड़ना नहीं
चाहतीं और परिस्थिति को टाल जाती हैं. इसलिए उनकी मान-~सिक समस्याएं कम
होती हैं, परन्तु जो थोड़ी-सी होती हैं, वे अधिक तीव्र और प्रवल होती
हैं. माता-पिता को लड़की की किसी समस्या का अध्ययन करते समय बड़ी
सहानुभूतिपूर्ण कार्य लेना होगा. वह इसलिए कि कई ऐसी व्यावहारिक समस्याएं
जो लड़की-लड़कों में तुरन्त प्रकट हो जती है, लड़की अपनी सहन-~शीलता से
उसको पी जाती है. और जहां कोई समस्या प्रकट हुई है, वह इसलिए प्रकट हुई
है कि लड़की विवश थी. विवश मनुष्य से नाराज़ होना उचित नहीं है.
लड़कियां बातें भी कम करती हैं. यह सुनकर चौंकिए नहीं. पुरुष-प्रधान समाज
में उन्हें बातूनी कर देना उनके प्रति अन्याय है. पुरुष सारा दिन अपने
व्यवसाय और बाह्रामुखी जीवन में कई व्यक्तियों से मिलता है, और उसकी
कार्य करने की इच्छा कई स्तरों पर पूर्ण हो जाती है. महिलाओं में से
अधिकतर तो अपने गृह-कार्यों में इतनी व्यस्त रहती हैं कि कभी-कभी किसी
सखी से दस-पांच मिनट बात करने का समय मिलता है. कामकाजी महिलाएं भी बहुत
कम बोलती हैं और जो बोलती है, वे बिलकुल सोच-विचारकर, ताकि उसके शब्दों
के त्रुटिपूर्ण अर्थ न ले लिए जाएं. इतना अवश्य देखा गया है कि किसी
दफ्तर या पाठशाला में लड़कियों की आपसी बातचीत को बहुत बढ़ा-चढ़ाकर बताया
जाता है. पुरुष जो चाहे, उसे कहना अपना अधिकार समझता है.
जैसा कि हमने ऊपर वर्णन किया है, लड़कियों की समस्याएं थोड़ी होती हैं,
परन्तु जो होती हैं, उनका उनके चरित्र और तन्तुओं पर बहुत बोझ पड़ता है.
आंरभ में तो हर समस्या को झेलने की वे स्वयं ही चेष्टा करती हैं, परन्तु
जब हार जाती हैं, तो अपना प्रयत्न बिलकुल छोड़ देती हैं. ऐसा करने से
उनके मस्तिष्क को बहुत हानि पहुंचती है. हिस्टेरिया, मृगी, सिर-दर्द,
मोटापा आदि रोग, जिनका सम्बन्ध मानसिक समस्याओं से है, स्त्रियों में
अधिक होते हैं. जल कर मर जाना, कुएं में छलांग लगा देना और अन्य तरीकों
से आत्महत्या कर लेना आदि जो समाचार हम पढ़ते हैं, उसका मूल कारण एक
विशेष प्रयत्न के पश्चात् महिला का अपने साहस को बिलकुल छोड़ देना है.
मानसिक बीमारियों के अधिकतर रोगी महिलाए होती हैं. उसका कारण भी यही होता
है.
समाज में ऐसी भी अनेक लड़कियां हैं, जो साहस नहीं छोड़तीं, और उन्होंने
अपने-अपने क्षेत्र में नाम पैदा किया है, परन्तु यहां भी रुचिकर बात यह
है कि वे महिलाएं जिस कार्य को निभा रही हैं, उसमें उनकी भिन्नता स्पष्ट
प्रकट होती है. दिल्ली की एक प्रसिद्ध महिला पुलिस अफसर का वर्णन एक
उपयुक्त उदा-~हरण है. इस महिला के नौकरी करने से पहले पुलिस के कुछ पदों
पर लड़कियों को नहीं लिया जाता था. इस लड़की और इसके माता-पिता ने भारत
सरकार से टक्कर लेकर यह निर्णय लिया कि लड़कियां इंडियन पुलिस सर्विस में
आ सकती हैं. उसके पश्चात् नाम भी कमाया, परन्तु भिन्नता फिर भी रही. जिन
दिनों दिल्ली में `ला एवं आर्डर' बहुत खराब था और पुलिस अधिकारी कभी बाहर
नहीं निकलते थे, यह महिला आधी-आधी रात को अकेली घूमती रहती थी. ऐसे ही जो
लड़किया स्वास्थ्य सेवाओं या प्रशासनिक कार्यों में कार्यरत हैं, उनका
स्वयं का सुदृढ़ व्यक्तित्व है, और जिस समस्या का वे स्वयं हल नहीं कर
पातीं, उसके बारे में विवशता का अनुभव नहीं करतीं, परन्तु उससे दुखी बहुत
होती हैं. कचहरी के कई जटिल केस सुलझाने के पश्चात् कोई-न-कोई ऐसा केस
महिला जज के मन पर प रभाव छोड़ जाता है, जिसकी शायद पुरुष-जज परवाह ही न
करे.
जिन माता-पिता को लड़कियों की समस्याओं को पहचानना है, उसके व्यक्तित्व
और भिन्नता को सदैव सामने रखना होगा. सर्वप्रथम उन्हों सहानुभूति चाहिए
ताकि उन समस्याओं को जाना जा सके जिनको वे अंदर ही रखती है रहीं और बाहर
प्रकट नहीं कर पायीं और कष्टों को सहन करती रहीं. सहानुभूति से लड़की को
साहस एवं उत्साह मिलेगा और आपसी संबंध आदरपूर्ण बनेंगे. लड़कियों से बात
करते समय माता-पिता को भी बड़े धैर्यपूर्वक कार्य लेना होगा. कई बार वे
इतनी भावुक होती हैं कि पूरी बात भी नहीं बता सकतीं. बात को पूरी तरह जान
सकने के लिए माता-पिता को लम्बा समय लगाना होगा और इस बात का ध्यान रखना
होगा कि लड़की अपनी बात को पूर्णत: प्रकट करे. यदि उन्हें प्रोत्साहन
मिले और कई धैर्यवान व्यक्ति उन्हें मिले, तो वे बहुत कुछ सच बता देंगी.
जिन कचहरियों में जज का व्यवहार लड़की के प्रति आदरपूर्वक होता है, वे
बहुत ही कम समय में सब बात जान लेते हैं.
पढ़ाई आदि के कार्यों में लड़कियों की प्रकृतिदत्त रुचि होती है. लड़के
की पढ़ाई में एकाग्रता उत्पन्न करने के लिए माता-~पिता और स्कूलों को
विशेष ध्यान देना पड़ता है, परन्तु लड़की के मन की बनावट ही विपरीत होती
है. जिस कार्य को हाथ में लेगी, उसे ढंग से करने का प्रयत्न करेगी. कार
और स्कूटर चलाना सिखाने वाले स्कूलों का यह अनुभव है कि लड़कियां, लड़के
से बहुत जल्दी सीखती हैं. यदि कोई लड़की पढ़ाई में रुचि नहीं लेती, तो
उसके मन की या वातावरण की कोई बाधा उसे रोक रही होती है. और वे बाधाएं
व्यावहारिक भी हो सकती हैं, और काल्पनिक भी. अधिकतर का मूल तो लड़की की
बेसमझी ही होती है. आठवीं कक्षा की परीक्षा में लीला का फेल हो जाना पूरे
परिवार के लिए बड़ा आघात था. यह लड़की दो वर्ष पहले प्रथम श्रेणी में पास
हुई. पिता उसे प्रतिदिन पढ़ाते भी थे, परन्तु पता नहीं उसे याद क्यों
नहीं रहता था, और जो कुछ याद करती थी, वह भूल जाती थी. उसका स्वास्थ्य
गिर गया था और सिर-~दर्द शुरू हो गया था. बाद में ज्ञात हुआ कि लड़की का
बुद्धिमाप तो उच्च-स्तर का था, पढ़ाई में रूचि भी थी, परन्तु उसके दिमाग़
में एक बात बैठ गयी थी कि उसके पिताजी उसके विवाह के लिए रुपया कहां से
लाएंगे? उसकी बड़ी बहन के विवाह पर जो रुपया खर्च हुआ था, वह ऋण लेकर
किया गया था, जिसको वापस करने में अभी आठ वर्ष लगने थे. लड़की इसी चिन्ता
में थी, जब उसे बताया गया कि चिन्ता करने से उलटा परिवार को हानि पहुंच
रही है, तो वह सोचने लगी. जब उसे स्पष्ट: बताया गया कि लड़की अच्छे अंक
लेने से उसे नौकरी मिल सकती है और पिताजी का बोझ उससे कम हो जाएगा, तो
तुरन्त उसका मन बदल गया. उसी लड़की ने बाद में बी.काम. किया और एक बैंक
में नौकर हो गयी. पिता छह-सात वर्ष में अगले पद पर जा पहुंचे और जब उस
लड़की की शादी हुई, तो पर्याप्त पैसा उनके पास था.
अनेक बार लड़कियों की समस्याएं वास्तविक नहीं होतीं. केवल कल्पना मात्र
होती हैं, या ये अपनी अज्ञानता के कारण उस रुप में प्रकट करती हैं जो
भयानक होता है. उसमें उनका कोई दोष नहीं होता, अनुभव की कमी होती है.
इसलिए माता-पिता और शिक्षक को लड़की की किसी भी स्मस्या को उस रूप में
नहीं मान लेना चाहिए, जिस रूप में उसकी मखियां बता रही हों. सईदा को
प्रेम-पत्र आते रहे और दराज़ में जमा करती रही. घर के किसी व्यक्ति ने
देख लिया. बस सब ओर शोर मच गया कि लड़की का चरित्र खराब है. लड़की से
पूछे बिना एक-दूसरे से परामर्श करने लगे कहानियां गढ़ीं गयीं और यह धारणा
बना ली गयी कि लड़की वंश पर कलंक है. बातों-बातों में उसकी तुलना उसकी
बहनों और अन्य संबंधी महिलाओं से की गयी. उन सबको दैवी मान कर उलटा समझा
गया और लड़की के चाचाजी का तो यह मत था कि लड़की को ही मरवा दूंगा.
सहानुभूति रखने वाली एक मौसी ने जब उस लड़की से सब बात की तो ज्ञात हुआ
कि वह लड़की का किसी से संबंध नहीं था. वह पत्र उसने अपनी एक सहेली, जो
एक टाइपिस्ट थी, ने इसलिए अपने नाम लिखवाए थे कि उसके सहपाठी यह न समझें
कि लड़की का रंग सांवला होने के कारण उसे कोई नहीं पूछता था. इस बात का
सबसे बड़ा प्रमाण यह था कि सब पत्र एक ही मशीन पर टाइप किये हुए,
प्रत्येक में एक ही शब्द का स्पेलिंग (हिज्जे) गलत था, और जिस व्यक्ति के
हस्ताक्षर थे, वह उस समय भारत से बाहर था, और पत्र सब दिल्ली के डाक-~घर
में डाले गये थे.
लड़की को बहुत लाड़-प्यार देने वाले माता-पिता उसके लिए कई समस्याएं खड़ी
कर देते हैं. लड़की बेचारी आयु भर प्यार ढूंढती रहती है जो उसे मिलता
नहीं और उसका मन प्रफुल्लित नहीं हो पाता है. उचित यही होगा कि लड़कियों
को आरंभ से ही इतनी स्वतंत्रता लेने और देने की आदत डाली जाए, जितनी जीवन
में उत्साह दे सके. माता-पिता उनका हर कार्य कर देना, उनकी हर इच्छा
पूर्ण करना और उन्हें किसी प्रकार की गर्म हवा से बचाना, लड़की के जीवन
में समस्या उत्पन्न कर देते हैं. यह अवश्य कहना होगा कि यदि लड़की
समस्याग्रस्त हो जाए, तो उसके लिए अधिक सहानुभूति और आदर-सत्कार की
आवश्यकता होगी.
साइको-न्यूरोटिक बच्चे
(फ्श्छ्ःऔ-णैऊषौठीछ् छ्ःईळ्ढ्षैण्)
यह समस्याग्रस्त बालकों का एक विशेष वर्ग होता है, जिस की समस्याएं केवल
मानसिक, व्यावहारिक या शिक्षा से संबंधित नहीं होतीं. इन बालकों में किसी
में चिड़चिड़ापन होता है. कुछ सदैव थके-थके रहते हैं. किसी को तनिक-सी
बात पर ताव आ जाता है और कई तो ऐसे होते हैं, कि किसी जगह टिक कर ही नहीं
बैठ सकते. किसी को भूख कम लगती है, और किसी को नींद नहीं आती. इन बालकों
की समस्या सामान्यत: फ्श्छ्ःऔ-~णैऊषौठीछ् होती है. इनकी समस्या का आधार उसके
प्रति माता-पिता और शिक्षक का दुर्व्यवहार, आर्थिक कठिनाईयां या शिक्षा
में पिछड़ापन नहीं होता. वे बेचारे तो इसलिए दुखी होते हैं और दूसरों को
दुखी करते हैं कि उनका समस्या पर नियंत्रण नहीं होता. वे स्वयं प्रयत्न
कर के उस समस्या से निकलना भी चाहें, तो नहीं निकल पाते. उनकी कठिनाइयां
होती तो व्याव-~हारिक और मानसिक हैं, परन्तु उनके मूल कारण शारीरिक
क्रियाओं का उचित प्रकार से कार्य न करना है. उनके नर्वस सिस्टम में भी
कुछ दोष होता है, जिसका शरीर की अनिश्चित क्रियाओं के साथ मिल कर उनका
ऐसा संबंध बनता है कि वे रोगी की भांति व्यवहार करने लगते हैं.
वयस्क के जीवन में यदि यह बाधाएं-जैसे शारीरिक क्रियाएं ठीक न करें या
नर्वस सिस्टम दोषपूर्ण हों, तो वे किसी बड़े रोग जैसे रक्त चाप, हाई
ब्लडप्रेसर, नर्वस ब्रेकडाउन, हिस्टेरिया आदि रोगों से ग्रस्त हो जाते
हैं, परन्तु छोटी आयु में सामान्यत: यह बीमारियां नहीं लगतीं. व्यवहार
में ऐसे लक्षण आ जाते हैं, जिसको साइको-न्यूरोटिक (फ्श्ःछौ-णैऊषौ-~ठीछ्)
लक्षण कहा जा सकता है.
बालकों की साइको-न्यरोटिक बीमारी के कारण बहुत-से होते हैं. याद रखना
होगा कि मूल कारण उनकी शारीरिक क्रियाओं का उचित प्रकार कार्य न करना और
नर्वस का कुछ दुर्बल होना है, परन्तु रोग का वास्तविक रूप किसी ऐसे
मानसिक तनाव से बनता है, जिसको बालक स्वयं नियंत्रण में नहीं ला सकता. एक
दुषित चक्र बन जाता है. शारीरिक कारणों से मानसिक समस्याएं उत्पन्न होती
हैं. फिर वह समस्या शरीर को और दुर्बल कर देती है और दोनों मिलकर यह ऐसा
चक्र बन जाता है कि यदि इसको न तोड़ा जाए, तो बालक का जीवन अजीर्ण हो
जाता है. निम्नलिखित पांच कारण इस दुर्भाग्य-चक्र को बढ़ाते हैं--
(१) बालक के जीवन की अति बाल्यावस्था में घटी कोई ऐसी घटना जो उसे याद तो
नहीं है, परन्तु जिसका कोई कुप्रभाव उसके अचेतन मन में घर कर बैठा है.
कोई बालक पानी से डरता है. कोई बिल्ली से, और किसी के सामने पुलिस वालों
की जीप आ जाए, तो उसकी आंखें फटी रह जाती हैं. सामान्य रूप में देखा गया
है कि ऐसे प्रभावों के मूल कारण बच्चे के सम्मुख उसके किसी संबंधी को
किसी व्यक्ति से कष्ट पहुंचना है. नौ वर्ष की लड़की हर उस आदमी से डरती
थी, जिसने पीले रंग की बुरशर्ट पहनी थी. स्कूल से इसलिए भाग पड़ी कि
शिक्षक ने पीली बुरशर्ट पहनी थी. घर में भी जब कोई व्यक्ति पीला कपड़ा
पहने आता, तो वह घबराकर दूसरे कमरे में चली जाती. चार वर्ष पहले, जिस
व्यक्ति ने उसके भाई को मारकर उससे बीस रुपये छीने थे, उसकी बुरशर्ट का
पीला रंग लड़की के मस्तिष्क में जम गया था.
