<ळिटेरटुरे><ऐस्सय्स्><ऊपड्ह्यय् षमेस्ह्><खहनि घड्ने खे भरे ंएन्><१९८७><ंअड्हुमटि (षज् शहिट्य आकडमि><ऊडय्पुर्><४८-५२><२१००><ऊपड्ह्यय् ष्., खहनि खे भरे ंएन्, ऐस्>

+ १९६९ में प्रकाशित मेरे पहले कहानी-संग्रह जमी हुई झील' के बारे में डॉ. रामदरश
मिश्र ने लिखा-"लेखक आज के यथार्थ की गहराइयों में जाना चाहता है. उसे रचना के
स्तर पर चीजों के संग्रह और त्याग का तो विवेक है ही, जीवन के स्तर पर भी उसे
ऊपरी और बुनियादी चीजों की पहचान है. इसलिए एक ओर वह आज की जिंदगी के
भीड़-भड़क्के के उपरी शोर-शराबे को ही यथार्थ न मान कर उसके भीतर के सत्यों को
पहचानने की चेष्टा करता है दूसरी ओर उन सत्यों पर नजर रखता हुआ आसपास के
अनावश्यक ब्योरों को छांटता चलता है, उतने को ही कबूल करता है, जितने से उसकी
मूल कथ्य-चेतना को रुपायित होने में सहायता मिलती है. यानी उसे अपनी बात को
रचनात्मक धरातल पर प्रस्तुत करने की कला मालूम है."
१९७३ में प्रकाशित मेरे दूसरे कहानी-संग्रह 'शेष इतिहास' के बारे में क्यो नामक
प्रत्रिका के सम्पादकद्वय श्री मोहन श्रोत्रिय और श्री स्वयंप्रकाश ने लिखा "ये
कहानियां कथाकार के दृष्टिकोण मे आये प्रगितशील बदलाव की सूचना देती है. इनका
नायक दुखी, कमजोर, असहाय, कातर, अकर्मण्य और दिग्भ्रमित नहीं है. वह साहसी
व्यक्ति है, जो मुसीबतों से घिर कर भी संघर्ष की बात सोचता है, साहसिक निर्णय लेता
है और परिस्थतियां जिसे तोड़ नहीं पाती. इन कहानी मे आदमियों की पीड़ा व टूटन
की ही नही, उसकी युग-निर्मात्री शक्ति की भी झलक मिलती है. ये कहानियां पाठक
को कमजोर नहीं करती, उसे तिलमिलाती हैं, प्रेरणा देती हैं, रास्ता बताती है और
निर्णायक फैसलों तक पहुचने को आमादा रहती है."
१९७६ मे प्रकाशित मेरे तीसरे कहानी-संग्रह' नदी के साथ के बारे मे डॉ. ओम-~प्रकाश
ग्रेवाल ने लिखा-"संग्रह की सभी कहानियों के समग्र प्रभाव के आधार पर हम कह सकते
हैं कि मध्यवर्गीय चरित्र की मूल भूत कमजोरियों की सही पकड़ लेखक के पास है तथा
इन कमजोरियों से मुक्त होने की अनिवार्य शर्तों को भी अच्छी तरह रेखांकित कर देते
हैं. मध्यवर्गीय व्यक्ति के स्वस्थ जनवादी पक्ष को विकसित करने की प्रतिक्रिया के
नाट्यात्मक चित्रण के स्थान पर उसकी रुपरेखा भर दे देना वे अभी पर्याप्त समझते है.
आत्मसंघर्ष की कोई प्रतिक्रिया के संपन्न हो जाने के बाद जो ठोस व्यक्तित्व उभर कर
आता है उसकी तथा मजदूर वर्ग के संघर्ष धर्मी चरित्र की वे अभी तक कुछ झलकियां
भर ही प्रस्तुत कर पाते हैं. किन्तु उन सीमाओ का अतिक्रमण करने की भी आपेक्षिक
क्षमता उनमें विद्यमान है. लगता है कि जनवादी लेखन की पहली मंजिल पुरी करके
रमेश उपाध्याय अब इस प्रकार के लेखन के अगले चरण में प्रवेश करने वाले हैं."
१९८० में प्रकाशित मेरे चौथे कहानी-सग्रहं 'इस संग्रह 'चतुर्दिक' के बारे में डॉ.
राजकुमार शर्मा ने लिखा कि-'इस संग्रह की कहानियां जहा एक ओर एक सचेत लेखक
के प्रगतिशील रचनात्मक संघर्ष की एक विशिष्ट स्थिति की सूचना देती है वही दूसरी तरफ
जनवादी कहानी के उन सकारात्मक पक्षों की भी गवाही देती है, जिन्हें वस्तु और शिल्प
के मोर्चों पर एक लंबे संघर्ष के द्वारा उपलब्धि के रुप में हासिल किया गया है.
गॉव हो या शहर, दोनो के ही अनुभव सन्दर्भो में निम्न मध्यवर्गीय व्यक्ति की
चारित्रिक विशिष्टताओ को उभारने, उसके जीवन-यथार्थ की जटिल बारीकियों को पकड़ने,
उच्च वर्ग के मूल्यों से व्यवस्थित उसकी महत्वकांक्षाओं को पहचानने तथा सामाजिक
व्यवहार में उसके अंतर्विरोधो की सीवन उधेड़ने में रमेश की लेखनी को बड़ा कमाल
हासिल रहा है. वह कमाल यहाँ पर भी है और एक नई प्रभावशाली क्षमता के साथ.
रमेश उपाध्याय के साथ सर्जनात्मक क्षमता का एक और विशिष्ट पहलु इस संग्रह की
'कामधेनु' जैसी कहानियो से सामने आता है: मिथक का सर्जनात्मक उपयोग. विश्वास
हे कि पाठक इन कहानियों का नये जनवादी दौर की उपलब्धियों के रूप में स्वागत
करेगें."
१९८१ में प्रकाशित मेरे पांचवे कहानी संग्रह 'बदलाव से पहले' के बारे में श्री
आंनद प्रकाश ने लिखा है-'जनवादी हिन्दी कहानी के क्षेत्र में पिछले दिनों रमेश
उपाध्याय पर काफी चर्चा हुई है. उनकी कहानियों में हमें उत्तरी भारत के
सामाजिक और सांस्कृतिक यथार्थ का परिचय तो मिलता ही है, एक ऐसी
विवेकशील चेतना भी सक्रिय दिखलायी पड़ती है जो स्पष्ट रूप से परिवर्तन के साथ
जुड़ी है-शोषितों के जीवन और व्यवहार में झलकने वाले संघर्षधर्मी तत्वों पर बल
देती है. इसी तरह वे ऐसे सांस्कृतिक मूल्यों के विकास को भी रेखांकित करना
चाहते हैं, जो पात्रों की मान-~वीयता और गरिमा को सामने लाते हैं और उन्हें
आज के शासक वर्गीय मूल्यों के सक्रिय विरोध में खड़ा करते हैं. रमेश उपाध्याय
की कहानियों में कलापक्ष का भी अच्छा निर्वाह मिलता है-सरल और दोटूक भाषा,
सार्थक प्रतीक, स्थितियों की प्रभावपूर्ण प्रस्तुति और मार्मिकता आदि उनके लेखन के
प्रमुख आकर्षण हैं, विशेष रुप से उनके फैटेंसी के प्रयोग इस बात की गवाही देते हैं
कि समाज संबंधी यथार्थवादी दृष्टिकोण के बल पर पाठकों की चेतना को अनेक
तरीको से झकझोरा जा सकता है."
१९८१ में ही प्रकाशित मेरे छठे कहानी-संग्रह 'पैदल अंधेरे में' के वारे में डॉ.
कर्मसिंह चौहान ने लिखा है-"रमेश ने बहुत लम्बी-लम्बी कहानियां लिखी हैं, तो कुछ छोटी
छोटी कहानियां भी लिखी हैं, बेहद जटिल संरचना वाली कहानियां लिखी है, तो
बेहद सरल-सहज, लोककथाओं की-सी संरचना वाली कहानियां भी लिखी हैं. लेकिन
विशेष बात यह है कि अपनी कहानियों मे रमेश ने हर जगह अंधेरे, उत्पीडन और
अमानवीय शोषण के विरुध संघर्ष करते हुए पात्रों की रचना पर विशेष ध्यान केन्द्रित
किया है. उनके ये पात्र मानव-संघर्ष, मानव-गरिमा और मानव-समाज के उज्जल़्अ
भविष्य में गहरी आस्था के प्रतीक हैं. इन आस्था और विश्वास का अपने चरम रुप
में देखना हो तो उनकी 'पैदल अंधेरे में' संग्रह में संकलित कुछ छोटी कहानियों को
देखिए. इन कहानियों में उन्होंने कथा कहने की ऐसी सरल-सहज पद्धति अपनायी है
कि ये कहानियां बैठ कर लोंगों के बीच सुनायी जा सकती हैं. इन कहानियों में उनका
मनुष्य की जीत में विश्वास बड़े ही सहज रुप में प्रकट हुआ है."
और १९८४ में प्रकाशित मेरे सांतवें कहानी-सँग्रह 'राष्ट्रीय राजमार्ग' की भूमिका
में डाँ. ओमप्रकाश ग्रैवाल ने लिखा है-"जनवादी कहानीकारों की जिस कोटि में रमेश
उपाध्याय ने अपना प्रमुख स्थान बनाया है, वे अधिकतर मध्यवर्गीय व्यक्तियों की
मानसिकता का आलोचनात्मक चित्रण करने, अथवा विशिष्ट समस्याओं या चुनौ-~तियों
से निपटने में उनकी प्रतिक्रियाओं को व्यक्त करने, अथवा वैचारिक संघर्ष द्वारा
अपनी समझ को निखारने के उनके प्रयासों को व्यक्त करने में ही अपनी अधिकांश
शइत जुटाते रहते हैं और सत्ता के समूचे स्वरुप में आने वाले बदलावों को रेखाकिंत
करने अथवा उसके प्ररुपों का विश्लेषण या चित्रण प्रस्तुत करने की दिशा में उन्होने
पर्याप्त सक्षमता अभी तक नहीं दिखायी है. किन्तु रमेश उपाध्याय इधर सत्ता के प्ररुपों
के दमनकारी स्वरुप को तथा मध्यवर्गीय व्यक्तियों को अपने भीतर बहुत ही अमानवीय
शर्तों पर फिट करने के उनके तरीकों को व्यक्त करने की जिम्मेदारी संभालने का प्रयास करने
लगे हैं और अपनी कहानियों की वस्तु में आने वाले इस बदलाव की अनिवार्य लॉजिक के
तहत ही उन्होंने...शिल्प संबंधी प्रयोग किये हैं...."
जो भी हो, कुछ आलोचकों को मेरी कहानियां कहानियां ही नही लगती, या फिर बहुत
रद्दी कहानियां लगती हैं. मैं दोनों ही आरोपों को सिर-माथे लेता हूँ, क्योकि बाईस बरसो
मैं से कहानियां लिखते रहने के बावजूद मैं खुद आज तक नहीं जान पाया कि कहानी क्या होती है ?
खुद अपनी तरफ से कहानी की कोई सर्वमान्य परिभाषा देना तो दूर, मैं देश या विदेश
के किसी अन्य लेखक द्वारा दी गयी परिभाषा भी उदृ-~धृत नहीं कर सकता, जो सर्वमान्य
हो, अब तक जितनी भी परिभाषाएं मेरे सामने आयीं, उनको निरस्त करने वाले उदाहरण
उनसे ज्यादा सामने आये. जहां तक मेरी कहानियों के रद्दी होने का सवाल है, मुझे खुद
अक्सर ऐसा महसूस होता है कि मैंने बहुत रद्दी कहानियां लिखी हैं, जैसी मैं उन्हें
बनाना चाहता था, वैसी वे बन नहीं पायीं. इतनी कहानियां लिख लेने के बाद भी जब मैं
कोई नयी कहानी शुरु करता हू, मुझे ऐसा लगता है कि में एकदम अनाड़ी, नौसिखुआ लेखक
हूं और अपनी पहली कहानी लिख रहा हुँ. अपने पिछले काम से असंतोष और भविष्य में
कभी अच्छा लिख पाने की आशा भी शायद एक कारण है कि मैं बराबर कहानियां लिखता
रहूं. उपर मैंने जिन आलोचकों को उदृधृत किया है, उन्होंने भी मेरी कहानियों पर हमेशा
प्रसंशात्मक टिप्प-~णियां ही नहीं की है. उन्होने बड़ी बेबाकी के साथ मेरी कहानियों
की कमियों और कमजोरियों के बारे में लिखा है, और मुझे यह संतोष करने का मौका कभी
कहीं दिया है कि मेरे काम से सर्वथा संतुष्ट है. मेरे पाठक और प्रशंसक भी समय-समय
पर मेरी आलोचना करते रहे हैं और मुझे आत्मतुष्टि की आत्मघाती दिशा में जाने से
बचाते रहे हैं. ऐसी आलोचनाएं चाहे-कितनी भी कटु रहीं हों, मुझे अच्छी लगती रही हैं,
क्योंकि उनसे मुझे अपने लेखन की दशा और दिशा का ज्ञान होता रहा है और बेहतर लेखन की प
प्रेरणा मिलती रही है.
लेकिन, मेरी विनम्र राय में, कहानी को परखने के कोई शाश्वत प्रतिमान नहीं होते,
क्योकि कहानी लगातार बदलती हुई सामाजिक परिस्थितियों के साथ कदम मिला कर चलती है
और बदलती रहती है. इसलिए जब यह कहा जाता है कि अमुक कहानी-कहानी ही नही है,
तो ऐसा लगता है कि कहानी के रुप के बारे में कोई स्थिर धारणा व्यक्त की जा रही है.
अथवा, शायद मुझसे यह अपेक्षा की जा रही है
कि मै किसी प्रचलित और स्वीकृत रुप में कहानी लिखूं. इस अपेक्षा का एक अर्थ यह भी
हो सकता है कि मुझे कहानी लिखना ही नहीं आता, या मैं जानता ही नहीं कि कहानी क्या
होती है ? लेकिन यह बात मैं पहले स्वीकार कर चुका हूं कि मुझे कहानी लिखना नहीं
आता, और मैं कहानी के नाम पर जो कुछ लिखता हूं बड़े ही बेढंगेपन से लिखता हूं.
इसका मतलब यह नहीं है कि मैं कहानी के रुप को उपेक्षणीय मानता हूं, या उल्टा-सीधा
कुछ भी लिखकर उसे कहानी मनवा लेने की कोशिश में हूं. अपनी रचना का रुप मेरे लिए
हमेशा बहुत महत्वपूर्ण रहा है और मैंने हमेशा यह कोशिश की है कि अपनी बात उस रुप
में कहूं, जो मेरे पाठक के लिए बोधगम्य हो, रुचिकर हो, प्रीतिकर हो, एक शब्द में
कहूं, जो मेरे पाठक के लिए बोधगम्य हो, रुचिकर हो, प्रीतिकर हो, एक शब्द में कहूं
तो सुन्दर हो.
लेकिन सुन्दर रुप का अर्थ मेरे लिए यह नहीं है कि मैं उस रुप को अपनी रचना के लिए
अपना लूं, जो वास्तव में सुन्दर होने के कारण नही, बल्कि किसी अन्य देश-काल में या
आज अपने ही देश में प्रचलित और असंदिग्ध रुप से सफल प्रतीत होने के कारण सुन्दर
माना जाता है. ऐसे प्रचलित और 'सफल' रुप में मेरे मन में चाहे हमेशा संदेह उत्पन्न
करते हैं, चाहे वे रुप रचना के हों या जीवन के.
मैं यह समझता हूं कि कहानी का रुप एक प्रकार से जीवन का ही रुप होता है, लेकिन आज
मैं देखता हूं कि मेरे समाज में जीवन का सबसे प्रचलित और असंदिग्ध रुप से सफल
प्रतीत होने वाला रुप उस 'जाहिल व्यक्तिवाद' का रुप है, जिसके बारे में गोर्की
ने अपने निबंध 'व्यक्तित्व का विघटन' मैं बड़े विस्तार से लिखा है. मै देखता हूं कि
आज मेरे देश में सबसे ज्यादा शक्तिशाली, सबसे ज्यादा प्रभावशाली और सबसे ज्यादा
लोकप्रिय व्यक्ति वे है, जो एक स्तर पर सिर्फ अपनी चिन्ता करते है और दूसरे स्तर
पर विश्व की सबसे बड़ी मानवद्रोही शक्ति पूंजीवाद तथा साम्राज्यवाद की सेवा करते है.
भारत में आज ऐसे व्यक्तिं हर क्षेत्र मे देखे जा सकते हैं, चाहे वह राजनीति क्षेत्र
हो या धर्म का, साहित्य-संस्कृति का क्षेत्र हो या उद्योग-व्यापार का, व्यवस्था के
दमन-तंत्र का क्षेत्र हो या उसी व्यवस्था द्वारा पोषित अपराध-जगत का, मुझे पता है
कि जीवन के इस प्रचलित और असंदिग्ध रुप में सफल प्रतीत होने वाले रुप को यदि
मैं जीवन में अपना लूं तो एक सफल' व्यक्ति, और यदि लेखन में अपना लूं तो एक 'सफल' लेखक
बन सकता हूँ. लेकिन अगर किसी कारण से मैं तथाकथित सफल जीवन जीने की बजाय एक
सार्थक जीवन जीना चाहू तो ? तथाकथित सफल लेखक बनने के बजाय सार्थक
लेखन करना चाहूं तो ?१
तो क्या मेरा जीवन और लेखन रुपहीन होगा ? नहीं, जीवन जैसा भी हो, उसका कोई न कोई
रुप तो होगा ही. रचना जैसी भी हो, उसका भी कोई न कोई रुप तो होगा ही. और यदि
मैं कोई असामाजिक प्राणी या समाज-निरपेक्ष लेखक नही हूं, तो मुझे अपने जीवन तथा लेखन
को प्रचलित रुप से भिन्न कोई अन्य रुप देते समय भी यह तो ध्यान रखना ही होगा कि
मेरा जीवन तथा लेखन सिर्फ मेरा ही नहीं, या मेरे लिए ही नहीं, बल्कि समाज का भी और
समाज के लिए भी है. उसको मुझे दूसरों के लिए ग्राह्य और स्वीकार्य बनाना ही होगा.
और ऐसा मैं तभी कर पाऊंगा, जब मैं अपने जीवन ओर लेखन को दूसरों के लिए बोधगम्य, रुधि
कर, प्रितिकर या सुन्दर बनाऊं. तब मैं रुप को उपेक्षणीय कैसे मान सकता हूँ ? खास
तौर से तब, जबकि मुझे जीवन या लेखन में एक प्रचलित रुप के विरूद्ध संघर्ष करना
हो ?
इस प्रकार देखें तो जब कोई मेरी कहानी के बारे में यह कहता है कि 'यह तो कहानी नही
है', तो उसके इस कथन का अर्थ शायद यही हो सकता है कि जो जीवन मैं जी रहा हूँ, और
जिसकी कहानी मैं लिख रहा हूं, वह उसकी दृष्टि में वास्त-~विक जीवन नहीं है. अर्थात्
मेरी जिन्दगी और कहानी वैसी होनी चाहिए, जैसी वह चाहता है पसन्द करता है, या
वास्तविक समझता है. लेकिन क्या एक समाज में जीवन के दो या दो से अधिक रुप नही हो
सकते ? क्या कहानी का कोई ऐसा रुप निश्चित हो चुका है, जिसको प्रतिमान-बना कर कहा
जा सके कि उसी रुप में लिखी गयी कहानी हो सकती है ? क्या यह देखना बेहतर नहीं होगा
कि अगर कोई आदमी कुछ भिन्न तरह की जिन्दगी जी रहा है, तो क्यों जी रहा है, और उस
तरफ से जीना छोडकर किसी और तरह से जीना उसके लिए संभव ही नही ? क्या यह बेहतर
नहीं होगा कि किन्ही पूर्वनिर्धारित प्रतिमानों के आधार पर किसी कहानी को कहानी
मानने से इनकार करने के बजाय उसको समझने की और उसको समझने के क्रम में
पूर्वनिर्धारित प्रतिमानों पर पुनर्विचार करने की कोशिश की जाये ?
