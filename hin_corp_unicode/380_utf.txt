<शोचिअल् श्चिएन्चे><झोउर्नलिस्म्><खेस्हवनन्ड् ंअम्गइ><ःइन्डि फट्रकरिट के विकस्><१९८६><ःअर्यन शहिट्य आचडेम्य्><छ्हन्डिगर्ह्><८६ टो ९१><२४००><ंअम्गइ - ःइन्डि फट्रकरिट के विकस्>

ऐतिहासिक विकास:तृतीय चरण--१९४७ से १९६६ ई.
अब आया स्वाधीनता का समय. इस अध्याय में हमारा वर्ण्य विषय सन् १९४७ से
१९६६ हरियाणा के निर्माण तक है. पंजाब का विभाजन हो गया था. लाहौर को
हिन्दी के क्षेत्र अपना उपनिवेश मानते थे. वहां हिन्दी के अनेक जाने-माने
लेखक, साहित्याकार, पत्रकार एवं हिन्दी-प्रेमी लोगों की कमी नहीं थी.
वहां से ही उर्दू के प्रताप, मिलाप और वीर भारत पत्र निकलते थे, जो
विभाजन के बाद जांलधर से प्रकाशित होने लगे. हिन्दीभाषी लोगों के लिए
पढ़ने के लिए दिल्ली से प्रकाशित `हिन्दुस्तान और `नवभारत टाइम्स' दो ही
हिन्दी दैनिक थे. नि:सन्देह ये पंजाब (हरियाणा सहित) के पाठकों की
प्रकृति और आवश्यकता के अनुरूप यथाधिक्य मात्रा में समाचार नहीं दे सकते
थे क्योंकि वे राष्ट्रीय स्तर के पत्र थे. अत: जालन्धर से १६४८ में
`हिन्दी मिलाप' छपने लगा और १९५३ में `प्रताप' का हिन्दी प्रकाशन `वीर
अर्जुन' आरम्भ हुआ. वीर अर्जुन १९६१ में `वीर प्रताप' के नाम से छपने लगा
और करनाल तक इस पत्र का प्रसार था. पाठकों में हिन्दी के प्रति रुचि
बढ़ाने में इस का अच्छा-खासा हाथ है. हरियाणा के लोग इसे चाव से पढ़ते
रहे हैं.
इससे पहले १९४८ में हिसार से एक प्रयास हुआ. यों तो, २१ मार्च सन् १९०७
को `ज्ञानोदय' के प्रथम दो अंक हिसार से निकले. संस्थापक थे--गुरु
ब्रह्मानन्द जी महाराज. प्रथम दो अंक साप्ताहिक थे और इसके बाद यह पत्र
कलकता से मासिक रूप में छपने लगा. पं. झाबरमल्ल शर्मा ने इसके सम्पादन को
सम्भाला. श्री शर्मा ने जब इसका सम्पादन बंद कर दिया तो, १६ अगस्त, १९४८
से `ज्ञानोदय' पुन: साप्ताहिक का रूप लेकर सामने आया और सम्पादक बने पं.
मनुदत शर्मा. हर्ष की बात है कि `ज्ञानोदय' निरन्तर निकल रहा है. गुरु
ब्रह्मानन्द जी अग्रोहा के निवासी थे और यह स्थान वैश्य जाति के पूर्वज
अग्रसेन का जन्म-स्थान भी था. `ज्ञानोदय' में अग्रोहा व वैश्य वरीयता
देता है. कदाचित इसके रहने का एक कारण यह भी रहा है.
भारत वनभाजन का परिणाम आर्य सभा, पंजाब को भी भुगतना पड़ा. तत्कालीन सभा
मंत्री श्री भीमसेन विद्यालंकार अम्बाला छावनी आ गए. अत: सभा के मुख-पत्र
होने के नाते `आर्य' (साप्ताहिक) यहां से निकलने लगा जबकि यह लौहार में
सन् १९२६ से छप रहा था. प्राय: दस पृष्ठों में छपने वाला यह पत्र आर्य
समाज से विचारों तथा हिन्दी के प्रचार व प्रसार का अच्छा माध्यम था.
हिन्दी के पक्ष में वातावरण के काम में `आर्य' ने सराहनीय योगदान किया.
`आर्य' में राष्ट्रीय समस्याओं पर भी सम्पादकीय अग्रलेख होते थे और इतर
लेखकों के लेख भी. १९५० ई. में `रंगीला मुसाफिर' प्यारेलाल शर्मा के
सम्पादकत्व में छपने लगा. इसमें सांस्कृतिक तथा साहित्यिक सामग्री छपती
थी.
१९५० में हिसार से `अमर ज्योति' मासिक पत्रिका का श्रीगणेश हुआ. विश्नोई
मन्दिर, हिसार में इसका कार्यालय है. श्री जम्मेश्वर विश्नोई जाति के
लोगों के इष्टदेव माने जाते हैं. इसीलिए इसके मुखपृष्ठ पर `ऊं' श्री
जम्मेश्वराय नम:' लिखा मिलता है. `अमर ज्योति' की सामग्री को पढ़ने से
पता चलता है कि यह जातीय एकता स्थापित करने के लिए प्रचारार्थ प्रयत्न
करता है. इस समय इसके सम्पादक श्री कृष्णकुमार हैं. इसके पाठक भी विश्नोई
जाति के लोग हैं जो देशभर में विशेषत: उत्तरी भारत में फेले हुए हैं.
विश्नोई सभा, हिसार इसका संचालन करती है. इसी वर्ष हिसार के प्रसिद्ध
हिन्दीसेवी सेठ महेशचन्द्र बी. ऐ. ने `हरियाणा संदेश' का प्रारम्भ २९
मार्च, १९५० को किया. सेठ जी ने एक भेंट में हमें बताया कि पत्रकारिता को
उन्होने मिशन मानकर अपनाया और हिन्दी-प्रचार एवं प्रसार उनके पत्र का
उद्देश्य था और ऐसा उस पत्र ने किया भी है. २३ फरवरी, १९६२ के अंक में
`हरियाणा सन्देश' द्वारा किसी हिन्दी विरोधी को आम चुनाव में वोट न देने
का आह्वान किया था. सन् १९५२ में कृष्ण-~संदेश रेवाड़ी से निकला, इसका
सम्पादन पारब्रह्मा परमार्थी ने किया.
हरियाणा में आर्य समाज का जोरदार प्रचार है. यहां गुरुकुल भी चल रहे हैं.
यह सब जानते ही हैं कि हिन्दी के प्रचार में आर्य समाज का प्रशंसनीय
योगदान रहा है. गुरुकुलों से पत्र निकले, गुरुकुल झज्झर का मुखपत्र बनकर
`सुधारक' १९५३ के अगस्त महीने में निकला. संस्थापक व सम्पादक थे--ब्र.
भगवानदेव आचार्य जो बाद में स्वामी ओमानन्द सरस्वती नान से प्रसिद्ध हैं.
इन दिनों सम्पादन श्री वेदानन्द वेदवागीश कर रहे हैं. आर्यसमाज के
सिद्धान्तों का प्रचार-प्रसार और संस्कृत तथा हिन्दी को बढ़ावा देना
`सुधारक' का उद्देश्य है. इसके अलावा पत्र के प्रथम अंक के सम्पादकीय में
उद्देश्य को इन शब्दों में स्पष्ट किया गया है--`सुधारक का मुख्य प्रयोजन
सामाजिक, वार्षिक, आर्थिक, राजनैतिक और धार्मिक आदि क्षेत्रों में
मलविक्षेप को दूर करना है.'
`सुधारक' का स्वर सुधारवादी रहा है, यह वास्तविकता है. हरियाणा से नियमित
रूप से निकलने वाला यह पत्र अपने उद्देश्य का प्रसार दैनिक निर्भिक होकर
करता जा रहा है जो निर्भीक समाज-सुधारक स्वामी दयानन्द तथा स्वामी
श्रद्धा-नन्द के अनुयायी सम्पादक-जनों के लिए उचित गर्व की बात है. १९५३
में ही `वक्त की आवाज' हिसार से निकलता था और सम्पादक थे--किशनलाल
गुप्ता. इसमें सामाजिक प्रसंग तथा समाचार होते थे.
गुड़गांव में `मेवात' नामक दैनिक पत्र का प्रकाशन शुरू हुआ, जो आज भी
निकल रहा है. प्रसार की दृष्टि से यह पत्र आस-पास तक सीमित रहा है.
हरियाणा--जैसे प्रदेश से, जहां इतना क्षेत्र खुला पड़ा है, निकलने वाला
पत्र स्थान न बना पाए, यह आश्चर्य की बात है. अस्तु, दैनिक पत्र की
शुरूआत तो की जा सकती है. करनाल से `जन्मभूमि' साप्ताहिक पत्र छपता जो आज
भी अपना अस्तित्व बनाए हुए हैं. १९५५ में हिसार से `मातृभूमि' का प्रकाशन
हुआ. सम्पादक थे--रामकुमार और स्वामित्व श्री बलवंतराय तायल का था.
२६ जनवरी १९५७ में हरियाणा की हिन्दी पत्रकारिता में एक नया अध्याय उस
समय जुड़ा जब भिवानी से `चेतना' नामक साप्ताहिक पत्र का प्रकाशन शुरू
हुआ. सम्पादक का दायित्व सम्भाला श्री देवव्रत घाशिष्ठ ने. इस पत्र ने
अपने जीवन में अनेक आयाम तय किए और विकास करते-करते आज वह दैनिक पत्र का
रूप लेकर निकल रहा है. साप्ताहिक `चेतना' हरियाणा में सर्वा-~धिक छपने
वाला व बिकने वाला पत्र है और नियमित रूप से इसका प्रकाशन होता है जो
अन्यतम है. इसने अपना स्तर कायम करके हरियाणा की पत्रकारिता के क्षेत्र
में नए आयाम जोड़े हैं जो पत्रकारिता के इतिहास में स्वयं में शानदार
अध्ययन बनने में सफल हुए हैं. जनतंत्रात्मक संस्थाओं को सुदृढ़ बनाने में
`चेतना' का योगदान अविस्मरणीय है. `चेतना' के सम्पादकीय की कुछेक
पंक्तियां उद्धरणीय हैं--`चेतना' जनता की चेतना है, उसमें वास्तविक चेतना
जागृत करना ही `चेतना' का मुख्य ध्येय है. फिर वह चाहे किसी के भी प्रति
क्यों न हो.'
`चेतना' के प्रकाशन से हरियाणा की जनता की वाणी मुखर करने वाला पत्र मिल
गया, यह पत्रकारिता के लिए शुभ लक्षण था.
इस वर्ष करनाल से साप्ताहिक `करनाल टाइम्स' निकलने लगा. श्री लाला राम
गुप्ता इसके सम्पादक हैं. इसी वर्ष भिवानी से `विश्व कल्याण' साप्ताहिक
पत्र निकला, जो आज भी जारी है. १९५७ में ही `सुनहरी भारत' (दैनिक)
गुड़गांव से छपने लगा. सम्पादक थे--पुरुषोत्तमलाल तथा वी. पी. अग्रवाल.
भिवानी से `आदर्श भारत' (मासिक) का प्रकाशन होता था. धनराज इसके सम्पादक
थे. १९५८ में `हरियाणा केसरी' भिवानी से निकला. प्रकाशक बनारसीदास गुप्त
और सम्पादक मुंशीराम विद्यावाचस्पति थे. यह कांग्रेस-समर्थक समाचार
प्रधान पत्र था. इसी साल रामधारी गौड़ ने `हरियाणा समाचार' रोहतक से
निकाला, जिसके सम्पादक थे--रतिराम. यह भी सामयिक समाचार प्रधान पत्र था.
श्री रंगनाथ भिवानी से छपता था. इसके सम्पादक थे आचार्य हरीश शर्मा,
इसमें भी समाचार और सामयिक प्रंसग होते थे. इसी प्रकार `विश्वकल्याण'
गांधी अध्ययन केन्द्र से निकलता था. स्वामी श्यामसुन्दर आचार्य इसका
सम्पादन करते थे. अम्बाला शहर से `ऋषि शिक्षा' मासिक निकलने लगा. खेलचंद
आनन्द इसके सम्पादक थे. यह सत्संग भवन अम्बाला शहर का मुख पत्र था. १९५९
में `भोला इन्सान' आस्तित्व में आया. रोहतक से प्रकाशित यह पाक्षिक पत्र
भरतसिंह पुंवार द्वारा सम्पादित होता था. `मैटल मार्कीट रिपोर्ट' भी
जगाधरी से इन्हीं दिनों छपने लगी. कैथल से `गौतम वाणी' के सम्पादक थे
जिनेन्द्र कुमार मानव. साहित्य तथा संस्कृति इसका स्वर था. हिसार से
साप्ताहिक आनन्द भूमि प्रकाश में आया. मालिक थे बलवंतराय तायल और संपादन
किया--रामकुमार गुप्त ने. इसमें स्थानीय समाचार छपा करते थे.
सन् १९५९ में रोहतक से `भोला इन्सान' छपने लगा. यह पत्र अपना अस्तित्व
बनाए हुए है. श्री भरतसिंह पुंवार द्वारा सम्पादित इस पत्र ने निर्भीक
पत्रकारिता का मानदण्ड बनाए रखा. इस पत्र ने स्वयं को हरियाणा प्रान्त के
समाजवादी समाज का प्रमुख वक्ता बताया है.
इधर रेवाड़ी से `भक्ति' नए रंग-रूप व नए पंजीकरण संख्या के साथ प्रकाश
में आयी. इसमें प्रकाशित समाचारों से प्रकट है कि यह पत्र राव
वीरेन्द्रसिंह का समर्थक है. इसके प्रथम पृष्ठ पर शीर्षक है--पंजाब
राजनीतिक मंच के महान् खिलाड़ी राव वीरेन्द्र सिंह की लीडरशिप में
हरियाणा के अधिकार सुरक्षित हैं.
`जो टकराएगा वह चूर-चूर हो जाएगा'
अलबत्ता इसके मुख पृष्ठ के शीर्ष भाग पर भक्ति का उद्देश्य लिखा हुआ
मिलता है.
राव चिरंजीलाल इसका सम्पादन करते रहे हैं. यह पत्र अब बन्द हो गया है.
१९५९ में ही गुरुकुल भैंसवाल कलां (सोनीपत) के मुखपत्र के रूप में `समाज
सन्देश' मासिक पत्र सामने आया. सांस्कृतिक, सामाजिक व साहित्यिक लेखों का
संगम, ऐसा इसके मुख-पृष्ठ पर छपा मिलता है. गुरुकुल व आर्य समाज सम्बन्धी
सामग्री को स्थान मिलना सहज स्वाभाविक है. संस्था का पत्र होने के
फलस्वरूप इसका प्रकाशन नियमित तौर पर हो रहा है.
हरियाणा के सुप्रसिद्ध नेता और स्वाधीनता सेनानी पं. श्रीराम शर्मा
द्वारा १९२३ में संस्थापित उर्दू पत्र हरियाणा तिलक का हिन्दी संस्करण
`हिन्दी हरियाणा तिलक' साप्ताहिक सन् १९६० से छपने लगा. पहले इसका
सम्पादन श्री नरेन्द्र शर्मा करते थे और अग्रलेख पं. श्रीराम शर्मा ही
लिखते आए हैं. सन् १९६२ के आम-चुनाव में इस पत्र ने `हरियाणा फ्रन्ट'
नामक राजनैतिक दल का खूब प्रचार किया. अपना ही सुदृढ़ नियन्त्रण और
नेतृत्व मानने वालों को वोट दें. यहां पर यह उल्लेखनीय है कि हरियाणा में
अपने राजनैतिक अस्तित्व का बोध बुद्धिजीवी वर्ग में होने लगा था. पत्र के
नाम से पहले लिखा होता था--हरियाणा प्रान्त का सेवक, रक्षक और
पथ-प्रदर्शक और सन् १९७८ से लिखा जाने लगा--हरियाणा प्रान्त का सबसे
पुराना राजनैतिक मुख पत्र और इसी अंक से इसका नामकरण `साप्ताहिक हरियाणा
तिलक' हो गया. पलवल से चन्द्रप्रभु शर्मा ने `नारी कल्याण' मासिक पत्रिका
प्रकाशित की. `नारनौल पत्रिका' नौरनौल से छपी. सम्पादन भोलाराम ने किया
था. यह केवल ढाई मास ही चल पायी. रोहतक से `हरिजन पुकार' (मासिक पत्र)
निकलता था और करतारदेवी इसकी सम्पादिका थीं. अम्बाला झावन ई से
`इन्द्रजीत' मासिक पत्रिका छपने लगी. भिवानी से `मनोविज्ञान और आप' छपी.
सम्पादक थे रामनिवास डालमिया.
१९६० में `पूर्वी पंजाब' नामक साप्ताहिक पत्र का हिसार से प्रकाशित होना
आरम्भ हुआ, जिसके सम्पादक पं. रामेश्वर शास्त्री थे. कालान्तर में वह
पत्र श्री रामस्वरूप मित्तल के अधिकार में चला गया और आजकल वे ही इसको
चला रहे हैं. १९६१ में स्वाधीनता सेनानी श्री एम. पुंवार अकेला ने रोहतक
से `पुरानी यादें' पत्र निकाला.
अगले वर्ष १९६२ में सिरसा से दो पृष्ठीय `शुभसमाचार' निकला जो अब बन्द
है. इसमें नगर के ही समाचार अधिक रहते थे.
हिसार से श्री किशन स्वरूप दालवाला ने साप्ताहिक `न्यायपथ' प्रारम्भ
किया, जो प्राय: व्यापारी हितों को अधिक प्रधानता देता है. अपने
प्रारंम्भिक वर्षों में ही नहीं, आज भी `न्यायपथ' हिसार का लोकप्रिय पत्र
है और धड़ल्ले से सभी प्रकार के समाचार छापता रहा. इसी कारण श्री
बिशनस्वरूप आपातकाल में बन्दी बनाए गए और इस बीच पत्र बन्द रहा. इसका
प्रथम अंक १९ जून १९६२ को प्रकाशित हुआ.
हिसार टैक्सटाइल मिल की ओर से `हिसार मिल पत्रिका' भी शुरू हुई, जो
पाक्षिक है और श्री सुरेन्द्रनाथ (सक्सेना) के सम्पादकत्व में प्रकाशित
यह पत्रिका श्रमिक जगत् की आदर्श पत्रिका है. सजावट व छपाई की दृष्टि से
तो यह सर्वश्रेष्ठ पत्रिका है. १९६३ में `तलकीन' साप्ताहिक पत्र पानीपत
से निकला. १९६४ में रोहतक से हिन्दी मासिक पत्रिका `यज्ञ योग ज्योति'
निकली है. श्री कृष्ण शास्त्री `आश्रमी' इसके संपादक हैं. अपने ढंग की यह
अच्छी पत्रिका है. जिसमें यज्ञ और योग सम्बन्धी सामग्री मिलती है. इसी
वर्ष हिसार से `मानव पथ' व `अशोक चक्र' साप्ताहिक पत्र निकले. करनाल से
साप्ताहिक हरियाणा दर्पण साम्यवादी विचारधारा का पत्र छपने लगा. यह अपने
जन्म से नियमित रूप से निकलता है, यह इसकी विशेषता है. सोनीपत से नरकेसरी
(सा.) आरम्भ हुआ. पट्टी कल्याणा, पानीपत से गांधीवादी और सर्वोदयी
विचारधारा की प्रतिनिधि मासिक पत्रिका `ग्राम भावना' प्रकाशित होने लगी
जो १४ साल चलकर अकाल ही निष्प्राण हो गयी. रचनात्मक कार्यों को महत्त्व
देने वाली इस पत्रिका की महत्ता हरियाणा की पत्रकारिता में सदा बनी
रहेगी. हरियाणा की पत्रकारिता में भिवानी से प्रकाशित और श्री रतनसिंह
आजाद द्वारा सम्पादित साप्ताहिक `जागृत समाज' मे पत्रकारिता के लिए विषम
युग में भी सराहनीय सेवा की. एक शताब्दी से अधिक समय तक यह पत्र समस्याओं
से जूझता हुआ आखिर अभावों की भेंट हो गया. ३१ अक्तूबर, १९६६ तक हरियाणा
पंजाब का एक भाग था. इस बीच हर क्षेत्र में पंजाब का ही वर्चस्व रहा.
पंजाब से निकलने वाले पत्र ही हरियाणा की राजनीति पर हावी थे. इसलिए यहां
नया व स्वतन्त्र स्वर उभर नहीं पाया. भाषा के आधार पर पंजाब का विभाजन
हुआ और ११ नवम्बर १९६६ को हरियाणा भारत के मान-~चित्र पर एक राज्य के रूप
में उभरकर सामने आया.
हरियाणा-निर्माण का पंजाब के हिन्दी पत्रों ने विरोध किया था क्योंकि वे
प्रान्तों के विभाजन के विरूद्ध नीति अपना रहे थे. किन्तु शाह-आयोग की
सिफारिश पर हरियाणा का एक हिन्दी-भाषी राज्य के रूप में निर्माण हुआ.
राज-~नैतिक दृष्टि से हरियाणा को अपना नेतृत्व मिला और उसे विकसित करने
के लिए भारी प्रयास होने लगे. नि:सन्देह हरियाणा देश के विकसित राज्यों
में गिना जाने लगा और पंजाब से प्रगति में उसकी होड़-सी लग गई. राज्य में
नए-~नए उद्योग लगे, गांवों का बिजलीकरण हुआ, खाद्यान्न के मामले में वह
आत्म-~निर्भर होकर केन्द्रीय-पूल को विपुल करने लगा. स्कूलों-कॉलेजों की
भारी वृद्धि हुई. नये विश्वविद्यालय खुले. रोजगार के साधन मिले. किन्तु
राज्य में शासकों की असहिष्णुता पत्रकारिता के लिए घातक सिद्ध हुई.
प्रजातांत्रिक अधिकारों के लिए संघर्ष के निमित्त जिस भी पत्र ने आवाज
उठाई उसे दबाने का प्रयास किया गया और इस प्रकार पत्रकारिता का यह
अन्तराल अंधकारमय कहा जाएगा.
