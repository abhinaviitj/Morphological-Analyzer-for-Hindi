<णटुरल् श्चिएन्चे><ं आ ः><षमेस्ह्  आयुर्वेडे><१९९०><आयुर्वेडे भ्हवन् फ्व्ट्.ळ्ट्ड्.><फट्न><३८६ टो ३८९><२२००><षमेस्ह्-शच्हिट्र आयुर्वेडे-ई><ढ्हनन्जय् ख्र्>

राम जी और उसके साथी मछियारों ने कम-से-कम एक सौ घड़ियाल तो पकड़े ही थे. मछली
पकड़ने के जाल में घड़ियाल फस जाने पर वे उसे छोड़ते नहीं थे, जशन मनाते थे और
सभी कर्मी डट कर खाते थे. खलियाते समय किसी घड़ियालान के अन्दर अन्डे निकल आते
थे. ये दो पंक्तियों में पड़े रहते थे. इन्हें भी खा जाते थे. मुर्गी के अंडेसे
ये चार गुना बड़े होते थे. मगर के अण्डे तिगुने बड़े होते थे. मुर्गी केअण्डों
के समान इन्हें भी उबालकर या आमलेट बनाकर खाते थे. इनका स्वाद बढ़िया होता था.
घड़ियाल के एक अण्डे को एक माझी मुश्किल से खा पाता है. एक अण्डे से पेट भर
जाता है.
रोज-रोज मछली खाते हुए जब मन भर जाता था तब तबदलीली के लिए घड़ियाल पकड़ लिया
जाता था. तट पर लेटे घड़ियाल को जाल द्वारा पकड़ने की एक सरल तरकीब थी. सरीसृप
की आंख बचाकर एक मछि-~यारा लम्बे जाल के एक सिरे को पकड़ कर नदी के प्रवाह से
विपरीत दिशा में चला जाता है और पानी का अनुकूल बहाब देखकर पानी में खड़ा हो
जाता है. दूसरे सीरे को पकड़कर दूसरा मछियारा तैरता हुआ दूर निकल जाता है. जहां
पानी का बहाव तट की तरफ हो वहां जाल को छोड़ देता है. पानी उसे बहाकर किनारे ले
जाता है. इससे घड़ियाल की नाकेबन्दी हो जाती है. तब मछियारा शोर मचाता है,
सरीसृप भागता है और जाल में फस जाता है. जाल को रेत पर खींच लाते हैं. एक
मछियारा थूंथनी को रेत पर दबा कर उसे काबू करता है. दूसरा मछियारा पूछ को मरोड़
कर सिर के पास खींचता है. पूंछ और थूंथनी दोनों को एक साथ रस्सी में कस कर बांध
लेते है और उसे जाल में से निकाल लेते हैं. इस तरकीब से बीस किलो-~ग्राम तक
भारी घड़ियाल पकड़े जाते है, अधिक भारी नहीं. जाल में या रस्सी में बीस
किलोग्राम का बंधा बच्चा पानी में हो त चुपचाप आत्मसमर्पण नहीं करता. छूटने के
लिए जोर लगाता है. मछियारा अकेला हो तो उसे घड़ियाल खींच ले जा सकता है. दोनो
की एकल रस्सा-कशी में हार-जीत पानी की गहराई पर निर्भर करती है. मछियारे ने
घुटने तक पानी में पैर जमा रखे हो तो उसे खींच सकता है. छाती तक पानी में खड़ा
हो घड़ियाल को खींच नहीं पाता. जाल में पकड़ने की यह तरकीब वहां काम करती है.
जहां नदी का पानी बहता हो, खड़ा नहो, और नदी का तल रेतीला हो, पथरीला नहीं.
छोटे बच्चे को जाल में पकड़ना अपेक्षाकृत आसान होता है. तट पर आने वाली
चिड़ियों को फसाने के लिए एक बार एक बच्चे ने जाल फैलाया था. उसमें घड़ियाल का
एक बच्चा भी फंस गया. करीब अस्सी सेण्टीमीटर लम्बा यह बच्चा पिछले साल पैदा हुआ
था.
१९७३ तक चम्बल में घड़ियाल, मगर और कछुए मारने का ठेका उठता था. मुरेना से लेकर
रोहू कुण्ड से आगे एक गांव तक आगरे के एक ठेकेदार की चार पार्टियां चार
डोंगियों में काम करती थीं. रोहू-कुण्ड चिन्नौनी से बीस किलोमीटर दूर होगा.
वहां नदी तंग होकर गिरती है. नीचे कुण्ड में बहुत बड़ियाल रहते थे. १९७८ की
पांच मई को वहां चट्टानों पर बारह घड़ियाल धूप सेक रहे थे.
जाल में फंसे घड़ियाल की थूंथनी में फन्दा डालने के बाद रस्सी में ढील देते
हैं. डोंगी से उसका पीछा करते हैं. रस्सी पकड़ने वाले को महसूस हो जाता है कि
वह पानी के नीचे भाग रहा है या ठहर गया है. ठहर जाने पर रस्सी खींचते हैं. उसे
एक पल भी आराम दहीं करने देते है. उसकी शक्ति क्षीण करने के लिए उसे लगातार
भगाते रहते है. आराम करने का जरा-सा मौका मिल जाने पर उसमें हिम्मत आ जाती है,
वह छुटकारा पाने के लिए जोर लगाने लगता है. उसे थका कर उसका मनोबल कम कर
देते हैं. लाचार और निढाल हो जाने पर उसे खींच कर उसे डोगी के पास ले आते
हैं. थूंथनी को ऊपर खींच कर डोंगी के किनारे पर टिका देते हैं. दो मल्लाह
थूंथनी को कस कर दबाये रहते हैं. घड़ियाल का शरीर पानी के अन्दर होता है. वह
जोर लगाकर पलटने की कोशिश करता रहता है. -मुक्ति पाने के लिए उसके ये अन्तिम
प्रयास होते हैं. इस समय कैसा भी हिम्मत वाला और ताकतवर मल्लाह हो, कांपने
लगता है. कार्यवाही में लगे सभी लोगों की टांगे और देह थर्र-थर्र कांपने लगती
है. उनका पसीना छूट जाता है. मन में भय समाया रहता है कि पता नहीं कब एक
जोरदार झटके में वह डोंगी पलट दे. आखिर जल का राजा जो ठहरा. हिम्मत बटोर कर
मल्लाह पूरी ताकत से उस पर घातक वार करना शुरू करते हैं. चोट का लक्ष्य आखों के
पीछे मस्तिष्क के ऊपर खाल के नीचे पतली तथा नरम हड्डी होती है. घातक हथियारों
में खंजर सबसे अधिक प्रभावशाली है. खंजर से कसकर चोट करके मस्तिष्कको बेंधने
की कोशिश करते हैं. उस समय डोंगी पर जो भी हथियार मिल जाय उससे दनादन वार
करते हैं. धारदार हथियारों में कुल्हाड़ी और वसूला होते हैं. हथोड़े से भी चोट
करते हैं जिससे कपाल फट जाय और दिमाग बाहर निकल जाय. कपाल फट जाने पर भी
वह तड़फड़ाता रहता है, झटके में दो -तीन मल्लाहों को भी पानी में
गिरा ही सकता है. घायल घड़ियाल की रस्सी ढीली कर देते हैं. वह पानी के नीचे
अदृश्य हो जाता है. डोंगी ऊपर तैरती रहती है. दो-तीन घंटे में घड़ियाल मर जाता
है. रात को किनारे पर खींच कर खलिया लेते हैं.
चम्बल में मछियारे अनेक प्रकार के जाल इस्तेमाल करते थे जिनमें मछलियों के साथ
घड़ियाल भी फंस जाते थे. मछियारों की पार्टी बड़ी है तो महाजाल इस्तेमाल करते
थे. सामान्यतया यह पांच -छह सौ हाथ लम्बा और बीस हाथ चौड़ा होता था. नामी
मल्लाहों के पास एक हजार हाथ लम्बा महाजाल था. यह सूत और रेशमी धागे से बुना
जाता था. बीच में रेशमी धागा और बगल में सूत होता था. महाजाल नाइलोन का ठीक
नहीं रहता. मछली की टक्कर से गांठ पर टूट जाता है. जाल के ऊपर और नीचे सन
की मोटी रस्सी रहती थी.
नदी की रेतीली सतह वाली जगह जाल लगाने के लिए चुनी जाती है जिससे जाल निर्वाध
सरकता जाय.
आठ मल्लाह जाल के एक सिरे को पकड़कर तट पर बैठते थे. दो नावों में दो मांझी आठ
मल्लाहों के दूसरे ग्रुप को लेकर नदी के अन्दर बढ़ते थे और जाल छोड़ते जाते थे.
नदी के आधे पाट तक जाल छोड़कर घमाव मे किनारे तक आ जाते थे. यहां नाव के आठों
मल्लाहों को उतार देते थे. इनके हाथ में जाल का दूसरा सिरा होता था. मल्लाह जाल
को खींचना शुरू करते थे. दोनों नावों पर सवार एक-एक मांझी जाल पर निग-~रानी
रखता हुआ नदी में गश्त करता था. जाल तलपर कहीं पत्थर से अटक जाय तो माझी डुबकी
लगाकर उसे छुड़ा लेता था. नीचे अटके नहीं तो यह एक घण्टे में खीच लिया जाता था.
एक बारी में ३८० से ५७० किलोग्राम मछलियां फंस जाती थीं. एक बार दो सौ रोहू
फंसी थीं. हर रोहू आठ से दस किलोग्राम तक भारी थीं.
छह-सात नवम्बर के रेशमी धागे से बुने पचास से साठ हाथ लम्बे और दस हाथ चौड़े एक
हलके जाल का नाम फसला जाल या फसली जाल था. यह हर मौसम में काम आता था.
इसका वजन एक किलोग्राम के लग-~भग होता था. शाम पांच बजे नदी के आर पार कई फसला
जाल बांधे जाते थे. रात के अंधेर में एक बार डोंगी पर टौर्च की रोशनी में जाल
देखने जाते थे. मछ-~लियां फंसी होती थीं तो उसी समय जाल को खींच कर मछलियां
निकाल लेते थे. फिर जाल तान देते थे. और उसे सुबह खींचते थे. फंसला जाल धार में
काम नहीं करता, ठहरे हुए पानी में काम करता है.
१९६७ तक चम्बल में घड़ियाल बहुत थे. जाल में हर रोज दो-तीन फंस ही जाते थे. एक
दिन नौ पार्टियां काम कर रही थीं. उस दिन सात फंस गये थे. मर्रा गांव के सामने
पकड़ा गया एक घड़ियाल १६० किलोग्राम का होगा. बाकी बीस से साठ किलोग्राम के
होंगे. १९७१ में काली तीर में बड़े मुकुट वाला एक घड़ियाल मर गया था जो ८३५
किलोग्राम के लगभग वजनी होगा.
फरवरी १९७१ की घटना है. मछली पकड़ने के लिए काली तीर और मर्रा के बीच नदी के
आरपार फसली जाल लगा रखा था. सुबह परले पार से डोंगी पर बैठे माफ़ी जाल उठाने
लगे. उन्होंने देखा कि जाल की सिरकियां टूटी पड़ी हैं. बड़ी गोंछ मछली या
घड़ियाल जब फंसता है तब इसी तरह तोड़ फोड़ कर देता है. जाल उठाया तो उसमें
घड़ियाल देखा. उसकी वजह से मछली कम फंसी थीं. डोंगी पर तीन आदमी थे. जो घड़ियाल
से निपटने के लिए काफी नहीं थे. मदद के लिए दूसरी डोंगी के मांझियों को बुला
लिया. डोंगी पर पांच आदमी हो गये.
जाल में घड़ियाल की केवल थूंथनी फंसती है. सारा शरीर नहीं फंसता. छूटने की
कोशिश में वह थूंथनी को वह जितना इधर उधर मारता है, थूंथनी पर उतना ही जाल
लिपटता जाता है. इस घड़ियाल की थूंथनी पर जाल के लिपटने से डेढ़ मीटर चौड़ा
एक रस्सा बन गया था. दूसरी तरफ से जाल टूट गया था. जाल का एक सिरा एक माझी
के हाथ में था. दूसरे मांझी ने उसमें रस्सी बांध दी. इसके जिम्मे यह काम था
कि रस्सी को मजबूती से पकड़े रखे और घड़ि-~याल को बेकाबू न होने दे. एक
मांझी जाल में फंसे घड़ियाल को ऊपर खींचता नीचे छोड़ता. जिससे उसका मनोबल कम
हो जाय. एक मांझी उसकी थूंथनी में फन्दा डालने की कोशिश में था. पहली बार जब
यह पानी के ऊपर खींचा गया तो इसकी ऊपरली थूंथनी दिखाई दी. मांझी ने समझा कि
केवल निचली थूंथनी जाल में फंसी है और इसका मुंह खुला है, यह हमला कर सकता
है. रामजी के हाथ में फंदा था. पीछे हटते हुए उसने कहा इस बवाल से जान
बचाओं. कहीं ऐसा न हो कि मैं फंदा डालने के लिए हाथ बढाऊं तो वह मुंह बन्द
करके हाथ पकड़ ले और मुझे नीचे खींच ले. घड़ियाल भले ही चला जाय, जान तो न
जाय. पानी के अन्दर हाथ डालकर फन्दा डालने का इरादा छोड़ दिया. कशकश करता
हुआ घड़ियाल पस्त होता जा रहा था. एक बार उसकी थूंथनी पानी से
ऊपर खिंच आई, तब रामजी ने फन्दा डाल दिया उसे खींच कर किनारे की तरफ ले जाने
लगे. घड़ियाल ताकतवर था. उसने रस्सी को इतना खींचा कि पचास हाथ रस्सी कम पड़
गई. दूसरी डोंगियों को मदद के लिए बुला लिया. वहां सात डोंगियां काम कर रही
थीं. सातों एक- के- पीछे- एक लग गई. साढ़े सात मीटर गहरे और ठहरे हुए पानी में
चप्पू मारते हुए उसे परले किनारे ले गये. दो घण्टे की कशमकश में वह थक गया था.
आठ नौ आदमियों ने उसे किनारे खींच लिया. तब पता चला कि पन्द्रह हाथ (लगभग ६.७५
मीटर) लम्बे, तुमड़ी वाले इस नगर की निचली थुंथनी बीच में से टूटी हुई थी.
विकलांग होते हुए भी यह संघर्षमय जीवन सफलता से गुजार रहा था. यद्यपि उसका एक
महत्वपूर्ण अंग क्षति-~ग्रस्त था तथापि उसका स्वास्थ्य उत्तम था. माझियों का
फार्मूला है कि घड़ियाल की जितने हाथ लम्बाई होगी उतने मन उसका वजन होगा. इस
फार्मूले से यह पन्द्रह मन (५७० किलोग्राम) का होगा.
तीन-चार माझियों ने रस्सी थामी. एक ने लम्बे बेंटे वाली कुल्हाड़ी से वार करना
शुरू किया. चार-पांच चोटों में कपाल खुल गया. फिर उसे घसीट कर किनारे से बीस
मीटर दूर पानी में डाल दिया. रस्सी के ऊपरले सिरे पर तुमड़ी बांध कर तैरा दी.
किनारे पर लाने, मारने और फिर पानी में वापिस डालने के काम में आधा घण्टा लग
गया होगा. उस साल घड़ियाल मारने का ठेका नहीं था. सब काम चोरी-छिपे किया जा
रहा था. इस लिए कोशिश थी कि कम से कम समय में काम हो जाय. सरदियों में गांव
वाले देर से नदी पर आते हैं. उनके आने से पहले ही काम तमाम कर दिया था. फिर
भी नौ बज गये थे.
सांझ को घड़ियाल को पानी से बाहर निकाला. कुछ माझियों ने जिन्दगी में पहली बार
इतना बड़ा घड़ियाल देखा था. वे उसके ऊपर सवार हो गये. पुराने मांझियों ने भी जल
के राजा भी सवारी करके गौरकी अनुभव किया. खलिया कर गोश्त बांट लिया. कनस्तरी भर
चरबी बोरी में लपेट कर छाया में रख दी. तीन आदमी खाल को बेचने आगरा ले गये. खाल
का वजन चालीस किलोग्राम के लगभग था. उनकी बिक्री के साढ़े चार सौ रुपये मिले.
पचास रुपये पूजा के लिए निकाल लिये. उन्होंने शुक्र मनाया कि खतरनांक जानवर से
सब बच गये. पूजा का प्रसाद लड्डू और नारियल सब ले आये.
इसके शिश्न के बटवारे पर रोचक विवाद रहा. यह रामजी के जाल में फंसा था इसलिए वह
इस पर अपना हक जतलाता था. कुछ दिन पहले दूसरे मांझियों ने मादा घड़ियाल मारी
थी. उसके पेट में चालीस अण्डे निकले जिन्हें वे खुद ही खा गये थे. उन्होंने
रामजी की पार्टी को नहीं दिये थे. अब रामजी की दलील थी कि अण्डे तो तुमने अकेले
खा लिये अव लण्ड क्यों मांगते हो.
चिन्नौनी से बीस-पच्चीस किलोमीटर ऊपर चम्बल के किनारे नदी गांव है. वहां चम्बल
में कुनू नदी का संगम है. यहां मल्लाहों ने जाल लगाया था. सुबह खींचा तो वह
उठता नहीं था. मल्लाहों ने सोचा कि नदी तल में लुढ़कता हुआ कोई पेड़ तो नहीं
अटक गया. दस-बारह आदमियों ने मिलकर जोर लगाया तो एक महाकाम घड़ि-~याल ऊपर
आ गया. वह मरा हुआ था. उसके मरने का कारण किसी को समझ नहीं आया. उसके
साईज को देखकर शिकारी डर गये. किसी ने इतना बड़ा घड़ियाल पहले नहीं देखा था.
उसके मुंह पर रस्सी बांध कर किनारे खींच ले गये. मल्लाहों के अनुमान के
अनुसार शाही मुकुटधारी इस घड़ियाल की थूंथनी के सिरे से पूंछ के छोर तक लम्बाई
२५-२६ हाथ (लगभग १३ मीटर) होगी और वजन १,५२० किलोग्राम (४० मन) होगा. यह
१९६५ की घटना है.
निर्जन तट पर इसे रात को खलिया गया. दिन में खलियाने से गांव वालों का मेला
लग जाता है. शोर-~शराबे से बचने के लिए खलियाने का काम सदा रात को किया
जाता है.
इसकी खाल दो सौ सेंटीमीटर चौड़ी होगी. खालों को बिस्तर की तरह लपेट कर बोरी के
अन्दर पैक करते हैं और रेलगाड़ी द्वारा आगरा भेज देते हैं. आमतौर पर घड़ियाल की
एक खाल एक बोरे में समा जाती है. इसके लिए दो बोरे फाड़-सी कर एक बड़ा बोरा
बनाया गया था. इसमें गोल करके खाल भर दी. उसके साथ ही कुछ मछलियां पैक कर दीं.
यह इसलिए किया गया कि पार्सल को रेल बुक कराते समय बिल्टी में मछलियाँ लिखा दी
जाय. उस समय मछलियों के पांच बोरे जा रहे थे.
खलियाने की जगह से एक किलोमीटर दूर वीहड़ में बैलगाड़ी खड़ी थी जिस पर खाल को
ले जाना था. उसे रस्सों से बांधा गया. आर-पार बांस डाल कर चार जवानों ने कंधे
पर उठाया. उसके भार से उनके कंधे चूर हो गये थे. जैसे-तैसे उसे आगरा की चमड़ा
मण्डी तक पहुंचा तो दिया, पर आढ़तियों ने उसे ओवर साइज बताकर बेकार माल की
श्रेणी में डाल दिया. उसके कुल छह सौ रुपये दिये. ठेकेदार ने अपना कमीशन और
आधा भाग काटकर मल्लाहों को ढाई सौ रुपये दिये.
चमड़ा मण्डी में घड़ियाल की तीस से अस्सी सेंटी-~मीटर चौड़ी खाल स्टैण्डर्ड
साहज ही मानी जाती थी. इससे अधिक चौड़ी औवर साइज (अधिमाप) और इससे छोटी
अण्डर साइज (न्यून माप) हो जाती थी. स्टैण्डर्ड साइज वाली खाल की कीमत
१९६७ से पहले बीस रुपये प्रति इंच (ढाई सेंटीमीटर) और ओवर साइज तथा अण्डर
साइज खाल की कीमत बारह रुपये प्रति इंच थी. १९६७ में कीमतों में यह विभेद
खत्म कर दिया गया और सभी घड़ियालों की खालें बीस रुपये प्रति इंच के हिसाब से
बिकने लगी. शिकारी को ६० इंच (१५० सेंटीमीटर) चौड़ी खाल के दाम ६० द्२० =१,
२०० रुपये मिल जाते थे. मगर की खाल की कीमत इससे सात आठ रुपये प्रति इंच
अधिक थी. मगर की खाल में छिलके छोटे होते हैं. और घड़ियाल की खाल में बडे.
मगर और घड़ियाल का चमड़ा दूसरे मवेशियों के चमड़े के मुकाबले मजबूत और टिकाऊ
होता है. इस पर नमी का असर कम होता है और पौलिश अच्छी चढ़ती है. इस पर सुन्दर
पैटर्न बने होते हैं जिससे यह सूटकेस, बटुए, पेटियां आदि फैन्सी चीजें बनाने के
काम आता है.
खलियाने के बाद घड़ियाल का पेट चीर कर पानी में फेंक देते हैं. पेट
न चीरा जाय तो उसमें अन्दर के पदार्थ सड कर गैस पैदा करते हैं. पेट गुबारे की
तरह फूल जाता है.
घड़ियाल का गोश्त सुपच होता है. बच्चे का पकाया हुआ गोश्त गूढे पीले लाल रंग का
होता है. खाने में स्वादिष्ट तथा नरम होता है और आसानी से चब जाता है. बड़ी
उम्र के घड़ियाल का गोश्त चीमड (कड़ा, टुङ्ङ्) होता है और मुश्किल से पकता है.
इसका रंग भी पीसेपन पर होता है. स्वाद खट्टा-सा होता है.
गर्मियों में गोश्त का एक दिन से अधिक नहीं टिकता. उसमे तेज बदबू आने लगती है.
खाने से बचे गोश्त को नदी में केंकना पड़ता है. सरदियों में सात दिन चल जाता
है. खाने के लिए जितनी जरूरत हो उतना ही गोश्त काटकर पका लिया जाता है. शेष
कच्चे गोश्त को रेत से ढक कर नाव के ऊपर रख देते हैं.
