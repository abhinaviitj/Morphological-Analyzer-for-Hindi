<शोचिअल् श्चिएन्चे><फुब्लिच् आड्मिनिस्ट्रटिओन्><शन्टोस्ह्  कि श्ट्हिटि><१९८७><फ्रिन्ट्तेल्ल् फुब्लिचटिओन्स्><झइपुर्><६६ टो ७१><२४००><शन्टोस्ह् - श्ट्रियोन् कि श्ट्हिटि,><ढ्हनन्जय् खुमर्>

 अंग्रेजी संरक्षण और स्त्रियों की सामाजिक स्थिति
अंग्रेज सरकार का प्रयास यह रहा है कि राजमाता रानी आदि का राज्यकार्यों और
शासकों पर नियंत्रण ही नहीं बल्कि प्रभाव भी समाप्त किया जाये. फलस्वरूप
उन्नीसवीं शताब्दी के अंत तक रानियों की राजनीतिक एवं प्रशासनिक कार्यों में
निर्णायक भूमिका क्षीण हुई. अवयस्क शासकों की अभिभाविका बनने के अधिकार और
अन्तत: राज्यकार्यों पर नियंत्रण के अवसर कम होते चले गए. उत्तराधिकारी के लिये
गोद लिये जाने वाले पुत्र के चयन के सम्बन्ध में रानियों की अपनी इच्छा गौण हो
गई. अंग्रेज अधिकारियों अथवा उनके राज्य अधिकारियों के संरक्षण में शासकों की
शिक्षा का प्रबन्ध किया गया. फलत: शासकों को यथा संभव और परम्परागत वातावरण के
प्रभाव से अलग रखने का प्रयास किया गया.
राज्यों में अंग्रेज अधिकारियों के बढ़ते हुये नियंत्रण से रानियों की आर्थिक
स्थिति भी प्रभावित हुई. उनकी जागीरों में कमी अथवा जागीरों के स्थान पर निश्चित
नकद धनराशि दिये जाने की व्यवस्था से उनका आर्थिक स्वावलम्बन कम होने लगा.
उन्नीसवीं सदी के अन्त तक स्थिति यहां तक बिगड़ गई कि कुछ रानियों एवं
ठकुरानियों ने अंग्रेज अधिकारियों को अपनी ऋण-~ग्रस्तता, एवं आर्थिक तंगी से
अवगत कराया. कुछ अवसरों पर ऐसे पत्र भी लिखे जिनसे उनकी दैनिक जीवन की सुविधाओं
में कमी का भी वर्णन किया गया. बन्दोबस्त के लिये राज्य अधिकारियों के विरुद्ध
सहायता प्राप्त करने की अभि-~लाषा से वे अंग्रेज अधिकारियों पर निर्भर होती गई.
अंग्रेज अधिकारियों के शासन प्रबन्ध पर बढ़ते हुए नियंत्रण के फल-~स्वरूप
राजमाता एवं अन्य रानियों का राज्य कार्यों में हस्तक्षेप प्राय: समाप्त होता
गया और उनकी कार्य विधि जनानी ड्योढी की चाहर दीवारी तक सीमित रह गई. मेजर
आक्टरलोनी को १८२३ ई. में भी एक अवसर पर जयपुर राज-~माता भटियाणी को राज्य
कार्यों में दखल देने की अपेक्षा जनानी ड्योढी तक सीमित रहने के लिये कहा था.
इसी प्रकार की घटनाएं अन्य राज्यों में भी समय-समय पर हुई. कोटा महाराव शत्रुसाल
की रानियों को ए जी. जी. वाल्टर ने जनाना महल तक ही सीमित रहने की चेतावनी दी.१
राजनीतिक एवं प्रशासनिक कार्यों में रानियों की भूमिका में उत्तरोत्तर कमी होने
का स्वा-~भाविक परिणाम उनकी सामाजिक स्थिति पर भी पड़ा.
अंग्रेजी नियंत्रण की स्थापना के पश्चात् विभिन्न राज्यों में वैवाहिक सम्बन्धों
की स्थापना में अंग्रेज अधिकारियों की भूमिका बढ़ती गई. कोई भी राज्य अंग्रेज
विरोध के सामने वैवाहिक सम्बन्ध नहीं कर सकता था. आरम्भ में ऐसे अवसर बहुत कम थे
लेकिन शताब्दी के अन्त तक ये बहुत सामान्य हो गए. उदाहरणार्थ: १८३६ ई. में
बीकानेर के युवराज का रावां की राजकुमारी से विवाह के अवसर पर दहेज सम्बन्धी
मतभेद हुआ. अंग्रेज रेजीडेंट कर्नल स्पीयर्स के बीच में पड़ने पर रीवां वालों ने
अपेक्षित धनराशि बीकानेर के किसी सेठ के पास जमा करादी.२ इसी प्रकार जोधपुर
महाराजा तख्तसिंह की पुत्री चांद कंवर का विवाह जयपुर महाराजा से तय होने के
पश्चात् जब महाराजा रामसिंह ने पहले रीवां की राजकुमारी से विवाह करना चाहा तो
पोलिटिकल एजेन्ट ने पहले जोधपुर में विवाह करने का आदेश दिया. जोधपुर महाराजा
जनाना सहित जयपुर अपनी पुत्री से मिलने आने लगे तो जयपुर स्थित पोलिटिकल एजेन्ट
ने जयपुर दरबार का अत्यधिक खर्च होने के आधार पर आने की इजाजत नहीं दी परन्तु
महाराजा के अपने व्यय पर आने के प्रस्ताव पर स्वीकृति दे दी.३ करौली के महारावल
भंवरपाल को, जो अंग्रेजी समर्थन से ही शासक बना था तथा पोलिटिकल एजेन्ट की
संरक्षता में था, अलवर महाराजा की पुत्री से विवाह न करने का परामर्श दिया
क्योंकि यह परम्परा के विरुद्ध था. महारावल ने बाद में करौली के अधीन जगरामपुर
के कर्जदार ठाकुर की पुत्री से विवाह किया. पोलिटिकल एजेन्ट ने नई रानी को उसके
पिता द्वारा कर्ज न चुकाए जाने की अवधि तक जागीर न देने का आदेश दिया.४ सिरोही
राज्य के पोलि-~टिकल एजेन्ट ने राव की तलवार भेज कर विवाह हुई रतलाम की रानी के
पुत्र को उत्तराधिकारी बनाने से इन्कार कर दिया और उसकी एक अन्य रानी को राजमाता
स्वीकार किया तथा वैध सीमा के बाहर तेजसिंह को दत्तक पुत्र बना कर उत्तराधिकारी
घोषित किया.५ कोटा महाराव उम्मेदसिंह द्वितीय का कच्छ-~भुज और ईसरदा में विवाह
करवाने में अंग्रेज अधिकारियों का निर्णय रहा.६
राजघरानों की रानियों की पद-मानमर्यादा भी प्रभावित होने लगी. १८९७ में अंग्रेज
सरकार ने महारानी विक्टोरिया की साठसाला हीरक जुबली समारोह के अवसर पर उदयपुर
महाराणा फतेहसिंह की चावड़ी बख्तावर रानी (ठिकाने की) को सी. आई. ई. की उपाधि से
सम्मानित किया.७ महत्वपूर्ण यह है कि राजघरानों की रानियों की अवहेलना करते हुये
छोटे ठिकाने की रानी को यह सम्मान दिया गया जबकि जयपुर, जोधपुर और उदयपुर व कोटा
राज-~घरानों की रानियां और बड़े ठिकानों की रानियां भी राजघरानों में थीं तथा उन
राज्यों में शासक भी अंग्रेज समर्थक थे अथवा उन राज्यों के प्रबंध पर अंग्रेज
अधिकारियों का ही नियंत्रण था. उदयपुर जनानी ड्योढी में रानी चावड़ी का दादी
चौहान एवं माजी राठौड़ से मतभेद होने और दादी और माजी के विरोध के बाबजूद भी
पोलिटिकल एजेन्ट के निर्देश से चावड़ी रानी को सम्मानित किया गया.८ इसका परिणाम
यह हुआ कि अंग्रेज सरकार की नीति से राजघरानों की रानियों की परम्परागत सामाजिक
प्रतिष्ठा को ठेस लगने लगी. इस प्रकार की घटनाएं अपवाद स्वरूप नहीं थीं. ठिकाने
की रानी को सम्मान राजमाता और रानी के आपसी मतभेद में रानी को समर्थन दिया.
बूंदी राज-~माता मेड़तणी और राठौड़ रानी के विवाद में रानी का समर्थन, करौली की
नरुक्की कच्छाही, सिसोदणी रानियों एवं बसवा रानी के मतभेदों में बसवा रानी का
समर्थन, खेतड़ी में राजमाता भटियाणी और रानी राणावत में रानी का समर्थन और बाद
में उसके राजमाता बनने के बाद उसका विरोध.९ इन उदाहरणों से स्पष्ट होता है कि
राजमाता की उच्च स्थिति को गिराने के प्रयास किये गये. एक अन्य बात यह भी
उल्लेखनीय है कि प्रायः सभी अवसरों पर ठिकानों एवं निम्न कुलों की रानियों को
अंग्रेजी अधिकारियों का समर्थन प्राप्त होता था. इससे कुलीय परम्परा पर आधारित
सामाजिक प्रतिष्ठा का भवन खंडित होने लगा.
सामाजिक प्रतिष्ठा को ठेस लगाने वाली एक अन्य परम्परा भी आरम्भ हुई. पहले
राजघराने में किसी माजी, महारानी आदि की मृत्यु हो जाती थी तो सूचना मिलने पर
पोलिटिकल एजेन्ट स्वयं जाकर अथवा शोक संदेश भेज कर शिष्टाचार निभाते थे. १९०४
में अंग्रेज सरकार ने यह निर्णय लिया कि शासकों की केवल उन विधवाओं की मृत्यु की
सूचना ही भारत सचिव को भेजी जायेगी जो राजनीतिक दृष्टि से महत्वपूर्ण होगी.१० १९२२
में यह स्पष्टीकरण किया गया कि सामान्य नियम के अन्तर्गत शासकों के परिवार में
मृत्यु सूचना पर उस समय तक व्यवस्था नहीं होगी, जब तक कि शासक व्यक्तिगत मित्र न
हो एवं अंग्रेज सरकार के प्रति सेवा भावना नहीं रखता हो. शासकों की उन्हीं
पत्नियों की मृत्यु का शोक संदेश भेजा जायेगा जिनकी कोई विशेष भूमिका रही हो.११
राजघरानों में विवाह के अवसरों पर अंग्रेज अधिकारियों को विशिष्ठ सम्मान मिलने
लगा. उदाहरणार्थः किशनगढ़ महाराजा मदनसिंह का विवाह महाराणा फतेहसिंह की पुत्री
से होने के समय कर्नल पीयर्स को परम्परागत रीति रिवाज के विपरीत जनाना महल में
जाने दिया गया और बिदाई के समय उसे विशिष्ठ सम्मान भी दिया गया.१२ राजघरानों में
मृत्यु के अवसरों पर भी अंग्रेज अधिकारियों को निमंत्रित किया जाने लगा.
यथा-भरतपुर महाराजा बृजेन्द्रसिंह ने वाटसन से अनुरोध किया कि वह उसकी मां के
मृत्युभोज पर आये.१३ अंग्रेज समर्थक शासक और महाराज कुमार के कन्या जन्म पर
वाय-~सराय की ओर से बधाई पत्र भेजा जाने लगा. उदाहरणार्थ, बीकानेर के महाराज
कुमार विजयसिंह की द्वितीय पुत्री के जन्म पर बधाई दी गई.१४
बीसवीं शताब्दी के द्वितीय दशक के बाद कुछ रानियां यूरोप भी जाने लगीं तथा
अंग्रेज समर्थक होकर अपनी सामाजिक स्थिति को अंग्रेज सरकार की कृपा से स्थापित
करने के लिये प्रयत्नशील हुई. उदाहरणार्थः भरतपुर महाराजा किशनसिंह की माजी १९१०
और १९१४ में इंगलैंड गई. १९१४ में अपनी यात्रा के दौरान माजी ने युद्ध-कोष में
१०,८२८ रुपये और लेडी चेम्सफोर्ड मातृ एवं शिशु कल्याण योजना में ५,००० रुपये
एवं एक कार सरकार को भेंट की. इंगलैंड से लौटाने पर माजी ने पोलिटिकल एजेन्ट की
पत्नी बैनरमैन द्वारा स्थापित सोलजर्स कम्फर्ट फंड की कार्यशील सदस्य बनना
स्वीकार किया और ६,६३० रुपये अनुदान के रूप में दिये. माजी और रानी की अध्यक्षता
में राज्य में सभायें आयोजित हुई जिनमें अंग्रेज सरकार की सेवा के लिये जनता को
सेना में भरती होने एवं धनराशि से मदद देने को कहा गया. स्त्रियों को अपने
पतियों को सेना में भेजने के लिये प्रोत्साहित किया गया तथा १९१६ में माजी ने
२५,००० रुपये युद्धकोष में सहायतार्थ दिये. अंग्रेज सरकार ने माजी को सी.आई. की
उपाधि प्रदान की.१५ अंग्रेज महिलायें जनानी ड्योढी में भी जाने लगीं तथा माजी,
रानी आदि से सम्पर्क कायम करने लगीं. उदाहरणार्थः १९२३ में लेडी रीडिंग जोधपुर
जनानी ड्योढी में गई तथ जोड़ची, भटियाणी और सिसोदणी रानी से मुलाकात की.१६ कोटा
महाराव उम्मेदसिंह के शासनकाल में श्रीमती वायली, लेडी लिटन और साम्राज्ञी मेरी
आई तथा रानियों से मुलाकात की.१७ अलवर महाराजा जयसिंह की महारानी की साथिन श्रीमती
मार्टिन थी.१८ मिस फ्लोड शाहपुरा नरेश की राजकुमारी को पढ़ाने के लिये नियुक्त की
गई थी.१९ अंग्रेजी तौर तरीके अपनाने के फलस्वरूप शासकों के साथ दावतों में रहने और
अंग्रेजी शिक्षा प्राप्त जनानी ड्योढी की अन्य महिलाओं का भी अंग्रेज अधिकारियों
की स्त्रियों से सम्पर्क रहा. फलतः जनानी ड्योढी में इन अंग्रेजी सभ्यता अपनाने
वाली स्त्रियों की सामाजिक स्थिति अलग रही.
विवाह सम्बन्ध
बीसवीं शताब्दी के पूर्वार्द्ध में अंग्रेजी शिक्षा प्राप्त शासकों और सामन्तों
के विवाह सम्बन्धों में काठियावाड़, गुजरात, कच्छ भुज, सैलाना आदि राज्यों को
प्रमुखता मिलने लगी. उदाहरणार्थः डूंगरपुर के विजयसिंह का एक विवाह १९०७ में
सैलाना नरेश जसवन्तसिंह की पुत्री देवेन्द्र कुमारी से, और दूसरा विवाह १९१७ में
काठियावाड़ के बांकानेर सिंघावर के झाला ठाकुर की पुत्री सज्जन कुंवरी से हुआ.
१९१९ में डूंगरपुर के महारावल लक्ष्मणसिंह का विवाह काठियावाड़ में भिनगा नरेश
की राजुकमारी से हुआ. किशनगढ़ महाराजा सूर्यसिंह का विवाह पालीताना में,
बांसवाड़ा के महारावल पृथ्वीसिंह के तीन विवाह हुए-पहला दांता के राजा
जसवन्तसिंह की पुत्री से, दूसरा ईडर के दौलतराव की बहिन और तीसरा काठियावाड़ के
जाड़ेचा ठाकुर रायसिंह की पुत्री से. शाहपुरा के नाहरसिंह के तीन विवाह हुए-पहला
मध्य भारत में सुदगढ़ ठाकुर चतरसाल खींची की पुत्री से, दूसरा काठियावाड़ में
धर्मगघरा के मानसिंह के भाई हरिसिंह की पुत्री से और तीसरा रींवांकांता
(काठियावाड़ के निकट) में छोटा उदयपुर के महारावल की बहिन से. प्रतापगढ़ महाराव
मानसिंह का १९१५ में काठियावाड़ में घरगघरा महाराज की बहिन से विवाह हुआ और
दूसरा विवाह बिहार में डूमराव के ताल्लुकेदार महाराज केशवप्रसाद सिंह की पुत्री
इन्द्राकुमारी से हुआ. अलवर के महाराजा जयसिंह का विवाह काठियावाड़ के खेरसरा के
जाड़ेचा राजा और राजपुरा के झाला की बेटी से क्रमशः १९२१ और १९३० में हुआ.२०
शासकों की भांति सामन्तों ने भी राजस्थान के बाहर के परिवारों में विवाह आरम्भ
किए. सीकर के संग्रामसिंह के पुत्र जयसिंह का नेपाल के मोहन शमसेर जंगबहादुर की
पुत्री सिसोदणी से, रामसिंह का पहला विवाह दांता भवानीगढ़ के राणा और दूसरा
विवाह खैरवा के राव गणपतसिंह की पुत्रियों से हुआ. खेतड़ी के २१ वर्षीय अमरसिंह
का १९१९ में धारन-गंठरा के झाला की बेटी से और मंडावा के जयसिंह का १९१९ में १६
साल की आयु में देश पाटन के ठाकुर की पुत्री से विवाह हुआ.
