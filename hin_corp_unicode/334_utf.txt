<औङ्ङिचिअल् अन्ड् ंएडिअ ळन्गुअगेस्><आड्मिनिस्ट्रटिवे><आनोन्><खर्य भुड्गेट् ८५-८६ ढेप्. ओङ् चुल्टुरे><१९८६><घोव्ट् ओङ् ईन्डिअ><णेत् ढेल्हि><५ टो ८><२६००><आनोन्-खर्य भुड्गेट्-८५-८६ ढेप् चुल्ट्.>

क-भारतीय
पुरातत्व सर्वेक्षण
भारतीय पुरात्तव सर्वेक्षण का स्थापना सन् १८६१ में की गई थीं. इसका
मुख्य उद्देश्य पुरावस्तु अवशेषों का सर्वेक्षण करना है. इसके मुख्य
कार्य हैं:-- केन्द्र संरक्षित स्मारकों तथा स्थलों का परिरक्षण, प्राचीन
स्थालों और अवशेषों की खोज तथा खुदाई; स्मारकों तथा स्थलों के उद्यानों
का रख-रखाव; मूर्तियों, स्मारकों तथा अन्य कलाकृतियों का रासायनिक
परिरक्षण; पुरालेख अनुसंधान; पुरातत्व संग्रहा-~लयों का अनुरक्षण; एक
व्यावसायिक डिप्लोमा तथा अनु-~संधान प्रकाशनों के लिए एक पुरातत्व स्कूल
का संचालन करना.
निर्देशन
महानिदेशक, भारतीय पुरातत्व सर्वेक्षण द्वारा सारे विभाग के कार्य पर
नियंत्रण रखा जाता है. और वह पुरातत्वीय कार्यकलापों से सम्बन्धित
नीतियों को अमल में भी लाते हैं.
प्रकाशन
विशेषज्ञतापूर्ण पुरातत्वीय तथा पुरालेखय प्रकाशनों के अलावा सर्वेक्षण
सामान्य जनता के लिए गाईड पुस्तकें, अंग्रेजी और हिन्दी दोनों में,
फोल्डर्स तथा चित्र पोस्टकार्ड भी प्रकाशित करता है. उन प्रकाशनों के
पुनर्मुद्रण का एक कार्यक्रम भी आरंभ किया गया है. जो लम्बे समय से
अप्राप्य हैं परन्तु जिनकी भारी मांग है. इस कार्यक्रम के अन्तर्गत,
एन्शियेन्ट इन्डिया (प्राचीन भारत) के दो खंड (खंड ३ और ४), सर्वेक्षण का
बुलेटिन प्रकाशित किया जा चुका है जबकि खंड ५ और ६ प्रेस में हैं. इसी
प्रकार, एपोग्राफिका इंडिका के खंड ध्धीईई और ध्धी का पुनर्मुद्रण हो चुका
है और खंड ध्ध् तथा ध्ध्ई मुद्रण के अन्तिम चरणों में हैं. एपोग्राफिका
इंडिका के खंड ध्ध्धीध् के भाग ई तथा ईई मुद्रित हो चुके हैं तथा उसी खंड के
भाग ई से  तथा खंड धी के भाग ई और ईई मुद्रण के अग्रिम चरण में हैं.
दक्षिण भारतीय शिलालेख (खंड ध्धी, ध्धीई तथा ध्धी) तथा भारतीय
पुरालेखाशास्त्र पर वर्ष १९७३-७४ की वार्षिक रिपोर्ट प्रेस में है.
भारतीय पुरातत्व-वर्ष १९८१-८२ के लिए एक समीक्षा प्रकाशित हो चुकी है और
अगला अंक तैयारी के अन्तिम चरण में है. संस्मरण श्रृंखला में, कृष्ण देव
की इमेजेस आफ नेपाल (नेपाल छवि) नामक पुस्तक बिक्री के लिए जारी कर दी गई
है. लोथल (संस्मरण सं. ७८) के दूसरे खंड तथा सतनिकोटा पर खुदाई रिपोर्ट
(संस्मरण सं. ८२) के मुद्रण का काम शुरू किया गया है. देबला मित्र द्वारा
अजन्ता का नवां संस्करण तथा डा. देवकुंजरा की हेम्पो का दूसरा संसकरण
जारी कर दिया गया है जबकि देबला मित्र द्वारा भुवनेश्वर, वा. एस.
अग्रवाल द्वारा सारनाथ, देबला मित्र द्वारा सांचा और एस. शिवराममूर्ति
द्वारा चोला मंदिर के नए संस्करण प्रेस में है. बेलूर, मंडु,
नागार्जुनकोडा तथा सोमनाथपुर के ब्लैक एंड वाइट में चित्र पोस्टकार्ड सेट
छप चुके हैं. साँचा के स्मारकों के लिए रंगीन सेट भी शीघ्र प्रकाशित होने
वाला है.
पुरातत्व स्कूल
भारतीय पुरातत्व सर्वेक्षण १९५९ से एक पुरातत्व स्कूल चला रहा है जिसमें
एक वर्षीय उत्तर-स्नातक डिप्लोमा पाठ्य-~क्रम पढ़ाया जाता है. इस स्कूल
का लक्ष्य, व्यावहारिक, प्रशिक्षण पर बल देते हुए, उन व्यक्तियों का नींव
को पक्का करना है जो भारत तथा अड़ोस-पड़ोस के देशों में पुरातत्व को एक
व्यवसाय के रूप में मानते हुए इसमें रूचि रखते हैं. इस समय यह एक निदेशक
के अधीन है. इसका हैसियत बढ़ा कर एक संस्थान के बराबर करने को दृष्टि से
इसके कार्यकलापों का विस्तार करने को एक योजना है.
यह स्कूल राज्यों तथा केन्द्र दोनों के सेवारत कार्मिकों को भी प्रशिक्षण
देता है. सर्वेक्षण तथा राज्यों के उन कर्म-~चारियों, को जो संरचनात्मक
तथा रासायनिक संरक्षण में कार्यरत हैं, पर्याप्त सुविज्ञता प्रदान करने
के लिए इस स्कूल द्वारा स्मारकों के संरक्षण पर अल्प-कालिक पाठ्यक्रमों
का भी आयोजन किया जाता है.
केन्द्रीय पुरातत्व पुस्तकालय
मुख्यालय में एक केन्द्रीय पुरातत्व पुस्तकालय है, जिसमें ८५,१३२
पुस्तकों का संग्रह है, जिसमें से अधिकतर पुस्तकें पुरातत्व की सभी
शाखाओं से सम्बन्धित बहुत पुरानी तथा दुर्लभ हैं. वर्ष १९८४-८५ के दौरान
इस पुस्तकालय ८०४ पुस्तकें तथा पत्रिकाएं और बढ़ाई गई हैं.
वित्तीय आवश्यकताएं (लाख रुपये)
बजट प्राक्कलन संशोधित प्राक्कलन बजट प्राक्कलन १९८४-८५ १९८४-८५ १९८५-८६
योजनागत योजनेतर योजनागत योजनेतर योजनागत योजनेतर
६१.८० २२१.६१ ४३.८० २५७.०० १००.०० १७२.०१
स्मारकों का संरक्षण
वर्ष १९८४-८५ दौरान, भारतीय पुरातत्व सर्वेक्षण के विभिन्न मंडलों द्वारा
अनेक महत्वपूर्ण संरक्षण कार्य किए गए. इसमें से कुछ निम्नलिखित हैं :-
(ई) भोपाल मण्डल, भोपाल
बाघ गुफाओं को कमजोर चट्टानों को चक्रीय छिद्रण तथा पिलाई द्वारा सुदृढ़
बनाने के पश्चात्, ड्रिल छिद्रों को तरल सीमेन्ट मार्टर के साथ भर दिया
गया. इसके पश्चात्, क्षतिग्रस्त प्रस्तर चिनाई के स्तम्भों को बदलने के
लिए आर. सी. सी. स्तम्भों के निर्माण का कार्य आरम्भ कर दिया गया है. आठ
स्तम्भ पहले से ही तैयार किए जा चुके हैं और अन्य स्तम्भों के निर्माण का
कार्य प्रगति पर है. खजुराहो में वामन मन्दिर के खंड़ित शिखर को पुन:
स्थापित तथा जलरोधों बना दिया गया है. बदोह पठारो के जैन मन्दिरों के
उभरे तथा क्षतिग्रस्त गुम्बद तथा दीवारों को पुन: स्थापित कर दिया गया है
तथा मंडु के दिल्ली गेट के चबूतरे और जल महल को जलरोधी बना दिया गया है .
(ईई) पटना मण्डल, पटना
अंर्टीचक स्थित विक्रमशीला के मुख्य स्तूप के निचले प्रदक्षिणापाठ की
क्षतिग्रस्त तथा लुप्त दक्षिण-पूर्वी तहखाने की दीवार को स्थानीय तौर पर
तैयार की गई विशेष आकार की ईंटें इस्तेमाल करके पुन: स्थापित कर दिया गया
है. विक्रमशील के खुदाई अवशेषों के सम्पूर्ण परिसर की ऊपरी नालियों में
सुधार तथा अनुकूलित किया गया है. सासाराम में मुख्य मकबरे के गुम्बद की
महराबी शिकम में क्षतिग्रस्त तथा लुप्त पत्थर कटे मुलम्मों को पुन:
स्थापित कर दिया गया है. कुशीनगर स्थित रशिआमा स्तूप को, गुम्बद की सतह
को जल-~रोधी करके तथा उसे रंगलेप करके स्थिर बना दिया गया है.
श्रृंगावेरपुर से खोद कर निकाले गए अवशेषों को जलरोधी बनाया गया तथा ईंट
इमारत का रंगलेप भी किया गया.
(ईईई) मद्रास मण्डल, मद्रास
दक्षिणी मठ मंडप के दृढ़ीकरण चारों दीवारों की नींवों के सुदृढ़ीकरण,
मंडप के शिखरों को सीधा करने और जल-~अवरोधक बनाने के लिए, ऐसे पत्थरों को
जो सिधाई में नहीं हैं, पुन : स्थापित करने जैसे अनेक व्यापक जीर्णोद्वार
कार्य चल रहे हैं. टूटी तथा टेड़ी-मेढ़ी बल्लियों, छत के पत्थरों और
तरुमुक्कुडल स्थित श्री वेंक्टेश्वर पेरूमल्ल मन्दिर के फर्श के
सड़े-गले और अन्दर धंसे हुए पत्थरों को हटाने का कार्य जोरों पर है.
गिंगी स्थित वेंकटरामन मन्दिर के क्षतिग्रस्त और मुड़े-तुढ़े छत के
पत्थरों तथा बल्लियों को हटा कर उनके मूल रूप को पुन : स्थापित किया जा
रहा है. कोचीन स्थित सेट फ्रांसिस चर्च के क्षतिग्रस्त काष्ठ ढ़ाचों को
हटा कर नया मूल रूप दे दिया गया है. दारासुरम के एरावतेश्वर मन्दिर की
छत की कई गली सड़ी चद्दरों को हटा कर नई चद्दरें लगाने का काम भी लगभग
पूर्ण हो चुका है.
(ई) हैदराबाद मण्डल, हैदराबाद
आलमपुर स्थित पापानासी मंदिरों को हटाने के पश्चात्, पुनर्निर्माण के
लिए, जिसे आरंभ किया जा रहा है, सभी हटाए गए मन्दिरों को नए स्थानों पर
ले जाया गया. कुडावल्ली संगमेश्वर मन्दिर के पुनर्निर्माण के लिए नए
स्थान को चुन लिया गया है और कार्य शुरू करने के लिए व्यवस्था की जा रही
है. वन्तिवम्जट्टा स्थिति कोदड़स्वामी मन्दिर के उत्तरी गोपुरा की मरम्मत
का कार्य आरंभ कर दिया गया. लुप्त गोपुरा भागों के जीर्णोद्वार का कार्य
प्रगति पर है.
() गोहाटी मण्डल, गोहाटी
खासपुर स्थित कचेरी खंडहरों तथा जयसागर में कर्णधर महल की मरम्मत का
कार्य शुरू किया जा रहा है.
(ई) दिल्ली मण्डल, दिल्ली
दिल्ली स्थित हुमायुं मकबरे में प्राचीन जलमार्गों तथा फौव्वारों के
कार्यकरण को फिर से चलाने का कार्य आरम्भ कर दिया गया है. सुल्तान गढ़ी
मकबरे की मस्जिद के खपरैल वाले गुम्बद को, पूर्ण प्रलेखन के पश्चात् ढ़ा
दिया गया था. उसे फिर से अपनी मूल स्थिति में लाने का कार्य प्रगति पर
है. रोशनारा बारादरी की क्षतिग्रस्त तथा टूटी-फूटी छत की पट्टियों को बदल
दिया गया है और छत के ऊपरी भाग को उचित ढ़ाल देने के बाद सीमेंट के साथ
मिली सुर्की चूने की कंकरीट को बिछा कर जलरोधी बना दिया गया है. मूल
निर्माण के बाद भरतपुर में लुप्त खन्दक की दीवार का निर्माण कार्य शुरू
कर दिया गया है.
(ईई) बड़ौदा मण्डल, बड़ौदा
सम्पूर्ण प्रलेखन के पश्चात्, उत्तरी ड्योढ़ी की टूटी तथा अपक्षीण
कड़ियों, खंभों, नींवों, स्तम्भों, कक्षासन स्थानों तथा अन्य संरचनात्मक
अवयवों को ध्यानपूर्वक हटा दिया गया है. उत्तरी ड्योढ़ी की पुन : स्थापना
का कार्य प्रगति पर है. द्वारिका स्थित प्रद्युमनजी मन्दिर में शिखर भाग
का पुनरूद्धार कार्य प्रगति पर है, जिस में अपक्षीण तथा क्षति-~ग्रस्त
पत्थरों को मूल के साथ मिलते जुलते नए पत्थरों से बदलना भी शामिल है.
अर्थुना स्थित शिव मन्दिर के प्राचीन कुंड की उभरी सीढ़ियों को हटाने और
उनका मूल नमूने के अनुसार पुनर्निर्माण का कार्य प्रगति पर है. जैसलमेर
किले की अग्र दीवार के लुप्त तथा अपक्षीण बलुआ पत्थरों को हटाया जा रहा
है और मूल संरक्षण में उन्हें पुन: लगाने का कार्य प्रगति पर है. मोदी
दमन पर गोल-बारूद गोदाम में छत की टाइलों, लकड़ी के संरचनात्मक अवयवों को
बदलने, लुप्त द्वारों तथा खिड़कियों को बदलने, क्षतिग्रस्त फर्श तथा
पलस्तर कार्य की मरम्मत जैसे बड़े पैमाने पर मरम्मत कार्य किया गया है.
रणथम्भौर में किले की दीवार के गिरे हुए भागों का पुनर्निर्माण, जिन
स्थानों से पत्थर लुप्त हो गए हैं वहां नए पत्थर लगाने, दीवार के ऊपरी
भाग को जलावरोधक बनाने तथा गिरे हुए मलबे को हटाने जैसे व्यापक मरम्मत
कार्य किए गए हैं.
(ईईई) कलकत्ता मण्डल, कलकत्ता
पुरी स्थित जगन्नाथ मन्दिर में व्यापक मरम्मत कार्य पूरा होने वाला है
जिस में दीवार के सुदृड़ीकरण तथा नींव को मजबूत करना भी शामिल है.
भुवनेश्वर स्थित लिंगराज मन्दिर की चिनाई में पड़ी बड़ी-बड़ी दरारों पर
पतला मसाला लगाकर जोड़ने का कार्य प्रगति पर है.
(ईध्) औरंगाबाद मण्डल, औरंगाबाद
पुराने गोआ में स्थित गिरजाघरों को, टूटे भागों पर पलस्तर करके,
प्रवर्द्विष्णु पेड़ पौधों को हटा कर, दरवाजों तथा खिड़कियों पर रंगलेप
करके तथा सेंट फ्रांसिस जेवियर के अवशेषों पर स्नोसेम जलसह सिमेंट पेंट
का एक लेप करके नया रूप दिया जा रहा है. पोंडा, गोवा स्थित साफा मस्जिद
की टंकी, के क्षतिग्रस्त मखरला पत्थरों को हटा कर नए सज्जित पत्थरों से
बदलने जैसी संरचनात्मक मरम्मत की जा रही है. बीबी का मकबरा, औरंगाबाद में
व्यापक पलस्तर करने का कार्य तथा संगमरमर, अबरक तथा रंगोली जैसे चमकदार
पदार्थों के साथ मिले हुए अच्छे मार्टर का कार्य किया जा रहा है. रायगढ़
किले में स्थित स्मारकों में आगमन मार्ग पर बजरी बिछा कर तथा वहां के
संरचनात्मक स्टील वस्तुओं पर रंगलेप करके मरम्मत की गई.
(ध्) आगरा मण्डल, आगरा
आगरा दुर्ग में शीशमहल की दीवारों तथा छतों के लुप्त शीशों को फिर से
लगाने का कार्य प्रगति पर है. दीवान-ए-खास के अमर सिंह गेट के किले की
दीवार के लुप्त तथा क्षतिग्रस्त मुलम्मा चढ़े पत्थरों को मूल संरचना के
अनुसार पुन : स्थापित कर दिया गया है. ताजमहल के दक्षिण-पश्चिमी मीनार की
घुमावदार सीढ़ी में नए पत्थर लगाने का कार्य पूरा हो गया है और बाहरी
दीवार पर अप-~क्षीण तथा दरारों वाले संगमरमर के पत्थरों को बदलने का
कार्य आरम्भ किया जा रहा है. लखनऊ की जामा मस्जिद में, हाल कमरों के
फर्शों पर खड़ंजा डालने, हाल कमरों के टूटे-फूटे स्थानों पर व्यापक
पलस्तर करने जैसा मरम्मत कार्य तथा अग्रभाग पर क्षतिग्रस्त पलस्तर का
अनुकूलन पूरा कर लिया गया है. अग्रभाग के मुंडेर की मीनारों का मरम्मत
कार्य शुरू किया जा रहा है. कालपी स्थित चौरासी गुम्बद में कमजोर महराबों
को मजबूत बनाने, छज्जे के गुमशुदा पत्थरों के स्थान पर नए पत्थर लगाने
तथा चूना कंकरीट से फर्श को मजबूत करने जैसी बड़ी पैमाने पर मरम्मत की जा
रही है.
(धी) श्रीनगर मण्डल, श्रीनगर
मंडी स्थित अर्धनारीश्वर मन्दिर तथा देवता मन्दिर में क्षतिग्रस्त तथा
उखड़ी चिनाई को हटा कर उसे मूल रूप में पुन : स्थापित करके व्यापक
संरचनात्मक मरम्मत की गई. श्रीनगर के परीमहल तथा उधमपुर के शीशमहल की छत
को जलरोधी बनाने का कार्य पूरा हो गया है. रामनगर के किले की मरम्मत का
कार्य प्रगति पर है. मण्डी स्थित त्रिलोकीनाथ मन्दिर के मिट्टी के किनारे
को बचाने के लिए एक पुश्ता-दीवार बनाई जा रही है ताकि इसे नदी के क्षति
कार्य से बचाया जा सके.
१९८५-८६ के दौरान निम्नलिखित स्मारकों में बड़े पैमाने पर मरम्मत करने का
विचार है :--
दिल्ली में हुमायुं का मकबरा, कुतुब मीनार, सुल्तान गढ़ी, लाल किला,
भरतपुर में खन्दक की दीवार, जैसलमेर किला, देव सोमनाथ मन्दिर द्वारकाधीश
मन्दिर, दारासुरम स्थित एरावतेश्वर मन्दिर, मद्रास स्थित सेंट मेरी का
गिरजाघर, नन्जनगुड स्थित श्रीकातेन्श्वर मन्दिर, कम्बदहल्ली स्थित
मन्दिर, ताजमहल आदि.
बागवानी
आलोच्य वर्ष के दौरान अनेक स्मारकों पर उनके नियमित रख-रखाव अलावा बड़े
पैमाने पर बागवानी की गई. राम बाग, आगरा में, मूल पद्धति पर एक मुगल
प्रकार का उद्यान लगाया जा रहा है. कोणार्क स्थित सूर्य मन्दिर में
भू-दृश्य संवारने तथा रेत के ढेर लगाने का कार्य प्रगति पर है. इलाहाबाद
स्थित खुसरोबाग के आस-पास के उद्यान में सम्पूर्ण क्षेत्र को खोदने,
पेड़ों तथा झाड़ियों को लगाने तथा वहां घास लगाने का कार्य शुरू कर दिया
गया है. भटिंडा किले के अन्दर उद्यान लगाने का कार्य प्रगति पर है.
तोप-खाना तथा बामाशाह क्षेत्र, चितौड़गढ़ के बाग-~बानी कार्य भी प्रगति
पर है. लाल किला, पुराना किला तथा नजफखान मकबरे में चार ट्यूब-बैल का
निर्माण कार्य प्रगति पर है. ऐहोल में अम्बीरगुडी पर बागवानी कार्य लगभग
समाप्ति पर है. हम्पी स्थित बिठाला परिसर में जंगल साफ करने, खाई खोदने
आदि जैसे भू-दृश्य संवारने का कार्य किया गया.
वर्ष १९८५-८६ में, हुमायुं मकबरे, तंजावूर में वृद्धिश्वर मन्दिर आदि
में बागवानी कार्य तथा अधिकांश स्मारकों के लान में पुन: घास लगाने का
कार्य शुरू करने का विचार है.
रासायनिक परिरक्षण
बायु प्रदूषण से निपटने के लिए ताज महल, आगरा की व्यापक रासायनिक सफाई
तथा परिरक्षण कार्य किया जा रहा है. हैदराबाद स्थित चार मीनार के
उत्तर-पूर्वी तथा उत्तर-~पश्चिमी मीनारों पर सफेदी, काई तथा लाइचेन को
हटाने तथा कवकनाशी और परिरक्षक लेप करने का कार्य किया गया. इसी प्रकार
का रासायनिक परिरक्षक कार्य, सांची स्थित मुख्य स्तूप सं. ई के
प्रवेशद्वार और रेलिंग, विष्णुपुर स्थित श्यामराय तथा राधे श्याम
मन्दिरों, तावो स्थित चिल्कांग गुम्फा तथा दम्लाग गुम्फा के रंगचित्रों,
दिल्ली के जफर महल तथा तंजाबूर स्थित वृद्धिश्वर मन्दिर में नायक
रंगचित्रों पर भी किया जा रहा है.
१९८५-८६ में आगरा के ताज महल, ताबो और लद्दाख के मठों तथा तंजावूर के
वृद्धिश्वर मन्दिर में रासा-~यनिक सफाई कार्य बड़े पैमाने पर आरंभ करने
का प्रस्ताव है.
वित्तीय आवश्यकताएं
(लाख रुपये)
बजट प्राक्कलन संशोधित प्राक्कलन बजट प्राक्कलन १९८४-८५ १९८४-८५ १९८५-८६
योजनागत योजनेतर योजनागत योजनेतर योजनागत योजनेतर
८८.२० ५१८.८९ ८३.७० ६३५.५० १९५.०० ९०६.५०
खोज और खुदाइंयां
(क) खोज
देश के विभिन्न भागों में खोज के दौरान ऐतिहासिक युग से मध्यकाल तक की
विभिन्न अवधियों से संबंधित बड़ी संख्या में प्राचीन स्थलों की खोज की
गई. महत्वपूर्ण खोजों में बौद्ध अवशेषों, महापाषाण कब्रिस्तानों, अनेक
बिखरी हुई मूर्तियों पक्की मिट्टी की लघु मूर्तियों, मिट्टी के बर्तन,
आन्ध्र प्रदेश के कृष्णा, महबूब नगर और गुंटूर जिलों में मध्यकालीन युग
के मन्दिरों, बिहार के हजारी बाग जिले में बिखरी हुई मूर्तियों और
मन्दिरों; हिमाचल प्रदेश के कांगड़ा जिले के पुंजा सरन में कुठारों;
कर्नाटक के बेलगाम और कोलार जिलों में अनेक पूर्व ऐतिहासिक स्थलों,
प्राचीन मंदिरों, बिखरी हुई मूर्तियों, ऐतिहासिक युग के मिट्टी के
बर्तनों और सिक्कों, मध्य प्रदेश के रीवा, दतिया, सिहोर और शाजापुर जिलों
में मौर्य काल के पक्की मिट्टी से बने आभूषणों; लक्षद्वीप के कुछ
पिण्डों, मूर्तियों, आदि जैसे ऐतिहासिक अवशेषों; महाराष्ट्र के गडचिरौली
और अमरावती जिलों में पक्की मिट्टी की मालाओं, टोकरियों, प्रारम्भिक
पाषाण और महापाषाण युगीन पुरावशेषों, उड़ीसा के पुरी और कटक जिलों में
मिट्टी के बर्तनों, पक्की मिट्टी की लघु मूर्तियों, मालाओं, लो ह किलों,
स्कन्ध कुल्हाड़ियों, गोल कुओं, संरचनात्मक अवशेषों तथा चीनी ताम्र
सिक्कों; राजस्थान के बाड़मेर जिले में हिरो पाषाणों, बिखरी हुई
मूर्तियों, गोदाम मर्तबानों और भीलवाड़ा में विभिन्न युगों के मिट्टी के
बर्तनों तथा १४वीं शताब्दी पाषाण मंदिर युगों के मिट्टी के बर्तनों,
तमिलनाडु के तिरुनेलवेली जिले में मध्य युगीन तीर्थ-स्थलों और पुरालेखों,
काष्ट नक्काशी, चट्टानों के मंदिरों, बिखरी हुई मूर्तियों, त्रिपुरा के
पश्चिमी और दक्षिण जिलों में विभिन्न प्रकार के मिट्टी के बर्तनों, ईंट
की इमारतों तथा बौद्ध और अवलोकिटेश्वर तथा सूर्य की प्रतिमाओं, उत्तर
प्रदेश के बिजनौर और इटावा जिलों में कुशान और परवर्ती युगीन मृत्तिका
मूर्तियों, दुर्ग स्थल तथा पक्की मिट्टी की बनी वस्तुओं, और पश्चिम बंगाल
के मिदनापुर, बांकुरा और २४ परगनों में मानकीकृत पत्ताकार नव प्रस्तर
उपकरणों, मंदिरों ऐतिहासिक टीलों और अवशेष दुर्गो का उल्लेख किया जा सकता
है.
(ख) खुदाई
१९८४-८५ के दौरान, फतेहपुर सीकरी, जिला आगरा, और श्रृंगवेरपुर, जिला
इलाहाबाद, उत्तर प्रदेश: हम्पी जिला बेल्लारी, कर्नाटक; उदयेश्वर मंडिर,
उदयपुर, जिला विदिशा, मध्य प्रदेश; बल्लालधीपी, जिला नादिया पश्चिम
बंगाल; बनवाली, जिला हिसार, हरियाणा; कम्बारमेडु जिला तंजाबुर, तमिलनाडु;
अरोविल, पांडिचेरी; गोराज, जिला वादोदरा, गुजरात; और रामपुरम, जिला
कुरनूल, आन्ध्र प्रदेश में और खुदाई का कार्य किया गया.
इन खुदाइयों के परिणामस्वरूप कुछ रुचिकर पुरावशेष और पुरावस्तुएं प्रकाश
में आईं जिनमें महत्व-~पूर्ण हैं:--फतेहपुर सीकरी के मुगल कालीन भवनों की
नींवें, ऐतिहासिक पुरावस्तुएं और श्रृंगवेरपुर में विशाल तालाबों के
संरचनात्मक अवशेष थम्बवाले कक्षों का तहखाना, सीढ़ियों वाला कुआं,
आयताकार तालाब जिसमें, चारों ओर से सीढ़ियां हैं तथा हम्पी में विजयनगर
की राजधानी नगर में सज्जात्मक छोर, उदयेश्वर मंदिर की भूमि योजना के
नक्शे, उदयपुर वृत्ताकार मार्ग जिस पर चूने, की कंकरीट बिछी हुई है और
किनारे पर ईंटों सहित; धार्मिक उपयोग हेतु एक वृत्ताकार कुंड, ताम्र
पात्र का घड़ियाल के आकार में प्रवाहित जल के साथ पत्थर का परनाला;
बल्लाल धीपी में असिताश्म की गज-मालाएं और शिनाख्त रहित पुरूष आकार;
बनवाली में पूर्व-हड़प्पा काल की संरचनाएं और हड़प्पा काल की मोहरें,
गोराज में एक मंदिर की ईंटों की नीवें पूर्व-मध्यकालीन मूर्तियां; पक्की
मिट्टी की मूर्तियां, तीन घुमावदार सोखने वाला गढ्ढ़ा, मिट्टी के बर्तन
कम्बार मेडु में पक्की मिट्टी से बना तथा नवपाषाण कुल्हाड़ियां, आरोविल
में महापाषाण कलश शवाधान, संगोरा वृत्त पाद अवशेष जिस में दो कटोरे शामिल
हैं, एक लघु पात्र तथा बाणमुख; रामपुरम में विभिन्न प्रकार की आवास
योजनाएं; दफनी कलश, अनेक स्थल, मृण्पात्र, विशाल आकार की पक्की मिट्टी से
बनी एक पशु की चित्रित लघु मूर्ति.
