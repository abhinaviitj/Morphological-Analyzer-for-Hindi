<औङ्ङिचिअल् अन्ड् ंएडिअ ळन्गुअगे><ळेगिस्लटिवे><आनोन्><ऊ.फ्. ळेगिस्. आस्स्. ढेब्. २न्ड्. शेस्स्. ९०><१९९०><ऊ. फ्. घोव्ट्.><ळुच्क्नोत्><१०८ टो ११३><३०००><आनोन् - ऊ.फ्. ळेगिस् आस्स्. डेब्. २न्ड् शेस्स्. ९०>

एक बात मैं और कहना चाहता हूं कि जब किसी किसान की फसल बिजली न मिलने के कारण सूख जाती है, तो बिजली विभाग दुबारा उसको कोई मुआवजा नहीं दिया जाता और न अन्य किसी तरह उसके नुकसान को कोई पूरा करता है. आप यह भी देख ले कि
ह केवल उन्हीं के जिले की बात नहीं है, बल्कि मेरे इलाहाबाद की है और
मेरे निर्वाचन क्षेत्र प्रतापपुर की भी, है जहां तमाम किसानों ने अपने
नलकूपों के लिये प्रार्थना-पत्र दे रखे हैं, एग्रीमेन्ट भी कर रखे हैं,
लेकिन उनको बता दिया जाता है कि कुछ टारगेट है और अब नलकूप के लिये बिजली
अप्रैल के पहले नहीं मिलेगी. इसलिए मैं निवेदन करना चाहता हूं कि यह सारे
टारगेट और प्रतिबंध जो केवल किसानों पर ही लगाये जा रहे हैं, उनको समाप्त
किया जाना चाहिये. मैं आपको बताना चाहता हूं कि जब किसान का ट्रांसफार्मर
जल जाता है तो यह विद्युत परिषद् के कर्मचारी किसान को इतना विवश करते
हैं कि बेचारे किसान चन्दा करके अपने खर्च से ट्रांस-~फारमर ले आते हैं.
आप जांच करा ले, तो पायेंगे कि विद्युत परिषद में जो बाउचर लगा होगा,
उसमें नाम तो कर्मचारी का होगा और खर्च होगा किसान का, इस प्रकार यह लोग
किसान को प्रताड़ित क र रहे हैं. इसलिए मैं माननीय मुख्य मंत्री जी की
सराहना करते हुये इस संकल्प का समर्थन करता हूं और निवेदन करना चाहता
हूं, माननीय नगर विकास मंत्री जी भी बैठे हैं, यह भी ग्रामीण स्तर के
हैं, मैं इनसे भी कहना चाहता हूं कि यह नगर विकास पर तो ध्यान दें, लेकिन
इसके साथ ही किसानों की दयनीय स्थिति पर भी ध्यान दें तथा जो किसानों के
ऊपर कर लगाया जा रहा है, उनके जो कर्ज है, उनको माफ करें, इस कदम से इस
सरकार की सराहना होगी और सरकार के नाम में ४ चांद लगेंगे, इसलिए इस
संकल्प को स्वीकार करें.
*श्री राम प्रसाद देशमुख--
माननीय अधिष्ठाता महोदया, आज जो यह प्रस्ताव आया है, उसका मैं हृदय से
स्वागत करता हूं. यह एक ऐसा मसला है जो किसानों से संबंध तो रखता ही है
अपितु जो बिजली उपभोक्ता है, उनसे भी संबंध रखता है. आज बिजली की वजह से
किसान की हालत बहुत ही दयनीय है. वास्तव में उसे बिजली का जो कनेक्शन
दिया है, वह उसे ऐसी हालत में नहीं मिल पाता है कि उसे वह अपनी सुविधा के
अनुसार लगा सके. जब वह कनेक्शन के लिए जाता है तो उसे तब घूंस देनी पड़ती
है, जब सर्वे होता है, उस समय उसे देना पड़ता है, जब कनेक्शन का लाईन
आर्डर जाता है तो उस समय उसे देना पड़ता है और जब एग्रीमेन्ट होता है तो
तब उसे देना पड़ता है. किसान बेचारा रो-रो कर मर जाता है. कहीं भी
कम्पलेन्ट की जाय लेकिन उनके कानों मैं जूं तक नहीं रैंगती है. तीन महीने
की जो बात कही गयी है, वास्तव में वह सही है. जब बिजली की जरूरत नहीं
होती है तो उस समय का भी बिल लगा दिया जाता है और जब जरूरत पड़ती है तो
बिजली नहीं दी जाती है. मैं तो कहना चाहता हूं कि बिजली की वजह से जो
किसानों की फसल का नुकसान होता है, उसकी क्षतिपूर्ति के लिए बिजली विभाग
से मुआवजा दिया जाना चाहिए.
बिजली विभाग को पैनैलाइज किया जाना चाहिए. आज चाहे वह लाइन मैंन हो या
लाइन इन्सपैक्टर हो, सब लूट के घर बन गये हैं. इसलिए जो प्रस्ताव आया है,
उसे आप देखें. किसानों के अलावा जो छोटे-छोटे उद्योग है, जैसे चक्की
वाले हैं, उनके बिल इतने ज्यादा आ रहे हैं कि वे लोग अपनी चक्कियां बन्द
कर रहे हैं, कनै-~क्शन कट रहे हैं और गरीब आदमी मर रहा है. आज बिजली
उपभोक्ता भी परेशान है. आज जहां गांवों में इलैक्ट्रफिकेशन हो रहा है,
वह सिर्फ वहीं हो रहा है जहां लोग पैसा दे रहै हैं और वास्तव में जहां
आवश्यकता है, वहां इलैक्ट्रफिकेशन नहीं हो रहा है. मैं भी बिजली महकमें
में रह रहा हूं. इस महकमे में किस तरह से धांधलेबाजी होती है. अगर सरकार
चाहती है कि बिजली उपभोक्ताओं को सुख-सुविधा दी जाय तो इस बोर्ड को
समाप्त कर दिया जाना चाहिए और इसे अपने हाथ में ले लेना चाहिए. वरना जो
सफेद हाथी इस बोर्ड को कहा गया है, वह सही है. आज करोड़ो रूपए का नुकसान
इसमें हो रहा है और करोड़ो रूपए की चोरी इसमें हो रही है, परन्तु कोई
कहने वाला नहीं है बिजली को प्राइवेट उद्योगों को लाईसेन्स पर दे दिया
जाय, वह इसकी देखभाल करे. यह बोर्ड एक आटोनोमस बोडी है, यह कभी नहीं
चाहती कि चाहे कोई भी सरकार आवे, वह उनके कार्य में दखल करें. इसलिए मैं
चाहता हूं कि सभी लोग इसे सर्वसम्मति से पास करें.
श्री प्रभु दयाल प्रधान--
माननीय अधिष्ठाता महोदय, मैं आपका आभारी हूं कि आपने मुझे इस प्रस्ताव पर
बोलने का अवसर दिया. माननीय श्री वर्मा जी जो तीन महीने का संकल्प बिजली
के बिल के बारे में लाये हैं, उसका मैं समर्थन करता हूं. मान्यवर, किसान
यह मह-~सूस करता था कि कांग्रेस सरकार के समय हमारे साथ जो ज्यादतियां
हुई हैं, उसमें कुछ सुधार आयेगा. जैसा आया भी है, यह हम महसूस करते हैं
लेकिन यह जो बिजली की चाल है इसमें कोई खास फर्क नहीं पड़ा. घोषणायें
होती है कि १४ घण्टे बिजली मिलेगी, १० घण्टे मिलेगी, ८ घण्टे मिलेगी
लेकिन अगर पूरे समय का टोटल लगाया जाय तो शायद ४ घण्टे का एवरेज आयेगा.
इसको देखते हुए जो कुछ भी लिया जा रहा है, किसान के साथ ज्यादती है.
महसूस ऐसा होता है कि किसान को सबकी मुसीबत भरनी पड़ रही है. बडे-बड़े
अधिकारी चोरी करें, असर किसान पर पड़े. कहावत है कि करे कोई भरे कोई. एक
कहावत है पहले देहात के लोग शहर में जाते थे तो सराय में ठहरते थे. सराय
का एक मालिक होता था उसे भटियारिन कहते थे. एक आदमी शहर गया, उसने भटियारिन को पैसा दिया कि मेरे घोड़े की घास और मेरा खाना बनवा देना, मैं
शाम को आऊंगा तब खाकर आराम करूंगा. भटिया रिन ने घोड़े को दाना दे दिया जब वह आदमी शाम को आया और खाना खाने के लिये भटियारिन के नजदीक बैठ गया तो भटियारिन ने जैसे ही खाने की थाली उसकी तरफ सरकायी, उसका पेट भिंच गया
जिससे उसकी वायु सर गयी. उसने यह समझकर कि यह इसे बेहूदगी समझेगा, पास ही
एक बच्चा बैठा था, उसके सर पर एक चांटा मारा और कहा कि, `हिश्श, ऐसा नहीं करते'. इस पर पास ही एक राणा जी जैसे बैठे हुए थे, उनकी हंसी छूट गयी. जब उनकी हंसी छूटी तो उनकी भी वायु सर गई. उनको कुछ नहीं सुझा तो उन्होंने भी बच्चे के सर पर चांटा मारा और बोले कि, "यह बार-बार क्या कर रहे हो?". इस पर जब उनसे भटियारिन ने पूछा कि यह क्या बात हुई? तो वह बोले कि बात कुछ नहीं हुई करे कोई भरेगा यही.
(हंसी)
तो मान्यवर, मैं अपनी इस सरकार से यह चाहूंगा कि हर फीडर के घण्टे नोट करें कि कितने घण्टे बिजली रही. अगर ८, १०, १४ घण्टे आ गयी तो पूरे साल का टोटल करके किसान से ले लें. देखा यह गया है कि अगर बिजली आ भी गयी फीटर पर तो किसान तक कितनी गयी, इसका अन्दाजा नहीं लगाया जा सकता. यह तीन महीने का जो संकल्प किया है, इन महीनों में बिजली की बहुत जरूरत नहीं पड़ती है. उन दिनों आंधी तूफान में खम्भे गिरते हैं तार टूटते हैं. बिजली
नहीं मिल पाती है लेकिन बिल किसान को देना पड़ता है. मैं इतनी बात कहकर
वर्मा जी के संकल्प का समर्थन करता हूं.
*श्री राम कुमार शुक्ल--
मान्यवर, मुझे गांव और शहर दोनों की दिक्कतो का पता है. वर्मा जी का
संकल्प सराहनीय है. मैं उसमें कुछ और बातें जोड़ना चाहता हूं. बिजली
विभाग सबके लिए सरदर्द है. जब कोई गांव में जाता है तो वे कहते हैं कि
क्या करें शहर को बिजली दे रहे हैं. जब शहर में घेराव होता है तो कहते है
कि क्या करें सरकार १४ घण्टे बिजली देहात में दिलवा रही है. वास्तविकता
यह है कि यह सफेद हाथी न शहर न गांव किसी के लिए उपयोगी नहीं है. अब इ पर अंकुश लगा रहे हैं, इसीलिए यह बैचैन हैं. पिछले तीन महीने में जितनी विद्युत की सप्लाई हुई है, शायद ही कभी इतनी बिजली दी गयी हो. १५ पैसे के बजाय ४० पैसे आज चक्की पर आटे की पिसाई हो गयी है प्रति किलो, अगर ऐसे ही चलता रहा तो ५०-६० पैसे भी हो जायगी. दूसरी चीज यह है कि जितनी प्रकार की यहां पर सुविधाएं है वह सब बिजली के ही सहारें है. जिस तरह से बिजली के लिए लोग गांवो में परेशान है, शहर की ही तरह गांवो में लोग परेशान है जबकि शहर में भी लोग बिजली के लिए परेशान हैं. पिछली सरकार ने यह कह दिया था कि हम गांव-गांव में बिजली पहुंचायेंगे. आज आप लखनऊ शहर के ही किसी मोहल्ले को ले लीजिए जहां कि गलियों में प्रकाश की व्यवस्था नहीं है, वहां हमेशा अन्धेरा रहता है. मा. वर्मा जी का सुझाव केवल देहात के लिए है
जबकि बिजली की समस्या शहर के लिए भी दर्दे सर है, इसका भी कुछ न कुछ इलाज
किया जाना चाहिए.
[समय ४ बजे]
*श्री राम तेज--
माननीय अधिष्ठाता महोदय, मैं मा. वर्मा जी के सुझाव से अपने को सम्बद्ध
करता हूं, यह जनहित का विषय है. पिछली सरकार की चालिस सालों में यह
व्यवस्था रही और मौजूदा सरकार नयी व्यवस्था लागू करने की बात कर रही है
और उसने तेजी से अपने कदम भी उठाये हैं. इसी वजह से कुछ दिक्कतें सामने
आयी हैं लेकिन इन दिक्कतों को दूर करना भी जरूरी है. गांव के लोगों को
बिजली की नितान्त आवश्यकता है शहरों में तो बिजली है किन्तु गांवों में
नहीं है, जबकि गांव में बिजली होनी चाहिए. यह महसूस हो रहा है कि गांवो
के लिए बिजली की व्यवस्था अलग से होनी चाहिए. मैं बहराइच जनपद से आया हूं
और बहराइच की जनता की तरफ से सरकार के धन्यवाद देना चाहता हूं कि यह
सरकार बिजली की व्यवस्था में परिवर्तन लाने के लिए जो कदम उठा रही है.
यह सही है कि पुरानी बिजली की व्यवस्था खराब थी, इसे जरूर ठीक किया जायेगा क्योंकि शइत, नियत और काम करने का तरीका जहां ठीक होता हैं
वहां सफलता जरूर मिलती है, इससे बिजली की व्यवस्था में जरूर फर्क पड़ेगा
पुरानी सरकार की जो व्यवस्था थी उसमें जो बिजली के संबंधित अधिकारी थे वह
इतने जिम्मेदार नहीं थे. अधिकारी और कर्मचारी से काम लिया जाना चाहिए आज जो मौजुदा सरकार है वह इस ओर अपने कदम बढ़ा रही है और यह व्यवस्था जरूर
ठीक होगी. बहराइच जिले में बिजली के कई ट्रान्सफामर जले पड़े हुए हैं
लेकिन अभी तक उनको ठीक नहीं किया गया है, लेकिन यह सरकार सुदूर गांवों तक
बिजली ले जाने के लिए व्यवस्था बना रही है. यह काम जरूर होगा लेकिन इसमें
थोड़ी सतर्कता बरतने की आवश्यकता है.
श्री रघुनाथ सिंह वर्मा पटेल--
मान्यनीय अधिष्ठाता जी, माननीय रघुवर दयाल वर्मा जी के प्रस्ताव का मैं
समर्थन करता हूं क्योंकि यह प्रस्ताव जनहित में है और किसानों के पक्ष
में है. यह प्रस्ताव बिजली विभाग की कमियों को दूर करने के संबंध में है
और इस तरह का प्रस्ताव और किसी डिपार्टमेन्ट के संबंध में नहीं आया है.
मैं १९७७ से १९८४ तक लोग सभा का सदस्य रहा हूं और विद्युत और कोयला सलाहकार समिति का भी सदस्य रहा हूं उसका सवाल सलाहकार समिति की मीटिंग में उठाया था? किसानों के लिए जो मिनिमम गारन्टी लगती है, जब मा. गनी खां चौधरी विद्युत मंत्री थे केन्द्र में जब उनसे मैंने इसके बारे में कहां तो उन्हे घोर आश्चर्य हुआ कि उत्तर प्रदेश में बेचारे किसानों से मिनिमम गारन्टी ली जाती है उत्तर प्रदेशों में मिनिमम गारन्टी नहीं लगती है किसानों को सुविधा मिल सकती है और अपने खेतों में सिंचाई कर सकता है. गांवों में १४ घण्टा बिजली देने की बात कही जाती है जबकि सच्चाई तो यह है कि गांव में कभी भी ५ घण्टा से ज्यादा बिजली आती ही नहीं है जिसके कारण खेतों की सिंचाई ठीक से नहीं हो पाती है. अभी हाल ही में वर्षा हुई है जिससे गेहूं की फसल को फायदा पहुंचा है लेकिन मसूर और चना सरसों के लिए यह नुकसानदायक रहा है. गा. श्री रघुवर दयाल वर्मा जी ने जो प्रस्ताव रखा
है जिससे कि किसानों को सुविधा मिल सकती है और तीन माह की छूट मिल जायेगी और खेतों की सिंचाई की समस्या का समाधान हो सकता है. विद्युत विभाग सबसे
ज्यादा भ्रष्ट विभाग है. पुलिस विभाग में व अन्य सभी विभागों में बड़ा
करप्शन हो गया है इसका जितना भी सुधार किया जाय कम है. अभी मा. राम
प्रसाद देशमुख जी जैसा कह रहे थे, यह विद्युत विभाग मंत्री भी रह चुके
है हजारों किसानों के प्रार्थना पत्र लम्बित (पेडिंग) में पड़े हुए है
कोई पूछने वाला नहीं है. बरसात में किसान नलकूपों को नहीं चलाते है फिर
भी बेचारों से बिल का खर्चा लिया जाता है. जितनी बिजली उतना दाम कभी-कभी एक फेस या दो फेस में बिजली देते हैं और बिल पूरा लेते हैं. यह किसानों
के साथ अन्याय और सोतेला व्यवहार है. इसे समाप्त किया जाय. तभी किसानों को राहत मिलेगी और खेती की पैदावार बढ़ सकेगी यह विभाग पुलिस से भी बदनाम है और बिना लिये दिये तार खम्भे केबिन नहीं देते हैं. इस विभाग के कारपोरेशन को खत्म कर दिया जाए और सरकारी विभाग की तरह से इसको चलाया जाए, तब जाकर इसमें सुधार हो सकेगा, इन्हीं शब्दों के साथ मैं अपनी बात को समाप्त करता हूं.
श्री अकबर अली--
मान्यवर, जो प्रस्ताव माननीय वर्मा जी ने रखा है, मैं उसका समर्थन करता
हूं. जनपद जालौन का एक बहुत बड़ा हिस्सा सिंचाई के अभाव में नलकूपों के
ऊपर ही निर्भर रहता है. बिजली की जो व्यवस्था है जनपद जालोन में बहुत ही
खराब है, एक तो वहां पर जे.ई. नहीं है, दूसरे इतने बड़े जनपद में, जहां,
चार तहसीलें हैं, वहां पर मात्र दो बिजली के सब-स्टेशन है, होना चाहिए कम
से कम चार, चारों तहसीलों में अलग-अलग, लेकिन दो ही हैं, जिससे वहां के
लोग काफी समस्याग्रस्त है, इसके लिए बराबर अधिकारियों को भी लिखकर दिया
गया और विद्युत परिषद् से भी अनुरोध किया गया, लेकिन आज तक ऐसी कोई
व्यवस्था वहां नहीं की जा सकी है. पिछली सरकार थी, उस समय भी वहां पर
सिंचाई व्यवस्था कोई सही नहीं थी, नलकूपों के उपयोग से ही काम चलता रहा
और इस वर्ष भी वहां पर जो धनराशि दी गयी है वह भी अपर्याप्त है, केवल रू.
६१ लाख की व्यवस्था यहां बजट से की गयी है, जिससे सिर्फ ६ नलकूप ही बनाये
जा सकते है, जबकि होने चाहिए कम से कम ३० नलकूप. कहा यही जाता है कि यह
सरकार किसानों की सरकार है क्योंकि इस सरकार पर जनता ने आस्था व्यक्त की
है और ऐसी बात नहीं है कि पिछ ली सरकार इनकी व्यवस्था करने को नहीं कहती
थी, गरीबों की गरीबी दूर करने की बातें भी किया करती थी, लेकिन जब तक मन
से किसी काम को तय न किया जाय, तब तक कोई काम होने वाला नहीं है और तब तक
किसानों का भला भी होने वाला नहीं है और नलकूपों की सही व्यवस्था भी होने
वाली नहीं है और इसी प्रकार से बिजली व्यवस्था पर कोई प्रभाव पड़ने वाला
नहीं है.
यूं तो करते हैं मुहब्बत की सभी बातें,
जान देने का वक्त आया तो ठहरे कितने.
इसलिए मान्यवर, जो प्रस्ताव माननीय वर्मा जी ने रखा है, वह बहुत ही
महत्व-~पूर्ण है, मैं उससे अपने आप को सम्बद्ध करता हूं और इस प्रस्ताव
का पूरी तरह से समर्थन भी करता हूं और यह अनुरोध करता हूं कि इस
महत्वपूर्ण प्रस्ताव में जो बातें कहीं गयी है, वह समस्त कृषक समाज से
जुड़ी हुयी है कि इसके उत्थान के लिए बिजली में कटौती न की जायें और इस
ओर व्यवस्था पहले से सुद्दृढ़ की जाए, धन्यवाद.
*श्री विजय सिंह राणा--
माननीय अधिष्ठाता जी, मा. वर्मा जी ने प्रस्ताव रखा है कि किसानों के ऊपर
तीन माह का बिजली का जो सर-चार्ज है, उसको माफ कर दिया जाए. इसलिए
मान्यवर, मैं भी आपके माध्यम से अपने सत्ता पक्ष में रहने वाले जन
हितैषी लोगों से केवल एक बात कहना चाहता हूं कि किसान द्वारा बिजली के
उपयोग को अगर देखा जाए, जितनी वह सिंचाई चौबीस घंटों में करेगा, वह
मुस्किल से ४ घंटे ही होंगे और दूसरी बात यह है कि जितने भी किसान हैं
चाहे वह छोटे हों या अधिक जमीन वाले, सभी ज्यादातर १० हार्स पावर के
इंजिन प्रयोग में लाते हैं तो इस प्रकार से लगभग खर्च हरेक का एक सा ही
होता है, इसलिए तीन माह के कर्ज की माफी की जो बात कही गयी है, जो
प्रस्ताव रखा गया है, वह बहुत ही उचित है .... (व्यवधान) क्योंकि सारी
परेशानियां किसान की बिजली से ही संबंधित है, इसलिए इस ओर विचार किया
जाना आवश्यक है. वहां पर ट्रांसफारमर नहीं रहते है, उनको उसकी वजह से
बिजली नहीं मिलती है. किसी उद्योगपति को आपने ट्रांसफारमर न होने के
कारण बैठे हुए देखा है. बिजली के लिए परेशान होगा तो किसान परेशान होगा.
उससे पूंजीपति परेशान नहीं होगा. आपने कभी भी किसी पूंजीपति को बैठे हुए
नहीं देखा होगा कि बिजली नहीं है. आप सभी जानते है किसान बिजली का प्रयोग
वर्ष में ४ महीने करता है और चार्ज वह १२ महीने का देता है. ९ महीने बिना
प्रयोग किए हुए ही चार्ज देता है. तो तीन महीने का चार्ज माफ करने में
कोई परेशानी नहीं होनी चाहिए. माननीय वर्मा जी ने संकल्प प्रस्तुत किया
है, उस पर मैं बल देता हूं. शासन को इसपर विचार करना चाहिए.
*श्री शिव करन सिंह--
मान्यवर, मैं केवल इतना ही कहना चाहता हूं कि आप १० मिनट पहले से देख रहे
थे कि जिस सरकार को किसानों की हितैषी सरकार कह रहे थे, उसका गांव से कोई
संबंध नहीं है. कोई भी मंत्री यहां पर उपस्थित नहीं था, केवल ग्राम्य
विकास मंत्री जी उप-~स्थित थीं जिनका गांव से कोई संबंध नहीं है, उनका
कोई लगाव गांव से नहीं है. तो आप इसी से अन्दाज लगा सकते हैं कि यह सरकार
किसानों की कितनी हितैषी है. जो वर्मा जी ने प्रस्ताव प्रस्तुत किया है
मैं उसके संबंध में कहना चाहता हूं कि उन्होंने कहा है कि तीन महीने की
बिजली की दरों को माफ कर दिया जाये, मैं आपके माध्यम से कहना चाहता हूं
कि १२ महीनें की बिजली क्यों नहीं माफ कर दी जाती है. विधायकों की
तनख्वाहें बढ़ रही है, मंत्रियों के चाय का खर्च बढ़ रहा है, उसमें कमी
की जाये और किसानों को दी जाने वाली बिजली की दरों को माफ कर दिया जाये.
आप खाली घोषणा करते हैं. मैं सरकार से कहना चाहता हूं कि इस पर वह विचार
करे और किसानों को बिजली की दरों में छूट प्रदान करे. वर्मा जी ने तमाम
आक्षेप लगायें है. शायद वह अपनी स्थिति को बताने में संकोच कर रहे थे.
अगर समय मिला तो उनको स्थिति से अव गत कराऊंगा. वह बुजुर्ग है, जवाब देना
उचित नहीं है.
