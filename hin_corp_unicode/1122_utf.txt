<शोचिअल् श्चिएन्चे><ळिन्गुइस्टिच्स्><भ्होलनट्ह् ठितर्य् अन्ड् भ्हटिअ><ःइन्डि भ्हस श्हिक्स्हन्><१९८०><ळिपि फ्रकस्हन्><णेत् ढेल्हि><१६ टो २१><२१००><ठितर्य् भ्हटिअ-ःइन्डि श्हिक्स्हन्> 

भाषा-शिक्षण : अर्जन और अधिगम ०.  ०.  बच्चा समाज से अपनी मातृभाषा (प्रथम
भाषा) सीखता है . इसे `भाषा का अर्जन' (ळन्गुअगे अच्र्‍उइसिटिओन्) कहते हैं
. मातृभाषा सीख लेने के बाद कोई दूसरी भाषा सीखना भाषा-अधिगम (ळन्गुअगे
लेअर्निन्ग्) कहलाता है . इस तरह मातृभाषा के प्रसंग में `अर्जन' तथा अन्य
भाषा के प्रसंग में `अधिगम' का प्रयोग होता है . यों जैसे अंग्रेज़ी में
दोनों ही के लिए `लैंग्विज-लर्निंग' का प्रयोग (जैसे, मैके--ळन्गुअगे
ठेअच्हिन्ग् आनल्य्सिस्, पृ.  ९९) होता है, वैसे ही सामान्यत: दोनों को हिन्दी
में `भाषा सीखना' कहते हैं . १.  मातृभाषा-अर्जन १.  ०.  भाषा का अर्जन एक
सामाजिक और मनोवैज्ञानिक प्रक्रिया है . बच्चा लगभग तीन महीने से लेकर पांच
वर्ष की उम्र तक भाषा का अर्जन समाज (मां-बाप, परिवार, साथ खेलने वाले, तथा
आस-पास के समाज) से करता जाता है . इसके बाद स्कूल में जाने के बाद भाषा की
विधिवत् शिक्षा उसके भाषार्जन में सहायक होती है . लगभग आठ वर्ष की उम्र तक
पहुंचते-पहुंचते अपने परिवेश की दृष्टि से भाषा पर उसका अधिकार और भी अधिक
हो जाता है, तथा उसकी पूरी संरचना को वह आत्मसात् कर लेता है . उसके बाद
उसके भाषा-ज्ञान में सक्रिय और निष्क्रिय शब्दों की दृष्टि से ही उल्लेख्य
वृद्धि होती है, जो लगभग जीवन के अंत तक चलती रहती है . १.  १.  जन्म के
बाद बच्चे का मुख्यत: दो स्तरों पर विकास शुरु होता है : शारीरिक स्तर पर
और मानसिक स्तर पर . अपनी भाषा का अर्जन मुख्यत: मानसिक विकास से जुड़ा हुआ
है . बल्कि यह कहना ठीक होगा कि सामान्यत: ठीक मानसिक विकास के बिना भाषा
का ठीक अर्जन नहीं हो सकता, और भाषा के ठीक अर्जन के बिना ठीक मानसिक विकास
नहीं हो सकता . मानसिक दृष्टि से अविकसित और जन्म से पागल बच्चों को अपवाद
मानना पड़ेगा . यों वे भाषा का प्रयोग कर तो लेते हैं, किंतु वैसा नहीं
जैसा सामान्य बच्चे करते हैं . पशु मनुष्य की तुलना में मानसिक दृष्टि से
अविकसित होते हैं, तथा वे मानव-जैसी भाषा से विहीन भी होते हैं . यह तथ्य
भी मानसिक विकास और भाषा-र्जन के संबंध की ही पुष्टि कर रहा है . जहां तक
शारीरिक विकास का प्रश्न है उससे भी भाषा का अर्जन असंबद्ध नहीं है . हां,
मानसिक विकास की तुलना में शारीरिक विकास से संबंध कम अवश्य होता है . १.  २.
जन्म से लेकर लगभग तीन महीने की उम्र तक बच्चा रोता-चिल्लाता है, जिसका
संबंध भूख या किसी प्रकार के कष्ट की अभिव्यक्ति से होता है . इसके बाद वह
प्राय: तरह-तरह की ध्वनियां निकालता है, जिसमें व्यंजनवत् ध्वनियां प्राय:
बहुत कम होती हैं तथा स्वरवत् ज़्यादा इनका अनुपात ५:१ के आस-पास होता
है . इस प्रसंग में यह जानना रुचिकर होगा कि हिंदी भाषा में स्वर-व्यंजन
का सामान्य अनुपात प्राय: बराबर का है . बच्चे के स्वर-व्यंजन के ५:१ के
अनुपात में धीरे-धीरे व्यंजन का अनुपात बढ़ता जाता है और ७-८ महीने तक
आते-आते यह अनुपात ४:१ के लगभग हो जाता है . बच्चा इस उम्र तक आते-आते
पा-पा, बा-बा, ता-ता, आ-आ, ऊ-ऊ, फू-फू, बूआ, फूआ जैसे `निरर्थक' अक्षरों
(स्य्ल्लब्लेस्) और अक्षर-अनुक्रमों को बार-बार दुहराता है, जैसे वह ध्वनियों का
अभ्यास कर रहा हो . यहां इन्हें `निरर्थक' इसलिए कहा गया है कि बच्चा इन्हें
ध्वनियों को सुनता है तथा फिर उन्हें दुहराता है . यह उसका एक प्रकार से
खिलवाड़ होता है, किंतु इस खिलवाड़ के माध्यम से उसके विभिन्न उच्चारण अवयव
विभिन्न ध्वनियों के उच्चारण में अभ्यस्त होते जाते हैं, तथा भाषा-अर्जन
की दृष्टि से इसे `अभ्यास' या `उच्चारण-अभ्यास' कहा जा सकता है . इसके
साथ-साथ बच्चे में अनुकरण की क्षमता भी विकसित हो जाती है . मैंने प्राय:
यह पाया है कि बच्चा पा-पा, पा-पा तीन-चार बार कहकर चुप हो जाए, और कोई
व्यक्ति पा-पा कह दे, तो सुनकर, वह पुन: पा-पा पा-पा कहने लगता है . बा-बा,
ता-ता, दा-दा, फू-फू, बूआ-बूआ आदि के विषय में भी यही बात है . दस-ग्यारह से
लेकर चौदह-पंद्रह महीने की उम्र तक आते-आते प्राय: सभी प्रकार की ध्वनियों
का उच्चारण बच्चा करने लगता है . १.  ३.  बच्चा शब्द की पहचान सात-आठ महीने
की उम्र में करने लगता है .. शब्द की पहचान से आशय ध्वनियों के अनुक्रम और
अर्थ से उनके संबंध से है हिमांशु के भाषा-भंडार में, आठ महीने की उम्र तक
आते-आते दूध, चिड़िया, गाड़ी, चंदा मामा, नमस्ते, और ताली ये छ: शब्द आ गए थे
. वह इनका उच्चा-रण नहीं कर सकता था, किंतु दूध के समय से पांच मिनट पहले भी
`दूध' कह दिया जाए तो रोने लगता था, दिन में `चिड़िया' कहते ही आसमान की ओर
देखने लगता था, `गाड़ी' कहते ही गैरज की ओर ताकने लगता था, तथा कभी-कभी यह
सोचकर कि गाड़ी पर घूमने चलना है (यह उसे बहुत पसंद है) बहुत प्रसन्न भी हो
जाता था . `नमस्ते' कहने पर दोनों हाथ अत्यंत अव्यवस्थित ढंग से मिलाते हुए
ऊपर उठाने से भी उसके मन में इस क्रिया और उच्चरित इस शब्द के संबंध की समझ
का पता चलता था . ऐसे ही `ताली' कहने पर ताली बजाता था . यह ध्यान देने
की बात है कि ये सभी संज्ञा शब्द हैं, इनका अर्थ मूर्त है (`नमस्ते' का
सामान्य अर्थ अमूर्त है, किंतु उसके लिए यह भी मूर्त था, क्योंकि उसके लिए
नमस्ते का संबंध अभिवादन-भावना के न होकर हाथ उठाने की मूर्त क्रिया से था)
तथा उसके लिए ये वाक्य रहे हैं . `नमस्ते' का अर्थ `नमस्ते करो' है तो गाड़ी
का अर्थ है `गाड़ी कहां है ?' बच्चे से बोले गए ये शब्दरुप वाक्य प्राय:
आज्ञा के होते हैं . १.  ४.  एक वर्ष की उम्र तक आते-आते बच्चा काफी शब्द
बोलने लगता है, साथ ही उनके अर्थ की भी उसे मोटी समझ हो जाती है . बच्चों
के लिए कुछ शब्द हैं : मम (पानी), मामा (मां), पापा (बाप), दादा (बड़ा भाई),
बाबा (पिता के पिता), दीदी (बहन) आदि . डेढ़-दो साल से उसके शब्द-भंडार में
बहुत तेज़ी से वृद्धि होती है . यह तेज़ी छ:-सात वर्ष की उम्र तक चलती रहती
है . इसके बाद शब्द-भंडार में नये शब्दों के आने की गति कम हो जाती है तथा
उसका संबंध उसके पठन-पाठन तथा परिवेश से जुड़ा होता है . १.  ५.  जहां तक
भाषा के वाग्भाग (फर्ट्स् ओङ् स्पेएच्ह्) का संबंध है, प्रारम्भ में बच्चा संज्ञा
शब्द सीखता और बोलता है जो उसके लिए, जैसा कि पीछे, कहा गया, प्रकार्यात्मक
दृष्टि से वाक्य के समान ही होते हैं . ढाई-तीन साल तक आते-आते वह क्रिया,
विशेषण और क्रियाविशेषण का प्रयोग भी क्रमश: करने लगता है और सात-आठ वर्ष
की आयु तक आते-आते वह भाषा की संरचना को काफी हद तक आत्मसात् कर लेता है .
व्याकरण या संरचना को बच्चा सादृश्य के आधार पर सीखता है . श्वेता (२ वर्ष
से कुछ कम) एक दिन मेरे साथ खड़ी थी . कोई सज्जन आए . मैंने यों ही पूछा
`श्वेता, ये कौन हैं ?' श्वेता ने तुरन्त उत्तर दिया, `आंटा', इसके पूर्व
या बाद में भी मैंने कहीं यह `आंटा' शब्द सुना नहीं . यह निश्चय ही श्वेता
का अपना निर्माण था . उसे औरतों `आंटी' कहना सिखाया गया था . साथ ही वह
नानी-नाना, चाची-चाचा शब्दों से परि-चित थी . लगता है कि सादृश्य पर हिंदी
में ई (स्त्री.  ), आ (पु.  ) का नियम उसके मस्तिष्क ने निकाल लिया था,
जिसके आधार पर उसने ज्ञात शब्द `आंटी' से नया शब्द `आंटा' बना डाला ! यों
यह उल्लेख्य है कि बच्चे वाक्य की संरचना पहले आत्मसात् करते हैं तथा रुपों
की अपेक्षाकृत बाद में . १.  ६.  जहां तक बच्चे द्वारा उच्चरित प्रारंभ के
निरर्थक ध्वनि-अनुक्रमों में अर्थ भरने का प्रश्न है, यह काम परिवार या
समाज के लोग करते हैं . बच्चा यों ही खेल-खेल में पापा, मामा कहता है .
`पापा' कहने पर पिता की ओर दूसरों द्वारा संकेत करने तथा `मामा' कहने पर
मां की ओर संकेत करने के आधार पर बच्चा, इन शब्दों से संकेतित व्यक्तियों
को संबंद्ध कर लेता है . इस तरह, दूसरों द्वारा, संकेत करते हुए शब्द के
उच्चारण का बच्चा अनुकरण करके उन शब्दों को बोलना तथा मूर्त व्यक्तियों,
वस्तुओं और क्रियाओं से संकेत के आधार पर जोड़ना शुरु करता है . इस प्रकार
शब्दों के मूर्त अर्थ से उसका साक्षात्कार होता है, और ये ध्वनि और अर्थ के
संबंध उसके मस्तिष्क में बैठते चले जाते हैं . उन शब्दों के स्वयं प्रयोग
करने और अपेक्षित परिणाम पाने पर उसकी अर्थ की समझ और भी बलवती होती जाती
है . ऐसा भी होता है कि बहुत-से शब्दों के अर्थ प्रारंभ में वह बहुत ठीक
नहीं समझ पाता, किंतु लोगों के भाषा-प्रयोग, संदर्भ और शब्दों के साहचर्य
के आधार पर धीरे-धीरे वह ठीक अर्थ पकड़ लेता है . एक शब्द के कई अर्थ हों
तो एक समय में वह एक ही अर्थ सीखता है--वह अर्थ, जिसका उसे प्रसंग विशेष
में किसी भी रुप में सामना करना पड़ा हो . प्रारंभ में उसके अर्थ में
अतिव्याप्ति दोष भी खूब होता है . चार पैर के जानवर से `गाय' रुप में
उसका परिचय होने पर सादृश्य के आधार पर भैंस, घोड़ा, बकरी सभी उसके लिए
प्रारंभ में `गाय' होते हैं, और फिर धीरे-धीरे ज्ञान के साथ अर्थ का संकोच
प्रारंभ होता है तथा भैंस, घोड़ा, बकरी, आदि के अर्थ से परिचित होने पर `गाय'
का अर्थ केवल `गाय' रह जाता है . ऐसे ही हर पेय `दूध', हर खाना `रोटी', हर
पुरुष `पापा', हर स्त्री `ममी' के उदाहरण भी बच्चों की प्रारंभिक भाषा में
देखने में आए हैं . १.  ७.  लगभग डेढ़ साल तक बच्चा कुछ शब्दों को जान तो
जाता है किंतु भाषा की संरचना का कोई तत्त्व कदाचित् नहीं ग्रहण कर पाता
. इसके बाद ही भाषिक संरचना आत्मसात् करने की दिशा में वह आगे बढ़ता है .
पहले वह एक शब्द (दूध==दूध दो, मम==पानी चाहिए) के वाक्य का प्रयोग करता
है, और फिर दो शब्दों के वाक्य बोलता है, जिसमें व्याकरणिक कोटियां बड़ों
की भाषा जैसी नहीं होतीं . उदाहरण के लिए नाना गाड़ी==नाना की गाड़ी, पापा
चाय==पापा की चाय . यहां `नाना' या `पापा' संज्ञा है, जो विशेषण का काम
कर रहे हैं . दो शब्दों के वाक्य में एक केन्द्रक शब्द (फिवोट् तोर्ड्) तथा
दूसरे को मुक्त शब्द (औपेन् तोर्ड्) कहा गया है . मैं इन्हें क्रमश: `केन्द्रक
शब्द' और `अकेन्द्रक शब्द' कहना पसंद करुंगा . केन्द्रक शब्द प्राय: सर्वनाम
(वो आया, मेरा भैया), विशेषण(एक बिस्कुट, यह गुड़िया; और पानी),और क्रिया
(दूध गाय) होते हैं तथा अकेन्द्रक शब्द संज्ञा . बच्चे के शब्द-भंडार में
केन्द्रक शब्दों में वृद्धि बहुत धीरे-धीरे होती है, किंतु अकेन्द्रक
में काफी तेज़ी से . आगे चलकर वह दो अकेन्द्रक शब्दों के भी वाक्य बनाने
लगता है . जैसे पापा चाय (==पापा की चाय), ममी बिस्कुट(==ममी का बिस्कुट)
आदि . १.  ८.  भाषा-अर्जन में बच्चा संरचना को सादृश्य के आधार पर समझता
है . पीछे `आंटा' के उदाहरण में हम रुप-रचना में सादृश्य का महत्त्व देख
चुके हैं . ऐसे ही `राम गया' के आधार पर वह `पापा गया', `मामा गया' या
`राम आया', `पापा आया' जैसे वाक्य बना लेता है . वह सादृश्य एक ओर बच्चे
को नियम संरचना-पद्धति बताता है, तो दूसरी ओर इससे अशुद्धियां भी होती हैं
. वह सादृश्य के आधार पर ही `गाय' (चार पैर का जानवर) का प्रयोग `भैंस',
`घोड़ा' आदि के लिए भी करता है . यह तो अर्थ की अशुद्धि है . ऐसे ही हिंदी
भाषी बच्चा `लड़के ने' के आधार पर `चाचे ने' या अंग्रेज़ी भाषी बच्चा टल्क् से
टल्केड् के आधार पर ड्रिन्क् का ड्रिन्केड् या सेए का सेएड् जैसे क्रिया रुपों, अथवा
हन्ड् का हन्ड्स् या ङिन्गेर् का ङिन्गेर्स् के आधार पर ङोओट् का ङोओट्स् जैसे बहुवचन
रुपों का प्रयोग कर जाता है . लोगों द्वारा टोके जाने पर वह अपनी अशुद्धियों
को समझता है तथा अपवादों को सामान्य से अलगाना सीखता है और नियम तथा उसके
अपवाद उसके मस्तिष्क में बैठ जाते हैं . १.  ९.  इस तरह धीरे-धीरे भाषा के
द्वारा बच्चा बाह्य जगत् से अपने को जोड़ता है तथा साथ-साथ ही उसमें समझने,
सोचने और तर्क करने आदि की क्षमता का विकास होता है . मातृभाषा का अर्जन करने
के बाद बच्चा पूरी तरह उस भाषा का दास हो जाता है तथा जीवन और जगत को, इनके
स्थूल और सूक्ष्म को, वह अपनी भाषा के चश्मे से ही देखने लगता है . १.  १०.
एक बड़ी विचित्र बात यह है कि अन्य भाषा का शिक्षण सुव्यवस्थित और सुनियमित
रुप से किया जाता है और तब कहीं लोग उसे सीख पाते हैं, किंतु बच्चा जब समाज
से भाषा का अर्जन करता है, तो उसे योजनाबद्ध रुप से अर्जन नहीं कराया जाता
. वह असंबद्ध परिस्थितियों से जनित अस्तरित (उन्ग्रड्-एड्) अनेकानेक प्रकार
के छोटे-बड़े वाक्यों को सुनकर रुप-रचना और वाक्य-रचना आदि के नियम स्वत:
निकालकर आत्मसात् करने लगता है तथा बाद में अपवादों को भी अलगाकर हृदयंगम
कर लेता है . लगता है कि बच्चे इसकी सहज क्षमता होती है . क्योंकि उसके
भाषा सीखने या उसकी भाषा-विषयक कठिनाइयों को दूर करने आदि का प्राय: कोई
दूसरा ध्यान नहीं रखता . बच्चा अपना भाषिक समस्याओं से स्वयं जूझता है
. १.  ११.  तो मातृभाषा का अर्जन बच्चे के सहज विकास का अंग है तथा बिना
किसी खास प्रेरणा और प्रयोजन के तथा बिना सजग रुप से सक्रिय हुए वह सहज
रुप से सुन-सुनकर प्रयोग के स्तर पर भाषा और उसकी संरचना को आत्मसात्
कर लेता है . हां, इस पूरी प्रक्रिया में सादृश्य (जिसकी चर्चा पहले आ
चुकी है) के अतिरिक्त दो और चिज़ें स्पष्ट रुप से उसकी सहायक होती हैं
: अनुकरण और अभ्यास . वह सहज रुप से सुनकर अनुकरण तथा अभ्यास करता है .
प्रारम्भ में मैंने देखा है कि हिंमाशु के मुंह से एक बार बा-बा निकलता
तो वह कई बार बा-बा, बा-बा कहता रहता था, जो उसके लिए शायद खिलवाड़ था,
किंतु भाषा की दृष्टि से अभ्यास था . सौरभ जब दो-ढाई वर्ष का था तो मैंने
अनुभव किया कि जब उसने पहले-पहल `है'-युक्त (दूध कमरे में है) अस्तित्वबोधक
वाक्य उच्चरित किया, तो उसके बाद वह कई दिनों तक विभिन्न वस्तुओं के साथ `है'
(मामा है, विस्कुट है) का प्रयोग करता रहा . यह भी अभ्यास या संरचना-अभ्यास
ही था . तो इस प्रकार अनुकरण करने के बाद बच्चा अभ्यास की सहा-यता से भाषिक
संरचना को इतनी गहराई से आत्मसात् कर लेता है कि धीरे-धीरे, प्रसंग या प्रश्न
की सहज अनुवर्ती क्रिया (रेङ्लेद् अच्टिओन्) के रुप में, बिना सोचे-समझे भाषा
का धारा-प्रवाह प्रयोग करने लगता है . सादृश्य के आधार पर ही निकाले गए
भाषिक नियम उसकी बोलने की आदत के सहज अंग बन जाते हैं . कुछ लोगों ने भाषा
सीखने को किसी अभिप्रेरणा (मोटिवटिओन्) या प्रयो-जन से जोड़ने की बात उठाई
है . अन्य भाषा सीखने के पीछे तो प्रयोजन और प्रेरणा की बात की जा सकती है,
किंतु मातृभाषा का समाज से अर्जन करने वाला साल-छ: महीने या दो-तीन वर्ष का
बच्चा, भला प्रेरणा और प्रयोजन की बात क्या समझ सकता है ! इसलिए भाषा के
अर्जन को उसके विकास की सहज प्रक्रिया मानना अधिक उपयुक्त है . कुछ लोगों
का यह कहना, कि बच्चे को यह आकांक्षा प्रथम भाषा सीखने को प्रेरित करती है,
कि इसके बिना वह समाज से संपर्क नहीं स्थापित कर सकता, मैं नहीं मानता . उसे
इतनी अक्ल कहां ? रोने से ही उसकी तो मूलभूत आवश्यक-ताएं जन्म के बाद से ही
पूरी होने लगती हैं, अत: भाषा के बिना उसे कोई ऐसी कठिनाई नहीं होती, जिसका
वह अनुभव कर सके . और यदि होती भी है तो ऐसा मानने वालों को इसका कैसे पता ?
