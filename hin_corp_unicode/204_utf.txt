<ञिने आर्ट्स्><ःओब्बिएस्><छ्हटेर्जेए, शट्य फ्रसड्><ढक् ठिकट् खि खहनि><१९९२><णटिओनल् भोओक् ठ्रुस्ट्><णेत् ढेल्हि><१८-२९><२०१०><छ्हटेर्जेए,श्.फ्-ढक् ठकट् खि खहनि-ःऔ-औ>

भारत में सिंध के कमिश्नर बार्टले फ्रेरे ने १८५२ में सिंध प्रांत के
लिए कागज के डाक टिकटों का चलन जारी किया. वे टिकट `सिधं डाक' के नाम से
प्रसिद्ध हैं. वे भारत के ही नहीं, एशिया के भी प्रथम डाक टिकट थे. टिकट
के डिज़ाइन में बीज में ईस्ट इंडिया कंपनी के चौड़े तीर का निशान था.
टिकट पर कई रंगों के उभरे हुए डिज़ाइन थे. पहले सिंदूरी रंग के टिकट छापे
गये थे. वे बहुत ही कम समय तक चले क्योंकि उनका कागज़ ज़ल्दी कट जाने
वाला था. बाद में सफेद टिकट जारी हुए. सफेद कागज पर टिकट का उभार साफ
नहीं आता था. अंत में सफेद कागज पर नीले उभार के टिकट छापे गये.
`सिंध डाक' के बाद सारे भारत के लिए आम टिकट जारी हुए. प्रथम टिकट पर
`शेर और ताड़ वृक्ष' (पृष्ठ १३ देखें ) की आकृति छपी थी. यह डिज़ाइन
कलकत्ता टकसाल के कर्नल फोरबेस ने तैयार किया था. मामूली मशीनरी होने के
कारण वे अधिक मात्रा में टिकट छापने में असमर्थ थे. इसलिए उनका डिज़ाइन
काम न न आया.
इस परीक्षण के बाद डिप्टी सर्वेयर जनरल कैप्टन थूलियर ने लिथोग्राफी से
डाक टिकटों को छापने का काम हाथ में लिया. उत्साह और मेहनत में सितंबर
१८५४ में उन्होंने भारत के प्रथम डाक टिकट छाप दिये. एक टिकट अधन्ने का
था और उसका रंग नीला था. उस पर महारानी विक्योरिया का सिर अंकित था. बाद
में एक आने, दो आने और चार आने के टिकट भी छापे गये.
अधन्ने के नीले टिकट छापने से पहले उसी मूल्य के लाल टिकटों की ९०० शीटें
छापी गयीं थी. उन लाल टिकटों पर किनारे के मेहराबों का स्वरूप कुछ भिन्न
था. बाहर से आने वाली सिंदूरी स्याही के खत्म हो जाने के कारण यह लाल
टिकट अधिक न छापे जा सके. उन टिकटों की छपाई बेकार रही. इसलिए उन सबको
नष्ट कर दिया गया. उस लाल टिकट के नमूने की एक प्रति हमारे राष्ट्रीय डाक
टिकट संग्रहालय में सुरक्षित है. अधन्ने वाले यह लाल टिकट `९/२ आर्चेस'
(मेबराब) के नाम से मशहूर हैं. कैप्टन थूलियर ने जो टिकट छापे थे, उन पर
पीछे गोंद न थी, और टिकटों को अलग-अलग करने के लिए उन पर दनदाने भी नहीं
थे.
भारतीय टिकटों को बाद में लंदन की फर्म टामस डि ला रो एंड कंपनी ने १८५६
से १९२६ तक छापा. शासक के बदलने पर टिकटों का डिज़ाइन बदल दिया जाता था.
इस प्रकार तब भारतीय टिकटों पर बारी-बारी से महारानी विक्योरिया, एडवर्ड
सप्तम, जार्ज पंचम और जार्ज षष्टम की छवि अंकित थी. अलग-अलग मूल्य के डाक
टिकट अलग-अलग रंग में छापे जाते थे. १९२६ में इंडिया सीक्यूरियी प्रेस की
स्थापना नासिक में हुई और डाक-टिकट छापने का दायित्व उस प्रेस को सौंप
दिया गया.
नई दिल्ली के उद्घाटन के अवसर पर १९३१ में प्रथम बार भारत में चित्रमय
टिकट जारी किये गये थे. उन टिकटों पर नई दिल्ली के अनेक दृश्य चित्रित
थे. बाद में जार्ज पंचम की रजत जयंती (१९३५) के अवसर पर स्मारक टिकट जारी
हुए. १९३७ में डाक ले जाने के विभिन्न तरीकों को दिखाने वाले टकिट चालू
हुए. द्वितीय विश्वयुद्ध की समाप्ति की याद में चार विशेष टिकट १९४६ में
जारी किये गये थे.
स्वतंत्रता प्राप्ति के बाद, भारत में सामान्य प्रयोग के और स्मारकमालाओं
के, अनेक टिकट जारी किये गये. इन टिकटों पर भारतीय जीवन और संस्कृति की
विभिन्न झाकियां दिखलाई गयी हैं. इनमें हमारे वन्य जीवन, धर्म, पंचवर्षीय
योजना संबंधी विषय, बच्चों से संबंधित सामाजिक और शैक्षणिक विषय,
ऐतिहासिक घटनाएं, एवरेस्ट-विजय आदि को चित्रित किया जा चुका है.
राष्ट्रीय नेताओं और स्वतंत्रता संग्राम के सेना-~नियों, दर्शनिकों, और
विचारकों, शिक्षा-~विदों और वैज्ञानिकों, लेखकों, और कलाकारों को भी इसी
प्रकार सम्मानित किया गया है. उनके सम्मान में अनेक डाक-टिकट जारी किये
जा चुके हैं. टिकटों को अधिक आकर्षक और रंग-बिरंगे बनाने के लिए, नासिक
सीक्यूरिटी प्रेस में, एक बहुरंगी छपाई गी मशीन, मार्च १९७२ में, लगा दी
गयी है. अब भारतीय मुखौटों, लघुचित्रों, भार-~तीय नृत्यों आदि की रंगीन
टिकट मालाएं भी प्रकाशित की गयी हैं. भारतीय डाक-टिकटों के इतिहास में यह
विशेष घटना होगी. महत्व की दो घटनाएं और हैं जिनको ध्यान में रखना जरूरी
है.
यह १९२९ की बात है. भारत ने ही सबसे पहले विमान से डाक भेजी थी. १८ फरवरी
१९११ को ६,५०० चिट्ठियां और पोस्ट कार्ड विमान द्वारा इलाहाबाद से नैनी
भेजे गये थे. राष्ट्र मंडलीय देशों में भारत ही पहला देश था जिसने हवाई
डाक के विशेष टिकट-सेट जारी किये थे.
डाक टिकट संग्रह करना
डाक टिकट संग्रह करने के बारे में सबसे पहली कहानी एक यवती की है. उस
यूवती को इसका बड़ा शौक था वह अपने श्रृंगार कमरे की दीवारों को इस्तेमाल
किये हुए टिकटों से ढक दे. उसने सोलह हजार टिकट तो स्वयं जमा कर लिये थे.
१८४१ में लंदन के `टाइम्स' समाचार पत्र में उसने विज्ञापन छपवाया जिसमें
पाठकों से टिकट भेजने का अनुरोध किया गया था. इस तरह टिकट जमा करने की
धुन तो आंरभ काल से ही रही. पहले तो बेतरतीब और बेहिसाब संग्रह किया जाने
लगा. डाक-टिकट संग्रह करने को `फिलातली' का सम्मानित नाम दिया गया. यह
शब्द यूनानी भाषा के दो शब्दों से मिलकर बना है--`फिलोस' (चाव) और
`अतेलेस' (कर से छूट).
डाक टिकट संग्रह करने का शौक संसार भर में फैला हुआ है. अनेक व्यक्ति
टिकटों को उनके मूल्य की दृष्टि से ही इकट्ठा नहीं करते, पर वे उन्हें
आकलन (डिज़ाइन), कहानियों, किन्हीं घटनाओं की स्मृति और मुद्रण जानकारी
के लिए भी जमा करते हैं. वास्तव में डाक टिकट किसी राष्ट्र की वे
खिड़कियां हैं, जिनके बाहर के लोग उसकी श्रेष्ठ परंपराओं और प्रकृति के
दर्शन कर सकते हैं. राष्ट्रीय जीवन के हर पहलू, व्यापार, इतिहास, कला,
दस्तकारी और प्रकृति की झलक टिकटों के द्वारा मिल जाती है.
टिकट संग्रह अब केवल शौक ही नहीं रहा, यह तो विशेष अध्ययन का विषय बन गया
है. कुछ लोग तो टिकटों का अध्ययन करते करते विभिन्न देशों के भूगोल,
इतिहास और प्राकृतिक जीवन का अध्ययन करे लगते हैं. अत: टिकटों का अल्बम
ज्ञानकोश भी है और अनुसंधान पुस्तक भी.
क्या संग्रह करें?
क्या संग्रह करें और कैसे संग्रह करें? यह समस्या सभी नौसिखिये
संग्रहियों के सामने आती है. सौ वर्ष पहले तो संसार-भर के सारे टिकट जमा
कर लेना किसी टिकट संग्रही के लिए आसान था. पर टिकट संग्रह की लोकप्रियता
को देखकर विभिन्न देशों ने टिकटों को अपनी संस्कृति, उद्योग, प्राकृतिक
दृश्य, भूगोल और अनेक उपलब्धियों के प्रचार का अच्छा माध्यम बना लिया.
अब शायद ही कोई ऐसा विषय हो जिसका टिकटों पर चित्रण न हुआ हो. कुछ
लोकप्रिय विषय हैं--हवाई-डाक, कला, पक्षी, तितली, संचार-व्यवस्था, मछली,
विष्यात पुरुष और महिलाएं, फूल, औषधि, चित्र, डाक इतिहास, रेलवे, धर्म,
स्काउटिंग, अंतरिक्ष, खेल, जहाज आदि.
संसार के समस्त देशों ने ३,००.००० से अधिक डाक टिकट अब तक जारी कर दिये
हैं. प्रतिवर्ष ६-७ हजार नये टिकट जारी होते हैं. इसीलिए संसार के टिकटों
का काफी हद तक पूरा संग्रह करना आज असंभव है.
इसीलिए संग्रही अब तो विशेष विषयों, खास देश अथवा किसी खास क्षेत्र के
टिकटों का ही संग्रह करने लगे हैं. कुछ वर्षों से तो विषयवार संग्रह करना
ही साधारण परिपाटी बन गयी है. इसका एक कारण यह भी है कि विषयवार संग्रह
बहुत व्यक्तियों को अच्छे लगते हैं. प्रत्येक व्यक्ति को अपनी रूचि के
विषय के टिकट संग्रह करने के लिए मिल जाते हैं. किसी वर्ग के उपवर्ग भी
हो सकते हैं. उदाहरण के तौर पर, पक्षियों के टिकट संग्रह करने वाला उनका
विभाजन इस प्रकार कर सकता है--भूमि के पक्षी, समुद्र के पक्षी, शिकारी
पक्षी और खाने के लिए मारे जाने वाले पक्षी.
अत: टिकट संग्रह आरंभ करने से पहले यह निश्चित कर लेना उचित है कि क्या
संग्रह किया जाये. जिस विषय को भी आप चुनें उसके टिकटों का संग्रह
यथासंभव पूरा करना चाहिए. बेतुका या बेतरतीब संग्रह करना ठीक नहीं. टिकट
संग्रह किसी ठीक ढंग से कीजिये. आरंभ ही यदि बेढंगेपन से हुआ तो टिकट
संग्रह करने की रुचि भी जल्दी ही समाप्त हो जायेगी.
जो विषय आपको रूचिकर हो, उसे टिकट संग्रह के लिए चुन लीजिए. विषय चुनते
समय इस बात का ध्यान रहे कि उस विषय के टिकट आपको आसानी से मिल सकते हैं
क्या? आरंभ तो भारतीय स्वतंत्रता के बाद के टिकटों से करना अधिक अच्छा
रहेगा.
कैसे संग्रह करें?
पहले टिकटों को जमा कर लीजिए. आपको बहुत टिकट मिल जायेंगे. अपने घर आने
वाली चिट्ठियों तथा कर्यालय की डाक से टिकट इकट्ठे किये जा सकते हैं.
लिफाफों से टिकटों को नोच कर निकालने की कोशिश न कीजिए. टिकट के चारों ओर
किछ किनारा छोड़कर, उसे लिफाफे से काट लीजिए. टिकटों की दुकानों से भी
पुराने टिकटों के पैकेट खरीद सकतें हैं. ये टिकट भी लिफाफों से ही लिये
गये होते हैं. आपको स्कूल में ही अपने फालतू टिकटों की अदला-बदली करने
वाले मिल जाएंगे.
इस तरह आपके पास अपनी रुचि के कुछ टिकट जमा हो गये. अब उन टिकटों को
लगाएंगे कहां? अनेक तरह के अल्बम बाजार में मिलते हैं. वे अल्बम
विषय-~वार भी होते हैं. वे सस्ते भी होते हैं और महगें भी. कुछ अल्बमों
में टिकटों की पहचान के लिए चित्र भी छपे रहते हैं. आरंभ में ऐसा अल्बम
नहीं खरीदना चाहिए जिसके पृष्ठों के दोनों ओर टिकट लगायें जायें. इस तरह
के अल्बम खरीदने पर खतरा यह रहता है कि उसके खोलते समय टिकट उखड़ते जाते
हैं या खराब हो जाते हैं. अलग-अलग पत्रों वाला अल्बम खरीदना ठीक रहेगा.
टिकटों की सूची-पुस्तक भी खरीद लेना लाभदायक है, उससे टिकटों को अल्बम पर
ठीक स्थान पर लगाने में सुविधा होगी. उस पुस्तक से टिकटों के विषय में
अनेक प्रकार की जानकारी भी मिलेंगी, जैसे किसी विशेष तरह के टिकट कहां
कहां और कब कब जारी हुए.
टिकटों का लगाना
अल्बम के पृष्ठों पर अपने टिकट लगाने से पहले आप चिप्पियों का पैकेट और
चिमटी अवश्य खरीद लीजिए.
टिकटों को लगाने में गोंद, लेही या चिपकने टेप का प्रयोग कभी मत कीजिए.
उनसे आपके टिकट सदैव के लिए खराब हो जायेंगे. टिकट लगाने के लिए
चिप्पियों का पैकेट ले लीजिए. चह चौकोर और सपाट चिप्पियां पतले व मजबूत
कागज की होती हैं. उन पर एक तरफ गोंद लगा रहता है. सूखने पर चिप्पि को
आसानी से टिकट अथवा अल्बम के पृष्ठ से अलग किया जा सकता है. उससे टिकट को
कोई हानि नहीं पहुंचती. अच्छी किस्म की चिप्पियां ही खरीदिए, क्योंकि वे
महंगी नहीं होतीं. एक ओर गोंद लगी चिप्पियां बाजार में मिलती हैं. चिप्पि
को ऐसे मोड़िए कि गोंद लगा भाग बाहर की ओर रहे. चिप्पि बिल्कुल बीच से न
मोड़ी जायें. छोटा हिस्सा टिकट पर चिपकाया जाता है और बड़ा अल्बम के
पृष्ठ पर.
टिकटों की उठा-धराई के लिए चिमटी का प्रयोग कीजिए, क्योंकि बार-बार
अंगुलियों से छूने से छूने से टिकट मैले हो जाते हैं और फट भी जाते हैं.
चिमटी ऐसी हो जिसमें जंग न लग सके. पहले चिमटी से टिकट उठाने में कुछ
कठिनाई मालूम होगी, पर अभ्यास पड़े जाने पर उसका प्रयोग आसान हो जायेगा.
टिकट, चिप्पि, अल्बम और चिमटी आपके पास हो गयी. अब पहला काम यह कीजिए कि
काम में आये टिकटों को कागज से छुड़ाइए. उन पर लगी पुरानी गोंद भी साफ कर
दीजिए. ऐसा करने से पहले अपने टिकटों को छांट लीजिए. ऐसे टिकटों को निकाल
फेंकिए जो कहीं से फट गयें हों, किनारे नुच गयें हों, दनदाने फट गयें
हों, या जिन पर भारी मुहर लगी हो. इस प्रकार छांटने में आपको काफी टिकट
फेंकने पडेंगे, पर दुख की कोई बात नहीं. खराब टिकटों को फेंकने में
हिचकिचाइए मत, क्योंकि आपको तो अपना संग्रह अच्छे से अच्छा बनाना है.
अब अच्छे टिकटों को ठंडे पानी से भरे साफ ट्रे या थाल में डालकर उन्हें
भिगो दीजिए और आसानी से कागज से असग कर लीजिए. एक साथ सारे टिकट पानी में
न डालिए. एक बार में एक-दो मुठ्ठी डालना काफी होगा. कुछ समय तक उन्हें
भींगने दीजिए, जिससे वे कागज से अलग होने लगें. भींगते हुए टिकटों को जरा
ध्यान से देखिए. कुछ टिकटों की स्याही (रंग) पानी में डालने पर फैल जाती
है. यदि कोई ऐसा टिकट दिखे तो उसे तुरंत पानी से निकाल दीजिए, नहीं तो
बरतन में पड़े सारे टिकट खराब हो जायेंगे. जिन टिकटों की स्याही पक्की न
हो, उनको को अलग बर्तन में सावधानी से भिगोना चाहिए. भीगे बर्तन में
सावधानी से भिगोना चाहिए. भीगे टिकटों को चिमटी से ही निकालकर साफ कागज
पर सुखा दीजिए. टिकट का मुँह नीचे की तरफ हो. टिकट सूखने पर कुछ मुड़
जाते हैं. उन्हें सीधा करके किसी पुस्तक में दबा दीजिए. कुछ समय बाद वे
सपाट हो जायेंगे.
भिगोने, सुखाने और सपाट करने के बाद अब आपके टिकट अल्बम में लगाने योग्य
हो गये. अब टिकटों के छांट लीजिए. जिस प्रकार अल्बम में टिकटों को लगाना
हो उस तरह उन्हें रख लीजिए.
