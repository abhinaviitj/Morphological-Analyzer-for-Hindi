<शोचिअल् श्चिएन्चे><ञोल्क्लोरे><घउरि श्हन्कर् फन्ड्य><ऊनन् कि ळोक् खट्हयेन्><१९८६><णलन्ड फ्रकस्हन्><णेत् ढेल्हि><३६ टो ४७><२४००><फन्ड्य-ऊनन् खि ळोक् खट्हयेन्>

लकड़हारा अपनी लड़की के उत्तर से सन्तुष्ट हो गया. उसे अपनी लड़की की
बुद्धिमत्ता पर गर्व था.
उधर राजकुमार ने अपने एक हब्शी दूत (हब्शी काले गुलामों को कहते हैं) को
बारह डबलरोटियाँ, एक गोल पनीर का बड़ा टुकड़ा और दो चमड़े की मशकों (बकरे
की खाल की बड़ी थैली) में बढ़िया शराब देकर साथ में एक कागज का पुरजा
दिया, जिस पर लकड़हारे की लड़की के लिए कुछ पंइतयाँ लिखी थीं.
पंइतयाँ इस प्रकार थीं--"साल में बारह मास, आकाश में पूर्णमासी का
खिलखिलाता चन्द्रमा और बकरों के पेट ठसाठस भरे."
हब्शी, राजकुमार का सन्देश और दिये हुए उपहार लेकर लकड़-~हारे के घर के
लिए चल दिया.
दिन भर चलकर शाम को हब्शी लकड़हारे के घर पहुँचा. उसने लकड़हारे की लड़की
को उपहार की वस्तुएं और राजकुमार का सन्देश दिया.
लड़की ने उपहार लेकर सन्देश को पढ़ा और हब्शी से कहा--"तुम रात में आराम
करो. यहाँ से सवेरे चलते समय मुझसे सन्देश का उत्तर ले जाना." यह सुनकर
हब्शी आराम करने लगा.
दूसरे दिन सवेरा होते ही लकड़हारे की लड़की ने हब्शी को अपना सन्देश इस
प्रकार लिखकर दिया--"जनाब, साल में ग्यारह महीने होते हैं, चन्द्रमा
पूर्णमासी का नहीं, अष्टमी का है तथा बकरे भूख से अधमरे हैं, जिनके पेट
बिल्कुल पिचके हैं."
फिर लड़की ने हब्शी से कहा..."देखो, जब यह सन्देश तुम अपने राजकुमार को
दोगे तो वह गुस्से से पागल होकर तुम्हें मारने को दौड़ेगा. तब तुम
राजकुमार से ये पंइतयाँ कहना--"सफेद कबूतरी को पाने के लिए काले कौवे
को न मारें." इतना कहते ही राजकुमार शान्त हो जाएगा."
पहले तो हब्शी घबरा गया, परन्तु लड़की ने उसे विश्वास दिलाया कि उसके
ऐसा कहते ही राजकुमार उससे कुछ नहीं कहेगा.
हब्शी सन्देश लेकर चला गया.
ये बातें लकड़हारा भी सुन रहा था. किन्तु अजीब-सी उल्टी-सीधी बातें उसे
जरा भी पल्ले नहीं पड़ीं.
हब्शी के जाते ही उसने अपनी लड़की से कहा--`अरे, ये ऊट-~पटाँग बातें क्या
कर रही थीं. मेरी तो कुछ भी समझ में नहीं आया."
लड़की ने हंसते हुए कहा--"पिताजी, बातें बिल्कुल ठीक थीं और राजकुमार को
अपने सन्देश का सही उत्तर भी दे दिया है."
"परन्तु मेरी समझ में तो कुछ भी नहीं आया."
लड़की बोली-"सीधा-सा तो अर्थ था-देखो न, राजकुमार ने उप-~हार में बारह
डबल रोटियाँ, पनीर का गोल टुकड़ा और दो मशकों में बढ़िया शराब भेजी थी,
जिसके लिए उसने लिखा था-"साल में बारह महीने अर्थात् बारह डबल रोटियाँ,
पूर्णमासी का चन्द्रमा अर्थात् पनीर का गोल टुकड़ा-और दो हट्टे-कट्टे
बकरे, जिनका पेट ठसाठस भरा है," पर रास्ते में इस हब्शी दूत ने गड़बड़ कर
दी, यह एक डबल रोटी, आधा पनीर और दोनों मशकों की शराब पी गया. शेष मशकों
में बहुत थोड़ी-थोड़ी ही शराब उसने बची रहने दी. इस पर मैंने राजकुमार को
सन्देश में लिखा--साल में ग्यारह महीने होते हैं, अर्थात् एक डबल रोटी कम
है. चन्द्रमा पूर्णमासी का नहीं, अष्टमी का है, अर्थात् पनीर आधा है.
बकरे हट्टे-कट्टे नहीं भूखे और पिचके पेट के हैं अर्थात् मशकों से शराब
पी ली गई है."-इतना स्पष्ट तौर पर बताकर लड़की चुप हो गई और पिता को
जिज्ञासा से देखने लगी.
अब लकड़हारे की समझ में सारी बात आ गई. बोला--"तुमने उत्तर तो ठीक दिया,
किन्तु इससे उस हब्शी को दण्ड मिलेगा.
लड़की बोली--"तभी मैंने कुछ पंइतयाँ हब्शी को भी याद करा दी हैं.
रास्ते में हब्शी द्वारा डबलरोटी, पनीर और शराब खा-पी जाने से राजकुमार
को क्रोध आयेगा ही. पर जब हब्शी कहेगा कि सफेद कबू-~तरी को पने के लिए
काले कौवे को न मारें." तो राजकुमार का गुस्सा शान्त हो जाएगा. इसका अर्थ
यह है कि राजकुमार मुझे पाना चाहता है तो हब्शी का कुसूर माफ कर दे."
लकड़हारा अपनी लड़की की चतुराई-भरी बातें सुनकर बड़ा खुश हुआ.
उधर जब हब्शी ने महल में पहुँचकर राजकुमार को सन्देश का उत्तर दिया तो
पढ़कर राजकुमार हब्शी को मारने दौड़ा; क्योंकि हब्शी ने उसके उपहार को
ठीक हालत में न पहुंचाकर अपराध किया था, परन्तु जैसे ही राजकुमार हब्शी
की ओर उसे मारने झपटा, उसने तुरन्त कहा--सफेद कबूतरी को पाने के लिए काले
कौवे को न मारें."
हब्शी के मुंह से कहावत के रूप में यह उत्तर सुनकर राजकुमार शान्त हो
गया. वह समझ गया कि यह बात लकड़हारे की लड़की ने ही उसे सिखा कर भेजा है.
वह लड़की की बुद्धिमत्ता पर बहुत खुश हुआ. उसने उसी समय विवाह का
प्रस्ताव लकड़हारे के घर भिजवा दिया.
अगले ही दिन राजकुमार का विवाह की लड़की के साथ धूमधाम से हो गया.
मोती की कीमत
यूनान की यह लोककथा अनुशासन-प्रियता का एक जीता-जागता उदाहरण है. यह भी
यूनान के गाँव-कस्बों में खूब लोकप्रिय है.
यूनान में प्राचीनकाल में अनेक छोटे-छोटे नगर-राज्य थे. वहीं स्पार्टा के
राजा एजिसलास अपने राज्य के प्रधान मंत्री, प्रधान सेनापति और मुख्य
खजांची आदि अन्य उच्च अधिकारियों की लापरवाही और मनमानी से परेशान हो
चुके थे. राजा कुछ कहता तो ये अधिकारी उसके विपरीत ही कार्य करते थे. एक
बड़े राज्य की बागडोर इन अधिकारियों की सहा-~यता के बिना संभल भी नहीं
सकती थी. राजा एजिसलास के सामने तो सभी `हाँ' में `हाँ' मिलाकर उसकी
आज्ञा मानने का ढोंग करते, किन्तु अपनी मनमानी किये बिना वे नहीं मानते.
राजा बड़ा बुद्धिमान और दूरदर्शी था.
एक दिन जब राजसभा में सभी सरदार और अमीर-उमराव उपस्थित थे, प्रधान मंत्री
और सेनापति आपस में धीरे-धीरे बातें करने में मग्न थे. उस समय तक राजा
एजिसलास राजसभा में नहीं आये थे. जब बहुत देर बाद भी राजा राजसभा में
नहीं आये तो सभी परेशानी में पड़ गये; क्योंकि राजा राजसभा में कभी
विलम्ब से नहीं आये थे. अन्त में प्रधान मंत्री और सेनापति राजा से मिलने
महल में जाने को उठे ही थे कि राजा एक झिलमिलाता बहुमूल्य मोती हाथ में
लिये राजसभा में आ पहुँचे. राजा के आते ही सभी उपस्थित लोगों ने उन्हें
झुक-झुककर प्रणाम किया. राजा के सिंहासन पर बैठते ही सब दरबारी अपने-अपने
आसन पर बैठ गए. राजा के मुख पर गम्भीर भाव झलक रहा था. वह बार-बार कभी
हाथ में लिए मोती को देखता तो कभी राजसभा में उप-~स्थित सरदारों और
प्रधानमंत्री की ओर. सभा में एकदम चुप्पी छा गई थी. सभी दरबारी चकित थे
कि आखिर राजा को आज क्या हो गया है?
इतने में राजा ने खजांची को बुलाया और उसके हाथ में मोती देकर
कहा--"खजांची जी, क्या तुम इस मोती की कीमत बता सकते हो?"
खजांची ने मोती को कई बार उलट-पुलट कर देखा और कहा--"महाराज! इस मोती की
कीमत आपके वर्तमान खजाने की धनराशि के बराबर तो अवश्य है." राजा ने उसे
आज्ञा दी-"अच्छा तो इस मोती को फोड़ दो." यह सुनकर खजांची की आँखें चकित
रह गई. वह और सभी दरबारी राजा के मुख की ओर एकटक आश्चर्य से देखने लगे.
खजांची ने सिर झुकाकर कहा--"महाराज, मैं, आपके खजाने का रक्षक हूँ. कीमती
हीरे-जवाहरातों को खजाने में जमा करके रखना मेरा काम है. फिर इतने कीमती
मोती को फोड़ने का मैं कैसे साहस कर सकता हूँ. मुझे ऐसा अनुचित कार्य
करने को बाध्य न करें." कहकर खजांची अपने आसन पर बैठ गया.
खजांची का उत्तर सुनकर दरबारी लोगों ने सन्तोष की सांस ली और वे खजांची
की तरफ कृतज्ञता की द्दृष्टि से देखने लगे. फिर वे राजा की ओर
उत्सुकतापूर्वक द्दृष्टि से उनके अगले वचनों की इंतजार करने लगे.
अब राजा ने प्रधानमंत्री की ओर देखा और उसे अपने पास बुलाया.
प्रधानमंत्री अपने आसन से उठकर राजा के सामने जा खड़ा हुआ. राजा ने
कहा--"मंत्रिवर, आप इस मोती की कीमत कितनी आँकते हैं?" यह कहते हुए राजा
ने वह मोती प्रधानमंत्री के हाथ में रख दिया. प्रधानमंत्री ने भी उसे
घुमा-फिराकर गौर से देखा-परखा. फिर वह बोला--"महाराज, यह मोती बहुत कीमती
है. मेरी राय में इस मोती की कीमत राज्य की बीस वर्ष की आमदनी के बराबर
है." राजा ने कहा--"तो फिर देखते क्या हो? इसे फोड़ डालो!"
राजा की आज्ञा सुनकर प्रधानमंत्री भी अचम्भे में पड़ गया. वह समझ नहीं पा
रहा था कि आज राजा को अचानक क्या हो गया है? उसने कहा--"महाराज! भला ऐसा
कीमती मोती क्या फोड़ देने योग्य है, जो हमारे बीस वर्ष की राज्य की आय
के बराबर मूल्य का है. फिर मैं तो आपका प्रधानमंत्री हूँ. आपकी ऐसी
बहुमूल्य वस्तु को यदि मैं ही अपने हाथ से नष्ट कर दूँ तो भला प्रजा मेरी
अक्ल का मजाक नहीं उड़ा-~एगी? कृपया मुझ से ऐसा कार्य न करायें जो मुझे
नीचा दिखाने का कारण बनाये. मैं राज्य की सेवा में, उसके हित को ही
सर्वोपरि समझता हूँ. इसके नष्ट करने से बहुत अधिकधन की क्षति होगी." कहकर
प्रधान-~मंत्री ने वह बहुमूल्य मोती राजा को वापस दे दिया और फिर प्रणाम
कर अपने आसन पर जा बैठा.
अब राजा ने सेनापति को बुलाया और वही मोती उसे देते हुए कहा--"सेनापति,
तुम्हारा दृष्टि में इस मोती का कितना मूल्य होगा?" सेनापति ने पहले तो
थोड़ी देर तक मोती को ध्यान से देखा और फिर गर्व से छाती फुलाकर
बोला--"महाराज, आपकी सेना किसी शत्रु के साथ लगातार तीस वर्ष तक युद्ध
करती रहे, फिर भी युद्ध के लिए खर्च के लिए कमी नहीं पड़ेगी, इतनी मोती
की कीमत है." राजा ने अचम्भे से सेनापति की ओर देखते हुए कहा--"अच्छा!"
"जी हाँ, महाराज!" सेनापति ने सिर हिलाकर समर्थन किया. "ठीक है, तो इसे
पैर से कुचलकर नष्ट कर दो!" राजा ने कहा. सुनकर सेनापति का दिल भी बैठ
गया. वह बोला-"महाराज, क्षमा करें! ऐसे बहुमूल्य मोती को तोड़ने की मेरी
हिम्मत नहीं होती. मैं राज्य की सुरक्षा के लिए हूँ. मुझे क्षमा करें."
कहकर सेनापति ने भी मोती राजा को वापस सौंप दिया.
कुछ देर तक राजा चुपचाप बैठा रहा. राजसभा में सन्नाटा छाया हुआ था. सभी
दरबारी पुतले बने हुए राजा की ओर अचम्भे से देख रहे थे.
अन्त में राजा ने दरवाजे पर खड़े प्रहरी को बुलवाया और उसके हाथ में मोती
देते हुए कहा--"अच्छा प्रहरी, कुछ तुम भी बताओ, तुम्हारी द्दृष्टि में इस
मोती की क्या कीमत होगी?" प्रहरी ने उस मोती को उलट-पलट कर देखा, फिर
सीधा-सा उत्तर दिया-"महाराज, मैं भला मामूली सिपाही, इस मोती की कीमत
कैसे आँक सकता हूँ! मुझे तोइसका कई ज्ञान नहीं है. इसीलिए मैं आपको क्या
उत्तर दूँ?" राजा ने हंसकर कहा-"अच्छा, कोई बात नहीं, तुम इस मोती को
तोड़ सकते हो?" प्रहरी बोला--"यदि आप आदेश दें तो..."राजा ने कहा-"हाँ,
मैं तुम्हें आदेश देता हूँ."
इतना कहना था कि प्रहरी ने मोती को भूमि पर रखकर अपने भारी-~भरकम जूते से
कुचल डाला. यह देखकर सभी चकित रह गये. प्रधान-~मंत्री, सेनापति और खजांची
को तो जैसे काठ मार गया हो. वे सोच रहे थे कि आखिर इतने बहुमूल्य मोती को
चकनाचुर करने की हिम्मत इस प्रहरी को कैसे हुई? अब राजा ने प्रहरी की ओर
देखते हुए पूछा--"प्रहरी, तुमने इस मोती को क्यों तोड़ा? प्रधानमंत्री,
सेनापति और खजांची ने तो इसे तोड़ना इसलिए अस्वीकार कर दिया, क्योंकि यह
बहत कीमती था, किन्तु तुमने इसे तोड़ डाला! उत्तर दो, आखिर ऐसा तुमने
क्यों किया?"
प्रहरी वफादार और निर्भय था. उसने उत्तर दिया--"महाराज, मुझे आपके आदेश
का पालन करना था. चाहे मोती कितना ही कीमती हो. मेरे लिए तो आपकी आज्ञा
की कीमती ऐसे सैंकड़ों मोतियों की कीमत से भी कई गुना अधिक है. मुझे आपकी
आज्ञा का पालन तो मोती की कीमत को जाँचे बिना तुरन्त करना चाहिए था."
यह सुनकर राजा नेप्रहरी की पीठ थपथपाते हुए, उसे शाबाशी दी और कहा-"तुम
धन्य हो. तुमने मेरे आदेश की सही कीमत आँकी है." यह सुनते ही
प्रधानमंत्री, सेनापति और खजांची ने अपने-अपने सिर झुका लिये. वे राजा की
भावना को समझ गये थे. उन्होंने राजा से क्षमा माँगी. उसके बाद तीनों ने
राजा के आदेशों की कभी अवहेलना नहीं की और न लापरवाही के ही वश में हुए.
वे अब अपने कर्त्तव्य और राजाज्ञा को ही सर्वोपरि समझने लगे.
सिकन्दर की ज्ञान-प्रियता
सिकन्दर केवल एक वीर-योद्धा ही नहीं, बल्कि विद्वान और विद्वत्ता का
प्रेमी भी था.
प्रस्तुत लोक-कथा में वह अपने विरुद्ध विद्रोह भड़काने वाले कुछ साधुओं
को पकड़वा कर बुलाता है. किन्तु अपने प्रश्नों के उनके द्वारा
विद्वत्तापूर्ण उत्तर सुनकर प्रभावित और चकित हो जाता है. उन्हें मुक्त
तो कर ही देता है, साथ ही पुरस्कृत करता है. इसका वर्णन अपने ऐतिहासिक
ग्रन्थों में प्लुटार्क और बेवन ने भी किया है, जिसे यूनान में एक
लोक-कथा समझा जाता है, जो वास्तविक और ऐतिहासिक भी है.
यह ऐतिहासिक सच्चाई है कि राजा पुरु की वीर सेना और उसके हाथियों की
भयंकरता के सामने सिकन्दर की यूनानी सेना के सैनिकों और उनके सेनापतियों
के हौसले पस्त हो गये थे. पुरु की सेना ईरान के सम्राट् दारा के समान
लाख-डेढ़ लाख नहीं थी. वह केवल बीस हजार थी; परन्तु उसने यूनानी सेना के
छक्के छुड़ा दिये थे, यद्यपि वह विजय प्राप्त नहीं कर सकी थी. यह यूनानी
सेना का गर्व चूर करने के लिए काफी था. इसने उसके भारत के अन्य उन
राज्यों को जीतने के सपने को भंग कर दिया था, जो व्यास नदी के पार फैले
हुए थे. सिकन्दर ने चाहा कि व्यास नदी पार कर आगे बढ़ा जाए, परन्तु
सिकन्दर की आतंकित सेना ने आगे बढ़ने से इन्कार कर दिया. अन्त में उसने
अपनी सेना को दो भागों में यूनान वापस लौटने की आज्ञा दी.
सिकन्दर ने अपनी सेना के एक भाग को कन्धार के पश्चिम से सीस्तीन होकर
जमीन की राह लौटने का आदेश दिया. सेना का दूसरा भाग, फारस की खाड़ी से
समुद्री मार्ग द्वारा एक यूनानी कप्तान की अधीनता में रवाना हुआ.
सिकन्दर की अधीनता में जो स्थल-सेना वापस लौटी, उसे रास्ते में पड़ने
वाले अनेक राज्यों के राजाओं की सेना से मुकाबला करना पड़ा. उन राजाओं ने
देश की स्वाधीनता के लिए वीरतापूर्वक युद्ध किया और पराजित हुए. यह राज्य
छोटे-छोटे थे, परन्तु साहसी और देशभक्त थे. उन दिनों इसमें सिकन्दर के
विरुद्ध जनता को उभारने और स्वाधीनता का मंत्र सुनाने वाले ब्राह्मण, और
साधु थे. यद्यपि जहाँ कहीं ब्रह्मण, साधु सिकन्दर के हाथ पड़ जाते थे, वे
यूनानी सैनिकों द्वारा नृशंसतापूर्वक मार डाले जाते थे, परन्तु इस प्रकर
के अत्याचारों से वे कातर और भय-~भीत न होते थे.
कहा जाता है कि मल्लि में बुरी तरह घायल होने के बाद सिकन्दर को डोली में
ले जाया जाता था, ऐसी दशा में भी इन्होंने कई नगरों को जीता. एक बार
सिकन्दर को दस `नागा' अर्थात् नंगे साधु मिल गये, जो सिकन्दर के विरुद्ध
विद्रोह फैलाते फिरते थे. उनको पकड़वाकर सिक-~न्दर ने अपने बुलाया. उन
साधुओं की, कठिन से कठिन सवालों का तुरन्त उत्तर देने के कारण बड़ी
प्रसिद्धि थी. वे बड़े विद्वान थे. उनकी परीक्षा लेने का इन्होंने निश्चय
किया. साथ ही यह भी कह दिया गया कि जिसका उत्तर गलत निकलेगा, पहले वही
मारा जायेगा, उसके बाद और सब.
पहले साधु से सिकन्दर ने पूछा--"संसार में कौन अधिक हैं--मरे हुए या
जिन्दे?"
उसने उत्तर में कहा--"जीवित, क्योंकि मरा हुआ संसार में रहता ही नहीं."
दूसरे से पूछा गया--"सबसे बड़े जन्तु समुद्र या पृथ्वी दोनों में से कहाँ
मिलते हैं?"
उत्तर मिला--"पृथ्वी पर, क्योंकि समुद्र उसका ही भाग है."
तीसरे साधु से सिकन्दर ने प्रश्न किया कि "दुनिया में सबसे चतुर पशु कौन
है?"
साधु ने उत्तर में कहा--"जिसे मनुष्य अभी तक नहीं पहचानता" (अर्थात्
स्वयं मनुष्य ही और वह अपने को नहीं पहचानता.)
चौथे साधु से प्रश्न किया गया--"तुमने अपने यहाँ के राजा को विद्रोह के
लिए क्यों उकसाया?"
साधु ने उत्तर दिया--क्योंकि मैं चाहता था कि या तो इज्जत के साथ जियें
अथवा बुजदिल की मौत मरें."
पाँचवें साधु से पूछा गया--दिन सबसे पुराना है या रात?
उत्तर--"दिन, एक दिन बड़ा है."
सिकन्दर ने आश्चर्य से पूछा कि "यह कैसा उत्तर है?"
साधु ने उत्तर में कहा--"गूढ़ प्रश्नों का उत्तर गूढ़ ही होता है."
अब छठे साधु की बारी थी. उससे पूछा गया--"किस उपाय द्वारा आदमी सबसे अधिक
प्यार पा सकता है?"
उत्तर--"यदि बहुत बल, शक्ति तथा अधिकारशाली हो तो अपने को दूसरों के लिए
भय का पात्र न बनावे."
सातवें साधु से सवाल किया गया--"मनुष्य देवता किस प्रकार से हो सकता है?"
उत्तर में साधु ने कहा--"मनुष्य के लिए जो असाध्य हो, वह करने से."
सिकन्दर का आठवाँ प्रश्न था--"सबसे अधिक बलवान कौन है? जीवन या मृत्यु?"
उत्तर--"जीवन, क्योंकि इसमें बहुत-से दूषण सम्मिलित हैं."
नवें साधु से पूछा गया--"मनुष्य को कितने दिन जीना चाहिए?"
साधु ने उत्तर में कहा--"जब तक जीवन से अधिक मृत्यु को अच्छा नहीं
समझता."
दसवाँ साधु न्यायाधीश बनाया गाया था. सिकन्दर ने उससे पूछा--"अब अपना
फैसला दो." (वही उम्र में सबसे वृद्ध था) उस वृद्ध ने जबाव में
कहा--"मेरी राय में सभी ने एक-दूसरे से गलत उत्तर दिया है."
सिकन्दर ने कहा--"यदि यही तुम्हारा फैसला है तो तुम्हीं पहले मरो!"
वृद्ध साधु ने उत्तर दिया--"यदि आप अपना बचन रखना चाहते हैं; क्योंकि
आपने कहा है कि जो सबसे उत्तर देगा, वह सबसे पहले मरेगा, परन्तु किसी ने
सबसे गलत उत्तर नहीं दिया है."
सिकन्दर इस उत्तर से प्रसन्न हो गये. फलस्वरूप सबको छोड़ दिया तथा उनको
बहुत पुरस्कार दिया.
