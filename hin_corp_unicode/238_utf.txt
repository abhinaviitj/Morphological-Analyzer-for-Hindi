<औङ्ङिचिअल् अन्ड् ंएडिअ ळन्गुअगेस्><ळेगिस्लटिवे><आनोन्><ऊ.फ्. ळेगिस्. छोउन्चिल् डेबटेस् ८७><१९८७><घोव्ट् ओङ् ऊ.फ्.><ळुच्क्नोत्><१०१६ टो १०२१><२१००><आनोन् - ऊ.फ्. ळेगिस्. छोउन्चिल् डेबटेस् - ८७>

श्री मान्धाता सिंह--
उतनी बार तो नहीं कहूंगा लेकिन कतिपय उदाहरण जरूर दूंगा कि कैसे काम कर
रही है. मैं उनको स्पष्ट कहता हूं कि राज्यपाल की सरकार काम नहीं कर रही
है, वह शिथिल हो गयी है, वह निकम्मी हो गई है, पंगु हो गई है, पैरालाइज्ड
हो गई है, कहां से मैं उदाहरण दूं. उन्होंने स्वयं स्मरण दिलाया था कि
अधिकांश प्रश्नों के उत्तर सूचना एकत्रित की जा रही है, यह आते हैं. आज
माननीय शर्मा जी ने संकेत किया कि तमाम महत्वपूर्ण प्रश्न अन्तरिम कर इस
समय १.०० बजे श्री अधिष्ठाता (श्री जगदीश चन्द्र दीक्षित) ने सभापति का
आसन ग्रहण किया. दिये गये हैं, उत्तर देने से क्यों घबराते हैं, क्यों
कतराते हैं, क्यों बहाने बाजी करते हैं. स्वयं में इस बात का प्रमाण हैं
कि सरकार और सरकार के हाथ-पांव जो विभाग हैं, विभागीय उच्चाधिकारी है.
आई. ए. एस. के उच्चाधिकारी हैं और जो उनके अधीनस्थ कार्य करने वाले हैं,
वे काम-धाम नहीं करते, ये मौज-मस्ती करते हैं. एक तो यह कारण है, लेकिन
इसे भी मुख्य कारण नहीं मानता हूं. मैं हर बार कहता हूं हमारा धर्म है,
आज का अवसर भी हाथ से नहीं जाने दूंगा, पुन: स्मरण कराना चाहता हूं कि जो
नियमावलियां हैं; कायदे-कानून हैं, जो व्यवस्था अंग्रेजी साम्राज्यवाद ने बना रखी थी, देश को गुलाम
रखने के लिए, देश की जनता की परेशान करने के लिए, दुर्भाग्यवश ४० वर्ष
आजादी के बीत गये, ५४ संशोधन में हो गये हैं लेकिन जो हमारी नियमावलियां
हैं, डिपार्टमेन्टल नियमावली भारत के संविधान हैं, फाइनेंशियल हैंड बुक
हैं, उसमें लेखा मात्र भी परिवर्तन नहीं हुआ है. शिक्षक होने के नाते मैं
शिक्षकों का एक शब्द प्रयोग कर रहा हूं कि उनमें पंक्चुएशन मार्क, यानि
कामा और फुलस्टाप भी नहीं बदला है. स्पष्ट प्रमाण है कि संविधान जो
देशभक्तों ने बनाया, आजादी की प्राप्ति के बाद बनाया उसमें तो ५४ बार
संशोधन की आवश्यकता हो गई लेकिन अंग्रेजों ने शासन तन्त्र चलाने के लिए
जो व्यवस्था कायम की थी उसको हमारे प्रतिभा सम्पन्न राजनैतिक ने जिसमें
सभी दलों के नेता सम्मिलित हैं क्योंकि सभी शासन का रसास्वादन कर चुके
हैं और नौकरशाह बिलकुल परमानेन्ट हैं वह भी तेज कही जाती है लेकिन किसी
को सहूर नहीं आया, किसी ने कभी कल्पना नहीं की कि अब देश का लक्ष्य बदल
गया, आकांक्षायें बदल गई तो उन पुरानी नियमावलियों के रहते नये लक्ष्य
नहीं प्राप्त किये जा सकते, जनता की आकांक्षाओं को पूरा नहीं किया जा सकता और मेरी यह चेतावनी है कि चाहे जितनी
बड़ी पंचवर्षीय योजनायें बना ली जायं, चाहे जितनी बड़ी धनराशि गरीबों के
नाम पर निर्धारित कर ली जायें, चाहे जितना नियोजित विकास का नारा दे लिया
जाये, जब तक प्रशासनिक प्रक्रिया में मौलिक परिवर्तन न होगा, जनता की
सक्रिय भागीदारी सुनिश्चित नहीं की जायेगी तब तक देश का कल्याण होने वाला
नहीं है, रुपयों का सदुपयोग होने वाला नहीं है, जब मैं आरोप लगा रहा हूं
कि यह सरकार नान-फंक्सनिंग है, राज्यपाल महोदय की सरकार पंगु हो गई है,
काम नहीं कर रही है, इसका अनुभव हम लोगों को है जब विभागीय अधिकारियों के
दरवाजे खटखटाते थक जाते हैं तो सचिव स्तर पर अपनी बात का उनकी संज्ञान
में लाने की चेष्टा करते हैं; भेंट करते हैं, चिट्ठी लिखते हैं, मंत्री
जी के यहां फिर लिखते हैं जब सभी जगह हताश हो जाते हैं तो वर्षों के बाद
शासन के मुखिया होने के नाते मुख्य मंत्री जी को पत्र लिखकर, मिलना तो
मुश्किल है, बहुत भीड़ रहती है, उनका स्टाप खड़ा रहता है जो कागज दे रहे
हैं, पता नहीं उनका क्या मन है, मैं नाम नहीं लूंगा जो उनके स्टाफ के लोग
है उनको कागजात दे देते हैं फिर एक सप्ताह के बाद इतना जरूर है, एक विधायक प्रकोष्ठ एनेक्सी में
खुल गया है उसमें एक अधिकारी नियुक्त है, जो विधायकों के पत्रों के उत्तर
भेजता है उसमें लिखा रहता है, सेटभाषा है, बहुत से मंत्रियों ने
साइफ्लोस्टाइल करा कर रखा हुआ है उसमें लिखा रहता है कि आपका पत्र
फलां-~फलां तारीख को प्राप्त हुआ, मुख्य मंत्री जी के यहां साइक्लोस्टाइल
नहीं है उनके यहां अलग-अलग टाइप की सुविधा उपलब्ध है, अलग-~अलग टाइप होकर
जाता है, मुझे कल ही उनके दो पत्र मिले, उनको खोल कर देखा मुख्य मंत्री
के कार्यालय की मुहर लगा पत्र, सोचा कि यह थोड़ा अलग प्रकार का पत्र
होगा, पढ़ा तो असल में भाषा वही थी, लिखा था कि आपका पत्र प्राप्त हुआ
उसे मूल रूप से फलां विभाग के सचिव को भेजा जाता है, क्या यह मुख्य
मंत्री जी का कार्यालय और उनके आई. ए. एस. सहायक अफसर अपने कर्तव्यों की
इतिश्री समझते हैं, क्या हम लोगों को इतना नामाकूल समझ रखा है, अगर
विभागीय सचिवों से राहत मिल ही गई होती तो मुख्य मंत्री को क्यों कष्ट
देते पत्र लिख कर, हम लोग नहीं समझते कि हम लोगों द्वारा लिखे गये पत्र
मुख्य मंत्री दृष्टिपात कर पाते हैं या नहीं, या उनके सहायक को यह स्टेण्डिंगस आर्डर्स हैं कि जिन विधायकों के पत्र आये
उनके उत्तर में इतना लिख दो कि आपका पत्र मूल रूप में शिक्षा सचिव, गन्ना
सचिव फलां सचिव को भेज दिया गया है इसको फक्सनिंग गर्वनमेन्ट कहना सही
नहीं होगा. अब्दुल वदूद साहब ने कहा था महामहिम राज्यपाल की सरकार काम कर
रही है. मैं आपको इस प्रकार के कितने उदाहरण बताऊं. हम लोग शिक्षा विभाग
से सम्बन्धित हैं और वहां के क्रिया कलापों के बारे में अच्छी तरह से
जानते हैं. हमारे शिक्षा मंत्री जी हैं और शिक्षा सचिव जी भी हैं. शिक्षा
मंत्री जी का स्वास्थ्य खराब होने के कारण वह कार्यालय में कम समय दे
पाते हैं. सम्भवत: मेडिकल एडवाइज पर होगें. हम लोगों की कामना है कि वह
पूर्ण रूप से स्वस्थ्य रहें. वह कार्यालय में मिलते नहीं है, शिक्षा सचिव
मिलते भी तो लगता है कि डम्ब एवं डीज हैं, पत्थर हैं और स्थूलमूर्ति
स्वरूप हैं. उन पर कोई असर ही नहीं होता है, चाहे आन्दोलन हो या कोई
अर्जी हो या विधायक हो. हां इतना जरूर वह करते हैं कि अपने अधीनस्थ
अधिकारियों को कागज मार्क कर देते हैं. उनकी यह मार्किंग समझो की
जहान्नुम में ले जाती है. सचिव ने विशेष सचिव को मार्क कर दिया, विशेष
सचिव ने उप सचिव तथा उप सचिव ने अनुसचिव को मार्क कर दिया और अनुसचिव ने
अनुभाग अधिकारी के नाम टिप्पणी लगा दी. अनुभाग अधिकारी ने बाबू से कहा कि
फाइल ढूंढी कहां है. आज यह हाल सभी विभागों का है. मैं आपसे बता दूं
एक-एक अध्यापक के वेतन निर्धारण का मामला १६,१६ सालों से सचिवालय में
अटका रहता है उनका निस्तारण नहीं हो पाता है. इस सदन में ध्यानाकर्षण के
माध्यम से सूचना दी गयी शिक्षकों का एक ज्वलंत उदाहरण में दे दूं.
फतेहपुर जनपद में तीन सालों से जिला शिक्षा अधिकारी नहीं है, जिला
विद्यालय निरीक्षक नहीं है. मैं जानना चाहता हूं कि शिक्षा विभाग में
क्या अधिकारियों का अकाल पड़ गया है. अगर उनकी सप्लाई न हो पा रही हो तो
हम लोग ढूंढ कर उनको भर्ती करवा दें. वह टेक्नीनिक कैलेसे नेग्लीजेंस है
कि जनपद में तीन वर्षों से जिला शिक्षा अधिकरी नहीं है. वहां के अध्यापक
पीड़ित हैं प्रबन्धाधिकरण के मामले पड़े हुये हैं, वहां आन्दोलन चल रहे
हैं अनशन चल रहे हैं. पहली तारीख को इस सम्बन्ध में एक सम्मेलन हुआ और
उसमें स्वयं शिक्षा मंत्री जी पधारे. उनके स्वागत भाषण के अवसर पर माननीय
शर्मा जी ने उनका ध् यान आकर्षित किया और उन्हें एक कागज दिया उस पर
उन्होंने लिख दिया इम्पारटेंट फतेहपुर डी. आई. ओ. एस. इन पर मेरा मन भी
प्रसन्न हुआ और शर्मा जी को बताया कि लगता है कि समस्या हल हो जाएगी.
परन्तु आज भी फतेहपुर के लोग आये हैं और उन्होंने बताया कि आज भी वहां
अनशन जारी है इस प्रकार तीन साल में भी वहां कुछ नहीं हुआ. सदन में
ध्यानाकर्षण की सूचना दिये हुये भी ११ दिन बीत गये हैं और उस पर आदेश
हुये लेकिन उस पर भी कार्यवाही नहीं हुयी. इसलिये इस प्रशासन को मृत
प्रशासन कहा जाये तो सही होगा. यदि मैं अन्य विभागों के उदाहरण दूंगा तो
मेरा सारा समय उसमें बीत जायेगा. मान्यवर मुझे लगता है कि मेरी बात कुछ
चुभ रही है उनके ह्रदय की पीड़ा को जागृत कर रही है.
श्री अधिष्ठाता--
आपके १५ मिनट हो गये हैं.
श्री मान्धाता--
आज का युवा वर्ग अनुशासनविहीन है परन्तु माननीय पाल जी को देखकर ऐसा लगता
है कि आज का युवा वर्ग पूर्णतय: अनुशासित है. इसका श्रेय भी अध्यापकों को
मिला जाना चाहिये. मान्यवर, मैं कह रहा था कि यह नान फक्सिंनिंग
गर्वनमेन्ट है. माननीय पाल जी अपने सेवादल के माध्यम से यदि इसको करवा पा
रहे हों तो यह यदि वह ऐसा करवा दें तो बधाई के पात्र है.
श्री सरजू पाण्डे--
पता चला है कि बूथ कैपचरिंग की ड्यूटी माननीय पाल जी को दी गयी है.
श्री जगदम्बिका पाल--
अभी चुनाव नहीं हो रहे हैं, लेकिन हम उन चुनौतियों का सामना करने के लिये
तैयार हैं.
मान्यवर, मैं इस प्वाइंट को बिल्टअप करने की चष्ट कर रहा था. हमारी
प्रशासन व्यवस्था पंगु हो गयी है. यह वह एक दिशा में जरूर चलती है, यदि
जनता को कुचलना है आन्दोलनरत कर्मचारियों और मजदूरों को तथा किसानों और
विद्यार्थियों का दमन करना तो वह उसमें बड़ी चुस्त है. अंग्रेजों द्वारा
निर्मित, स्थापित, पोषित स्वतंत्र भारत की सरकार द्वारा पूर्णतय: पोशित
नौकरशाही जनता की आकांक्षाओं के विपरीत जनता के आन्दोलन को कुचलने में
बड़ी तेजी दिखाती है. वह कुचल पा रही है या नहीं यह अलग बात है. मान्यवर,
नवम्बर में कर्मचारियों और शिक्षकों की प्रदेश व्यापी हड़ताल को मैंने
नवचेतना के १९ दिन की संज्ञा दी है. यह प्रशासन व्यवस्था इतनी नपुंसक और
पंगु है कि यदि जनता संगठित होकर खड़ी हो गयी तो यह उसका दमन नहीं कर
सकेंगे.
मान्यवर, तीसरी बात यह है कि आज शिक्षा पूर्णतय: पंगु है और उपेक्षित है.
यह बजट में भी उपेक्षित है. माननीय पाल जी यह कहेंगे कि प्रधान मन्त्री
जी ने अपने बजट में शिक्षा के लिये दुगनी धनराशि कर दी है तो मैं यह
कहूंगा कि उसका इस प्रदेश से कोई मतलब नहीं है. जो ०.९ है उसको यदि एक
प्रतिशत मान लिया जाये तो चार सौ करोड़ के स्थान पर ८ सौ करोड़ कर दिया
है और वह दो प्रतिशत हुआ. यह शिक्षा और देश के ऊपर कोई एहसान नहीं है और
न कोई न्याय है. इससे आकांक्षायें पूरी नहीं होगी. जो आपरेशन ब्लू स्टार
का हस्र हुआ था वही हस्र मुझे आपरेशन ब्लैक बोर्ड का भी दिखाई दे रहा है.
आप देखेंगे कि कितने ब्लैक बोर्ड, कितने विद्यालयों की मरम्मत, भवन
निर्माण और चाक उपलब्ध हो सकेगी. आज चार महीने का लेखानुदान पाल करवा रहे
हैं उसके बाद सभवत: हम फिर मिलेंगे. उस अवसर पर पूछूंगा कि यह आपका
आपरेशन ब्लैक बोर्ड ४ महीनों में कितना सफल रहा. कितने हजार ब्लैक बोर्ड
आपके क्षेत्र में पहुंच गये. आपकी जानकारी से मैं अपना ज्ञान वर्धन
करूंगा.
आज शिक्षा उपेक्षित है. जो संशोधन शिक्षकों की तरफ से माननीय शर्मा जी ने
शिक्षकों की तरफ से प्रस्तुत किया है उसमें मैंने संकेत दिया और सदन में
उच्च शिक्षा राज्य मन्त्री जी उस समय उपस्थित थे. जिस प्रकार से स्वयं
सेवक भर्ती किये जाते हैं सेवा दल में उसी प्रकार से बी. ए. एम. ए. और
एम. एड. पास अध्यापकों को ६, १० रुपये घंटे के हिसाब से और १५ रुपये घंटे
के हिसाब से उनको रखा जायेगा. राज्यपाल महोदय से यह छपवा लिया गया है कि
वह स्वयंसेवी कहलायेंगे. पता नहीं माननीय पाल जी ऐसे स्वयं सेवकों को
अपने दल में भर्ती करेंगे या नहीं. उनके सेवादल में १५ रु. रोज मिलता है
या नहीं, यह मैं नहीं जानता हूं. कदाचित वह शुद्ध सेवा है. यह शिक्षकों
का अपमान है और उनका अवमूल्यन है. सभी राजनेता कहते हैं कि हम शिक्षकों
को ऋषियों और मुनियों की परम्पराओं के अनुसार अपना जीवन निर्वाह करना
चाहिए.
इलाहाबाद में एक नेता बोल रहे थे कई वर्ष पहले, दुर्वासा आश्रम पर सभा हो
रही थी, वे नेता जी शुद्ध धवल खादी पहने हुए थे, मुझको भी उनके बाद बोलना
था, उन्होंने कहा कि दुर्वासा का अर्थ समझते हो, उसका अर्थ होता है कि वह
गुरु जो दूब और घास खाकर जिन्दा रहे. पता नहीं उन्होंने कहां से यह अर्थ
निकाल लिया. लेकिन जो मेरा ज्ञान है उसके अनुसार मैंने यही समझा कि
अध्यापक दूब और घास खाये तो वह दुर्वासा है. बहुगुणा जी के शब्दों में,
तब मैने कहा अरे मित्र जानते नहीं हो, पूछा नहीं कि अंगूर का रस कितना
सेवन करते हो. तो शिक्षा की अपेक्षा हमारी योजनाओं में जिस प्रकार से हो
रही है, हमारे वार्षिक बजटों में जिस प्रकार से हो रहा है, ६ रु, १० रु.
में मास्टर रखने का कानून जिस तरह से बनाया गया है और उसी विद्यालय में
कार्य करने वाले अध्यापक ६.५० रु. के बजाय ३.२५ रु. पायेंगे. इस प्रकार
का व्यवहार अगर शिक्षक समाज के साथ हुआ तो मैं बड़ी जिम्मेदारी के साथ
अपने सशक्त संगठन की और से शासन के सामने यह चेतावनी देना चाहता हूं कि
शिक्षक इस अपमानजनक स्थिति को बर्दाश्त नहीं करेंगे और न इसके लिये तैयार
हैं और आने वाले हफ्तों में, आने वाले महीनों में, आने वाले वर्षों में
यह सरकार देखेगी कि शिक्षक क्या करामात कर सकते हैं.
श्री अधिष्ठाता--
माननीय सदस्य, २५ मिनट हो गये हैं.
श्री मान्धाता सिंह--
क्या कल वाला समय भी जोड़ लिया गया है.
