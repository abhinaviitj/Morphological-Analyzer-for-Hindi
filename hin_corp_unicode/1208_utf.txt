<औङ्ङिचिअल् आन्ड् ंएडिअ ळन्गुअगेस्><ंअस्स् ंएडिअ><ंइस्ह्र घ्.><ढ्हेएर् शमेएर्><१९८८><ढ्हरम्युग्><णेत् ढेल्हि><४२-४३><२०१०><ढ्हरम्युग्-ढ्हेएर् शमेएर्>

सुनंदा चली जा रही है.
.
.
कभी जमीन पर आंखें गड़ाये हुए, कभी सामने क्षितिज की ओर देखती हुई और कभी ऊपर आसमान पर नजरें घुमातीं-नीला आसमान.
.
.
.
.
नीलापन, हलकी पड़ती धूप से धुंधलाया हुआ.
.
.
सत्येंद्र तेज-तेज कदमों से सुनंदा की तरफ बढ़ा जा रहा है.
इतनी जल्दी उसने पैंट कस ली और पैरों में कपड़े के जूते भी डाल लिये.
नंदन से एकदम उलटा.
सब कुछ तड़ाक-फड़ाक, वैसा ही बोलने में भी.
बेहिचक बता दिया था कि शादीशुदा है, दो बच्चे हैं.
चाहता तो छिपा सकता था, जैसे नंदन शुरु से आखिर तक मां-बाप का पता ही छिपा गया.
सुनंदा आदमी की जाति से जली-भुनी बैठी है, फिर भी सत्येंद्र साथ हो तो अच्छा लगता है.
सत्येंद्र का कुछ भी अविश्वास पैदा नहीं करता.
सत्येंद्र बराबर पर आ गया तब सुनंदा ने कहा-- "आप बड़ी जल्दी तैयार हो जाते हैं.
" "तैयार ही रहता हूं हमेशा, वकील ठहरा न-- कचहरी में जिरह के लिए तैयार, रास्ते में मुवक्किल से बातचीत के लिए, घर में बीवी से गुफ्तगू के लिए.
.
.
और नहीं तो बाहर मौका-मुआयना के लिए ही.
.
.
हमेशा तैयार! और कभी-कभी तो इनमें से कई एक साथ करने होते हैं, जैसे कचहरी में जिरह करता होऊं तो मुवक्किल से भी साथ-साथ बातचीत, घर में मुव्क्किल से बात करता होऊं तो बीच में कहीं पत्नी आ टपकेगी.
जो चुस्ती आपको दिखाई देती है वह मेरी मजबूरी से पैदा हुई है.
" "आप परिवार को साथ ले कर क्यों नहीं चलते?" "क्या घिसा हुआ सवाल करती हैं आप भी! अरे ये ही तो कुछ मौके हैं जब मैं अकेला हो सकता हूं.
.
.
सिर्फ अपने साथ.
दुनिया में अकेला आया हूं तो थोड़ा समय तो सिर्फ अपने साथ रहीं.
वह जरुरी है.
लेकिन आप क्यों पति को नहीं लेती आयीं साथ में.
.
.
" "हम अब साथ नहीं रहते.
" "माफ करिएगा, मुझे मालूम नहीं था.
क्या तलाक.
.
.
?" "समझ लीजिए.
" सत्येंद्र से मिलने पर जो चुलबुला वातावरण वन उठा था, वह एकाएक फुर्र.
.
.
और जैसे किसी अज्ञात कोने से एकाएक निकल कर खामोशी आयी और धप्प से वहां बैठ गयी.
संजीदगी.
.
.
मारी-मारी.
सुनंदा जिस सबसे भाग कर यात्रा में आयी है, वह उसे बार-बार अपनी तरफ घसीट लेता है.
शायद भागने की बहुत सुविधा जिंदगी देती नहीं.
एक वृत्त-- आपका घेरा जो बराबर साथ चलता है, उससे निजात नहीं.
"कोई खास वजह?" "क्या वजह बतायें.
" "कितने साल हो गये अलग हुए?" "दो तो हो गये होंगे.
" "आजकल कहां हैं.
.
.
क्या करते हैं?" "क्या पता!" "आपके सास-ससुर?" "कोई नहीं.
वह अनाथालय में पला था.
" "बच्चे?" "एक.
.
.
उसे ही ढूंढती फिर रही हूं.
" "आपका मतलब कि आप यात्रा में बच्चे को ढूंढने के लिए आयी हैं.
" सुनंदा ने मौन रह कर अपनी बात कह दी.
सत्येंद्र एकटक देखता रह गया.
.
.
सुनंदा का चेहरा कैसा गरिमामय, अनोखी आभा वहां.
सत्येंद्र का मानना है कि आदमी की हर क्रिया-प्रतिक्रिया पैसे से प्रेरित होती है, लेकिन यहां यह है कि.
.
.
"कहां खो गया, कैसे? "खोया नहीं, उठा लिया.
" "किसने?" "उसी का काम होगा यह.
.
.
और किसका.
" "मतलब बता कर नहीं ले गये.
" "नहीं, गायब कर दिया.
" "आप यह क्यों सोचती हैं कि आपके पति ही ले गये?" "और कौन करेगा यह कुकृत्य?" "क्यों, हर बस्ती में आजकल बच्चों को चुरानेवाली टोलियां घूमती हैं.
पर अगर पति ले गये तो फिर चिंता की बात ही क्या है.
बच्चा जहां होगा, ठीक ही होगा.
" सुनंदा सोचती है--- नंदन ऐसा होता तो जाता ही क्यों.
सत्येंद्र ने आखिर जान ही लिया कि सुनंदा यात्रा में इसलिए आयी है क्योंकि वह सोचती हैं कि किशोर उसके पति नंदन के पास ही होगा और नंदन सुनंदा को छोड़ आखिर और जायेगा कहां-- वापस अपनी पुरानी जगह, इस यात्रा में जहां वह डोलता फिरता था.
"पुलिस में रिपोर्ट लिखवायी थी?" "लिखायी.
उन्होंने पति के बारे में पूछा.
मुझे अपने पति के मां-बाप, घर तक का पता नहीं मालूम.
.
.
सुन कर उन्हें अचंभा हुआ था.
अपने पति के चरित्र के बारे में क्या बताती? पूरी बस्ती हमने छान मारी.
.
.
पुलिस ने भी यही किया.
फिर वे भी चुपचाप बैठ गये.
उनके यहां चक्कर लगाने को भी एक मैं ही थी और औरत को देख कर कैसी लार टपकाते हैं ये लोग!" सुनंदा का गला रुंध आया.
.
.
आंखों में नमी कांटों की तरह चुभने लगी.
"बस करो यह प्रसंग.
तुम यही तो सुनाओगे कि पुलिस के और पीछे क्यों न पड़ीं, भूल की, गफलत की, यह नहीं किया, वह नहीं किया.
सुनंदा को और अपराधबोध में डूबोने के अलावा और क्या कर सकते हो तुम.
बस करो अब यह सब.
.
.
जो हुआ, वह सुनंदा का मामला था, तुम्हें मतलब?" नीचे कंकरीली जमीन थी.
.
.
पिछली रात की हलकी बारिश के छिड़काव से और भी सख्त.
रास्ते के दोनों तरफ जंगली झाड़ियां.
पीछे छोटे बबूल, बड़े बबूल कैसे सुंदर दिखते हैं.
.
.
जैसे हरियाली फूट कर ऊपर-ऊपर छोटे-बड़े चंदोवों में फैल गयी हो, लेकिन छुओ तो पोर-पोर कांटे.
अपनी चाल तेज कर सुनंदा आगे बढ़ गयी.
सत्येंद्र को यह प्रसंग को यह प्रसंग नहीं छेड़ना था.
उत्सुकता.
.
.
.
पर क्यों दूसरे की हर बात जानना जरुरी है? जब तक हम आगा-पीछा जोड़ नहीं लेते, जैसे किसी व्यक्ति की मुकम्मिल तसवीर ही नहीं बनती.
जितना सामने है वहीं क्यों काफी नहीं होता? सुनंदा जिस तरह उचट गई सत्येंद्र सोच में पड़ गया-- थोड़ा काबू रखना होगा.
वह कोई अप्रिय प्रसंग न उठाये, सुनंदा को फट से अपनी राय-सुझाव वगैरह न देने लगे, जैसा कि वह आमतौर पर करने लग जाता है.
दोस्त को समझाना जरुरी क्यों हो, हमें उसकी बुद्धि पर भरोसा क्यों नहीं? सुनंदा को दोस्त भी कैसे कहे अभी.
सुनंदा पढ़ी-लिखी महिला है.
सुंदर तो नहीं पर एक अनोखी कांति इसके चेहरे पर है.
.
.
आत्मविश्वास की कांति.
अकेले बच्चे को ढूंढ़ने निकली है.
वह ऐसी महिला लगती है जो टूटने से इनकार करती है, जो जरा भी किसी दूसरे पर झूली कि उसकी कांति धुमिल पड़ी.
.
.
और सुनंदा को स्वयं यह अहसास हो जाता है, उसी वक्त.
अलीगढ़ जैसे छोटे से कस्बे में जहां आदमी-औरत के संबंध को अब भी दकियानूसी नजर से देखा जाता है, वहां सत्येंद्र की एक प्यास बराबर बनी रही--- कोई मिला दोस्त हो.
.
.
जिसमें पढ़े-लिखे समझदार साथी का सुख और नारी के लिए सहज प्यार दोनों एक साथ सुलभ हों.
क्या सुनंदा से ऐसा संबंध बन सकता है? "यह यात्रा कई मायनों में एक विचित्र अनुभव है.
" सत्येंद्र बढ़ कर सुनंदा तक आ गया है, "एकाएक हमें अपने छोटे-छोटे घेरों से निकाल बाहर खड़ा कर देती है.
" "कैसे?" एकदम अलग और इस बड़े कोण से बात उठाने का अच्छा असर हुआ सुनंदा पर.
"देखिए न.
.
.
यहां आ कर इस विशाल समुदाय से जुड़ कर जाना, उसका एक हिस्सा हो जाना, उसके साथ दिनदिन चलना.
.
.
यह आपको यह याद दिलाता है कि ब्रह्मांड में चल रहे अनंत जीवों की जिवन-यात्रा के साथ आपकी भी यात्रा है.
हम अपने स्वभाव, अपने व्यक्तित्व या परिवार के जो छोटे-बड़े घेरे अपने चारों ओर बना लेते हैं, वे हमें बाहर निकलने नहीं देते.
हमें सर्व-साधारण का अंग बनाती है यह यात्रा.
मैंने तो आधे रास्ते से शुरु की न तो बीच-बीच में बस से मैं इधर-उधर भी जाता रहा.
चंद्र सरोवर में सुर-कुटी देखी, उसके भी आगे जमनावता है.
.
.
" "हां है.
.
.
जब चंद्र सरोवर में हमारी यात्रा रुकी थी तो एक दिन हम जमनावता गये थे.
वहां तो कुछ नहीं है.
बस तलैया और एक झोंपड़ी.
सब दंडवत करके लौट आये थे.
" "हां.
.
.
लेकिन सब वहां गये तो वह झोंपड़ी जिसमें चार आदमी मुश्किल से सो सकते हैं वहां लोग माथा टेकने गये.
वहां संत कुंभनदास रहते थे.
कुंभनतलैया में बैठ कर वे पद रचते थे-- संतन को कहा सीकरी सों काम, जिनको मुख देखे दुख उपजत है तिनको करबे परी सलाम.
.
.
" "कुंभनदास के बारे में कुछ बताइए न.
" "मैंने जमनावता में ही एक कहानी सुनी थी.
राजा मानसिंह काबूल जीत कर जयपुर जा रहे थे तो रम्य प्रदेश देख कर रुक गये.
देखा, एक आदमी गाता है, गाते-गाते बीच में बोला--"बेटी! आरसी (दर्पण) तो लाना.
" बेटी एक बड़े से दीये में पानी भर कर ले आयी.
उसमें देख कर कुंभनदास तिलक लगाते हैं पगड़ी बांधते हैं जो छह टुकड़ों में फटी हुई है.
चलते समय राजा कुंभन को जांदी से मढ़ी एक आरसी देने लगे तो कुंभन बोले-- "मैं इसका क्या करुंगा.
इस चांदी की खातिर इस झोंपड़ी को सांकर चढ़ानी पड़ेगी, उसे बंद रखना पड़ेगा.
.
.
" सुनंदा हंस आयी, हंसते हुए ही बोली-- "तो गरीबी को छाती से चिपकाये बैठे रहो.
" "जब मैंने यह कहानी सुनी तो फौरन मेरी भी यही प्रतिक्रिया हुई थी.
फिर देखा लक्ष्य दूसरा है.
हमेशा चीजों के पीछे पागल सा दौड़ते रहना, लालायित रहना, यह अभाव या वह अभाव पूरा करने के चक्कर में ही रहना-- यह भी अपनी तरह की गरीबी है.
उस संत ने राजा को यह दिखा दिया कि चांदी मढ़ा शीशा उसके किसी काम का नहीं.
अमीरी-गरीबी दूसरे से तुलना करने पर ही तो महसूस होती है.
जहां जो कुछ अपने पास हो वही काफी लगे तो यह जो जीवन भर हाय-हाय चलती रहती है वह तो नहीं होगी.
" "यह आप इसलिए कह रहे हैं कि आप गरीब नहीं हैं.
" "नहीं, बात असली समृद्धि को पहचानने की है.
आखिर में जा कर कौन समृद्ध साबित होता है? बरसाना में श्रीजी का साधारण-सा मंदिर है और बगल में ही महाराज का बनवाया हुआ भव्य मंदिर.
सब पहले में ही जाते हैं, दूसरा सुनसान पड़ा रहता है.
यह बात इस इलाके में गौर करने लायक है कि जगह-जगह पर बराबरी से दो तरह के मंदिर हैं-- एक सर्वसाधारण का, एक राजा का बनवाया हुआ.
.
.
लेकिन भीड़ जो है वह उन्हीं मंदिरों में दिखाई देती है, जो संतों से या सर्वसाधारण से जुड़े हुए हैं.
" सुनंदी तब कुछ और सोचने लगी थी-- सत्येंद्र यात्रा में आया तो कैसी-कैसी बातों पर उसकी नजर जा रही है, जब कि सुनंदा है कि जो नंदन-किशोर, किशोर-नंदन में ही ऊपर-नीचे होती रहती है.
"यह यात्रा विशेष से साधारण की ओर ले चलनेवाली यात्रा है.
यहां आ कर हम स्वयं को अपनी मिट्टी से जोड़ने लगते हैं.
" सत्येंद्र कह रहा था.
"या कि अपने वे अंधविश्वास पुख्ता करते हैं जिसके सहारे अपनी गरीबी, अपने दुर्भाग्य सहते पड़े रहे.
.
.
क्यों? ताज्जुब है कि आप जैसे शिक्षित लोग.
.
.
" "मुझे भी ताज्जुब होता है यहां कुछ नहीं है--- न कृष्ण, न राधा, न उनके समय के महल, अवशेष ही.
सिर्फ जंगल, छोटे-मोटे पहाड़ और तालाब हैं.
.
.
पर इस यात्रा के दौरान ये क्या हो जाते हैं, जमीन का यह टुकड़ा.
.
.
सारा भूगोल किस तरह बदल जाता है.
छोटे-छोटे मामूली से तालाब जहां भैंसें लोटती हैं, सरोवर या कुंड बन जाते हैं, पत्थर.
.
.
कोई भगवान का मुखारविंद है, कोई गौ के खुर, कोई अंजनशिखा.
इस पेड़ पर कृष्ण ने बांसुरी है बजायी, वहां से टेर दी, यहां दधि का दान लेते थे, यहां गोपियों को छेड़ा, यहां मोर नृत्य किया, यहां महारास, यहां राधा को मनाया.
.
.
इस पहाड़ी पर राधा का गांव, वहां उधर उनकी सखी का.
.
.
सब के सब उठ कर खड़े हो जाते हैं.
" सुनंदा ठिठक कर खड़ी हो गयी.
सत्येंद्र भी रुक गया.
सत्येंद्र का चेहरा उस क्षण कुछ और हो गया था.
जैसे तरह - तरह के रंग वहां लुका-छिपि खेल रहे हो-- विस्मय,.
.
.
आनंद.
.
.
विक्षिप्त.
.
.
सत्येंद्र किस स्थिति में था, कहना कठिन था.
कुछ क्षणों पहले तक जो एक आम शिक्षित की तरह विश्लेषण कर रहा था, सहसा ऊपर उठ गया था.
.
.
कैसे, सत्येंद्र को स्वयं नहीं मालूम.
उसे यह अहसास जरुर था कि सुनंदा में कुछ है जो सत्येंद्र के भीतर कैसे खंखोर-खंखोर कर वह सब बाहर ला रहा था.
सुनंदा का साथ सत्येंद्र को उकसाता था-- अपनी छोटी-से-छोटी अनुभूति को पकड़ने के लिए, उसे निस्संकोच सुनंदा के सामने रख देने के लिए.
सुनंदा साथ न होती तो शायद सत्येंद्र में ये अनुभूतियां बुलबुलों सी उठतीं, वहीं की वहीं बैठ जातीं.
.
.
सत्येंद्र को कितनों का आभास भी न हो पाता.
सुनंदा थी तो न केवल वे बड़ी तरतीब से उठ रही थीं, उचित शब्दों में बंध कर ऊपर आ रही थीं और सत्येंद्र उन्हें सही-सही पहचान पा रहा था.
दोनों फिर आगे चलने लगे.
"कभी-कभी तो बड़ी विचित्र बातें होती हैं".
.
.
सत्येंद्र कह रहा था---"जैसे अभी आपके साथ चल रहा हूं, पर लगता है किसी भी क्षण उस झाड़ से, या उस पेड़ के पीछे से राधा-कृष्ण उचकते-कूदते आ प्रकट होंगे.
.
.
किसी भी पेड़ पर गोपों की टोली बैठी देखायी दे जायेगी.
कभी-कभी तो मुझे संशय होने लगता है कि कहीं मैं लंबे स्वप्न के बीच में तो नहीं हूं.
ईश्वर में मेरी आस्था नहीं है लेकिन यहां हर समय, हर जगह मैं कृष्ण-राधा को सुन रही हूं, देख रहा हूं.
.
.
उनके साथ रह रहा हूं.
विचित्र है यह! जब मुझे जैसे पढ़े-लिखे, खासे चालाक व्यक्ति को यह सब महसूस होने लगता है तो जो अनपढ़ हैं, जिनके संस्कारों को शिक्षा ने नहीं धोया है, उनमें तो कैसे-कैसे भाव जागते होंगे.
" "आपने ऐसा मेला पहली बार देखा है, इसलिए मोहित हो बैठे हैं.
" सामने एक छोटा गांव दिख रहा था.
दोनों उस तरफ चल पड़े.
एक आदमी सामने से इधर को आ रहा था.
पहले भी कुछ लोग दोनों के बगल से गुजर गये थे पर उन्होंने ही ध्यान नहीं दिया था.
यह एक और अजीब चीज देखी है सत्येंद्र ने यहां.
अलीगढ़ जैसे कस्बों में कैसे आदमी-औरत को अकेले साथ साथ देखते ही पीछे पड़ने लगते हैं लोग.
.
.
कस्बों में जो दबी यौन प्रवृत्तियां है वे उभरने लगती हैं.
.
.
और कभी-कभी तो बहुत ही भद्दे ढंग से.
और यहां है कि हाथ में हाथ डाले चले जाओ फिर भी लोगों पर कुछ असर नहीं.
.
.
क्योंकि राधा-कृष्ण.
.
.
गोपियां और उनके अपने-अपने कृष्ण तो यहां कब से हर समय चारों तरफ घूम रहे हैं.
सामनेवाला आदमी जब पास आ गया तो सत्येंद्र ने पूछा-- "सामने कौन सा स्थान है, भैया?" "जि बदरालाजू को ग्राम है.
श्री वृषभान के घर में दही बिलोयवे वाली सखी ही बदरौलाजू.
श्री गोवर्द्धन-पूजन के समय एक दिन बदरौलाजू काम भौत हैवे के मारै भोग धरिबे कूं श्री गिरिराज की तलहटी नायं पहुंच सकी.
बदरौलाजू के ताप कौ निवारण करिबे के ताई श्री ठाकुरजी ने वहीं ते अपनी एक भूचा पसारिकै गाय में बाके घर ते मठाकी मटुकिया लै लई और वाकौ भोग स्वीकार कर लियौ.
" "वाह! अच्छा, उधर से संकेत जाने को रास्ता है या नहीं से पीछे लौटना होगा?" "आप लोग संकेत ते आये हैं.
" "जी.
" "अच्छी तौ ऐसौ करौ कै इतमाऊं ते घूम जाऔ तौ प्रेम सरोबर और वहां ते लौटिबे में संकेत.
जै श्री राधे.
" "जय श्री राधे.
" आदमी अपने रास्ते चला गया.
सत्येंद्र और सुनंदा सामने चलने लगे.
"कभी-कभी अफसोस होता है कि मेरी जिंदगी कत्ल, कब्जा, बेदखली, मुआवजा जैसी चीजों में डूबते-उतराते बीती जा रही है.
जो यहां है वह बिलकुल दूसरा है.
इसे थोड़ा-थोड़ा जानना शुरु किया है मैंने.
आप आगे चलना चाहेंगी या यहीं से लौटेंगी?" "आगे.
.
.
" सुनंदा मुस्कुरा दी.
एक उस शब्द में कितने अर्थ फूंक दिये उस मुस्कान ने जो जाने कहां से सुनंदा के होंठों पर आ उतरी उस क्षण.
थोड़ी देर पहले सत्येंद्र का साथ कैसा उलझन भरा लग रहा था, अब प्रीतिकर लगने लगा है.
सुनंदा सत्येंद्र के साथ जाना चाहती है, आगे.
.
.
काफी दूर तक.
"बीच रास्ते से लौट जाओ तो लगता ही नहीं, कहीं गये.
" सुनंदा ने बात साफ की-- "किसी मुकाम तक पहुंच कर लौटो तो और नहीं तो यह उपलब्धि तो साथ रहती है कि एक और जगह देख आये.
" "उपलब्धि चाहिए ही क्यों हमेशा?" "चाहिए तो नहीं, शायद उपलब्धि नाम की चीज होती भी नहीं.
यह मिलता है तो वह छूट जाता है, लेकिन खराब आदत समझिए.
चलिए प्रेम सरोवर होते हुए उधर से लौट लेंगे.
रास्ता भी नया-नया होगा.
क्यों आपको जल्दी लौटना है क्यों?" सत्येंद्र ने सुनंदा की ओर देखा.
.
.
कुछ कहने को हुआ कि कोई उसके मुख पर भी हंसी छिड़क गया.
.
.
ऐसा साथ फिर कहां लौटना! दोनों आगे बढ़ गये.
