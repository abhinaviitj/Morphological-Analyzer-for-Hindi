<छोम्मेर्चे><ईन्डुस्ट्र्य् अन्ड् हन्डिच्रङ्ट्स्><श्.फ्. शिन्ग्ह् ' ठ्.ष् घम्प्हिर्><षज्य एबुम् ऊड्योग्><१९७९><श्. छ्हन्ड् अन्ड् छो.><णेत् ढेल्हि><१२२ टो १२७><२५००><शिन्ग्ह् ' घम्प्हिर् षज्य एबुम् ऊड्योग्>

भारत में आधुनिक उद्योगों का विकास
[ढैऐळौफ्ंऐण्ठ् औञ् ंऔढैष्ण् ईण्ढूश्ठीषैश् ईण् ईण्ढीआ]
विश्व का आर्थिक इतिहास इस बात का साक्षी है कि भारत का औद्योगिक अतीत
अत्यन्त गौरवपूर्ण रहा है. ईसा से लगभग २००० वर्ष पूर्व भी भारत
औद्यो-~गिक दृष्टि से एक प्रतिभाशाली राष्ट्र समझा जाता था. परन्तु भारत
की औद्योगिक महानता की इस कहानी का, उन्नीसवीं शताब्दी के पूरा होने तक,
अन्त हो चुका था. ब्रिटिश राज्य की स्थापना, तटस्थता पूर्ण सरकारी नीति,
औद्योगिक क्रान्ति के फलस्वरूप बढ़ती हुयी मशीनी प्रतिस्पर्धा तथा
पाश्चात्य सभ्यता के प्रादुर्भाव आदि कारणों ने भारतीय उद्योगों-धन्धों
को चौपट कर दिया था. परन्तु अंग्रेजी शासन की स्थापना एवं औद्योगिक
क्रान्ति की घटना ने भारतीय औद्योगिक क्षेत्र में एक नये युग को जन्म
अवश्य दिया. इंगलैंड आदि देशों में पूँजीवादी उत्पादन व्यवस्था के आधार
पर बड़े-पैमाने पर उद्योगों की स्थापना की जाने लगी, जिसका समुचित प्रभाव
भारत पर भी पड़ा. कल-कारखानों की स्थापना तथा यातायात एवं संवाद-~वाहन के
साधनों के विकास ने देश में एक नवीन औद्योगिक प्रणाली को जन्म दिया जिसके
अन्तर्गत आगे चलकर विशेषकर सन् १८५० के बाद आधुनिक ढंग के उद्योगों की
स्थापना की जाने लगी. ऐतिहासिक दृष्टि से भार त में औद्योगिक विकास को हम
निम्न दो भागों में बांट सकते हैं--बागान उद्योग तथा निर्माणी उद्योग.
बागान उद्योग (फ्लन्टटिओन् ईन्डुस्ट्र्य्)
भारत में बागान उद्योग को प्रारम्भ करने का श्रेय अंग्रेज व्यापारियों को
ही प्राप्त है. बागान उद्योग के अन्तर्गत सबसे पहले नील की खेती शुरु की
गयी और सन् १८६० के आस पास नील का व्यापार अपनी उन्नति के उच्चतम शिखर पर
था. इसी बीच यि सन् १८२० के वर्ष में असम में चाय का पौधा खोज निकाला
गया और फलस्वरूप ईस्ट इण्डिया कम्पनी ने बड़े पैमाने पर चाय के बागान
स्थापित करने शुरू कर दिए. बाद में यह उद्योग निजी उद्यमियों को सौंप
दिया गया और सरकार उन पर प्रत्यक्ष नियन्त्रण बनाए रही. ध्यान रहे चाय
बागानों का वास्तविक विस्तार १८५३ के बाद ही हो सका जब सरकार द्वारा
भूमि-उपयोग सम्बन्धी प्रतिबन्ध कुछ ढीले कर दिये गए. अब चाय की खेती इतनी
अधिक विस्तृत की जाने लगी थी कि श्रमिकों की कमी अनुभव होने लगी, जिसके
फलस्वरूप बंगाल तथा बिहार से श्रमिकों को गतिशील किया गया. अकस्मात सन्
१८६६ के आस-पास चाय उद्योग में भयानक मन्दी आ गयी जो १८६९ तक बनी रही.
इधर अमेरिका एवं ब्रिटेन में भारतीय चाय को अच्छा बाजार मिला जिसने डूबते
हुए उद्योग को पुन: जीवन दान दिया. चाय आज भारत का एक प्रमुख उद्योग है
और निर्यात-व्यापार में इसका एक महत्व पूर्ण स्थान है. चाय की खेती इस
समय असम, बंगाल, उत्तर प्रदेश तथा पंजाब में अधिक होती.
बागान उद्योगों के अन्तर्गत तीसरा महत्वपूर्ण उद्योग कॉफी उद्योग है.
कहवा जिससे कि कॉफी तैयार की जाती है, की खेती सर्व प्रथम दक्षिणी भारत
में नील गिरि की पहाड़ियों में सन १८४० के लगभग शुरू की गयी. सन् १८६० तक
यह उद्योग कोई विशेष उन्नति न कर सका परन्तु १८६० से १८७० के दस वर्षो
में इस उद्योग का काफी विकास हुआ. सन् १८८९ में ब्राजील में राजनैतिक
झगडों के कारण भारतीय कॉफी उद्योग को पुन: विकास का एक स्वर्ण अवसर मिला
परन्तु शीघ्र ही अन्तर्राष्ट्रीय प्रतियोगिता के कारण इस उद्योग का विकास
अवरूद्ध हो गया. स्वतन्त्रता प्राप्ती के बाद भारत सरकार द्वारा स्थापित
`काफी बोर्ड' इस उद्योग के लिए अब विशेष रूप से प्रयत्नशील है. कहवे की
खेती इस समय देश में मैसूर, महाराष्ट्र, तमिलनाडु तथा केरल आदि प्रान्तों
में की जाती है.
निर्माणी उद्योग (ंअनुङच्टुरिन्ग् ईन्डुस्ट्र्य्)
निर्माणी उद्योगों की स्थापना एवं उनका विकास सन् १८५० के बाद ही हो सका.
भारत में परिवहन के साधनों विशेष रूप से रेलों के विकास ने इन उद्योगों
की स्थापना में एक महत्वपूर्ण भूमिका अदा की है. सन् १८५४ में बम्बई में
प्रथम सूति वस्त्र मिल तथा रिशरा (बंगाल) में प्रथम जूट मिल स्थापित की
गयी. ठीक इसी वर्ष पहली बार रानी गंज में कोयले की खान से कोयला निकाला
गया और इसके दो वर्ष बाद ही कोयला खानों की संख्या ५६ हो चुकी थी.
धीरे-धीरे रेलों का और आधिक विकास हुआ और इसके साथ ही साथ देश में
कारखाने एवं उद्योग बिखरते चले गए. सूतीवस्त्र उद्योग जो अबतक केवल बम्बई
में केंद्रित था, विकेंद्रित होकर अहमदाबाद, कानपुर, मद्रास तथा नागपुर
तक जा पहुँचा. सन् १९०० तक सूती मिलों की संख्या १९३ और जूट मिलों की
संख्या ३५ हो चुकी थी. सन १८३० में पहला इस्पात कारखाना, १८४० में पहली
चीनी मिल तथा १८६९ में प्रथम चमड़े का कारखाना स्थापित किया गया परन्तु
यह सभी प्रयास असफल रहे. हाँ, उन्नीसवीं शताब्दी के समाप्त होते-होते
देश में अनेक प्रकार के निर्माणधारी उद्योगों की स्थापना की जा चुकी थी.
बीसवीं शताब्दी के प्रारम्भ होते ही आधुनिक उद्योगों के विकास पर विशेष
बल दिया गया. दुर्भिक्ष आयोग तथा भारतीय राष्ट्रीय कांग्रेस ने देश के
लिए तीव्र औद्योगीकरण की माँग रखी, विदेशी माल का बहिष्कार भी किया गया
पर यह सभी प्रयास आर्थिक दृष्टिकोण की बजाय राजनैतिक आधार लिए हुए थे.
फलस्वरूप सरकार की नीति उत्साह-वर्धक होने के स्थान पर दमनकारी अधिक रही.
फिर भी देश में उद्योगों की स्थापना का क्रम जारी था पर इसका श्रेय देश
के उन महान निजी उद्यमकर्ताओं को है जो औद्योगीकरण की नींव रखकर स्वयं न
जाने धरती के किस कोने में कहाँ दबे पड़े हैं. सन १९११ की औद्योगिक गणना
के अनुसार देश में ऐसे कारखाने, जिनमें २० से अधिक श्रमिक कार्य करते थे,
की संख्या ७११३ थी. इनमें से ४५६९ कारखानों में यान्त्रिक शक्ति का
प्रयोग होता था. कुल कारखानों में २१ लाख ५ हजार श्रमिक कार्यरत थे
अर्थात कुल औद्योगिक जनसंख्या का ८१% भाग इन्हीं उद्योगों में लगा हुआ
था.
तत्कालीन औद्योगिक प्रगति के कारण
यद्यपि उद्योगों के प्रति सरकार की नीति सर्वथा उपेक्षापूर्ण एवं
तटस्थता-~पूर्ण रही, तथापि देश में इस काल में पर्याप्त औद्योगिक विकास
हुआ. इस औद्यो-~गिक अभ्युदय एवं प्रगति को प्रेरित करने वाली मुख्य
शक्तियाँ इस प्रकार थीं--
(१) प्राचीन उद्योगों के विनाश ने सम्पूर्ण भारत को एक औद्योगिक इकाई के
रूप में विकसित होने के लिए प्रेरित किया.
(२) अंग्रेजों द्वारा नये व्यापारिक केंन्द्रों की स्थापना करने पर बड़े
उद्योगों के विकास को बल मिलने लगा.
(३) सन् १८३३ में ईस्ट इण्डिया कम्पनी के व्यापारिक एकाधिकार को समाप्त
कर दिया गया जिससे विदेशी पूँजी तकनीकी ज्ञान तथा साहस का आयात बड़ी तेजी
के साथ होने लगा.
(४) परिवहन के साधनों (रेल, सड़क तथा जल यातायात) के विकास एवं विस्तार
के साथ-साथ उद्योगों की स्थापना का क्रम भी बढ़ता चला गया.
(५) अंग्रेजी भाषा के प्रचलन के फलस्वरूप औद्योगिक संगठन एवं प्रबन्ध,
बैंकिंग, बीमा, व्यापार एवं व्यवसाय तथा तकनीकी ज्ञान सम्बन्धी शिक्षा को
सीखने व समझने में सहायता मिली जिससे उद्योगों का विस्तार होने लगा.
(६) अन्तर्राष्ट्रीय क्षेत्र में घटित होने वाली राजनैतिक हलचलों तथा
स्वदेशी आन्दोलन ने भी उद्योगों के विकास को एक वांछित मोड़ प्रदान किया.
(७) भारतीय उद्यमियों का साहस, उनकी व्यावसायिक कुशलता, लगन तथा
राष्ट्रीयता की भावना ने देश में नए उद्योगों की स्थापना में एक
महत्वपूर्ण सहयोग दिया.
प्रथम एवं द्वितीय विश्व-युद्ध काल
प्रथम विश्व युद्ध से पूर्व तक औद्योगिक विकास को प्रशंसनीय तो कहा जा
सकता है परन्तु उत्साहवर्धक नहीं. हाँ, युद्ध के दौरान वस्तुओं की बढ़ती
हुई माँग के कारण उद्योगों को विकास का एक स्वर्ण अवसर अवश्य प्राप्त
हुआ; परन्तु सरकार की उदासीन नीति एवं कुछ अन्य कठिनाइयों के कारण इस
अवसर का अधिक लाभ न उठाया जा सका. सन् १९१६ में सरकार द्वारा औद्योगिक
आयोग की नियुक्ति की गई जिसने औद्योगिक विकास में तीव्रता लाने का सुझाव
भी दिया, पर निष्ठुर सरकार रिपोर्ट को `दाखिल-दफतर' करने की औपचारिकता के
सिवा कुछ न कर सकी. इस काल में जूट तथा लौह एवं इस्पात उद्योग ने विशेष
प्रगति की और रसायन, चमड़ा, खनिज, तेल, कागज, काँच, साबुन, सीमेन्ट रंग
तथा वार्निश आदि उद्योगों में नई इकाइयों की स्थापना की गई. ध्यान रहे,
इस काल में देश में केवल उपभोक्ता उद्योग ही स्थापित किए गए और पूँजीगत
उद्योग जोकि आर्थिक विकास की आधार शिला हैं, की ओर कोई ध्यान नहीं दिया
गया.
सन् १९१७ में कमाण्डर-इन-चीफ की सिफारिशों के आधार पर `ईन्डिअन् ंउरिटिओन्
भोअर्ड्' की स्थापना की गई जिसने पूर्व स्थापित उद्योगों को अनेक प्रकार की
सहायता प्रदान की. इसी वर्ष मोण्टेग्यू चेम्सफोर्ड सुधारों की घोषणा हुई
जिसके अन्तर्गत भारतीयों को स्वयं निर्णय लेने का अधिकार मिला. सन १९१९
में भारत सरकार बिल पास हुआ तथा १९२१ में `भारतीय प्रशुल्क आयोग' की
स्थापना की गई, जिसने `त्रिमुखी सिद्धान्त के आधार पर विभेदात्मक संरक्षण
की नीति अपनाने का सुझाव दिया और इसे स्वीकार भी कर लिया गया. सरक्षण की
नीति से उद्योगों को विकास का अवसर तो मिला पर शीघ्र ही आर्थिक मन्दी की
शीतल लहर आरम्भ हो गई. देश में औद्योगिक आधार (ईन्डुस्ट्रिअल् भसे) की
स्थापना की दृष्टि से तो इस काल में हमने बहुत कुछ किया किन्तु प्रगति की
दृष्टि से हमारी स्थिति अधिक उत्साह-वर्धक न थी. हाँ, इस काल में हम अनेक
नए उद्योगों जैसे फैरोएलाय एवं मैगनीज, यान्त्रिक उद्योग, रसायन उद्योग
तथा विशुद्ध उपभोक्ता उद्योगों की स्थापना कर चुके थे. सन् १९४० में
`वैज्ञानिक व औद्योगिक अनुसन्धान परिषद' की स्थापना की गई, जिससे कुछ हद
तक उत्पादन की नवीन विधियों का उपयोग सम्भव हुआ. सन् १९४५ में `अन्तरिम
प्रशुल्क परिषद' (ईन्टेरिम् ठरिङ्ङ् भोअर्ड्) स्थापित किया गया जिसने वित्त
एवं विपनन सम्बन्धी क्षेत्रों में अनेक महत्वपूर्ण सुझाव व सहयोग दिए.
द्वितीय विश्व युद्ध के कुप्रभाव--विश्व युद्धों के फलस्वरूप यद्यपि देश
में उद्योगों की संख्या व उनमें विनियोजित पूंजी की मात्रा बढ़ी, तथापि
भारतीय औद्योगिक व्यवस्था पर इन युद्धों के कुछ बुरे प्रभाव भी पड़े जोकि
इस प्रकार हैं--(इ) मशीनों एवं यन्त्रों का ह्रास (अधिक काम लेने के
कारण), (इइ) औद्योगिक विकास पर मुद्रा स्फीति का विनाशकारी प्रभाव, (इइइ)
आधारभूत उद्योगों के विकास की उपेक्षा, (इव्) कम्पनी क्षेत्र में कुछ
अस्वस्थ प्रवृत्तियों का प्रचलन, (व्) आर्थिक अस्थि-~रता, (इव्) कच्चे माल
का अपव्यय एवं आसामियक उपभोग तथा (विइ) श्रमिकों का शोषण इत्यादि.
युद्धोत्तर काल में औद्योगिक समस्याएँ--युद्ध समाप्त हो जाने के पश्चात
भारतीय उद्योगों के सम्मुख अनेक समस्याएँ उत्पन्न हो चुकी थीं. इन
कठिनाईयों के कारण उद्योगों के विकास में कुछ कमी भी आई. इसी बीच भारत की
स्वतन्त्रता की घोषणा कर दी गई जिसने देश विभाजन की एक नई समस्या को लाकर
सामने खड़ा कर दिया. युद्धोत्तर काल में भारतीय उद्योगों को जिन
कठिनाइयों का सामना करना पड़ा, वे इस प्रकार थीं--(इ) मशीनों व यन्त्रों
के आयात में कठिनाई, (इइ) श्रमिकों में अशान्ति व औद्योगिक संघर्ष, (इइइ)
यातायात में कठिनाई, (इव्) कच्चे माल का अभाव, (व्) शक्ति व कोयले की कमी
तथा (वि) आर्थिक अस्थिरता के कारण पूँजीगत विनि-~योग में कमी.
राष्ट्र विभाजन एवं भारतीय औद्योगिक अर्थ-व्यवस्था
१५ अगस्त सन् १९४७ को भारत को राजनीतिक स्वतन्त्रता प्राप्त हुई और देश
में खुशियों की एक लहर दौड़ गई, लेकिन यह प्रसन्नता एक दृष्टि से
दुर्भाग्यपूर्ण रही क्योंकि देश दो टुकड़ों में विभाजित हो चुका था. इस
विभाजन का आर्थिक एवं औद्योगिक क्षेत्र पर काफी गहरा प्रभाव पड़ा जैसा कि
निम्न शीर्षकों से स्पष्ट होता है--
(१) उद्योगों का दोषपूर्ण विभाजन--इस विभाजन के फलस्वरूप भारत को
औद्योगिक इकाइयों का ९१% तथा श्रम-शक्ति का ९३% भाग प्राप्त हुआ. जिससे
औद्योगिक क्षेत्र में कुछ सीमा तक बेरोजगारी की स्थिति उत्पन्न हो गयी
क्योंकि भारत के हिस्से में औद्योगिक श्रम-शक्ति का दो प्रतिशत भाग अधिक
आया था.
(२) खनिज सम्पदा का वितरण--खनिज सम्पदा की दृष्टि से भारत लाभ की स्थिति
में रहा क्योंकि कुल खनिज सम्पदा का केवल ३% भाग ही पाकिस्तान को मिला.
अभ्रक, कोयला, मैगनीज, खनिज लोहा तथा सोना आदि के स्रोत भारत में ही बने
रहे.
(३) भूमि क्षेत्र व जनसंख्या--भारत को अविभाजित देश के कुल क्षेत्रफल का
७७% तथा जनसंख्या का ८२% भाग मिला जिसने देश में जनसंख्या के घनत्व एवं
भार की दृष्टि से एक समस्या उत्पन्न कर दी. इसके अलावा कृषि-युक्त भूमि
का अधिकाँश भाग पाकिस्तान के हिस्से में आया जैसे चावल क्षेत्र का ३२%
तथा गेहूँ क्षेत्र का ३५% भाग पाकिस्तान के कब्जे में रहा जिसके फलस्वरूप
भारत को खाद्यान्न की समस्या का आज भी सामना करना पड़ रहा है.
(४) कच्चे माल का संकट--इस विभाजन का सबसे अधिक दुर्भाग्यपूर्ण पहलू भारत
के सूती-वस्त्र व जूट-उद्योग के कच्चे माल के असमान वितरण के रूप में था.
कच्चा जूट उगाने वाला ८१% क्षेत्र तथा लम्बे रेशे की कपास उगाने वाला ४०%
क्षेत्र पाकिस्तान को मिला जबकि शत प्रतिशत जूट मिलें और ९८ प्रतिशत
सूती-वस्त्र मिलें भारत में बनी रहीं. परिणामस्वरूप भारत के इन दोनों
प्रमुख उद्योगों को कच्चे माल की दृष्टि से बहुत बड़ी कठिनाई का सामना
करना पड़ा. यही नहीं, पाकिस्तान द्वारा कपास व जूट के निर्यात पर लगाए गए
प्रतिबन्ध व सन् १९४९ में भारतीय रुपए के किए गए अवमूल्यन से इन
उद्योंगों की दशा और भी खराब होती चली गई.
(५) बाजारों की क्षति--पाकिस्तान की स्थापना से भारत के अनेक औद्योगिक
पदार्थों का निश्चित बाजार हाथ से जाता रहा. उदाहरण के तौर पर सूती
वस्त्र, अल्यूमीनियम, वनस्पति तेल, काँच का सामान व सिरेमिक्स आदि की खपत
पाकि-~स्तानी क्षेत्र में अधिक होती थी जो अब बिलकुल समाप्त हो गयी.
फलस्वरूप भारतीय उद्योगपतियों का अब बाजारों की खोज करनी पड़ी.
(६) प्रबन्धकीय क्षमता, साहसी योग्यता व श्रम-शक्ति-विभाजन के दौरान किए
गए आदान-प्रदान के फलस्वरूप भारत में कुशल कारीगरों व तकनीकी योग्यता
प्राप्त व्यक्तियों का अभाव उत्पन्न हो गया परन्तु प्रबन्धकीय क्षमता एवं
साहसी योग्यता का अधिकांश भाग भारत को ही मिला. प्रशिक्षित श्रमिकों के
अभाव में भारतीय उद्योगों को अपार हानि उठानी पड़ी भले ही यह हानि
अल्प-कालिक थी.
(७) परिवहन सम्बन्धी कठिनाइयाँ--विभाजन के फलस्वरूप सात हजार मील लम्बी
रेलवें लाइन पाकिस्तान में रह गई. हाँलाकि भारत को इससे लगभग पाँच गुना
अधिक रेलवे लाइन मिली, पर रेलों में ड्राईवरों एवं मैकेनिकों का अभाव
उत्पन्न हो गया क्योंकि इन कार्यों में अधिकाँशत: मुसलमान लोग लगे हुए
थे. इतना ही नहीं, कराँची एवं चटगांव के दो अन्तर्राष्ट्रीय महत्व के
बन्दरगाहों से भी भारत को हाथ धोना पड़ा. जिसके फलस्वरूप बम्बई एवं
कलकत्ता के बन्दरगाहों पर अपेक्षा-~कृत अधिक कार्यभार आ पड़ा.
(८) औद्योगिक अनिश्चितता--विभाजन का एक दुखद प्रभाव यह भी रहा कि भारतीय
उद्योगों में शीघ्र ही अनिश्चितता का वातावरण उत्पन्न हो गया. ऐसी हालत
में विदेशी पूँजी का न केवल आगमन कम हुआ बल्कि स्थापित विदेशी पूँजी की
वापसी शुरू हो गई.
औद्योगिक पुनर्निर्माण क अवधि
(फेरिओड् ओङ् ईन्डुस्ट्रिअल् षेचोन्स्ट्रुच्टिओन्)
स्वतन्त्रता के पश्चात और आर्थिक नियोजन से पूर्व का काल (१९४७-१९५१)
औद्योगिक पुनर्निर्माण काल माना जाता है. देश के सम्मुख मुख्य समस्या
आर्थिक पिछड़े-~पन की थी जिसके लिए औद्योगिक संरचना का आधार तैयार किया
जाना था. सरकार स्वदेशी थी और समस्याएं निजी थीं, फलस्वरूप व्यापक स्तर
पर उद्योगों के विस्तार एवं विकास का निश्चय किया गया. सरकार द्वारा
मुख्य रूप से इस काल में निम्न प्रयास किए गए--(इ) ६ अप्रैल १९४८ को भारत
की प्रथम औद्योगिक नीति की घोषणा की गई. (इइ) इस वित्तीय वर्ष (१९४८-४९)
के बजट में उद्योगों को कुछ कर सम्बन्धी छूटें दी गई. (इइइ) औद्योगिक
वित्त की कमी को पूरा करने की दृष्टि से सन् १९४८ में `औद्योगिक वित्त
निगम की स्थापना की गई. (इव्) विदेशी पूँजी के सम्बन्ध में एक उदार रूख
अपनाया गया ताकि इसका अधिक से अधिक देश में आयात हो सके.
