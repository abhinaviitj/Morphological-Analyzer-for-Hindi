<णटुरल् श्चिएन्चे><ं.आ.ः.><श्हन्कर् ढेव  आयुर्वेड.><१९८०><आयुर्वेड भ्हवन् फ्व्ट्. ळ्ट्ड्.><फट्न><५०८ टो ५११><२२००><श्हन्कर् डेव - शच्हिट्र आयुर्वेड.>

ऋषय: खलु कदाचित् शालीना यायावराश्च ग्राम्यौ-~षध्याहारा: सन्त: सांपन्निका
मन्दचेष्टा नातिकल्याश्च प्रायेण बभूवु:. ते सर्वासाम् इतिकर्तव्यतानाम्
असमर्था: सन्तो ग्राम्यवासकृतम् आत्मदोषं मत्वा पूर्वनिवासम्
अप-~गतग्राम्यदोषम् शिवं पुण्यम् उदारम् मेध्यम् अगम्यम् असुकृतिभि:
ग गाप्रभवम् अमरगन्धर्वकिन्नरानुचरितम् अनेकरत्ननिचयम् अचिन्त्याद्रु
तप्रभावम् ब्रह्मर्षिसिद्ध-~चारणानुचरितम् दिव्यतीर्थौषधिप्रभावम्
अतिशरण्यम् अमराधिपतिगुप्तम् जग्मु:
भृग्व गिरो़अत्रिवशिष्ठकश्यपा-~नस्त्यपुलस्त्यवामदेव. सित गौतमप्रभृतयो
महर्षय:..
- एक समय शालीन एवं यायावर दोनों प्रकार के ऋषि ग्राम्य अन्नपान पर रहने के
कारण धन-सम्पन्न पुरूषों के सदृश (मेदस्विता आदि शारीर-मानस विकृ-~तियों से
ग्रस्त), अवसाद-वश अल्पमात्र चेष्टा कर सकने वाले एवं सम्पूर्ण नीरोग कहे न
जा सकें ऐसे एवं अपने कर्तव्य कर्म करने में अशक्त हो गये. वे इस निदान पर आये
कि, इस वैकारिक स्थिति का मूल ग्रामवास के रूप में उनका अपना ही प्रज्ञापराध
है. इसके निवारणार्थ वे ग्राम्यदोषों से विरहित, कल्याणकारी, पुण्यमय, उदार
मेधा की वृद्धि करने वाले, दुरात्माओं द्वारा दुष्प्राप्य, भागीरथी के उद्गम
स्थान; देवों, गन्धर्वों तथा किन्नरों के संचार वाले; अनेक रत्नों के
भाण्डागार, अचिन्त्य और अद्भुत प्रभाव बाले; ब्रह्मर्षियों, सिद्धों और चारणों
के संचार युक्त; दिव्य तीर्थों तथा वनौषधियों के उद्भव स्थान, (ताप-तप्तों के
लिए) अतीव शरणदाता, देवराज इन्द्र द्वारा संरक्षित, अपने पूर्वजों के निवास
स्थान हिमा-~लय को गये. भृगु, अ गिरा, अत्रि, वशिष्ठ, कश्यप, अगस्त्य,
पुलस्त्य, वामदेव असित, गौतम प्रभृति इन महर्षियों को देखकर-
तान् इन्द्र: सहस्रदृक् अमर गुरू: अब्रवीत्-स्वागतं ब्रह्मविदां
ज्ञानतपोधनानाम् ब्रह्मर्षीणाम्. अस्ति न नु व: ग्लानि: अप्रभावत्वं वैस्वर्य
वैवणर्य च ग्राम्यवाकृतम् असुखम् असुखानुबन्ध च. ग्राम्यो हि वासो मूलम्
अशस्तानाम्.
अमराधिपति सहस्त्राक्ष इन्द्र ने उन्हें कहा-बह्मवेत्ता, ज्ञानतपोधन आप
ब्रह्मर्षियों का अभिनन्दन करता हूं. देखता हूं ग्रामवास के कारण आपके शरीरों
में ग्लानि (म्लानता), प्रभाव का अभाव, स्वरसाद एवं वर्णनाश व्यक्त हुए हैं.
वस्तुत: यह ग्राम्यवास तत्काल एवं भविष्यत् काल में रोगोत्पादक तथा सर्व
अनर्थो का मूल है. (आप समय पर पधारे हैं और आयुर्वेद के उपदेश के अधिकारी
हैं.)
अन्यत्र (चरक. चि अ. १, पाद २, सूत्र ३ में) संहिताकार ने स्वमुख से ग्राम्यवास
की अनैसर्गिक स्थितियों का वर्णन कर उनसे होने वाली विकृतियों का कण्ठरव से
उल्लेख किया हैं. तथाहि :-
सर्वे शरीरदोषा भवन्ति ग्राम्याहारात् अम्ललवण-~कटुकक्षारशुष्क शाकमांस ('भाष'
इति पाठान्तरम्) तिलपललपिष्टान्नभोजिनाम्
विरुढनवशूकशमीधान्य-~विरूद्धासात्म्यरूक्षक्षाराभिष्यन्दिभोजिनाम्
क्लिन्नगुरु-~पूतिपर्युषितभोजिनाम् विषमाध्यशनप्रायाणां दिवास्वप्न
स्त्रीमद्यनित्यानाम् विषमातिमात्रव्यायामसंक्षोभितशरीरा-~णाम्
भयक्रोधशोकलाभमोहायासबहुलानाम्.
तात्पर्य, शरीर के तीनों दोष एवं तदुत्पन्न रोग ग्राम्य (बस्तियों में उपयोग
में आने वाले) अन्नपान से ही उत्पन्न होते हैं. ग्रामों और नगरों के निवासी जन
अम्ल, लवण, कटु (चरपरा, मिर्च आदि), पापड़खार आदि के रूप में क्षार, सुखाकर
रखे हुए शाक, डिब्बों आदि में भरकर अथवा यों ही सुखा कर रखे मांस, माष (उर्द),
तिल, आयुर्वेद ने जिनको सर्वत्र अतिशय गर्हित कहा है ऐसे पिष्टान्न (आटे के
बने पदार्थ), आजकल विटामीन 'सी' आदि के उत्तम स्रोत होने से पथ्य माने गए,
परन्तु आयु-~र्वेद में अनेक प्रकार से हानिकर होने से निषिद्ध विरूद्ध धान्य
(अंकुरित किए मूंग आदि), नवीन (खेत से उखाड़ कर लाए गए जिन्हें एक वर्ष से
अधिक समय व्यतित न हुआ हो ऐसे) शूकधान्य-चावल, गेहूं आदि, ऐसे ही
शमीधान्य-मूंग, अरहर, चना आदि, संयोग आदि की दृष्टि से परस्पर विरुद्ध (यथा,
दूध के साथ मांस), असात्म्य (पुरुष की प्रकृति आदि को देखते अपथ्य, अहित),
रुक्ष (फैट से रहित), क्षार तथा अभिष्यन्दी (नासिका, गले आदि में द्रवप्रधान
कफ के उत्पादक), क्लिन्न (शरीर में चिकना द्रव-कफ आदि-उत्पन्न करने वाले),
स्वभाव और मात्रा की दृष्टि से गुरु (भारी), सड़ाकर बनाए हुए एवं बासी भोजन
बहुधा किया करते हैं, नित्य दिन-निद्रा, मैथुन और मद्य के सेवन में आसक्त रहते
हैं, प्राय: विषम भोजन (भूख न हो तब भोजन और भूख हो तब भोजन न करना एवं मात्रा
के विचार से अधिक वा अल्प आहार) और अध्यशन (पहले खाया भोजन पचे उसके पूर्व
भोजन; यथा, घर से खाकर आए हों और आफिस में भोजन आदि के रूप में) किया करते
हैं; इसके अतिरिक्त उनके शरीर के अगं-प्रत्यंग विकट और अत्यधिक श्रम से थक कर
चूर हो जाते हैं, इन शारीरिक वैषम्यों के अतिरिक्त उनके मानस भय, क्रोध, शोक,
लोभ, मोह एवं आयास (स्ट्रेन तथा स्ट्रेस) से सर्वदा आविष्ट रहते हैं.
इस अनैसर्गिक आहार-विहार और उक्त मनोविकारों के परिणाम दर्शाते संहिताकार आगे
कहते हैं-
अतोनिमित्तं हि शिथिली भवन्ति मांसानि विमुच्यन्ते
सन्धय:, विदह्यते रक्तम्' विष्यन्दते च अनल्पं मेद:, न
संधीयते अस्थिषु मज्जा, शुक्र न प्रवर्तते, क्षयम् उपैति
ओज:. स एवंभूत: ग्लायति, सीदति, निद्रातन्द्रालस्य
समन्वितो निरुत्साह: श्वसिति, असमर्थ: चेष्टानाम् शारीर
मानसीनाम्, नष्टस्मृतिबुद्धिच्छाय: रोगाणाम् अधिष्ठान
भूत:, न सर्वम् आयु: अवाप्नोति..
ग्रामवास सुलभ इस आहार-विहार (विहार-कर्म) के फलस्वरूप पुरूष की मांसपेशियां
शिथिल (दृढ़ता रहित) हो जाती हैं, संधियों में ढीलापन आ जाता है, रक्त में
(आमवात, गठिया आदि रोगों की उत्पादक) अम्लता उत्पन्न होती हैं, मेद की वृद्धि
एवं उसमें अतीव द्रवता आ जाती है, जिससे वह स्थान-स्थान पर लटक पड़ता है,
अस्थियों में (रक्त पोषक) मज्जा की उत्पत्ति नही होती, वीर्य का उत्पादन स्थगित
हो जाता है, सर्वधातुओं का सार एवं गर्भाधान से आरम्भ कर मृत्यु पर्यन्त शरीर
की एक-एक क्रिया का आधारभूत ओज क्षीण हो जाता है. इन विकृतियों के कारण उसका
हर्ष लुप्त हो जाता है, उसकी स्फूर्ति उड़ जाती है, वह निद्रा, तन्द्रा एवं
आलस्य से परिपीड़ित एवं उत्साह शुन्य हो कर लुहार की धौंकनी से समान
निर्जीववत् श्वास लेता है, किसी प्रकार की शारीरिक एवं मानसिक (बौद्धिक,
दिमागी) चेष्टा करने का सामर्थ्य उसमें रहता नहीं; उसकी कान्ति, बुद्धि तथा
स्मृति विनाश को प्राप्त हो जाती है. वह रोगों का संग्रहस्थान (म्यूजियम)
जैसा हुआ होता है, तथा अकाल में ही काल-कवलित हो जाता है.
उल्लिलित चरक-वाक्यों में आयुर्वेद के विशिष्ट सिद्धान्तों का तो निर्देश है
ही, आधुनिक आहारशास्त्री अनेक वर्षों की गवेषणाओं के पश्चा जिस भूमि पर आए
हैं, उसका भी समावेश इनमें हो गया है. निसर्गोप-~चार-पद्धति का तो अक्षरश:
प्रतिपादन इन वचनों में हुआ प्रत्यक्ष है. यहां जिन मन्तव्यों का निरूपण हुआ
है, वे आयुर्वेद के प्राचीन ग्रन्थों में यत्र-तत्र विकीर्ण है और प्राचीन
संहिताकारों की दीर्घ दृष्टि के गमक हैं. परन्तु -
हिमगिरी के स्वरूपोद्योतक प्रथम वचन में आया एक विशेषण विशेषत: ध्यानार्ह
है. इसमें हिमगिरि को भारतीय आर्यों का पूर्वनिवास अर्थात् उनके पुरखों का
निवासस्थान बताया है. उसका फलितार्थ हमें तो यही प्रतीत होता है कि,
भाषा-विज्ञान आदि का आधार लेकर आधुनिक इतिहासविद् आर्यों का आदिम स्थान उत्तर
ध्रुव, मध्य यूरोप आदि स्थलों को बताते हैं, उसकी सत्यता उक्त चरक-वचन को देखते
श कनीय है. विशेषत: इस स्थिति में कि भारत के प्राचीन ग्रन्थों आदि में इस
प्रकार का कोई संकेत प्राप्त नहीं होता कि, आर्य कहीं बाहर से यहां आए.
संभव है, आर्यों के बाहर से भारत में आने एवं अपने युद्ध-कौशल द्वारा इस पर
प्रभुत्व जमा लेने के मन्तव्य के पीछे कोई राजनीतिक चाल हो, जिसका स्वरूप
संक्षेप में यह है-जो भारतीय देशभक्त यह मानकर कि अंग्रेजों ने बाहर से आकर इस
देश को अपनी प्रपंच-नीति आदि द्वारा अपना दास बनाया, अत: इसे (स्वदेश को) मुक्त
करने के प्रयास करें, उन देशभक्तों के समक्ष यह वस्तु-~स्थिति प्रस्तुत किया
जाना आंग्ल शासकों के अभिमत था कि, अंग्रजों का बाहर से यहां आकर भारत को अपने
अधीन करना भारतीय इतिहास की कोई अभूतपूर्व घटना नहीं है, जिसके लिए अंग्रेजों
को दोष-भाजन माना जाए. पहले यहां आर्यों का प्रवेश हुआ, पश्चात् क्रमश: यवनों
(यूनानी), हूणों, शकों और अन्त में विभिन्न मुस्लिम आक्रान्ताओं का आगमन हुआ.
प्रत्येक ने अपनी शक्ति के अनुसार इस देश पर अपनी प्रभु-शक्ति स्थापित की.
अन्त् में, ब्रिटिशों ने इसी परम्परा के अनुसार इस देश को अपना अनुगत बनाया.
इस विचार-सरणि के अनुसार यह छाप भारतीय जनमत पर डालना अभीष्ट था कि, यदि
अंग्रेजों का दूर से आकर भारत पर प्रभुत्व जमाना दोष-~पात्र है, तो अपने को
इस देश का अधिपति मानने वाले आर्य भी उतने ही दोष के भागी हैं. इस विचारधारा
के प्रसार द्वारा देशभक्तों के स्वातन्त्र्य-अभियान को हतोत्साह करना
अंग्रेज - शासकों की गम्भीर चाल थी. यह सत्य हो तो, भारतीय इतिहास के लेखन में
आक्रान्ताओं ने घटनाओं को अपने-अपने अनुकूल जो विकृत रूप में चित्रित किया,
उसका परिष्कार करना भारतीय ऐतिहासिकों के पुण्य कर्तव्य हैं. वैदेशिकों द्वारा
लिखित भारत के इतिहास में अन्य भी ऐसे कितने ही स्थल हैं.
जानबूझ कर भारतीय इतिहास के भ्रंश का एक अवशेष अद्यापि विद्यमान है और आंग्ल
शासकों की कूटनीति का ज्ञापन कर रहा है. आंग्लों ने भारतीयों के एक वर्ग को
'आदिवासी' नाम दिया है. इसी वर्ग से मिलती-~जुलती अनुसूचित जाति, जनजाति,
विचरती जाति आदि है. इन सबको आदिवासी यह सम्बोधन देने का प्रयोजन उन जातियों के
मानस में सतत यह कुविचार जाग्रत रखना है कि, यह भारत देश वास्तव में तो तुम
लोगों का है. सवर्ण कहे जाने वालों लोगों ने बाहर से आकर तुम पर आधिपत्य जमा
लिया-तुम्हें दास बना लिया. इस देश द्रोह के उत्पादन से स्पष्ट परिणाम कई
प्रदेशों में देखने को मिलता रहता है.
इन्द्र के समीप गए ऋषियों के यायावर और शालीन ये दो प्रकार तन्त्रकार ने कहे
हैं. जो ऋषि संन्यासियों के लिए सूत्रित आचार के समान एक स्थान पर स्थिर होकर
नहीं रहते, प्रत्युत अतिशय और बार-बार संचरण किया करते उन्हें 'यायावर' कहा
है. इनके विपरीत जो ऋषि शाला (गृह) बनाकर किसी बस्ती में स्थायी रूप से रहते
उन्हें शालीन कहा है. बस्ती में रहने वाले जन परस्पर मैत्रीपूर्ण व्यवहार की
दृष्टि से कति-~पय नियमों या आचार-संहिता बना लेते. इनका पालन करने वाले किसी
भी व्यक्ति को शालीन कहा जा सकता है. कालक्रम से यह शब्द भद्र पुरुष के लिए
रूढ़ हो गया. यही स्थिति 'नागर' शब्द की भी है. इसका मूल अर्थ तो नगरनिवासी
है, परन्तु पूर्वोक्तरीत्या यह सुशील, भद्र पुरुष के अर्थ में रूढ़ हो गया.
'यायावर' शब्द आदिवासी मानी गई जातियों के 'नॉमेड्स' का तथा 'शालीन' शब्द
'सेटल्ड' की स्मृति कराता है.
चरकीय प्रथम संदर्भ में इन्द्र को ग्राम-वास का निन्दक एवं उसके राष्ट्र को
ग्राम-वास के दोषों से रहित कहा है. इन संदर्भो में तो आगे ग्रामवासजनित
विकृ-~तियों के परिहारार्थ रसायन-वाजीकरणों के सेवन का उपदेश देवराज ने किया
है; परन्तु अन्य एक ग्रंथ से वे स्पष्टत: ग्रामवास के परित्याग और चरणशील जीवन
के समर्थक विदित् होते हैं. प्रकरण ऋग्वेद के व्याख्या-ग्रंथ ऐतरेय ब्राह्मण
(७.१५) तथा ऐतरेय उपनिषद् का है. इसमें पांच मन्त्र हैं. प्रत्येक मन्त्र के
अन्त में 'चरैवेति चरैवेति' शब्द आते हैं. इनके कारण यह प्रकरण स्वा-~ध्यायशील
वाचकों के पढ़ने में आया होगा, इसकी स्मृति हो सकेगी. प्रसंग इस प्रकार है -
सत्यवादी हरिश्चन्द्र के पुत्र कुमार रोहिताश्व जलो-~दर से पीड़ित हो गया.
इन्द्र ने उसके यहां आकर ग्राम-~वास का परित्याग कर विचरण-शील जीवन व्यतीत करने
की सलाह दी. उसे मानकर उसने ऐसा ही जीवन स्वीकार किया और कुछ रोग-मुक्त भी हो
गया. परन्तु पुन: घर लौट आया और उसी रोग का ग्रास हुआ. पुन: इन्द्र ने आकर वही
सूचना दी, जिसे रोहिताश्व ने माना भी. रोग-मुक्त होने पर पुन: अपने घर आ
गया. उसी प्रकार रोगाक्रांत हुआ और इन्द्र ने आकर सलाह दी, जिसका पालन कर
स्वस्थ हुआ. प्रत्येक बार इन्द्र ने ऊपर संकेतित मन्त्र उच्चारे. इस प्रकार
यह प्रकरण यो तो ग्रामवास की (शालीन जीवन की) गर्हणा एवं यायावर जीवन की
प्रशस्ति से संबद्ध है, तथापि वैदिक मुनि ने वैदिक भाषा की स्वीकृत परिपाटी
के अनुसार शब्द ऐसे प्रयुक्त किए हैं, जो श्रम की महिमा के द्योतक हैं और
जन-जीवन के लिए प्रेरक भी हैं.
यह सम्पूर्ण प्रकरण जलोदर, उसकी उत्पत्ति, वृद्धि और स्थिरता में ग्रामवास की
हेतुता एवं विचरणशील जीवन से सम्बद्ध श्रम, सात्त्विक आहार आदि से संबन्ध रखने
वाला होने से आयुर्वेदीय पत्रिका में नि:श क स्थान पाने योग्य है. अन्यथा कभी
उसे स्मरण करेंगे भी.
रसरत्नसमुच्चय का हिमालय-वर्णन
रसरत्नसमुच्चयकार वाग्भट ने अपने तन्त्र के आरंभ में हिमगिरि का ललित वर्णन
किया है. वह अष्टांग-~ह्रदय के कर्त्ता अन्य वाग्भट की अलंकृत शैली का स्मरण
कराता है. 'सचित्र आयुर्वेद' के वाचकों को वह अवश्य रुचेगा.
अस्ति नीहारनिलयो महानुत्तर दि मुखे.
उत्तु ग श्रृ गसंघात-ल घिताभ्रो महीधर:..
विश्रामाय वियन्मार्गविल घन धन श्रम:.
अवतीर्ण इव क्षौणों शरदम्बुमुचां गण:.
राशिराशीविषाधीशफणाफलकरोचिषाम् ..
भित्त्वा भुतमिवोत्तीर्णों यो विभाति भृशोन्नत:.
ज्वदोषधयो यस्य नितम्बमणिभूमय:.
नक्तम् उद्दामतडितामनुकुर्वन्ति वार्मुचाम् .
कटके संचरन्तीनां यस्य किन्नरयोषिताम् .
पादेषु धातुरागेण लाक्षाकृत्यमनुष्ठितम् ..
अवतंसितशीतांशुराच्छादित दिगम्बर: .
यो गुहाधिगतो लोकैर्गिरीश इति गीयते ..
निमीलितदृशो नित्यं मुनयो यस्य सानुषु .
प्रत्यक्षयन्ति गिरिशमवा  मनसगोचरम् ..
शिलातलप्रतिहतैर्यस्य निर्झरशीकरै: .
अहन्यपि निरीक्षन्ते यक्षास्तारा कितं नभ: ..
नीहारपवनोद्रेकेनि:सहा यत्र पूरुषा: .
निजस्त्रीणा निषेवन्ते कुचोष्माणं निरन्तरम् ..
संचरन् कटके यस्य निदाघे़अपि दिवाकर: .
उद्दामहिमरुद्धोष्मा न शीतांशोर्विभिद्यते ..
गुहागृहेषु कस्तूरी मृगनाभि सुगन्धिषु .
गायन्ति यत्र किन्नर्यो गौरीपरिणयोत्सवम् ..
चकास्ति तत्र जगतामादिदेवो महेश्वर: .
रसात्मना जगत् त्रातुं जातो यस्मान्महारस: ..
अर्थात्-भारत भूमि के उत्तर दिग्विभाग में अपने उत्तुंश्रृ गों के समुदाय
द्वारा मेघमाला को अतिक्रमण करने वाला उन्नतकाय हिमशैल अवस्थित है. उसकी
स्वच्छ श्वेतिमा से ऐसा भासित होता है, जैसे शरद् ऋतु का मेघमण्डल ही
व्योम-मार्ग के दीर्घ प्रवासवश श्रान्त हो विश्रान्ति-हेतु भूतल पर उतर आया
हो. उसे देख कर यह भी कल्पना स्फुरित होती है कि, स्वयं अति उन्नत शेषनाग ही
पृथ्वी का भेदन कर रजत-धवल कान्तिभूत मणिमाला से मण्डित सहस्र संख्यक
विशालकाय फणाओं-सहित आन उपस्थित हुआ हो. (हिमालय में निसर्ग सुलभ रत्नों की
राशि से यह उत्प्रेक्षा होती है). पर्वत में मध्यभाग में स्थित देदीप्यमान
दिव्यौषधियां रात्रि के समय अपनी प्रभा से विद्युल्लताओं से शोभमान मेधमाला
का स्मरण कराती हैं. उसके पृष्ठ-प्रदेश पर संचरण करती किन्नरियों के चरण वहां
प्रकृत्या स्थित स्वर्णगैरिक, मन:शिला प्रभृति रक्तवर्ण धातुओं की धूलि पर
पड़ते हैं, तो लाक्षा (अलता) अथवा मेंहदी के योग के बिना भी वैसे ही आरक्त
वर्ण हो जाते हैं. इस पर्वत के शिखरस्थ चन्द्रकला से शोभित होने से एवं
दिशारूप अम्बर (वस्त्र) से आवृत होने से तथा गुहागत (गुहाओं से शोभित तथा
गुह-स्वामिकार्तिकेय-के सांनिध्य से भूषित) होने के कारण शिवजी के इस सादृश्य
के कारण उसे (हिमालय को) 'गिरीश' यह संज्ञा आरोपित की जाती है. इसके समतल
प्रदेशों पर समाधिस्थ मुनिजन वाणी और मन के लिये अगोचर महादेव जी का अपने
ह्रदयों में प्रत्यक्ष दर्शन किया करते हैं. नीचे स्थित शिलातलों पर सवेग
पड़ने से कणों के रूप में परिणत निर्झरवारि को देखने से तत्रत्य यक्षों को दिन
में की आकाश नक्षत्रों से खचित-सा लगता है. हिम-मिश्रित अतिशीतल पवन के
स्पर्श की सहन करने में असमर्थ पुरूष उसके गुहागृहों में ही रहते हुए अपनी
भार्याओं के आलि गन में बद्ध हो उनके स्तनद्वय की उष्णता से शरीर का स्वेदन
करते हैं. पर्वताधिराज की तु गता इतनी है कि, सूर्य का ताप उत्कट हिम के
संपर्क से पराभूत हो जाने से ग्रीष्म ऋतु में भी (सूर्य उष्मा-~रहित हो जाता
है; परिणामतया उसमें और चन्द्रमा में भेद परखना असम्भव हो जाता है. इस
हिमगिरि के कस्तूरी मृग की नाभि के संस्पर्श से सुगन्धित गुहागृहों को
किन्नरियाँ शिव पार्वती के परिणयोत्सव से सम्बद्ध गीतों की स्वरावली से
मुखरित रखती हैं. इसी हिमाचल में त्रिभुवन के आदिदेव महादेव विश्व समस्त की
आधि-~व्याधि-उपाधि के उच्छेदार्थ पारद रूप में विराजमान हैं.
यह पद्यमाला एक विशेष प्रयोजन से उद्धृत की गई है. आयुर्वेदीय पाठ्यक्रम में
संस्कृत विषय के अन्तर्गत रघुवंश, नीतिशतक, पंचतंत्र आदि आयुर्वेद-~भिन्न
ग्रन्थ निर्धारित किये जाते हैं, क्यों नहीं उनके स्थान पर आयुर्वेदीय
ग्रन्थों से ही दोहन कर भाषा की दृष्टि से रुचिर अथच आयुर्वेद के सिद्धान्तों
का सरल रूप से प्रतिपादन करने वाले वचन और प्रकरण ग्रंथबद्ध किये जायं. इस
उपाय से विद्यार्थी आयुर्वेद के ग्रन्थों के साथ साक्षात् संपर्क में आ
सकेंगे. आयुर्वेद में ऐसे अग्र-~णित प्रकरण सुगमता से उपलब्ध हो सकते हैं.
