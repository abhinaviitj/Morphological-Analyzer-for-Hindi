<आ.ळ्.><ञ्.ठ्.><ख्रिस्ह्नडेव ऊपड्ह्यय्.><ळोक् शन्स्क्रिटि खि रुप्रेक्ह><१९८८><ळोक्ब्हरटि फ्रकस्हन्><आल्लहबड्.><२२४ टो २२९><२४००><ख्रिस्ह्नडेव - ळोक् शन्स्क्रिटि कि रुप्रेक्ह><ढ्हनन्जय् खुमर्>

 डाइन की आसाधारण शक्ति
डाइनों की शक्ति अनन्त तथा अपरिमित मानी गई है. वे संसार में किसी भी वस्तु का
पता लगा सकती हैं, आकाश को भी दो भागों में विभक्त कर सकती हैं. उन्हें
नेत्र-ज्योति के अतिरिक्त दूसरी ज्योति भी प्राप्त होती है, मृत व्यक्ति को
जीवन प्रदान कर सकती हैं और पानी में भी आग लगा सकती हैं. उनमें पत्थर को भी
मोम के रूप में मुलायम कर देने की शक्ति होती है. दो प्रेमियों में अलगाव
उत्पन्न कर देना और मनुष्यों को भेड़ा, बकरा तथा भालू बना देना उनके बायें हाथ
का खेल है. वे ऋतुओं में परिवर्तन को भी अपने वश में कर सकती हैं. इसके
अतिरिक्त आँधी, तूफान और अंधड भी उनके वश में रहते हैं. वे जब चाहें तभी अंधड़
और तूफान पैदा कर सकती हैं. जिस व्यक्ति से वे घृणा करती हैं उसके पीछे चलकर
धूली में अंकित उसके पद चिन्हों को नापती हैं जिससे यह व्यक्ति लँगड़ा हो जाता
है.
ये अपने कार्यों का सम्पादन प्राय: कब्रिस्तान तथा श्मशान भूमि में किया करती
हैं. इन्हें इन्हीं स्थानों पर आनन्द प्राप्त होता है. अनेक डाइन ज्वर के भूत
को भी अपने वश कर लेती हैं. वह रोग से ग्रसित व्यक्ति के गले में एक सूत बाँध
देती हैं और अपनी मन्त्र-शक्ति के द्वारा उसे बन्दर के रूप में परिवर्तित कर
देती हैं. ये किसी बच्चे की हत्या करने की सामर्थ्य रखती है. कुछ डाइनें
मनुष्यों के जिगर (लीवर) के खाने की अभ्यस्त होती हैं अत: वे सदा कब्रिस्तान
में घूमा करती हैं.
डाइन की विद्या में दीक्षित करने की विधि
बंगाल में अगरिया जाति के लोगों में बूढ़ी स्त्रियांॅ डाइन की विद्या में निपुण
तथा पारंगत मानी जाती हैं. वे नयी लड़कियों को बुलाकर इस विद्या की शिक्षा
उन्हें देती हैं. वे तब तक विद्या में पारंगत नहीं मानी जातीं जब तक उनके जादू
और मन्त्र से कोई हरा-भरा वृक्ष सूख न जाए.
क्रुक ने लिखा है कि बम्बई (आधुनिक महाराष्ट्र राज्य) में यदि कोई गुरु डाइन
विद्या की दीक्षा किसी को देना चाहता है तब इसके लिए कोई उत्तम अवसर की
प्रतीक्षा करता है. यह अवसर प्रसव के समय किसी स्त्री की मृत्यु होता है. जब उस
व्यक्ति के शव को श्मशान घाट जलूस में ले जाया जाता है तब वह शिष्य (स्त्री या
पुरुष) एक टीन के बाक्स में शव-वाहनों के पिछले पैरों की धूलि को अपने बाक्स
में रखकर घर लौट आता है.
दूसरे दिन वह श्मशान भूमि को जाता है तथा वहाँ की राख को अपने टीन के बाक्स में
रख लेता है. इसके पश्चात् किसी द्वितीया तिथि अथवा ग्रहण के दिन वह मध्य रात्रि
में श्मशान भूमि में बैठकर, धूप-दीप जलाकर, वह गुरु से प्राप्त मन्त्र का जप
करता है. वह शिष्य मन्त्र के जपने से एक विशेष प्रेतात्मा (ःअडल्) को अपने वश
में कर लेता है और इस प्रकार वह सिद्धि को प्राप्त करता है.
सिद्ध हो जाने पर उसे अनन्त शक्ति प्राप्त हो जाती है. डाइन अपनी अलौकिक शक्ति
से दुधारू गाय के दूध को सुखा सकती है, दूध को रक्त में परि-~वर्तित कर सकती
है. खलिहान से अन्न को चुरा लेना उसके लिए अत्यन्त आसान है. वह अपने शत्रु के
शरीर या आँखों में काँटा चुभा सकती है. इस प्रकार वह अनन्त शक्ति सम्पन्न हो
जाती है.
 डाइनों के उपकरण
डाइनों के अनेक उपकरण होते हैं जिनके द्वारा वे अभीष्ट व्यक्ति पर अपना प्रभाव
जमा लेती हैं. इन उपकरणों में, केश, नाखून, रक्त, वस्त्र तथा उस व्यक्ति के
अन्य वस्तुओं की गणना की जाती है. आयरलैण्ड में कटे हुए नाखून जादू या टोना
करने के लिए अत्यन्त उपयोगी माने जाते हैं. शेक्सपियर ने अपने नाटक `कामेडी आफ
एरर्स' में लिखा है कि कुछ भूत नाखून की `कतरन, केश, रक्त अथवा पिन को जादू
करने में प्रयुक्त करते हैं.'
"शोमे डेविल्स् अस्क् बुट् ट्हे पइरिन्ग्स् ओङ् ओने'स् नइल्,
आ रुस्ब्, अ हइर्, अ ड्रोप् ओङ् ब्लोओड्, अ पिन्;
आ नुट्, अ च्हेर्र्य् स्टोने,"
मनुष्य को अपने बालों को ऐसे स्थान में नहीं छोड़ देना चाहिए जहाँ चिड़ियायें
उन्हें लेकर अपने नीड़ का निर्माण करें. ऐसा होने पर साल भर तक उस मनुष्य के
सिर में दर्द बना रहता है. उच्छिष्ट भोजन के सम्बन्ध में भी यही बात कही जाती
है. अत: मनुष्य को चाहिए कि अपना जूठा भोजन कौओं को खिला दें जिससे उसे दुष्ट
आत्मा कोई प्राप्त न कर ले. इड्गलैण्ड की मातायें अपने बच्चों के दुँधमुहें
दाँतों को इसी कारण दूसरों को नहीं देती हैं.
भारत में सामान्यतया कटे हुए बालों तथा नाखूनों को फेंका नहीं जाता. मातायें
मुण्डन के अवसर पर बालक के बालों को अपने आंचल में एकत्रित कर गंगा अथवा किसी
अन्य पवित्र नदी या तालाब में प्रवाहित कर देती हैं.
 मनुष्य की प्रतिकृति के द्वारा जादू-कर्म
अन्य उपकरण जिसके द्वारा डाइन अपने शिकार या शत्रु को क्षति पहुँचाती है वह उसी
की प्रतिकृति हैं. यह प्रतिकृति आटा, मिट्टी अथवा मोम से बनायी जाती है. इस
प्रतिकृति में वह डाइन कीलें अथवा आलपिनों को चुभोती हैं. ऐसा माना जाता है कि
इन कीलों को इस आटे की मूर्ति में चुभो देने से असली व्यक्ति को महान् कष्ट
होता है और अन्त में वह मृत्यु को प्राप्त हो जाता है.
बंगाल में श्मशान में प्राप्त किसी बाँस को लेकर उससे तीर और धनुष बनाया जाता
है और बनाते समय मंत्रों का उच्चारण किया जाता है. इसके पश्चात् मिट्टी के
लोंदे से शत्रु की मानव की आकृति बनाकर उसे बाणों से छेदा या भेदा जाता है. इस
प्रकार जिस मनुष्य की प्रतिमा का छेदन किया जाता है उसके हृदय में शीघ्र ही
दर्द उत्पन्न हो जाता है. आक्सफोर्ड के `पिरिभर म्युजियम'में ऐसी अनेक
मानवों की प्रतिकृतियाँ उपलब्ध होती हैं जिनके शरीर में काँटा अथवा पिन चुभोया
गया है. ये प्रतिकृतियाँ इस विश्वास का ज्वलन्त उदाहरण हैं.
अथर्ववेद में भी जादू करने की यह प्रक्रिया उपलब्ध होती है जिसका वर्णन पहिले
किया जा चुका है.
 मूँठ मारना
डाइनों की अनन्त शक्ति का जो पहिले वर्णन किया गया है उसमें एक `मूँठ मारना' भी
है. `मूँठ' का अर्थ `मुष्टि' है. इस मुष्टि में चावल अथवा उड़द की दाल को भर कर
डाइन अपने परिचित प्रेत अथवा मंत्रों के द्वारा अपने शत्रु के पास भेजती है. यह
मूँठ शत्रु के हृदय पर जाकर आक्रमण करती है और इसका प्रभाव बिजली (एलेक्ट्रिक
शाक) के धक्के के समान शीघ्र होता है. इस धक्के के लगने से वह ग्रसित व्यक्ति
खून उगलने लगता है. यदि इसके प्रभाव को शीघ्र ही नष्ट नहीं किया जाता तो इससे
उस व्यक्ति की मृत्यु भी हो सकती है. यह मूँठ लोहे के दहकते गोले की भाँति
वायुमण्डल में चलती है और शत्रु को असीम क्षति पहुँचाती है. महाराष्ट्र के
कोंकण प्रदेश में इस मूँठ का चलना बड़ा ही भयंकर माना जाता है. इस मूँठ से
ग्रस्त व्यक्ति या तो शीघ्र ही बीमार हो जाता है, अथवा उसके मुँह से खून की
उल्टी (वमन) होने लगती है. इस प्रकार डाइन की शक्तियों में `मूँठ मारना' एक
अमोघ अस्त्र है जिससे वह असीम क्षति पहुँचा सकती है.२
 नोना चमारिन
डाइन की कला में पारंगत तथा अपने कुत्सित कर्म में कुशल नोना चमारिन की
संक्षिप्त में चर्चा करना यहाँ कुछ अप्रासंगिक न होगा. उत्तर प्रदेश के पूर्वी
जिलों में सुप्रसिद्ध डाइन नोना चमारिन का नाम अत्यन्त विख्यात है. इसकी कथा
संक्षिप्त रूप में इस प्रकार है-
सुप्रसिद्ध वैद्यराट धन्वन्तरि सर्पराज तक्षक के दंश से पीड़ित राजा परीक्षित
की औषधि करने जा रहे थे. उन्होंने अपने पुत्र से कहा कि तुम सर्प को भून कर
इसके माँस को खाओ जिससे तुम्हें अलोकित शक्ति प्राप्त हो जाये. परन्तु उन्होंने
मांस पका कर भी उसे नहीं खाया और कराही समेत मांस को नदी में प्रवाहित कर दिया.
नोना नामक किसी चमारिन ने उस मांस को प्राप्त कर उसका भक्षण कर लिया जिसके कारण
उसे धन्वन्तरि के समान अलौकिक शक्ति प्राप्त हो गई.
कुछ दिनों में वह कुशल डाइन के रूप में प्रसिद्ध हो गई. एक दिन लोगों ने उसे
देखा कि वह अलक्षित होकर बिल्कुल नंगी हो गई और धान के बण्डलों को लेकर उन्हें
आकाश में फेंक दिया जो यथास्थान जम गये. लोगों ने इस अलौकिक कर्म के साथ उसे
देख लिया. अत: लज्जित होकर वह भाग गई. वह जिस रास्ते से गई वहाँ `लोनी नामक'
नदी बन गई जो आज भी स्थित है.
इसमें सन्देह नहीं कि नोना चमारिन अपने समय की बहुत बड़ी तथा विख्यात डाइन थी.
जायसी ने अपने पद्मावत में इसके नाम का उल्लेख किया है.२ गाँवों में आज भी नोना
चमारिन के संबंध में कथायें कही जाती हैं जिसमें इसका अलौकिक चमत्कार वर्णित है
 टोटका
किसी रोग की शान्ति के लिए अथवा किसी संक्रामक बीमारी के बहिर्निष्का-~सन के
लिए जो अनेक प्रकार के विधि-विधान किये जाते हैं उन्हें `टोटका' कहा जाता है.
टोटका की क्रिया में तर्क बुद्धि का अभाव पाया जाता है और यह शुद्ध अन्ध
विश्वास पर आश्रित होता है.
लोक औषधियों का आधार प्राय: टोटका हुआ करता है. उदाहरण के लिए अंजनहारी रोग को
लिया जा सकता है. इसकी ग्रामीण दवा बहुत साधारण है. लोगों का ऐसा विश्वास है
कि ताड़ वृक्ष को कानी अँगुली से सात बार `बिराने' से अंजनहारी नष्ट हो जाती
है. अथवा बेर वृक्ष की सात पत्तियों को किसी लकड़ी से छेद कर रख देना चाहिए.
ज्यों-ज्यों बेर की पत्तियाँ सूखती जायेंगी त्यों-त्यों आँख की बिलौनी
(अंजनहारी) भी सूखती जाती है. परन्तु यह दवा नहीं केवल टोटका मात्र है. इसी
प्रकार सर्व साधारण जनता की यह धारणा है कि जूड़ी बुखार से पीड़ित व्यक्ति के
गले अथवा हाथ में छिपकली की पूँछ को काटकर यदि बाँध दिया जाय तो वह व्यक्ति
शीघ्र ही नीरोग हो जाता है. यही बात बाँस की पतली छड़ी (कोइनि) से पैर के दर्द
(लंघन रोग) को दूर करने के विषय में भी कहा जा सकता है. टोटका में कार्य और
कारण में कोई संबंध प्रतीत नहीं होता. इसमें केवल विश्वास के आधार पर ही कार्य
होता है. गाँवों में टोटका का इतना अधिक प्रचार है कि कोई भी घर इस बीमारी से
बचा हुआ नहीं है. एक रोग को संक्रमित कर दूसरों को देने के लिए भी टोटका किया
जाता है जिसका परिणाम कभी-कभी बड़ा ही भयंकर होता है.
 परिच्छेद ३ : कुदृष्टि (नज़र लगना)
कुदृष्टि अथवा नज़र लगना की व्यापकता गाँवों में प्रधान रूप से पाई जाती है.
बच्चा जितना ही छोटा होता है वह कुदृष्टि का शिकार उतनी ही जल्दी से हो सकता
है. अत: मातायें अपने छोटे बच्चों को बुरी नजर से बचाने के लिए अनेक प्रकार का
उपाय करती हैं. ग्रामीण क्षेत्रों में कुदृष्टि की व्यापकता अत्यधिक मानी जाती
है. यदि कोई बच्चा अपनी माता का दूध नहीं पीता, यदि वह अधिक रोता या "छरियाता"
है, यदि उसे नींद नहीं लगती, अथवा यदि उसे दस्त अधिक आता है तब ऐसा माना जाता
है कि किसी डाइन ने अपनी बुरी नजर इस पर डाल दी है. यदि कोई मनुष्य बीमार पड़
जाता है, उसे ज्वर अथवा जूड़ी बुखार सताने लगता है तो यह समझाने लगता है कि यह
कर्म किसी डाइन के कुकर्म का फल है. किम्बहुना सद्य:प्रसूत गाय अथवा भैंस यदि
दूध देना उचित मात्रा से कम कर देती है या दूध देना बिल्कुल बन्द कर देती है-
विसूख जाती है-तो लोगों की यह धारणा हो जाती है कि किसी डाइन ने नजर लगा दिया
है. कहने का आशय यह है कि कुदृष्टि का रोग गाँवों में इतना व्यापक हो गया है कि
बीमार पड़ने से लेकर साधारण घटना का कारण भी यही बुरी दृष्टि माने जाने लगी है.
कुदृष्टि की अवरोधक वस्तुयें
(१) घृणास्पद नामकरण - लोगों की यह दृढ़ धारणा है सुन्दर वस्तु पर नज़र बहुत
जल्दी लगती है. इसी प्रकार से जिन बच्चों का नाम सुन्दर होता है उन्हें नज़र
लगने का अधिक भय होता है. इसीलिए अपने छोटे बच्चों-विशेष कर उन `मराछ' बच्चों
का नाम जो पैदा होकर शीघ्र ही मर जाते हैं--का नाम घृणित तथा तुच्छ वस्तुओं के
ऊपर रख देते हैं. उदाहरण के लिए कतवारू, घसीटन, चिर-~कुट, पतवारू, बसावन, आदि
नाम लिए जा सकते हैं जो उन बच्चों के हैं जिनके संबंध में नज़र लगने की आशंका
बनी रहती है.
(२) काजल - प्राय: सभी काली वस्तुएँ कुदृष्टि का प्रतिरोधक मानी जाती है. लोगों
की यह दृढ़ धारणा है कि काली वस्तु के ऊपर कुदृष्टि का प्रभाव बिल्कुल नहीं
पड़ता. इसीलिए मातायें अपने छोटे बच्चों की आँखों में काजल और ललाट पर (काजल का
ही) काला टीका लगा देती हैं.
(३) काला वस्त्र - जैसा कि पहिले कहा गया है समस्त काली वस्तुयें कुदृष्टि को
रोकने वाली मानी जाती हैं. काला रंग और काला वस्त्र इसी कोटि में आता है.
मातायें अपने छोटे शिशुओं के हाथों और पैरों में काला `फुदेना' बाँध देती हैं
जो देखने में सुन्दर लगने के साथ ही उन्हें कुदृष्टि से बचाते हैं. इसी प्रकार
वे उन्हें काले कपड़े की कछनी (कौपीन) भी पहिना देती हैं जिससे वे किसी डाइन की
कृपा का पात्र न बन सकें.
(४) रक्त - रक्त भूतों को भगाने वाला पदार्थ समझा जाता है. द्रविड़ लोगों के
कुछ आदिवासियों में बलि में मारे गये बैल के खून पीने की प्रथा थी. मलेर लोग
भैंस के रक्त का प्रयोग प्रेत बाधा से पीड़ित व्यक्ति को नीरोग करने में करते
हैं. यहूदी लोगों में अपने द्वार के स्तम्भों पर रक्त को छिड़कने की प्रथा
विद्यमान है. जिससे उस घर पर किसी की बुरी दृष्टि न पड़ जाय.
(५) नमक - नमक में भी नज़र से बचाने की अलौकिक शक्ति विद्यमान है. जब किसी
बच्चे को नज़र लग जाती है तो मातायें उस बच्चे के सिर के चारों ओर नमक का
टुकड़ा घुमाकर उसे आग में डाल देती हैं. इस क्रिया को `ओंइछना' कहा जाता है.
कभी-कभी नमक के साथ `राई' का भी प्रयोग इस क्रिया के साथ किया जाता है. हिन्दी
के प्रसिद्ध कवि देव ने `राई-नोन' के द्वारा बालक श्रीकृष्ण के `ओंइछने' का
उल्लेख किया है. गाँवों में यह विधि-विधान प्राय: रोज ही देखने में आता है.
(६) बहुमूल्य रत्न - बहुमूल्य रत्नों में भी बुरी नज़र से निवारण की शक्ति
विद्यमान पाई जाती है. विभिन्न दुष्ट ग्रहों की कुदृष्टि से बचने के लिए
विभिन्न रत्नों को धारण करने का विधान ज्योतिषी लोग प्राय: बतलाया करते हैं.
हीरा, पन्ना, मोती, नीलम आदि रत्नों को धनी लोग धारण करते हैं जिससे दुष्ट
ग्रहों-शनि और मंगल आदि-का दुष्ट प्रभाव उन पर न पड़ सके. साधारण वित्त के लोग
अपने बच्चों के गले में `राजावर्त' नामक नीले पत्थर को सोने अथवा चाँदी में
मढ़वा कर पहिना देते हैं जिनसे वे कुदृष्टि से सुरक्षित रह सकें.
(७) पाषाण खण्ड - पत्थर के टुकड़ों में भी कुदृष्टि अवरोधक शक्ति पाई जाती है.
विवाह के लिए जाने वाले अपने छोटे बच्चे के सिर के चारों और मातायें पत्थर के
टुकड़े से बने हुए लोढ़े को घुमाती हैं जिसे `परिछावन' कहा जाता है. इस परिछावन
करने का अभिप्राय यही होता है कि बच्चे को उसकी ससुराल में अथवा मार्ग में किसी
की बुरी नज़र न लग जाय. काठ के खण्ड से बने `मूसल' में भी यही शक्ति
अन्तर्निहित पाई जाती है.
