<ठ्.ं><श्चिएन्टिङिच्><ळज्पट् षइ><इस्ह्त खे ंअहन्  अन्ड् शोन्स्><ढेल्हि><१३६ टो १४३><२८००><षइ-इस्ह्त के ंअहन्  खुमर्>

जॉन डाल्टन
विश्व की वैज्ञानिक विभूतियों में गिना जाने से पूर्व, जान डाल्टन एक स्कूल में
हेडमास्टर था. एक वैज्ञानिक के स्कूल-टीचर होने में कोई अजूबे की बात नहीं है
किन्तु जान डाल्टन की यह हैडमास्टरी तेरहवें साल में ही शुरु हो चुकी थी.
किसी भी द्रव्य का मूल तत्त्व एक सूक्ष्म कण होता है-यह विचार मनुष्य के मन को
सदियों से मथित करता आ रहा था. यूनानियों का विचार था कि चार तत्त्व-~पृथ्वी,
वायु,अग्नि, और जल मुख्य होते हैं. एरिस्टाटल ने वस्तुमात्र को, द्रव्यमात्र को,
इन्हीं चार तत्त्वों-तथा एक दैवी तत्त्व और आकाश-के विकार के रुप में दिखाने की
कोशिश भी की. ग्रीस के वैज्ञानिक एवं गणितज्ञ डेमोक्रिटस ने एक स्थापना को कुछ
इस प्रकार सूत्ररुप भी दिया था कि द्रव्यों के अव्यवों की कणरुप में कुछ निचली
सीमा होनी चाहिए. ये कण अन्तत: इतने छोटे हो जाते हैं कि उनका आगे और विभाजन
असंभव हो जाता है. कण की इस पराकाष्ठा का नाम डेमोक्रिटस ने रखा था-ए-टम जिसका
ग्रीक भाषा में व्युत्पत्यर्थ होता है अ-भेद्य.
अणु का यह सिद्धान्त यदि सचमुच इतना पुराना है, तो हम उसके लिए डाल्टन को इतना
सम्मान क्यों देते हैं? बात यह है कि डाल्टन के समय से लेकर आज तक रसायन ने जो
प्रगति की है उसके पड़ाव हैं-तत्त्व,यौगिक परमाणु,और अणु,जिन सबका समन्वय और
स्त्रोत था डाल्टन का यही प्रसिद्ध सिद्धान्त, जिस स्थापना को इस छोटे-से
हेडमास्टर ने विश्व के सम्मुख प्रस्तुत करने का साहस किया, वह प्राचीन ऋषियों की
कल्पनाओं को कहीं पीछे छोड़ आई थी.
जान डाल्टन का जन्म ६ सितम्बर,१७६६ को इंग्लैंड के एक गांव ईगल्सफील्ड में हुआ
था. बाप जुलाहा था. घर में पांच बच्चे थे. उसका प्रारम्भिक पठन-पाठन 'कूकर्ज़'
स्कूल में हुआ जहां उसने धर्मशिक्षा के अतिरिक्त गणित, विज्ञान,तथा अंग्रेज़ी
ग्रामर भी पढ़ी. आसपास शोहरत फैल चुकी थी कि हिसाब-किताब के मामलों में डाल्टन
की बुद्धि असाधारण है. अभी वह बारह साल का ही था जब गांव के अधिकारियों ने उसे
अपना एक निजी स्कूल चलाने की अनुमति दे दी. कितने ही विद्यार्थी स्कूल के
हेडमास्टर से उम्र में बड़े थे.
इसी वक्त से उसे ऋतु-अध्ययन में एक नया शौक पैदा हो आया जो कि उम्र-~भर बना रहा.
मौसम के बारे में खबरें मालूम करने के लिए उसने कुछ अपने ही उप-~करण तैयार किए
और अपने इन अध्ययनों को प्रतिदिन नोटबुक में अंकित करना शुरु कर दिया. यह अब
उसका एक प्रकार से एक नित्यकर्म ही बन गया था. नोटबुक में अन्तिम अंकित गणना
उसकी उस दिन की है जिस दिन कि उसकी मृत्यु हुई. ऋतु-चक्र के सम्बन्ध में डाल्टन
के इन प्रत्यक्षों की संख्या कुल मिलाकर २० लाख तक पहुंच गई थी.
स्कूल में नियमपूर्वक पढ़ाना भी, बाप की खेतीबारी में हाथ भी बटाना, ऋतु का
अध्ययन भी नियमित रुप से करना. डाल्टन के स्वाध्याय में कभी कहीं कोई त्रुटि
नहीं आने पाई. इसके अतिरिक्त लेटिन ग्रीक का अध्ययन भी जारी रहता, गणित की
गवेषणाएं भी, और 'प्रकृति-दर्शनों' (उन दिनों विज्ञान का यही नाम था) भी बाकायदा
चलता रहा .
१५ बरस की आयु में डाल्टन ने स्कूल को बन्द कर दिया, क्योंकि लड़के पढ़ने को मिलते
नहीं थे. और वह केण्डल में अपने भाई जोनाथन के पास आ गया. १२ साल तक यहां भी
विद्यार्थियों को पढ़ाता ही रहा-प्रवचन के साथ, गणित और विज्ञान सम्बन्धी
स्वाध्याय भी,और शुगल के तौर पर ऋतु-अध्ययन की पुरानी हक्स भी-~किसी भी काम में
कुछ अवनति नहीं आई. केण्डल में उसने एक 'साइन्स डिस्कशन फोरम' भी चलाने की कोशिश
की. किन्तु प्लेटफार्म के लायक उसका व्यक्तित्व था नहीं, आवाज़ भी आकर्षक नहीं
थी. इस कार्य में उसे सफलता भला किस प्रकार मिलती?
१७९३ में डाल्टन को मेन्चेस्टर में एक कालिज में इन्स्ट्रक्टर की नियुक्ति मिल
गई. वहां उसे गणित और विज्ञान पढ़ाना होता था, किन्तु वह सुखी नहीं था, क्योंकि
सारा समय उसका इस तरह ही गुज़र जाता. केण्डल में रहते हुए वह एक प्रसिद्ध
विद्वान जान् गफ के सम्पर्क में आया. यह गफ जन्म से अन्धा था किन्तु कितनी ही
भाषाओं में निष्णात था, और बीस मील के घेरे में, मैन्चेस्टर के गिर्द जितने भी
पौधे-पत्ते थे, स्पर्श-स्वाद-गन्ध द्वारा ही उसे सब ज्ञात थे ! इस सबके अतिरिक्त
उसे भी मौसम को 'पढ़ने' का शौक था, और यह चीज़ भी डाल्टन और गफ
दोनों को एक करनेवाला एक बन्धन बन गई.
गफ ने डाल्टन को प्रेरित किया कि वह अपने ऋतु-सम्बन्धी अध्ययनों को प्रका-~शित
करा दे जिसके परिणामस्वरुप उसे मेन्चेस्टर की 'साहित्यिकों एवं दार्शनिकों की
गोष्ठी' के सदस्य रुप में आमन्त्रित कर लिया गया. सारा जीवन डाल्टन का सम्बन्ध
इस गोष्ठी को साथ बना रहा, और अपने जीवन के ५० सक्रिय वर्षों में डाल्टन ने १००
से ऊपर वैज्ञानिक निबन्ध गोष्ठी के सदस्यों के सम्मुख पढ़े.
डाल्टन अपनी सफलता का श्रेय घोर परिश्रम को दिया करता था. सोसाइटी के सामने वह
अक्सर कहा भी करता था: "अगर आज मुझे अपने इन उपस्थित मित्रों की अपेक्षा कुछ
अधिक सफलता प्राप्त हुई है तो उसका प्रमुख, मैं तो कहूंगा एकमात्र, कारण है
अनवरत परिश्रम." प्राय: सौ साल पीछे टामस एडिसन ने भी कुछ ऐसी ही बात कही थी
किन्तु उसके शब्द कुछ भिन्न थे: "प्रतिभा बस एक प्रतिशत ही दैवी अथवा अपौरुषेय
इंन्स्पी-~रेशन हुआ करता हैं, बाकी निन्यानवे हिस्सा उसका पसीना (पर्सिपरेशन)
हुआ करता है."
डाल्टन ने मैन्चस्टर विश्वविद्यालय से इस्तीफा दे दिया कि अब वह एकनिष्ठ होकर
बैज्ञानिक अध्ययन एवं अनुसंधान में लग सके. अमीर वह था नहीं, कुछ कुछ प्राइवेट
ट्यूटरी वह अब भी करता रहा कि फालतू दिन में वह सारा वक्त वातावरण का अध्ययन कर
सके.
वायुमण्डल का यह व्यापक अध्ययन ही था जो, अन्तत: डाल्टन को द्रव्यों के सम्बन्ध
में अणु-सिद्धान्त की और क्रमश: अभिप्रेरित कर गया. रॉवर्ट बॉयल-जो डाल्टन से
प्राय: १५० साल पहले गुज़रा था-वायु और वायु के दबाव के सम्बन्ध में बहुत कुछ
अध्ययन कर चुका था. बॉयल इस निष्कर्ष पर पहुचा था कि यह वायुमण्डल बहुत-सी गैसों
का एक संस्थान है. और उसके बाद हाल ही में कैवेण्डिश, लैवॉयज़िए और प्रीस्टले ने
यह सिंद्ध भी कर दिखाया था कि हमारी इस वायु के निर्माता तत्त्व प्राय:  क्सीजन,
नाइट्ररोजन, कार्बन-डाइक्साइड, और जल-वाष्प ही होते हैं.
डाल्टन ने वायु के कितने ही नमूने इंग्लैंड की विभिन्न जगहों से-पहाड़ों को
चोटियों से और घाटियों से, गांवों से और शहरों से-इकट्ठे किए. इन सभी के
विश्ले-~षण उसने किए. पता लगा कि वायु प्राय: इन्हीं अवयवों से और प्राय:
इन्हीं अनुपातों में हर-कहीं बनती हैं. डाल्टन के सम्मुख अब एक प्रश्न था:
"कार्बन-डाइक्साइड भारी होती है, वह नीचे आकर क्यों नहीं टिक जाती ? ये गैसें
परस्पर इतनी अधिक क्यों घुलमिल जाती हैं? इनका यह मिश्रण कौन सम्भव करता
है-हवाएं या ताप की निरन्तर परिवर्तमान धाराएं? डाल्टन कोई बड़ा परीक्षणकर्ता था
नहीं, फिर भी उसने प्रयोगशाला में प्रश्न का कुछ समाधान करने का प्रयत्न किया.
एक बोतल में उसने कार्बन डाइक्साइड की भारी गैस भर दी और एक और बोतल में एक हलकी
गैस भर के, उसे उलटा कर, दोनो बोतलों के मुंहों को मिला दिया. बोतलों में भारी
और हलकी गैसें अलग-अलग नहीं रहीं-कुछ ही देर बाद मिलकर एक हो गईं!
डाल्टन ने इस निष्कर्ष को इन शब्दों में अभिव्यक्त किया (जिसे दुनिया आज गैसों
का आंशिक दबावों का सिद्धान्त'करके जानती है): " एक गैस के कण, दूसरी गैस के
कणों को नहीं, अपने ही कणों को परे धकेलते हैं." जिसके आधार पर डाल्टन ने एक
धारणा ही बना ली कि गैसों में बड़े छोटे-छोटे कण होते हैं और उनके दो कणों में
विभाजन दूरी भी पर्याप्त होती है. और, यह सिद्धान्त विज्ञान-जगत् को आज भी
मान्य है.
डाल्टन ने रसायन का और रासायनिक विश्लेषण का, लक्ष्य प्रस्तुत किया. रसायन का
काम होता है, बस, इन भौतिक कणों का जोड़-तोड़. द्रव्य के ये कण मूलत: अभेद्य
होते हैं; इन्हीं के द्वारा द्रव्यमात्र की, वस्तुजात की, रचना सम्भव होती है.
और, रैडियो-एँक्टि-~विटी तथा एँटम-स्मैशिंग की सम्भावना से पूर्व, परमाणु को हम
भी तो सचमुच अछेद्य-~अभेद्य ही मानते आते थे.
रासायनिक निर्माताओं के लिए यह जान लेना बहुत ही आवश्यक होता है कि एक यौगिक के
विनिर्माण में उसके तत्त्वों की क्या-क्या मात्रा काम में आती है. उलटे-सीधे
परीक्षण करके लोग कुछ ज्ञान इस विषय में कुछेक प्रक्रियाओं के सम्बन्ध में तो संचित करते आए
थे, किन्तु डाल्टन ने इस सब ज्ञान-संग्रह का विश्लेषण किया कि इन रासायनिक
प्रति-~क्रियाओं में अणुओं की आपेक्षिक-भारादि विषयक-स्थिति क्या होती है.
आज हम इस आपेक्षिक भार को 'अणु-भार' नाम देते हैं. डाल्टन ने अनुभव किया कि
यौगिक बनाने में कौन-सी वस्तु किस मात्रा में चाहिए: यह यौगिक अवयवों के अणु-भारों
की तुलना द्वारा पहले से ही निर्धारित किया जा सकता है.
डाल्टन ने अब अणुओं की एक भार-क्रमानुसारी 'सारणी'बनाने की कोशिश की. डाल्टन के
निष्कर्ष गलत थे, किन्तु उसकी युक्ति-श्रृंखला सही थी. प्रयोगशाला की कमियों की
वजह से ही उसकी गणनाओं में ये गलतियां आ गई थीं. उसके इन आपेक्षिक अणु-~भारों का
आधार था-हाइड्रोजन के आपेक्षिक भार को 'एक' कल्पित कर बैठना. उसने सोचा कि
हाइड्रोजन का एक 'विरल' (सिम्पल)  क्सीजन के एक 'विरल' के साथ जब मिलता है, तभी
पानी की उत्पत्ति होती है. किन्तु  क्सीजन की आपेक्षित गुरुता हाईड्रोजन की
अपेक्षा सात-गुना होती है; इसलिए  क्सीजन के एक अणु का भार भी हाइड्रोजन के अणु
की अपेक्षा सात-गुना होना चाहिए. उसे यह मालूम नहीं था कि जल-~निर्माण में
 क्सीजन के अणु के साथ हाइड्रोजन के दो अणु मिला करते हैं. दूसरी गलती वह दोनों
गैसों को तोलने में भी कर गया, क्योंकि  क्सीजन के अणु का भार हाइड्रोजन से १६
गूना होता है सात-गुना नहीं.
डाल्टन का सिद्धान्त इतने वक्त से निरन्तर परीक्षित होता आ रहा है. सिद्धान्त के
मूल तत्त्व ये हैं: वस्तुमात्र के मूल निर्माण तत्त्व, जिनका आगे और विभाजन नहीं
हो सकता, अणु कहाते है; भिन्न-भिन्न वस्तुओं के अणुओं की भिन्न-भिन्न विशेषताएं
हौती हैं, किन्तु एक ही तत्त्व अथवा द्रव्य के अणु सभी एक-से ही होते हैं.
रासायनिक प्रक्रियाओं में सारा-का-सारा अणु ही सक्रिय हुआ करता है. रासायनिक
यौगिकों में इन अणुओं की आन्तर रचना में कोई परिवर्तन नहीं आता. अणुओं का न
निर्माण हो सकता है न विनाश.
यह स्पष्ट करने के लिए कि किस प्रकार एक द्रव्य के 'विरल'मिश्रण की
प्रक्रि-~याओं में अवतरित होते हैं उसने छोटे-छोटे वृत्त खींचकर उनमें
तत्त्व-तत्त्व की अन्त:- सम्पद्, मानो, संकलित कर दी. कुछ तत्त्व एवं कुछ यौगिक
चित्र में प्रदर्शित हैं.
डाल्टन के परमाणु सिद्धान्त को उसके सहयोगियों ने स्वीकार करने में ज़रा देर
नहीं लगाई. मुक्तकण्ठ से उसका स्वागत किया. फांस के वैज्ञानिकों ने उसे अपनी
एके-~डमी आफ साइन्सेज़ का सदस्य चुन लिया, और पेरिस में उसका अद्भुत आतिथ्य भी
किया. १८२६ में उसे इंग्लैंड की रॉयल सोसाइटी का मेडल मिला. इसके लिए जब वह लन्दन
गया, उसका ज़िक्र उसने इस प्रकार किया हैं: " एक अद्भुत स्थान है यह लन्दन जिसे
ज़िन्दगी में एक बार हर किसी को आकर देखना ही चाहिए, किन्तु चिन्तनशील प्रकृति
वालों के लिए यह स्थान उतना ही घृणित भी है, जहां हमेशा के लिए आकर बस जाना शायद
उन्हें पसन्द न हो. कभी-कभी हो आए तो ठीक, किन्तु वहां जाकर रहने लग जाना उसे
पसन्द न था.
एक समस्या उठ खड़ी हुई : डाल्टन को बादशाह के सामने पेश करना था. दर-~बारी
दस्तूर के मुताबिक उसे घुटने तक ब्रीचेज़, बकल वाले जूते और तलवार धारण करनी थी.
लेकिन क्वेकरों में इन चीज़ों की मुमनियत है. सौभाग्य से, हाल ही में डाल्टन को
 क्सफोर्ड विश्वविद्यालय से एक आनरेरी डिग्री मिली थी. वह यूनिवर्सिटी की ही
पोशाक में बादशाह के यहां भी हाज़िर हो सकता था. लेकिन कोई क्वेकर एक 'स्कालेंट'
कैसे पहने ? डाल्टन ने पोशाक के कालर को ज़रा गौर से देखा और पाया कि उसका रंग
तो हरा है. शुरु से ही उसकी आंख में कुछ नुक्स था, जिसकी वजह से रंगों में फर्क
कर सकने में वह असमर्थ था. और आंख के इस नुक्स के बारे में उसने कुछ परीक्षण भी
किए थे. वर्णान्धता को आज भी 'डाल्टनिज़्म' ही कहा जाता है.
डाल्टन ने कभी विवाह नहीं किया. यह नहीं कि उसे औरत क्या बला होती है, इसकी कतई
समझ न हो. अपने भाई जोनाथन को जो खत अपनी १८०९ की लन्दन-~यात्रा के बारे में
उसने लिखा था उसके कुछ शब्द इस प्रकार हैं: "यहां मैं न्यू बांड स्ट्रीट की
सुन्दरियों के रोज़ दर्शन करता हूं. मुझे उनके चेहरे जितना आकर्षित करते हैं
उतना उनकी पोशाक नहीं करती. कुछ के कपड़े इतने सटे होते हैं कि जैसे वे औरतें न
होकर चलते-फिरते ड्रम हों. और इन्हीं के साथ कुछ ऐसी भी हैं जिनकी पोशाक एक खुले
कम्बल की तरह लटक रही होती है. मुझे समझ नहीं आता कि यह सब ये करती किस तरह हैं.
खैर, वस्त्र कैसे भी हों, सुन्दरता सुन्दरता ही रहती है."
डाल्टन के अणु सिद्धान्त का एक परिणाम तो यह हुआ कि विज्ञान में, विशेषत: रसायन
में, इससे गणनाओं में सही-सही नाप-तोल की प्रवृत्ति आ गई. दूसरे, भौतिकी और
रसायन दोनों एक-दूसरे के नज़दीक आ गए. इसका एक परिणाम यह हुआ कि द्रव्यमात्र के
प्रति हमारी दृष्टि विद्युन्मूलक बन गई: हर वस्तू मूल में विद्युन्मय है,
विद्युत विनिर्मित है. अणु-बम बना तो वह भी इसीको एक क्रियात्मक रुप देकर. और
अणु-~शक्ति के शान्तिप्रिय प्रयोगों के मूल में प्रेरिका पृष्ठभूमि भी तो इसीकी है.
जब १८४४ में डाल्टन की मृत्यु हुई तो ४०,००० मनुष्य उसकी चिता की परिक्रमा करने
आए. उस समय भी उन्हें मालूम था कि डाल्टन विज्ञान-जगत् का एक दिग्गज है.
आन्द्रे मारिए एम्पियर
इतिहास में कभी-कभी ऐसे वक्त आते हैं जब सहसा यह विश्वास कर सकना असंभव हो जाता
है कि मनुष्य की नृशंसता, और वह भी अपने एक ही साथी की जान लेने के लिए, इस हद
तक पहुंच सकती है. फ्रांस की राज्यक्रांति के अनन्तर 'आतंक' का जो राज्य आया वह
मानव-इतिहास का कुछ ऐसा ही अध्याय है. उन दिनों 'पब्लिक से़अटी' के नाम से जो
कमेटी जनता ने खुद बनाई थी उसने क्रान्ति के मूल नारे-स्वतन्त्रता,समानता और
भ्रातृता का क्या मज़ाक बना डाला था, हजारों आदमी गिलोटीन पर चढ़ा दिए गए, महज़
एक ज़रा से शब्द की बिना पर, कोई मुकदमा नहीं, कोई सुनवाई नहीं!
फांसी की इन सज़ाओं का हाल पढ़ के दिल दहल जाता है, किन्तु एक ऐसी ही सज़ा का
गवाह तब १८ साल के कच्चे छोकरे, आन्द्रे मारिए एम्पियर को भी होना पड़ा था: लोग
उस खींचकर बाहर निकाल लाए कि वह अपनी ही आंखों से अपने बाप का कत्ल होता देखे.
इस घटना के बाद आन्द्रे निराशा के समुद्र में डूबने -उतरने लगा. उसके ह्दय को,
बुद्धि को जो प्रत्यक्ष चोट पहुंची, साल-भर वह संभल नहीं सका: ज़िन्दगी में
बिलकुल अकेला, कोई सहारा नहीं, कोई आश्वासन नहीं. उसे यही मालूम नहीं कि वह कहां
है. अभी ज़िन्दगी शुरु ही नहीं हुई ती कि विश्व अपने इस महान् वैज्ञानिक को
प्राय: को बैठा था.
एम्पियर का जन्म २२ जनवरी, १७७५ ई. के दिन, फ्रांस में लिओन्स के एक कस्बे में
हुआ था. बाप सन का व्यापारी था. किन्तु व्यापारी होते हुए भी स्वाध्याय की
प्रवृति उसमें कुछ कम नहीं थी. लैटिन और ग्रीक के क्लासिक साहित्य में स्वयं
उसीने बालक को प्रथम दीक्षा दी. किन्तु शुरु से ही एम्पियर के लक्षण एक गणितज्ञ
बनने के ही थे. बड़ी ही छोटी उम्र में-अभी उसे लिखने-पढ़ने की समझ बिलकुल नहीं
थी आन्द्रे गणित की समस्याओं का समाधान कंकड़-पत्थर जोड़कर ही कर लिया करता था .
११ वर्ष का होते-होते वह लैटिन भाषा में प्रवीम हो चुका था, और कैल्क्युलस में
भी उसकी समझ काफी बढ़ चुकी थी.
बाप के कत्ल का धक्का जब कुछ शान्त होने लगा, तभी उसे समझ आई कि ज़िन्दा रहने के
लिए कुछ कमाना भी पड़ता है. जो ज़रिया रोटी-पानी का परिवार के पास था, क्रान्ति
ने उसे बिल्कुल उजाड़ छोड़ा था. इसलिए एम्पियर ने अपनी पढ़ाई भी जारी रखी और
गुज़र के लिए गणित में, भाषाओं में, विज्ञान में प्राइवेट ट्यूटर के तौर पर
दूसरों को पढ़ाता भी रहा. किन्तु इन कामधन्धों में वह इतना उलझा हुआ भी नहीं था
कि वह ज्यूलिए कैरों की मोहिनी से आकृष्ट न हो सके और उसे अपनी पत्नी न
बना सके.
एक वर्ष के बाद १८०० में इस सुखी युगल के घर जिएं जैक्वीस एम्पियर नाम के बालक
का जन्म हुआ जो आगे चलकर फ्रेंच एकेडमी का सदस्य, एक प्रसिद्ध इतिहासकार और
उच्चकोटि का साहित्यकार भी हुआ. किन्तु व्यक्तिगत जीवन का यह सुख शायद उसके लिए
बहुत दिनों का नहीं था. १८०४ में उसकी प्रिय पत्नी का देहान्त हो गया, जिसके
धक्के से बच निकलने के लिए उसने वैज्ञानिक अनुसन्धान में ही अब अपने को दिन-रात
खपा दिया.
विज्ञान और गणित के क्षेत्र के विद्वान अब एम्पियर की ओर आकर्षित होने लग गए थे.
और उनके इस आकर्षण का आधार एम्पियर का लिखा एक लेख ही था. बड़े अर्से से
गणितज्ञों के सामने एक समस्या बनी चली आती थी . किसी को समझ नहीं आ रहा था कि कुछ
खेलों में जो नतीजे नियमानुसार स्पष्ट नज़र आ रहे होते वे अन्त तक पहुंचते-~पहुंचते
न जाने कैसे गायब हो जाते !और एम्पियर ने इस बात को अपने एक लेख में गणित के एक
सूत्र में बद्ध कर दिया कि हमारी इन लीलाओ में भाग्य कैसे और कब घुस आता है.
जिएं देलांब्रे और यूसफ ललान्दे फ्रांस के माने हुए दो गणितज्ञ और
नक्षत्रविज्ञानी थे, जो एम्पियर की प्रस्तुत स्थापना से बहुत ही प्रभावित हुए.
दोनों ने उसकी सिफारिश लिओन्स के सैकण्डरी स्कूल में गणित और नक्षत्रशास्त्र
पढ़ाने के लिए कर दी. वह दो साल यहां रहा ओर उसके बाद १८०५ में पालिटैक्निक
स्कूल में उसकी नियुक्ति हुई. वह इंजीनियरिंग का प्राध्यापक बनकर चला आया. १८०९
में इसी संस्था में गणित और मैकेनिक्स विभाग का उसे अध्यक्ष बना दिया गया. जो
लेख उसके छपते रहे उनके विषय बहुत ही व्यापक थे-'कैल्क्युलस आफ कैमिस्ट्री'
नेत्रविज्ञान' 'प्राणिविज्ञान' आदि. और इन्हीं प्रकाशित निबन्धों के आधार पर उसे '
'इन्स्टीट्यूट आफ आर्ट्स एण्ड साइन्सेज़' का सदस्य भी चुन लिया गया. याद रहे कि इस
संस्था के सदस्य प्रतिष्ठित वैज्ञानिक तथा कलाकार ही हो सकते हैं.
१८१९ में एक डेनिश वैज्ञानिक योहान सी. एस्र्टेड ने एक परीक्षण का विवरण
छापा. इसमें बताया गया था कि किस प्रकार एक चुम्बकित सुई विद्युत् के किसी तार के
पास पहुंचते ही चंचल हो उठती है. यह एक बड़ी महत्त्वपूर्ण खोज थी, क्योंकि
विद्युत् में तथा चुम्बकशक्ति में परस्पर कुछ अज्ञात सम्बन्ध है, यह उसने इस
प्रकार साबित कर दिया.
आज हम ऐसा महसूस करते हैं कि एम्पियर के प्रसिद्ध परीक्षण को प्रदर्शित करने के
लिए बहुत ही थोड़ा वक्त लगना चाहिए था. यही नहीं, खुद एम्पियर को भी महसूस हुआ
की यह काम खुद एस्र्टड ही कर सकता था. उसने सचमुच कहा भी कि एस्र्टड ने जब एक
बार यह देख लिया कि विद्युत् की एक धारा चुम्बक की सुई पर इस प्रकार प्रभाव
डालती है, तो यह सन्देह उसी वक्त किसी को भी उठ सकता था कि हो न हो ये दो सर्किट
हैं जिनमें से बिजली गुज़र रही है और इसीलिए दोनों में यह परस्पर सम्बन्ध है.
किन्तु एम्पियर ने यह भी स्पष्ट कर दिखाया कि एस्टड इस तथ्य को कैसे
नज़र-अन्दाज़ कर गया. बात यह है कि कोमल लोहे का एक टुकड़ा ही तो एक चुम्बक सुई
की ओर आकृष्ट होता है यद्यपि मृदुलोह की दो पतरियों में कोई परस्पर-क्रिया नहीं होती.
एम्पियर ने एक परीक्षण का आयोजन किया जिसमें धातु की दो छड़ों को समा-~नान्तर रख
दिया गया. एक छड़ को तो एक चाकू के सिरों के नीचे लटका दिया गया, इस प्रकार कि
उसका भार संभला भी रहे और आसानी से हिल-डुल भी सके. किंन्तु दूसरी छड़ को एक ही
स्थान पर स्थिर कर दिया गया. और जब दोनों छड़ों में बैटरियों के साथ, सम्पर्क कर
दिया गया तब वह छड़ जो स्वतन्त्र हिल सकती थी स्थिर टिकी छड़ की ओर आती, उससे
परे हट जाती, और फिर उसीकी और आने लगता. विद्युत् की यह धारा जब एक दिशा में बह
रही होती, तो ये छड़े परस्पर आकृष्ट होने लगतीं और फिर विरुद्ध दिशा में, जैसे
इन्हें कुछ परस्पर वितृष्णा हो.
एम्पियर ने इस प्रकार एक अद्भुत सत्य सिद्ध कर दिखाया. यह चुम्बक-शक्ति लोहे के
बिना, चुम्बक के बिना सिर्फ बिजली के ज़रिये भी पैदा की जा सकती है. विद्युत् की
धारा के आसपास भी कुछ वैसा ही क्षेत्र बन जाता हैं जैसाकि एक चुम्बक के गिर्द हम
आम तौर पर देखते हैं.
चुम्बक-शक्ति तथा विद्युत् के सम्बन्ध में एम्पियर का प्रसिद्ध निबन्ध १८२३ में
प्रकाशित हुआ, जिसकी स्थापना में उदृत परीक्षण के अतिरिक्त यह भी उल्लिखित था कि
स्थायी-चुम्बक में आकर्षण-विकर्षण की शक्ति का आधार लोहकणों में प्रवहमान
विद्युत ही हुआ करता है. आधुनिक विज्ञान की स्थापना है कि द्रव्यों के कण ही
नहीं,परमाणु भी, दो अंशों से मिलकर बनते हैं. इनमें एक केन्द्र होता है जिसके
इर्द-गिर्द इले-~क्ट्रॉन निरन्तर गति कर रहे होते हैं, और इलेक्ट्रॉनों की यही
गति स्वयं एक सतत प्रवाह बन जाती है. इस प्रकार एम्पियर में तथा प्रस्तुत
स्थापना में अन्तर तो बहुत अधिक नहीं रह जाता. हो सकता है वर्तमान वैज्ञानिक इस
समस्या का भी समाधान कुछ निकाल लें कि कुछ द्रव्यों को तो चुम्बकित किया जा सकता
है, जबकि कुछ दूसरी किस्म के द्रव्यों पर इस चुम्बकीय क्षेत्र का ज़रा भी असर
क्यों नहीं होता.
