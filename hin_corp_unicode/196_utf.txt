<शोचिअल् श्चिएन्चे><फ्स्य्च्होलोग्य्><झगट् शिन्ग्ह्><ंअन्ड् भुड्ड्हि भलक्><१९८१><आर्विन्ड् फ्रकस्हन्><ढेल्हि><९६ टो १०७><२४७०><झगट् शिन्ग्ह् - ंअन्ड् भुड्ड्हि भलक्>

परिवार क्या कर सकता है
भारत जैसे देश में जहां सामान्य बालकों के लिए पूरे विद्या-~लय नहीं हैं,
और सरकार के पास कम से कम आवश्यक-~ताएं पूर्ण करने की भी सुविधा नहीं
हैं, वहां मंदबुद्धि बालकों के लिए सीमित प्रबंध ही होंगे. सरकार उन
कार्यक्रमों पर कार्य करती है, जिनका परिणाम शीघ्र मिले. मंदबुद्धि की
सेवा तो बहुत धैर्य, समय और धन मांगती है. इस स्थिति में यह आवश्यक हो
जाता है कि परिवार ही अधिकतर बालकों को संभाले, विशेषत: वे जो कुछ
शिक्षित हैं.
ऐसे बच्चों के बारे में परिवार की अपनी समस्याएं होती हैं और वहां परिवार
में घबराहट और चिंता का होना महत्त्व-~पूर्ण है. वह क्या बनेगा? क्या
करेगा? उसका हमारी मृत्यु के पश्चात् क्या हाल होगा? क्या वह आत्मनिर्भर
हो सकेगा, आदि-आदि. बहुत-से परिवारों के साथ कार्य करने के उपरांत यह
अनुभव किया गया है कि उनकी प्रतिक्रियाएं तीन प्रकार की होती हैं:--
प्रथम श्रेणी में वे परिवार गिने जा सकते हैं, जो यह सम-~झते हैं कि बालक
का मंदबुद्धि होना किसी निश्चित कारणवश है. वह कारण को खोजने और उसका
उपाय ढूंढ़ने में लग जाते हैं और उनको विश्वास हो जाता है कि वह कारण की
खोज हो जाने पर उसे फिर सामान्य बना लेंगे. कभी एक चिकित्सक के पास ले
गये. कभी दूसरे के पास. किसी ने एक ज्योतिषी की बात बतायी, तो उसके पास
जा पहुंचे, और किसी ने एक जादू-टोने करने की सलाह दी, तो वहां पहुंच गये.
परिणाम कुछ निकलता नहीं. अंत में बालक की मानसिक समस्याएं और बढ़ा देते
हैं. स्वयं निराश हो जाते हैं और उनका अपने वातावरण से ही विश्वास उठ
जाता है. पूजा नौ वर्ष की मंद-~बुद्धि लड़की थी. पहले तो माता-पिता ने
उसके जबान के नीचे का मांस का फिर किसी के कहने पर गले का आपरेशन करवा
दिया. जब कुछ नहीं बना, तो थयराइड (ठ्ह्य्रोइडे एद्ट्रच्ट्) का रस पूजा के शरीर
में पहुंचाया गया. इससे मंदबुद्धिता तो कम हुई नहीं, बल्कि लड़की का शरीर
और अस्वस्थ हो गया. दुर्भाग्यवश माता-पिता के पास अपार धन था. अत:
चिकित्सक भी जरा-सी बीमारी पर आपरेशन कर देते थे.
परिवार की दूसरी श्रेणी वह है, जो सत्य को सरलता से स्वीकार कर लेती है.
ऐसी श्रेणी का परिवार जानता है कि बच्चा मंदबुद्धि है. उनके लिए जो है,
वही है. हर समय न तो माता उस बच्चे की दासी बनी रहती है और न ही अपनी
निराशा उस पर व्यक्त करती है. माता-पिता अपने बच्चे को प्यार करते हैं.
अपने काम में लगे रहते हैं. मंदबुद्धि बालक की ओर भी उतना ही ध्यान देते
हैं, जितना कि दूसरे बच्चों की ओर. एक ऐसे ही पिता के शब्द आज भी मुझे
याद हैं--`हमारे लिए सब बच्चे बराबर हैं. यदि हमने तीन सामान्य बच्चों को
पालना है, तो चौथे मंदबुद्धि को भी पालेंगे ही.'
कौन-सा बच्चा है, जिसके लिए माता-पिता को सोचना और त्याग नहीं करना
पड़ता. हमें तो प्रत्येक के प्रति अपना कर्त्तव्य पालन करना है. उनको
कितना लाभ पहुंचता है? यह उनके अपने भाग्य में है. किस वातावरण में बच्चा
कितनी सुरक्षा अनुभव करता है, इसका अनुमान लगाया जा सकता है.
तीसरी श्रेणी में वे परिवार आते हैं, जो सत्य को स्वीकार ही नहीं करते.
उनका मत होता है कि बच्चे के मस्तिष्क में कोई दोष नहीं है. यदि वह देर
से चलना सीखा या देर से बातें करने लगा तो क्या हुआ? कई बालक होते ही ऐसे
हैं. बालक की छोटी-छोटी अच्छी बात को लोगों को बढ़ा-चढ़ाकर बतायेंगे और
जैसे-जैसे उसको दुहराएंगे, उनका स्वयं का व्यवहार उसी प्रकार का बनता
जायेगा. ऐसे परिवार कुछ समय बाद निराश हो जाते हैं और निराशा भी अति कटु
होती है. अंत में वह कर्मों के फल पर पहुंच जाते हैं और निरुत्साहित होकर
प्रयत्न छोड़ देते हैं. ऐसे परिवारों में बच्चा एक गोभी के फूल की तरह
अपने आप बढ़ता रहता है. मोटा हो जाये, तो किसी को परवाह नहीं. बीमार हो
जाये, तो डाक्टर जाने. गिर पड़े, तो यह फटकर कि खेले क्यों थे? माता पिता
को दोषी ठहराती है, और पिता अपने ससुराल वालों को कोसते हैं. एक दूसरे के
परिवारों में से पागलपन के उदाहरण ढूंढ़कर एक दूसरे को नीचा दिखाने का
प्रयास करते हैं. पूरे घर का वातावरण ही दूषित हो जाता है. मंदबुद्धि
बालक के बारे में सोचे तो कौन?
कुल मिलाकर स्थिति को देखा जाये, तो परिवार को मंदबुद्धि बालकों के लिए
चार बातों का ध्यान रखना होगा:
(१) शारीरिक सुरक्षा.
(२) व्यवहार का प्रशिक्षण.
(३) प्रौढ़ जीवन की तैयारी.
(४) व्यवसाय के लिए आवश्यक प्रशिक्षण.
शारीरिक सुरक्षा के प्रति प्रत्येक परिवार सजग होता ही है. बालक चाहे कुछ
भी हो, परिवार का अपना बच्चा है. उसको सुविधाएं मिलनी चाहिएं. व्यवहार के
प्रशिक्षण को दुर्भाग्यवश हम इतना महत्त्व नहीं देते, जितना कि देना
चाहिए. व्यवहार जीवन में संबंध स्थापित करने के लिए महत्त्वपूर्ण साधन
होता है, और जीवन में उसकी महत्ता दिन-प्रतिदिन बढ़ती जा रही है. बड़े से
बड़े उद्योग से लेकर परिवार की छोटी-सी इकाई तक व्यवहार का महत्त्व है.
जो माता-पिता बच्चे को नम्र, हंसमुख, सेवावृत्ति वाला तथा परिवार के लिए
लाभदायक बना सके तो वे उसका जीवनपथ सुखद कर सकेंगे. कोई व्यइत भी
पूर्ण नहीं. उसे दूसरों पर आश्रित होना ही पड़ता है, चाहे वह सामान्य हो
या मंदबुद्धि. प्रत्येक को दूसरे का ज्ञान और बल की सहायता लेनी ही पड़ती
है. कई ऊंची बुद्धिमाप (आई क्यू) वाले अपने दुर्व्यवहार के कारण दूसरों
से सहायता लेना तो एक और रहा, वे प्रत्येक को अपना शत्रु बनाते फिरते
हैं. ऐसे व्यइतयों से तो वह मंदबुद्धि बालक अच्छा है, जो अपने नम्र
व्यवहार से दूसरों की सहायता ले लेता है.
प्रौढ़ जीवन के लिए तैयारी और व्यवसाय के लिए शिक्षा तो संस्थाएं ही
प्रदान कर सकेंगी. सरकारी संस्थाएं हैं और स्वयंसेवी संस्थाएं भी, परन्तु
हैं बहुत कम. सबसे उचित रास्ता तो यह है कि बालक व्यवहार आदि तो परिवार
से सीखे और व्यवसाय के प्रशिक्षण के लिए वह घर के पास किसी दुकान या
लघु-उद्योग में जाये.
जिन परिवारों में मंदबुद्धि बालक या बालिका है, उनको यह डर ह्रदय से
निकाल देना चाहिए कि घर में भविष्य में भी मंदबुद्धि बालक उत्पन्न ही
होगा. यह लाखों में से एक परिवार में ही हो सकता है. हजारों ऐसे परिवार
हैं, जिनमें बाद में हुए बच्चे सामान्य से भी अधिक बुद्धिमान होते हैं.
दूसरी बात, जिसकी ओर ध्यान देना आवश्यक है. वह यह है कि ये बच्चे इतने
निकम्मे नहीं होते, जितने कि हम निराशा के कारण समझ लेते हैं. मंदबुद्धि
बालिकाओं का अधिकांश प्रतिशत रसोई के काम में प्रशिक्षण ले सकता है. इससे
लड़की का विश्वास बढ़ेगा. वह अपने कार्य में रुचि लेगी और साथ ही माता के
सिर से काम का बोझ हटेगा. बालक, विशेषत: किशोर तो मंदबुद्धि होते हुए भी
घर के बहुत से कार्य कर लेते हैं. पचास से साठ बुद्धिमाप वाले लड़के
पानी, बिजली और टेलीफोन के बिल जमा करवा आते हैं. हां, उनको केवल पूरे
पैसे ही देने चाहिए. लंबे हिसाब में पड़ने की उनकी सामर्थय नहीं होती.
मंदबुद्धि वाले बालक को बिगड़ने की संभावना नहीं होती. उसको एक बार कुछ
बातें सिखा दी जायें, तो जीवन भर उनका पालन करता रहेगा. बहुत-से
माता-पिता, जो बिगड़े बालकों को लेकर मेरे पास आयें, तुरंत यह कह देते थे
कि इस बेटे ने घर को उजाड़ दिया है. इसके स्थान पर यदि मंदबुद्धि होता,
तो अधिक अच्छा था.
कई मोहल्लों या गलियों में कुछ शिक्षित व्यइत ऐसे होते हैं, जिनके
बच्चे मंदबुद्धि होते हैं. यदि वे मिलकर एक सहकारी स्कूल की तरह कोई
संस्था स्थापित कर लें, तो सभी के लिए लाभदायक हो सकता है. व्यय भी बहुत
थोड़ा होगा और यदि शिक्षक नियुक्त करने के लिए पैसे न हों, तो माताएं ही
कुछ समय निकालकर इसे चला सकती हैं. आवश्यक ज्ञान पास के किसी
मनोवैज्ञानिक या बाल निदेशालय स्कूल से लिया जा सकता है.
पश्चिमी देशों का अनुकरण करते हुए यह प्रयत्न किया जाता है कि इन बालकों
के लिए विशेषत: उनके भीतर की क्रियात्मक शक्तियां उभारने के लिए मूल्यवान
सामान खरीदा जायें. ऐसा सामान हमारे देश के अनुकूल नहीं है. भारत में भी
ऐसे प्रयोग किये जा रहे हैं जिनके परिणामस्वरुप वस्तु का उपयोग बच्चे के
सीखने के क्रम को अति सरल कर देगा. प्लास्टेसीन के स्थान पर गली-बजार में
पायी जाने वाली मिट्टी या गीले आटे का प्रयोग किया जा सकता है. जिन
बच्चों को कुछ काटने का अभ्यास करवाना होगा, उनसे मूल्यवान लकड़ी कटवाने
के स्थान पर लौकी या बैंगन को कटवाना अधिक सुविधाजनक होगा. भारतवर्ष के
कई प्रदेशों में यह रिवाज है कि जब कोई नई वधू घर में आती है, तो उसके
बुद्धिमाप का अनुमान उससे पापड़ बनवाकर लगाया जाता है. प्रश्न एक-दो
पापड़ बनवाने का नहीं होगा. परिवार वाले देखना चाहते हैं कि उसकी आंख,
नाक और हाथ का सामंजस्य (छोर्डिनटिओन्) किस प्रकार का है. इसी प्रकार
बच्चों को घर के काम में लगाकर उनका सामंजस्य सुधारा जा सकता है. मीनू
तेरह वर्ष की थी. कमरे साफ करना उसकी जिम्मेदारी थी. चार कमरों में तीन
घंटे का समय तो लगा देती, परन्तु कमरों में जान डाल देती. दरवाजे के
हैंडल पर पालिश ऐसी करती कि चेहरा नजर आ जाता था. मनोवैज्ञानिक के
परामर्श पर पिता ने उसे तीन बरतन पालिश के लिए ला दिये. मीनू ने इतने
कठोर परिश्रम से कार्य किया कि एक लघु उद्योग ने उसे काम देना आरंभ कर
दिया. यह लड़की दस-बारह रुपये प्रति दिन कमा लेती थी. उसको इस काम में
आनंद आता था और दिन-भर लगी रहती थी. ऐसे बालकों की रुचियां बहुत थोड़ी
होती हैं, पर जो होती हैं, वह स्थिर. मीनू केवल दो कार्य करती थी. कमरों
की झाड़-पोंछ और उद्योग से आये हुए बरतनों की पालिश. माता और पिता तो
क्या, दोनों भाई और बहन की वह लाडली वन गयी थी. किसी से उसको ईर्ष्या
नहीं थी. किसी के विपरीत बात करना उसे आता ही नहीं था. और यहां तक कि
टेलीविजन की दौड़ती-भागती तसवीरों में भी उसका मन नहीं लगता था.
माता-पिता अपने बच्चों को जानते हैं. उनकी सीमाओं को समझते हैं. उनसे
प्यार करते हैं. इसलिए बाहर के किसी भी व्यइत से, चाहे वह शिक्षक हो
या मनोवैज्ञानिक, बालक को उचित प्रशिक्षण प्रदान करवा सकते हैं.
माता-पिता की भूमिका
मंदबुद्धि बालक के माता-पिता ही जानते हैं कि इन बच्चों के साथ जीवन
व्यतीत करने में क्या कठिनाइयां होती हैं? इन-~की जिद, चिड़चिड़ापन, ठीक
से नींद न आना, दोषपूर्ण उच्चा-~रण, बुरी आदतों को जल्दी सीखना और जो कुछ
कह सकता हो उसे दुहराकर बार-बार कहना आदि बातें किसी को भी क्षुब्ध कर
सकती हैं. कई बालकों में तो ठीक प्रकार से न चल सकना, बार-बार गिर पड़ना,
दर्द अनुभव न होना और बेचारे का यह भी बता न पाना कि उसको क्या कष्ट है,
अनेक कमियां होती हैं. तेरह वर्ष की एक लड़की ने हमारी संस्था में प्रवेश
लिया जिसकी सारी उंगलियों की अगली पोरें थोड़ी-थोड़ी कटी हुई थीं. बच्ची
ने तो कुछ नहीं बताया, परन्तु सामाजिक कार्यकर्त्ता ने घर जाकर जब सबसे
पूछ-ताछ की, तो ज्ञात हुआ कि उनके पड़ोस का एक शरारती लड़का, जो उससे आयु
में तीन वर्ष छोटा था, ब्लैड से उसकी उंगलियों की पोरों पर छोटे-छोटे चीर
लगा दिया करता था. यह बेचारी किसी को बताती नहीं थी और परिवार के सदस्य
यह समझ बैठे थे कि वह अपनी उंगलियां स्वयं काट लेती है. कुछ समय पश्चात्
जब लड़की का बताने का साहस बढ़ा और उससे पूछा गया कि वह काटने के लिए
उंगली आगे क्यों कर देती थी, तो उसने बताया कि पड़ोसी ऐसी लड़कियों की
उंगलियों को काटते ही रहते हैं. लड़कियों का शोषण तो आम है. बेचारी जरा
भी जरा भी नासमझ हो, तो उसकी अवहेलना की जाती है, और यदि दुर्भाग्यवश
मंदबुद्धि हो, तो फिर एक पंख कटे पंछी की तरह फड़फड़ाती रहती है.
मंदबुद्धि बालक के माता-पिता के सम्मुख कई प्रश्न होते हैं, जिनमें
निम्नलिखित महत्त्वपूर्ण है:
(१) बच्चा मंदबुद्धि क्यों है?
(२) क्या वह मंदबुद्धि उनकी भूल से हुआ है?
(३) उसके मंदबुद्धि के लिए उत्तरदायी कौन है माता या पिता?
(४) क्या मंदबुद्धि को सामान्य बनाने के लिए औषधि दी है या इलाज किया है?
(५) यह दुर्घटना हमारे साथ ही क्यों हुई है? हमने क्या पाप किया है?
(६) क्या इसके बाद उत्पन्न हुआ बच्चा भी मंदबुद्धि हो सकती है?
(७) क्या मंदबुद्धि बालक अन्य भाई-बहनों के साथ सामं-~जस्य स्थापित कर
सकेगा?
(८) क्या वह अपनी रोटी-रोजी के योग्य बन सकेगा?
(९) क्या दैनिक व्यवहार में कभी दूसरों के साथ मिल-~कर जीवन व्यतीत कर
सकेगा?
(१०) क्या उसकी शादी करनी उचित होगी?
ऐसे ही प्रश्न हर माता-पिता के सम्मुख हर समय सामने होते हैं. बच्चा तो
बेचारा नासमझ होता ही है. वह तो जैसा हैं, उसको वैसा मान लिया, परन्तु
माता-पिता अपनी सूझ-बूझ का क्या करें? संबंधी आयेंगे तो उसी बच्चे के
बारे में कटु बातें कर के माता-पिता का दिल तोड़ेंगे. मित्र आयेंगे तो
बड़े शिष्ट ढंग से मजाक उड़ायेंगे, जैसे कि ऐसे बच्चे को जन्म देकर
उन्हों-~ने कोई पाप किया है. बहुत-से माता-पिता तो बच्चों को दूसरों के
सम्मुख भी लाने से हिचकिचाते हैं, परन्तु बच्चा आखिर बच्चा है. कमरे में
बंद तो बैठ नहीं सकता. किसी न किसी रूप में सामने तो आयेगा ही. हमारे पास
कई ऐसे बच्चे आये हैं, जिनको उनको माता-पिता ने ग्यारह वर्ष तक किसी के
सामने नहीं किया. इन में से कई बच्चों को जब थोड़ी-सी शिक्षा दी गयी तो
बहुत से कार्य स्वयं करने लगे. मोंटू नाम का लड़का घर में पागल कहकर
बुलाया जाता था. जब बहन भाई स्कूल जाते तो उसे कमरे में बंद कर दिया
जाता. कुछ तो वह मंदबुद्धि था. कुछ दोषपूर्ण व्यवहार के कारण वह पागल सा
बन गया था. लोगों की प्यालियों में छोड़ी जूठी चाय पीने की उसे आदत पड़
गयी थी. एक वर्ष के भीतर उस बालक में इतना प रिवर्तन हुआ कि उसने जूठी
चाय पीनी छोड़ दी और हां, वह इस योग्य हो गया कि माता-पिता उसे
विवाह-शादियों अथवा होटलों में अपने साथ ले जाने लगे. एक दिन तो उन्होंने
मौर्य होटल से फोन करके मनोवैज्ञानिक को यह दिखाने के लिए बुलाया कि उनका
मोंटू कितना शिष्ट बन गया है.
माता-पिता का सबसे प्रथम आश्रय उनका पारिवारिक चिकित्सक होता है.
चिकित्सक के अनुसंधान के बारे में पत्रि-~काओं में पढ़कर उनको यह आशा हो
जाती है कि चिकित्सा-~पद्धिति, औषिधि या प्रश्नों के माध्यम से उनका बालक
सामान्य हो जायेगा. और इसी आशा से वे डाक्टर के पास बालक को लेकर जाते
हैं. सबसे बड़ा धक्का उनको उस समय पहुंचता है, जबकि डाक्टर यह कह देते
हैं कि उस बालक का कुछ नहीं बन सकता. अधिकतर चिकित्सक तो इतनी स्पष्ट बात
करने वाले होते हैं कि उनको कटु से कटु सत्य कहने में भी हिचकिचाहट नहीं
होती. वह अपना मत उसी स्पष्टता से कह देंगे, जैसे कि वह किसी मलेरिया या
टाइफायड के रोगी को उसका रोग बता देते हैं. माता-पिता निराश हो जाते हैं,
और विवश होकर पूजा-पाठ और ज्योतिषियों की ओर ध्यान देना आरंभ कर देते
हैं. पूजा-पाठ से तो कुछ मानसिक शांति मिलती है, परन्तु ज्योतिषी आदि
क्या बताते हैं, यह ज्योतिषी के व्यइतत्व या माता-पिता की आय पर
निर्भर करता है.
मंदबुद्धि बच्चे को सामान्य बना सकना तो शायद संभव न हो, परन्तु अधिकतर
केसों में उनका प्रशिक्षण और उनको सिखाई हुई बातें उनके जीवन को लाभप्रद
बना सकती हैं. सब से पहली बात यह है कि माता-पिता को दिल से स्वीकार कर
लेना चाहिए कि बालक मंदबुद्धि है उसकी बुद्धि का माप बहुत कम है. यह बालक
की भलाई का सबसे पहला कदम है. ज्यों ही उसकी सीमाओं को स्वीकार किया
जायेगा, उसका चिड़चिड़ापन, उसका शोर करना तथा उसकी अज्ञानता बहुत कम
अखरेगी. इस अवस्था में माता-पिता को बालक या अपने आप पर क्रोधित होने के
बजाय बालक के प्रति दया उत्पन्न होगी. ऐसे बालक किसी को जान-बूझकर तंग
नहीं करते. उन बेचारों में इतनी समझ ही नहीं होती. बेईमानी तो ये कर ही
नहीं सकते. चोरी आदि का प्रश्न ही उत्पन्न नहीं होता. यदि करेंगे, तो
पूछने पर तुरंत बता देंगे. एक बात इनके जीवन में प्रमुख होती है वह है
डर! डर के कारण वह दूसरों से मिलते-जुलते नहीं. यदि उनका डर कम हो जाये,
तो धीरे-धीरे वे कई बातें सीख जायेंगे.
माता-पिता को यह भी ज्ञात रहे कि ऐसे बच्चे को जरा-सा तैयार कर लिया
जाये, तो हमारा समाज उनको स्वीकार कर लेता है. स्वीकार होने के लिए उच्च
बुद्धि माप की इतनी आवश्यकता नहीं, जितनी नम्रता और कोमल व्यवहार की है.
कई मंदबुद्धि बालक तो अड़ोस-पड़ोस के लोगों के इतने प्यारे बन जाते हैं
कि वे उनका ध्यान रखना आरंभ कर देते हैं. एक लड़का तो इतना प्रिय हो गया
था कि उसके घर के पास से जितनी बसें चलती थीं, उन सबसे चालक और कंडक्टर
उसके मित्र बन गये. वह यदि उनकी बस पर चला भी जाता, तो वे उसे वापस घर
पहुंचा देते. बालक के पिता अति व्यस्त व्यइत थे. माता भी कार्य में
मगन रहती. बालक दिन भर सैर-~सपाटे करके खाने के समय पर घर आ पहुंचता था.
प्रश्न है तो केवल स्वीकार करने का. धैर्य से बच्चे को कुछ सिखाने का, और
यदि वह कुछ भूल भी जाये तो प्यार से उसे यह बताने का कि अमुक स्थिति में
क्या करना चाहिए था. स्वी-~कार करने से हम किसी कार्य को गलत कहने या
दूसरे की आलोचना करने का स्थान पर यह बताते हैं कि उसको करना क्या चाहिए
था ?
