<औङ्ङिचिअल् आन्ड् ंएडिअ ळन्गुअगेस्><ंअस्स् ंएडिअ><एर्म, भ्हग्तटि छ्हरन्><षेक्ह><१९८५><शर्-ठिमेस् औङ् ईन्डिअ><णेत् ढेल्हि><३८-४०><२०००><एर्म, भ्च्-षेक्ह>

ड्रसिंग टेबल के सामने बैठी हुई रेखा बाल संवारते-संवारते अपने प्रतिबिब से उलझ गयी.
उसके सामनेवाली दो बड़ी-बड़ी आंखों में एक प्रकार की चमक थी.
अलसायी हुई-सी वह ड्रेसिंग टेबल के सामने से हटी.
उसने अपने हाथ में बंधी घड़ी देखी, साढ़े-नौ बज रहे थे और दस बजे क्लास था उसका.
उसके होस्टल से विश्वविद्यालय में उसके विभाग का रास्ता मुश्किल से दस मिनट का था और रेखा ड्रेसिंग टेबल के सामने बैठ गयी.
रेखा सुंदर है, रेखा को इसका पता था.
मटमैले सोने का-सा रंग, नुकीली और पतली नाक, चौड़ा मत्था.
पतले-पतले होंठ, जिनके नीचे चमकते हुए अनार के दानों की तरह के छोटे-छोटे दांत.
एक प्रकार का तीखापन था उसके चेहरे पर.
यह तीखापन शायद इसलिए और भी स्पष्ट हो गया था कि वह इकहरे बदन की थी.
उसका शरीर सुडौल और तना हुआ था, उसकी चाल में एक प्रकार का आत्मविश्वास था.
रेखा ने खड़े होकर अपने शरीर को दर्पण में देखा और जैसे वह स्वयं अपनी सुंदरता पर मुग्ध हो गयी.
प्रोफेसर प्रभाशंकर उसके विभाग के अध्यक्ष थे और वह विश्वविख्याति के दार्शनिक माने जाते थे.
भारतीय दर्शन के वह दुनिया में सबसे बड़े विद्वान समझे जाते थे.
उस दिन एम.
ए.
फाइनल के क्लास का उनका पहला दिन था.
लाख प्रयत्न करने पर भी रेखा डाक्टर प्रभाशंकर को आकृति के रुप में नहीं देख सकी प्रोफेसर शंकर की गंभीर वाणी, उनकी पैनी-दृष्टि, उलके मुख पर झलकने वाला आत्मविश्वास--इस सबमें कुछ ऐसा था कि रेखा स्वयं अपने अंदर झुक जाती थी.
रेखा को कभी-कभी लगने लगता था कि वह स्वयं डाक्टर प्रभाशंकर के लिए एक आकृति की भांति है, और इस बात पर उसे झुंझलाहट होने लगती थी.
प्रोफेसर शंकर ने अपना लेक्चर जल्दी ही समाप्त कर दिया और वह उठ खड़े हुए.
लेकिन जैसे उन्हें कोई बात याद आ गयी हो, उन्होंने अपनी जेब से एक छोटी-सी नोटबुक निकाली, उसे पलटकर उन्होंने देखा, फिर वह बोले, "राजकुमार! तुम एक बजे मुझसे मिलना, और रेखा भारद्वाज, तुम एक बजकर पंद्रह मिनट पर मुझसे मिलना.
" कितनी सुंदर मुस्कान थी वह--रेखा ने अनुभव किया.
एक आकृति-हीन रंगीन सपने की भ्रांति वह मुस्कराहट आयी और चली गयी.
डाक्टर शंकर ने पैड मेज पर रख दिया, और फिर उन्होंने रेखा की ओर देखा.
रेखा को लगा कि वह नजर उस पर जम गयी है.
फिर मुस्कराते हुए डॉक्टर शंकर ने कहा, "तुम बड़ी बुद्धिमान लड़की मालूम होती हो, मिस भारद्वाज.
एम.
ए.
प्रीवियस में अभी तक किसी लड़की ने इतने अधिक मार्क्स नहीं पाये.
.
.
मैं तुम्हें बधाई देता हूं.
" अपने स्वर पर रेखा को स्वयं आश्चर्य हुआ जब उसने कहा, "सर अगर आप नाराज न हों तो मैं आपसे प्रार्थना करुंगी कि आप स्वयं अपनी अध्यक्षता में मुझे गाइड करें.
" "अच्छी बात है मिस भारद्वाज, मैं अपना नियम तोड़कर तुम्हें गाइड करुंगा.
" एकाएक रेखा ने उठकर प्रोफेसर शंकर के चरण छू लिये.
कौन-सा आवेश था वह? कौन-सी प्रेरणा थी वह? रेखा में इस पर सोचने-विचारने की सुध-बुध न थी.
रोटरी क्लब की मीटिंग के लिए तैयार होकर प्रभाशंकर निकल ही रहे थे कि उनके बंगले के आगे एक टैक्सी रुकी.
उन्होंने बरामदे में आकर देखा और एक हल्की-सी शिकन उनके माथे पर एक क्षण के लिए पड़ी, लेकिन बड़े शांत भाव से उन्होंने अपने को सम्हालकर कहा, "अरे तुम, देवकी.
" टैक्सी से उतरते हुए देवकी ने कहा, "मैंने तुम्हें लिख तो दिया कि मैं शाम को पहुंचूंगी.
क्या बतलाऊं, गाड़ी दो घंटे लेट थी.
" अक्तूबर का प्रथम सप्ताह था, लेकिन उस दिन शाम काफी गर्म थी.
बिजली का पंखा खोलते हुए देवकी ने कहा, "उफ, कितनी गर्मी है.
बैठो न, खड़े क्यों हो?" प्रभाशंकर बोले, "देख तो रही हो कि मुझे एक मीटिग में जाना है.
खाना भी वही खाना होगा.
दस बजे रात तक वापस लौटूंगा.
तो तुम खाना खा लेना.
" और प्रभाशंकर दरवाजे की ओर बढ़े.
देवकी ने प्रभाशंकर का हाथ पकड़ लिया, तनिक बल खाती हुई बोली, "जी हां, ऐसे ही चले जाने दूंगी तुम्हें.
एक प्याला चाय तो तुम्हें मेरे साथ पीनी पड़ेगी.
मैं जानती हूं कि तुम अभी आधा घंटा ठहर सकते हो.
" प्रभाशंकर की तबीयत हुई कि वह देवकी का हाथ झटक दें, लेकिन वह यह न कर सके.
चालीस साल से ऊपर उम्र की वह औरत, अपनी युवावस्था में अतिशय सुंदर रही थी, लेकिन अब वह कुरुपता की ओर बढ़ने लगी थी--भावनाहीन मुख, भावनाहीन आंखें, समस्त अस्तित्व जिसका निरर्थक-सा हो चुका था.
लेकिन प्रभाशंकर उसके हाथ से अपना हाथ नहीं छुड़ा सके.
प्रभाशंकर को कुर्सी पर बिठाकर उसने कहा,.
"जरा मैं हाथ-मुंह तो धो लुं.
.
.
कितना गंदी दिख रही हूं.
उफ! कितनी थकान है सफर की.
" इसी समय दरवाजे की घंटी बजी और प्रभाकर चौंक कर उठ खड़े हुए, "अरे, आठ बज गये, मैं तो भूल ही गया था!" "क्यों, कौन आया है इस समय, किसी को समय दिया था क्या?" देवकी ने पूछा.
इसके पहले कि प्रभाशंकर देवकी के प्रश्न का उत्तर देते, बनवारी ने कमरे में आकर कहा, "रेखा मिस साहेब आयी हैं.
उन्हें आपकी स्टडी में बिठला दिया है.
" बिना इस बात कि परवाह किये कि बनवारी उस कमरे में मौजूद है, देवकी बोल उठी, "क्यों, यह रेखा मिस साहेब कौन हैं? वह चुड़ैल श्यामा, क्या वह छोड़कर चल दी तुम्हें?" और प्रभाशंकर ने देखा कि देवकी के मुख पर कुटिल मुस्कराहट आ गयी है.
यह देवकी चार सौ मील का सफर तय करके आयी है अपने को उनके हाथों सौंप देने के लिए, अपने पति, अपने बच्चों को छोड़कर उनके हाथों में अपने को सौंप देने के लिए या उससे रुपया वसूल करने के लिए! प्रभाशंकर के मुख पर एक हल्की-सी व्यंग्यात्मक मुस्कराहट आयी देवकी के आर्थिक दृष्टिकोण पर.
यह रेखा उस देवकी की तुलना में कितना महान है.
और प्रभाशंकर की आंखें रजिस्टर से उठकर रेखा के मुख पर जम गयीं.
रेखा ने विस्मय के साथ अपने सामने खड़ी हुई स्त्री को देखा--अधेड़-सी औरत जो किसी हद तक सुंदर कही जा सकती थी.
रेखा को पता था कि प्रभाशंकर विधुर हैं, फिर इतने अधिकार के साथ बात करने-वाली यह औरत कौन हो सकती है? और देवकी ने जो बात कही थी उसमें सुरुचि की सीमा का अतिक्रमण भी था.
वह स्त्री रेखा जो अच्छी नहीं लगी.
रेखा वहां से चली आयी.
तीसरे परिच्छेद की समरी बनाकर अगले रविवार को जब रेखा डाक्टर प्रभाशंकर के यहां पहुंची, वह अपनी स्टडी में बैठे हुए मानो रेखा की प्रतीक्षा ही कर रहे थे.
रेखा का रजिस्टर खोलते हुए अनायास ही प्रभाशंकर पूछ बैठे, "लेकिन मिस भारद्वाज, तुमने मुझसे यह नहीं पूछा कि वह महिला कौन थी.
" प्रभाशंकर को लगा कि रेखा ने जबरदस्ती अपनी खिलखिलाहट रोक दी, पर उन्होंने यह भी देखा कि रेखा के मुख पर वही मुस्कराहट कुछ और अधिक प्रस्फुटित हो गयी है.
रेखा बोली, "यह भी कोई पूछने की बात है सर? वह आपकी बहन हो नहीं सकती, वह आपकी कोई निकटस्थ रिश्तेदार भी नहीं हो सकती.
अगर वह आपकी कुछ भी हो सकती है तो आपकी कमजोरी.
" रेखा की बात सुनकर प्रभाशंकर स्तब्ध रह गये, इतनी खूबसूरती के साथ वह कुरुप सत्य प्रकट किया गया था.
इस बात में रेखा की बुद्धिमानी ही नहीं टपकती थी, इसमें प्रभाशंकर के प्रति असीम सहानुभूति भी थी.
प्रभाशंकर ने रेखा के रजिस्टर पर अपनी नजर गड़ाते हुए एक ठंडी सांस ली, "सच कहती हो रेखा भारद्वाज, वह मेरी कमजोरी ही है, जिसे मैंने समस्त बल लगाकर उस दिन दूर किया था.
" और न जाने कैसे प्रभाशंकर के हाथ में रेखा का हाथ आ गया था, उनकी आंखों में पानी भर आया था.
रेखा का मुख झुका हुआ था.
प्रभाशंकर ने रेखा का सिर ऊपर उठाया, रेखा की आंखों में आनंद के आंसू छलक रहे थे.
फिर प्रभाशंकर का मुख झुका, और अचानक प्रभाशंकर के अधर रेखा के अधरों से मिल गये.
रेखा ने अपना मुख हटाया नहीं, उसकी आंखें अवश्य बंद हो गयीं.
प्रभाशंकर के दोनों हाथों ने अब रेखा के शरीर को आलिंगन-पाश में कस लिया था.
उनके अधरोंवाला दबाव अब प्रबल होता जाता था और रेखा वैसी की वैसी अपने अंदरवाले आनंद में डूबी हुई निश्चेष्ट खड़ी थी.
स्निग्ध सांस, शीतल होंठ.
जबकि प्रभाशंकर का शरीर जल रहा था, उनके होंठ जल रहे थे, उनकी सांसे जल रही थीं.
और तभी रेखा ने अपने होठों को प्रभाशंकर के होंठों से अलग करते हुए कहा, "सर, आप कितने अच्छे हैं.
" एकाएक प्रभाशंकर ने रेखा का हाथ पकड़ लिया और कह उठे, "रेखा, मुझे क्षमा करना.
.
.
पर मैं तुमसे कहना चाहता हूं कि मैं तुमसे प्रेम करता हूं.
" "मैं जानती हूं, प्रोफेसर.
" और रेखा ने अब अपनी नजर उठाकर प्रभाशंकर को भरपूर देखा, "मेरे ऊपर अपने असीम विश्वास से, मुझ पर अपनी देखभाल का पूरा भार डालकर आप यह स्पष्ट कर चुके है.
और आपका प्रेम पाकर मैं अपने को धन्य समझती हूं.
" प्रभाशंकर ने मौन भाव से कुछ देर तक रेखा को देखा, फिर वह कांपती आवाज में बोल उठे, "रेखा, सच-सच बतलाना क्या तुम भी मुझसे प्रेम करती हो?" रेखा मुस्करायी, "पता नहीं मैं आपसे प्रेम करती हूं प्रोफेसर या नहीं, लेकिन इतना निश्चित है कि मैं आपका प्रेम पाने की इच्छुक हूं और आपका प्रेम पाकर प्रसन्न हूं.
शायद नारी का प्रेम पुरुष का प्रेम पाने की भावना हो, नारी तो अनुगमन करना चाहती है.
और प्रोफेसर, मैं तो न जाने कब से आपकी अनुगामिनी बन चुकी हूं.
" कुछ रुक कर प्रभाशंकर ने अपनी आखिरी बात कही, "रेखा, मैं तुमसे विवाह करना चाहता हूं, तुम्हें स्वीकार है?" और रेखा ने अपना सिर प्रभाशंकर के वक्ष पर रख दिया, "मैं आपकी हूं प्रोफेसर.
" नियमानुसार रेखा की आंख साढ़े-पांच बजे खुल गयी, और उसे लगा कि उसके सिर में हल्का हल्का दर्द हो रहा है.
घना अंधेरा छाया हुआ था चारों ओर, रेखा ने लेटे-ही-लेटे बिजली जलायी.
बगल में प्रभाशंकर गहरी नींद सो रहे थे, सिर तक रजाई ओढ़े और उनकी नाक हल्के-हल्के बोल रही थी.
रात के एक बजे पति-पत्नी एक ड्रामा देखकर लौटे थे और दोनों को जबरदस्ती उस ड्रामे में अंत तक बैठना पड़ा था.
वह मुश्किल से पांच-छ : मिनट बैठी होगी कि उसे बाहर से आवाज सुनायी पड़ी, "तार.
" रेखा ने उठकर ड्राइंग रुम का दरवाजा खोला, रात उतनी ही भयावनी और काली थी.
हां, अब सड़क पर इक्के-दुक्के आदमी साइकिलों पर या पैदल चल रहे थे.
रेखा ने तार के कागज पर दस्तखत करके तार ले लिया.
वह अमरीका से आया हुआ केबलग्राम था--प्रभाशंकर के नाम नहीं, रेखा के नाम.
वह अरुण का केबलग्राम था, तीन सप्ताह के लिए वह हिंदुस्तान आ रहा था छुट्टी लेकर अपने माता-पिता से मिलने.
उसके साथ उसका एक मित्र भी था.
कस्टम आदि से फुरसत पाकर जब अरुण अपने साथी के साथ रेखा की तरफ बढ़ा, रेखा, दौड़कर अपने भाई के गले से लिपट गयी.
अरुण ने हंसते हुए कहा, "कहो रेखा शंकर, तो तुम आ गयीं.
मैंने तुम्हें पहचाना ही नहीं दूर से, तुम तो बिल्कुल बदली हुई लगती हो.
फिर मैं समझता था तुम्हारे साथ वह खूबसूरत-सा प्रोफेसर भी होगा, लेकिन तुम यहां अकेली एक तरफ दुबकी-सी पड़ी हो.
" रेखा ने अब अरुण के साथी को देखा.
मझोले कद का तगड़ा-सा युवक, रंग कुछ सांवला, आंखें बड़ी-बड़ी और बाल घुंघराले और काले.
अरुण ने अपने साथी से कहा, "ओह गलती हो गयी, यही मेरी बहन रेखा है--रेखा शंकर.
यह है सोमेश्वर दयाल.
इनकी न्यूयार्क में कपड़ों की बहुत बड़ी दूकान है.
" शांत भाव से सोमेश्वर दयाल ने रेखा का अभिवादन किया.
रेखा ने उस अभिवादन का उत्तर देते हुए कहा, "भइया तो घर जायेंगे अम्मा बाबूजी के पास.
मेरे ही यहां ठहरिए चलकर, आपको किसी तरह की तकलीफ नहीं होगी.
" ड्राइंग-रुम में सोमेश्वर के साथ बैठते हुए रेखा ने पूछा, "कहिए, आज शाम का क्या प्रोग्राम है आपका?" सोमेश्वर मानो सोते-सोते चोंक उठा हो, "मेरा प्रोग्राम.
वह तो मैंने अभी तक नहीं बनाया है.
" "तो अगर मैं आपसे कहूं कि हम लोग एक पिक्चर देख आयें तो कैसा रहेगा.
कल प्रोफेसर ने मुझसे कहा था वह मुझे आज उस एके-डमी अवार्ड वाली पिक्चर में ले जायेंगे, लेकिन उन्हें तो आगरा चले जाना पड़ा.
" होटल में पहुंचकर दोनों लाऊंज में बैठ गये.
सोमेश्वर ने बेयरा को बुलाकर आर्डर दिया, "एक बड़ा स्कॉच.
" और फिर उसने रेखा की ओर देखा, "साथ देने के लिए शेरी भी आपके लिए मंगवा लूं?"  
