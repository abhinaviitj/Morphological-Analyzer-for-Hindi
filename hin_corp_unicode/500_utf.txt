<शोचिअल् श्चिएन्चे><षेलिगिओन्><खन्हइय लल् श्हर्म><ंअहब्हरट् क आअस्वमेड्हिक् फर्व><१९९०><फरिमल् फुब्लिचटिओन्><ढेल्हि><२७४ टो २८१><२१००><श्हर्म-ंअहब्हरट् क आअस्वमेड्हिक् फर्व>

उपसंहार
व्यास कृत आश्वमेधिक पर्व की विषयवस्तु एवं उसमें प्राप्त विशेष दार्शनिक
ऐतिहासिक, सामरिक, साहित्यिक, यज्ञ-सम्बन्धी एवं आश्रम-व्यवस्था सम्बन्धी
सामग्री को प्रस्तुत शोध-प्रबन्धक के पूर्व वर्णित अध्यायों में
पृथक-पृथक रूप में यथाशक्ति समाविष्ट करने का प्रयास किया गया है तथापि
कतिपय सामग्री ऐसी भी अवशिष्ट रह जाती है जिसे न तो निर्धारित अध्यायों
में स्थान प्राप्त हो सका और न उसके लिए नवीन अध्यायों का ही सृजन किया
जाना सम्भव है. अत: प्रस्तुत अध्याय में सर्वप्रथम ऐसी सामग्री को ही
प्रस्तुत किया जा रहा है.
आश्वमेधिक पर्व में कतिपय ऐसी घटनाओं का भी उल्लेख किया गया है जो
युधिष्ठिर कृत आश्वमेघ से पूर्व कालीनी थी. ये पूर्वकालीन घटनाएं भी दो
श्रेणियों में विभक्त की जा सकती है. (अ) प्राक् युधिष्ठिर कालीन घटनाएं,
(व) युधिष्ठिर कालीन घटनाएं. प्राक् युधिष्ठिर कालीन घटनाएं:--
इस प्रसंग में वे घटनाएं आती है जो युधिष्ठिर के जन्म से पूर्ववर्ती है,
किन्तु सम्बन्ध किसी न किसी प्रकार युधिष्ठिर से जोड़ा गया है. यथा--
(अ) रामाश्वमेघ:
दशरथ-पुत्र राम का नाम यद्यपि किसी भी भारतीय के लिए नवीन नहीं हो तथापि
रामाकृत आश्वमेघ यज्ञ से कतिपय अल्पज्ञ जन अनभिज्ञ हो सकते हैं.
"आश्वमेधिक पर्व अध्याय-तीन" में रामाश्वमेध का उल्लेख कर ग्रन्थाकार ने
जहां एक ओर युधिष्ठिर को प्रेरणा (यज्ञार्थ) प्रदान की हैं वहीं दूसरी ओर
अपने जिज्ञासु पाठकों को नवीन ज्ञान भी प्रदान करने का प्रयास किया है.
इस प्रकार आश्वमेधिक पर्व में बाल्मिकि-रामायण के उत्तर खण्ड की छाया
प्रतीत होती है.
(ब) दुष्यन्त पुत्र भरत का अश्वमेघ:--
युधिष्ठिर को अश्वमेघ-यज्ञ की प्रेरणा देने हेतु दुष्यन्त के पुत्र भरत
कृत अश्वमेध का उदाहरण भी प्रस्तुत किया गया है. यद्यपि यह कथा आदि पर्व
में भी प्राप्त होती है परन्तु यह ग्रन्थकार की मूल-प्रवृत्ति ही कही जा
सकती है कि जहाँ भी उसे अवकाश (अवसर) प्राप्त होता है वह पूर्व कथा का
स्मरण कराने का लोभ संवरण नहीं कर पाता.
(स) गंगा--वसु प्रकरण:--
ग्रन्थकार की उक्त प्रवृत्ति आश्वमेधिक पर्व के अध्याय-८१ में
(उलूपी-अर्जुन संवाद में) भी परिलक्षित होती है. इस संवाद में एक साथ दो
प्रकरणों को संश्लिष्ट करके प्रस्तुत किया है. प्रथम प्रकरण "अर्जुन
द्वारा भीष्म का पराभव" और द्वितीय प्रकरण "गंगा-वसु" से सम्बन्धित है.
यह तथ्य सर्वविदित है कि अर्जुन ने महाभारत के युद्ध में भीष्म को पराजित
कर दिया था किन्तु ग्रन्थकार ने इस तथ्य को एक विशेष घटना से सम्बन्धित
किया है. महाभारत आदि पर्व में एक प्रसंग आता है कि वसुओं को किसी शाप
निवृत्ति हेतु भू-लोक पर जन्म लेना था. शान्तनु एवं गंगा के पुत्र रूप
में उन्होंने पृथ्वी पर जन्म लिया. गंगा भी एक-एक कर उनमें से सात वसुओं
को (पुत्र रूप धारी) अपनी धारा में प्रवाहित करती रही. आठवां वसु जब
पुत्र के रूप में जन्मा तो मोह-वश शान्तनु ने अनुनय विनय कर उसे गंगा में
प्रवाहित होने से रोक लिया, यही पुत्र देवव्रत (कालान्तर में भीष्म) नाम
से प्रख्यात हुआ. जब अर्जुन ने शिखण्डी को सामने करके अपने प्रहारों से
भीष्म को आहत कर दिया. भीष्म (अष्टम वसु का अवतार) के उस अन्यायपूर्ण
पराभव को अन्य वसु न सह सके. उन्होंने अर्जुन को शाप दिया कि "तुम भी
अपनी ही सन्तान द्वारा इसी प्रकार पराभव को प्राप्त होगे." यही प्रसंग
आश्वमेधिक पर्व के अध्याय-७९ से अध्याय-८१ तक की कथावस्तु है, जहां कि
अर्जुन के पुत्र बभ्रुवाहन (चित्रा ग़दा से उत्पन्न) द्वारा ही अर्जुन
का पराभव प्रदर्शित किया गया है. इस प्रकार यह प्रसंग"
अर्जुन-चित्राग्ड़दा परिणय", "अर्जुन-उलूपी प्रणय", "भीष्मार्जुन
संग्राम" एवं "गंगा-वसु-प्रकरण" पर पर्याप्त प्रकाश डालता है.
अत: उपर्युक्त प्रकरणों के आधार पर स्पष्ट कहा जा सकता है कि आश्व-~मेधिक
पर्व में प्राक् युधिष्ठिर कालीन घटनाओं को युधिष्ठिर कालीन घटनाओं से
सम्बन्धित कर ग्रन्थकार ने अपनी अप्रतिम एवं विलक्षण बुद्धि का परिचय
दिया है.
युधिष्ठिरकालीन घटनाएँ:--
इस प्रसंग में उन घटनाओं को सम्मिलित किया जा सकता है जो कि युधिष्ठिर के
लिए प्रत्यक्ष थी. यथा--
(अ) आश्वमेधिक पर्व के अध्याय बारह में प्राप्त द्रौपदी-अपमान, पाण्डव
वनवास, जटासुर-कलेश, अज्ञातवास, कीचक-प्रवञ्चना आदि कुछ घटनाएं ऐसी है जो
आश्वमेधिक पर्व को आदिपर्व, सभापर्व एवं वन पर्व से जोड़ती हैं. यद्यपि
उन घटनाओं का उल्लेख करने का उददेश्य युधिष्ठिर के मन से उस भ्रान्ति को
निष्कासित करना है जिसके परिणाम स्वरूप युधिष्ठिर स्वयं को महाभारत युद्ध
में होने वाले नरसंहार का उत्तरदायी मानने लगे थे. कृष्ण ने उक्त घटनाओं
का उल्लेख कर युधिष्ठिर के भ्रम का निवारण करते हुए कहा है कि "ये घटनाएँ
ही महाभारत युद्ध की भूमिका तैयार कर चुकी थीं. तुम (युधिष्ठिर) तो
निमित्त मात्र थे."
(ब) आश्वमेधिक पर्व प्रथम अध्याय में विदुर द्वारा दिये गये उपदेशों का
स्मरण कराया गया है. धृतराष्ट्र द्वारा शोक-संतप्त युधिष्ठिर को सान्तवना
प्रदान करते हुए कहा है कि "कौरव-कुल के विनाशों का कारण विदुर द्वारा
उपदेशित नीति का अनुसरण न करना ही था. अत: उक्त अंश आश्वमेधिक पर्व के
पाठक का ध्यान सभापर्व में वर्णित कपट-द्यूत के अवसर पर दिये गये विदुर
के उपदेशों की ओर एवं उद्योग पर्व में वर्णित प्रजागर पर्व अथवा
विदुर-नीति की ओर आकर्षित करने हेतु पर्याप्त है.
(स) आश्वमेधिक पर्व के अध्याय सोलह में अर्जुन द्वारा उस ज्ञान को पुन:
श्रवण करने का अनुरोध किया गया है जो कृष्ण द्वारा महाभारत युद्ध के समय
दोनों सेनाओं के मध्य में सुनाया गया था. कृष्ण द्वारा उक्त आग्रह को
स्वीकार करते हुए उस ज्ञान को इतिहास रूप में (ब्राह्मण-ब्राह्मणी संवाद)
सुनाया गया है जो आश्वमेधिक पर्व के अध्याय-१७ से अध्याय ५१ तक विषय
वस्तु है. आश्वमेधिक पर्व का यह स्थल पाठक को भीष्म पर्व के अध्याय २३ से
अध्याय-४० तक वर्णित श्रीमद्भगवद्गीता का स्मरण करने में पूर्ण सक्षम है.
(द) आश्वमेधिक पर्व अध्याय-५४ तथा अध्याय-५५ में भी श्रीमद्भगवद्गीता के
अध्याय-११ का प्रतिविम्ब पड़ रहा है. कृष्ण द्वारा उत्त ग को दिखाया गया
अपना विराट स्वरूप एवं उत्त क द्वारा की गयी स्तुती
श्रीमद्भगवद-~गीतोक्त विराटस्वरूप एवं अर्जुनकृत भगवद्-स्तुति का ही
पुरुल्लेख प्रतीत होता है.
(य) आश्वमेधिक पर्व के अध्याय-६० में तो महाभारत के भीष्मपर्व,
द्रौणपर्व, कर्णपर्व, शल्य पर्व एवं सौप्तिक पर्व की कथा की सारांश रूप
में प्रस्तुत कर दिया है. कृष्ण द्वारा अपने परिवारजनों, (वसुदेवादि) के
समक्ष महाभारत युद्ध का वृतान्त सुनाया गया है. सम्भवत: ग्रन्थाकार ने इस
अंश को आश्व-~मेधिक पर्व में इसी उद्देश्य से रखा होगा कि यदि कोई पाठक
सम्पूर्ण महा-~भारत ग्रन्थ का पाठन न कर सके तो भी उसे आश्वमेधिक पर्व के
अध्याय ६० के अध्ययन से महाभारत युद्ध की जानकारी प्राप्त हो जाये.
अत: कहा जा सकता है कि जो घटनाएं युधिष्ठिर एवं अन्य पाण्डवों के समक्ष
ही घटित हुयी थी उनका पुनरुल्लेखन कर ग्रन्थकार ने आश्वमेधिक पर्व को
अपने पूर्ववर्ती पर्वों से सम्बन्धित कर दिया है.
अन्य स्फुट विषय--
(अ) वैष्णवधर्म पर्व--
आश्वमेधिक पर्व अध्याय-९२ में वर्णित अगस्त्य कृत यज्ञ का उत्तरवर्ती भाग
वैष्णवधर्म पर्व के नाम से अभिहित है. यद्यपि गोरखपुर संस्करण में उक्त
पर्व को प्रक्षिप्त माना है तथापि अध्ययन की दृष्टि से यह अंश
महत्त्वपूर्ण ही है. प्रस्तुत अंश में वर्ण चतुष्टय के कर्मों का
पृथक-पृथक विवेचन एवं तत्फल, धर्म वृद्धि के उपाय, पापक्षय के कारण, मानव
जन्म की श्रेष्ठता, दान-महिमा, बीज-योनि के शुद्धिकरण की आवश्यकता एवं
उपाय, यमलोक के कष्ट एवं उनसे निवृत्ति के उपाय पञ्च-~महायज्ञ, भगवद्भक्त
के लक्षण, गो-महिमा, निषिद्ध कर्म, प्रायाश्चित-व्यवस्था मानव धर्म आदि
का वर्णन किया गया है.
अत: कहा जा सकता है कि वैष्णव धर्म पर्व के माध्यम से ग्रन्थकार ने पृथक
से एक धर्मग्रन्थ हमारे समक्ष प्रस्तुत किया गया है, जो विभिन्न स्मृति
ग्रन्थों की ओर ध्यानाकर्षित करता है.
(आ) प्रायश्चित व्यवस्था--
आश्वमेधिक पर्व में पितृवध हेतु प्रायश्चित का विधान बताया गया है. जब
बभ्रुवाहन द्वारा प्रक्षिप्त बाण से आहत अर्जुन मूर्छित हो जाता है तो
बभ्रुवाहन स्वयं को पितृघाती मानकर अपनी विमाता उलूपी से उस जघन्य कृत्य
हेतु प्रायश्चित का निश्चय करते हुए कहता है कि "इसी (पिता) के चर्म को
धारण कर एवं इसके सिर को अपने मस्तक पर धारण कर मुझे भ्रमण करते रहना
चाहिए." यह घटना इस तथ्य का परिचय प्रस्तुत करती है कि तत्कालीन समाज में
प्रायश्चित व्यवस्था किस सीमा तक व्याप्त थी, इस व्यवस्था से राजा भी
पृथक नहीं हो सकता था. कहा जा सकता है कि वह समय धर्म-प्रधान था.
प्रायश्चित रूप में ही युधिष्ठिर भी अश्वमेध यज्ञ के लिए प्रेरित किए गए
थे. सम्भवत: द्रोण-वध एवं स्वकुलनाश के अपराध के प्रायश्चित स्वरूप ही
अश्वमेध यज्ञ किया गया था.
(इ) ह्रदय परिवर्तन की घटना--
पितृ-वध से क्षुब्ध परसुराम ने अपराधी कार्तवीर्य को तो मार ही दिया था,
किन्तु फिर भी उनकी प्रतिशोधाग्नि शान्त न हुई और समस्त क्षत्रिय जाति का
ही संहार करने लगे. इस हिंसात्मक प्रवृत्ति को प्रचण्ड एवं विनाशक स्थिति
में देख परशुराम के पितरों ने उन्हें अलर्क की गाथा सुनाकर शान्त किया.
यद्यपि ऐतिहासिक दृष्टि से यह घटना महाभारत से अति प्राचीन है तथापि
सामाजिक दृष्टि से यह निकट का सम्बन्ध रखती है एवं प्रतीक रूप में
सार्वकालिक मानी जा सकती है किसी भी अप्रिय घटना से क्षुब्ध मानव जब
विवेक शून्य होकर हिंसात्मक मार्ग पर आ जाता है तो उसका ह्रदय परिवर्तन
कराना महापुरुषों का कार्य है. ग्रन्थकार ने उक्त आख्यान
(परशुराम-कार्तवीर्य-अलर्क) के माध्यम से ह्रदय परिवर्तन कराने की
परम्परा का पालन किया है.
(ई) शकुनापशकुन विचार--
आश्वमेधिक पर्व में जहाँ अधिकांश स्थलों पर ज्ञान एवं कर्म की प्रधानता
ही रही है वही दूसरी ओर कतिपय स्थल ऐसे भी हैं जिनसे आभास होता है कि
तत्का-~लीन समाज में आडम्बर अथवा रूढ़िवादिता भी पनप रही थी. हस्तिनापुर
से प्रस्थान करते समय कृष्ण को मार्ग में अनेक शकुन हुए. इन शकुनों का
उल्लेख कर ग्रन्थकार के किस उद्देश्य की पूर्ति हुई होगी? इतना अवश्य कहा
जा सकता है कि तत्कालीन समाज में शकुन एवं अपशकुनों की भी एक परम्परा
मान्यता प्राप्त थी.
(ऊ) सामुद्रिक शास्त्र--
शरीर के अंगों अथवा उन अंगों पर अंकित चिन्हों को देखकर व्यक्ति के भाग्य
का निर्णय करने सम्बन्धी शास्त्र को सामुद्रिक शास्त्र कहा जाता है.
यद्यपि यह भी ज्ञान एवं कर्म द्वारा अभीष्ट प्राप्ति के मार्ग में एक
बाधक ही माना जा सकता है किन्तु समझ में नहीं आता कि क्यों इसे एक
शास्त्र की मान्यता दी गई. हथेली की रेखाएँ, मस्तिष्क की सिकुड़न, शरीर
के अँगों की विकृतियाँ एवं विशेष चिन्ह (तिल आदि) ही यदि धन, विद्या, यश
आदि को प्रदान करने वाले माने जायें तो उक्त लक्षणों से युक्त व्यक्ति तो
कर्म-पथ से विमुख हो ही जायेगा साथ ही उक्त लक्षणों से रहित व्यक्ति
असफलता का निर्णय कार्य प्रारम्भ करने से पूर्व ही कर निष्कर्मण्य हो
जाएगा. फलस्वरूप समाज नैष्कर्म्य में लिप्त हो जाएगा.
आश्वमेधिक पर्व में भी ग्रन्थकार ने एक स्थल पर तत्कालीन समाज में
व्याप्त सामुद्रिक शास्त्र की मान्यताओं का रहस्योद्घाटन किया है.
युधिष्ठिर द्वारा यह पूछे जाने पर कि "अर्जुन ही पाँचों पाण्डवों में
इतना अधिक कष्ट (भ्रमण युद्धादि) क्यों उठाते हैं? इन्हें ही यात्रा
सम्बन्धी कार्यो का सम्पादन क्यों करना पड़ता है?" उत्तर में कृष्ण ने
कहा कि "अर्जुन के पैरों की पिण्डलियां अधिक मोटी है, इस कारण इन्हें
अधिक यात्रा करनी पड़ती है.
(ऊ) स्तम्भिनी विद्या--
आश्मेधिक पर्व अध्याय-१० में वर्णन है कि "इन्द्र द्वारा मरुत्त पर जब
वज्र का प्रहार करने की चेष्टा की गई तब मरुत्त के पुरोहित संवर्त्त ने
स्तम्भिनी विद्या के प्रभाव से इन्द्र को जड़वत् बना दिया. यद्यपि मरूत्त
का काल महाभारत से अतिपूर्व का है तथापि यह तो कहा ही जा सकता है व्यास
से पूर्व कोई आचार्य इस विद्या के जनक रहे होंगे तथा यह विद्या व्यास-काल
में भी प्रभावी होगी. परवर्ती ग्रन्थ "उत्तर-रामचरित" में भी भवभूति ने
इस विद्या का उल्लेख किया है.
(ए) चिकित्सा प्रणाली--
आश्वमेधिक पर्व के कतिपय प्रसंगों में तत्कालीन चिकित्सा पद्धति पर भी
प्रकाश डाला गया है. यथा--अध्याय-१२ में "वात-पित्त-कफ" की साम्यावस्था
को स्वस्थ शरीर का लक्षण बताया गया है. तथा अध्याय-६९ में वर्णित
परीक्षित्पुर्नजन्म एवं अध्याय-८० में वर्णित अर्जुन पुनर्जन्म प्रसंगों
ने आधुनिक चिकित्सा पद्धति(नवी-~नतम वैज्ञानिक खोजों से युक्त) को भी
पीछे छोड़ दिया है. कृष्ण ने परीक्षित को (जो कि मृत अवस्था में उत्पन्न
हुआ था) अपनी विशेष शक्ति से जीवित कर दिया था. सम्भवत: वह कोई नाड़ी
उपचार ही रहा होगा क्योंकि कृष्ण द्वारा किसी औषधि के प्रयोग को उल्लेख
प्राप्त नहीं होता. इसी प्रकार उलूपी ने एक मणि को संज्ञा शून्य अर्जुन
के वक्षस्थल पर रखकर उसे पुनर्जीवित कर दिया था. इसी कारण उस मणि को
सञ्जीवनी मणि नाम दिया गया होगा. उस मणि ने विषैले बाणों द्वारा वमन किए
गए विष के प्रभाव को नष्ट कर दिया होगा. यहाँ यह भी उल्लेखनीय है कि
उलूपी नागराज कन्या थी. सर्पों के पालको के पास विषापहरण सामग्री
उप-~लब्ध होना स्वाभाविक ही है तथापि यह अवश्य कहा जा सकता है कि
तत्कालीन चिकित्सा पद्धति आधुनिक वैज्ञानिक चिकित्सा पद्धति से कम
श्रेष्ठ एवं प्रभावी नहीं थी.
आश्वमेधिक पर्व में वर्णित ऋषियों का परिचय--
व्यास--
महाभारत ग्रन्थ के रचयिता के रूप में इनका परिचय प्रस्तुत ग्रन्थ के
प्रारम्भ में दिया जा चुका है. ये कुरुपाण्डव वंश के प्रतिस्थापक,
तत्कालीन धर्म-~व्यवस्था के सञचालक (पाराशरस्मृति, व्यासस्मृति आदि धर्म
ग्रन्थों के रचियता के रूप में) हस्तिनापुर की राजनीति के महत्वपूर्ण
व्यक्ति, समकालीन महाभारत युद्ध के प्रत्यक्ष दृष्टा (दिव्य नेत्रों से)
थे.
अ गिरा--
आश्वमेधिक पर्व में इन्हें वृहस्पति और संवर्त के पिता के रूप में स्मरण
किया गया है. अन्यत्र ग्रन्थों में इन्हें राजनीति का जनक माना गया है.
इन्हें मरुत्त के पूर्वजों का पुरोहित भी बताया गया है.
वृहस्पति--
ये अ गिरा के ज्येष्ठ पुत्र थे. आश्वमेधिक पर्व में इनका चरित्र एक
ईर्ष्यालू भाई एवं धन-लोलुप पुरोहित के रूप में प्रस्तुत किया गया है.
पहले तो वे इन्द्र का वैभव देख अपने परम्परागत पौरोहित कर्म (मरुत्त के
पूर्वजों का यज्ञ सम्पादन आदि) को त्याग इन्द्र को अपना यजमान बताते हैं
तत्पश्चात् जब उन्हें यह ज्ञात होता है कि मेरा अनुज सम्वर्त मरुत्त के
यज्ञ को सम्पन्न कराने हेतु प्रस्तुत है तो वे ईर्ष्याग्नि से जल उठते
हैं. प्रतिशोधात्मक रूप में वे इन्द्र द्वारा मरुत्त का यज्ञ तक नष्ट
कराने का प्रयास करते हैं. कहा जा सकता है कि आश्वमेधिक पर्व में
वृहस्पति एक अधम चरित्र व्यक्ति है.
संवर्त्त--
ये अ गिरा के द्वितीय पुत्र एवं वृहस्पति के अनुज हैं. स्वभाव से सौम्य
एवं सन्तोषी हैं. वृहस्पति द्वारा इनका सर्वस्व अपहरण कर लिया जाने पर भी
शान्त रहते हैं. मरुत्त द्वारा अनुनय-विनय करने पर वे यज्ञ भी कराते हैं.
यज्ञ-स्थल पर इनकी विद्वता का प्रमाण प्राप्त होता है. इन्होंने अपने
मन्त्र बल के अग्नि एवं गन्धर्वराज (इन्द्रदूतों) को भी भयभीत कर लौटा
दिया था. स्तम्भिनी विद्या में भी संवर्त्त सिद्धहस्त थे. इन्होंने इस
विद्या के प्रभाव से इन्द्र को भी प्रभावित कर जड़ (निश्चल) कर दिया था.
इन्द्र द्वारा अनेकों बार मना करने, एवं दबाव डालने पर भी उन्होंने
मरुत्त के यज्ञ को पूर्ण कराया था. अत: आश्वमेधिक पर्व का संवर्त्त
सौम्य, सन्तुष्ट, शान्त, परदु:खकातर, दृढ़ प्रतिज्ञ, अध्यवसायी, विलक्षण
प्रतिभावान् एवं अद्भुत विद्याओं का धनी चरित्र है.
नारद--
पुराणों के अनुसार इन्हें ब्रह्मा का मानसपुत्र माना गया है. इनको आजन्म
नैष्ठिक ब्रह्मचारी के रूप में भी जाना जाता है. समस्त लोकों का भ्रमण
करते रहना इनकी नियति है, ऐसा भी माना जाता है. नारद के इसी स्वभाव का
परिचय आश्व-~मेधिक पर्व में भी प्राप्त होता है.
