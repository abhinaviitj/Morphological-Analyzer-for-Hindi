<औङ्ङिचिअल् आन्ड् ंएडिअ ळन्गुअगेस्><ंअस्स् ंएडिअ><छ्होत्ड्हुर्य् ळ्><शमेएक्स्ह><१९८७><ंअड्हुरि><णेत् ढेल्हि><६२-६३><१३००><ंअड्हुरि-शमेएक्स्ह>

स्व.
राजेंद्रसिंह बेदी का बहुचर्चित उपन्यास `एक चादर मैली सी' आखिर दो दशक बाद रजतपद पर साकार हो ही गया.
स्व.
गीताबाली की अकाल मृत्यु के बाद आधी से ज्यादा बनने के बावजूद वह फिल्म डिब्बों में बंद पड़ी रह गयी.
आखिर निर्माता जी.
एम.
सिंह निंद्राजोग और निर्देशक सुखवत ढढ्ढ़ा पंजाब की सोंधी माटी, उसके अक्खड़ बेटे-बेटियों, उनकी मस्ती, उनके दुख-दर्द और हालात से जुझने की जिजीविषा को सच्चे रंगों में प्रस्तुत करने में पुरी तरह कामयाब हुए, जिसके लिए वे बधाई के पात्र हैं.
रानो (हेमामालिनी) सुबह से रात तक घर में खटती रहती.
फिर भी सास जिंदा (दीना पाठक) उसे कोसने और गरियाने का कोई मौका नहीं छोड़ती.
ससुर हुजूर सिंह (ए.
के.
हांगल) बहु की सेवा से प्रसन्न हैं, मगर कुछ बोल नहीं पाते.
पति त्रिलोका (कुलभूषण खरबंदा) दिन भर तांगा हांकता.
सवारियों को पटा पटा कर चौधरी मेहरबानदास की धर्मशाला तक पहुंचाता.
बख्शीश के तौर पर कभी चौधरी उसे हमप्याला बना लेते तो कभी बोतल दे देते.
रानो को सबसे ज्यादा चिढ़ शराब से थी.
वह त्रिलोका को शराब पीने से रोकती और फिर पिटती.
देवर मंगल (ऋषि कपूर) जवान हो गया था.
कामधाम की बजाय बस दिन भर मटरगश्ती करता घूमता और पूरे हक से भाभी से खाना भी मांगता, छेड़छाड़ भी करता.
रानो के लिए मंगल देवर तो था ही, उसने मां की ममता उसे दी थी.
मंगल की मुलाकात एक बंजारन राजी (पूनम ढिल्लों) से हुई.
दोनों प्यार के बंधन में बंध गये.
भविष्य के सपने संजोने लगे.
एक शाम स्टेशन पर १५-१६ साल की लड़की उतरी.
उसका भाई पिछले स्टेशन पर छूट गया था.
त्रिलोका ने उसे चौधरी की धर्मशाला पहुंचा दिया.
चौधरी और बाबा हरिदास ने उस पर बलात्कार किया.
वह मर गयी `मिर्गी का दौरा पड़ा है.
' कह कर लाश त्रिलोका के तांगे पर लाद दी गयी और अस्पताल पहुंचाने का जिम्मा भी त्रिलोका पर थोप दिया गया.
रास्ते में लड़की के भाई नरेन (आदर्श गौतम) ने तांगा रुकवाया और बहन को मृत पा कर विक्षिप्तावस्था में त्रिलोका की हत्या कर दी.
विधवा रानो के जीवन में अंधेरा छा गया.
सास उसे घर से निकालने पर तुल गयी.
मगंल दांगा कम चलाता, राजी से ज्यादा मिलता.
तभी रानो की सहेलियों ने मंगल पर चादर डालने उससे ब्याह रचाने का प्रस्ताव रखा.
रानो कांप गयी.
जिसे अपने बेटे की तरह पाला, उससे ब्याह? मंगल के लिए यह कल्पना भी असहनीय थी.
वह भाभी के पांव पर सिर रख सकता था मगर उसके सिर पर पांव कैसे रखता? पर दोनों की एक न चली.
पंचायत और बिरादरी वालों ने जबरदस्ती दोनों पर चादर डाल दी.
मंगल के प्यार की दुनिया उजड़ गयी.
रानो ने पहली ही रात स्पष्ट कर दिया कि मंगल पर उसका कोई बंधन नहीं है.
वह पहले की तरह आजाद है.
एक रात मंगल ठीक त्रिलोका के अंदाज में पी कर और साथ में बोतल ले कर घर लौटा.
रानो ने रोकना चाहा तो ललकार उठा कि वह उन मर्दों में से नहीं जो औरतों की मर्जी पर चलते हैं.
छीनाझपटी में रानो गिर पड़ी.
सिर फूट गया.
दोनों के मन में कोमल भावनाएं जागीं और वे सही मायने में पति-पत्नी बन गये.
वैष्णोदेवी के दर्शन कर भक्तों की टोली लौट रही है.
तभी मंगल घर दौड़ा दौड़ा आया.
रानो की बड़ी बेटी (सौरभ शैली) का हाथ एक अच्छे घर के गबरु जवान ने मांगा था.
रानो खुशी से झूम उठी.
मगर वह वर को देखते ही उसे जैसे काठ मार गया.
यही तो है वह युवक जिसने उसकी मांग उजाड़ी थी.
बेटी का भविष्य उसकी `हां' या `ना' पर निर्भर था, युवक की आंखों में पश्चाताप के सच्चे आंसू थे.
परिवारजन और बिरादरी वाले उसे स्वीकार करने के पक्ष में थे.
आखिर ममता जीत गयी.
रानो ने `हां' कर दी.
उसे बेटा भी मिल गया.
किसी भी फिल्म की सफलता में उससे जुड़े हर व्यक्ति का योगदान अपनी अपनी जगह महत्वपूर्ण होता है.
मगर इसके चार प्रमुख स्तंभ होते हैं-- निर्देशक, पटकथाकार, कलाकार और छायाकार.
निर्देशक सुखवंत ढढ्ढ़ा पूना फिल्म इंस्टीट्यूट के स्नातक हैं और यह उनकी पहली फीचर फिल्म है.
मगर इसके फिल्मांकन में जो कल्पनाशीलता, जो भावुकता, जो दक्षता उन्होंने दिखायी है, वह आज के बहुत से वरिष्ठतम निर्देशकों में भी नहीं पायी जाती.
उनका भविष्य निश्चय ही उज्ज्वल है.
स्वर्गीय राजेंद्रसिंह बेदी की कथा को पटकथा में ढाला है फणि मजूमदार और माखनसिंह ने.
यह सही है कि उन्होंने मूल उपन्यास में कुछ परिवर्तन किये हैं.
खास तौर पर मंगल और बंजारन युवती राजी के प्यार को स्थापित किया है, जबकि मूल उपन्यास में मंगल पर जेहलम की बेटी सलामते डोरे डालती है और खिलंदड़ा मंगल कुछ देर के लिए उसके शरीर की ओर आकर्षित हो जाता है.
मगर पटकथाकारों का यह परिवर्तन कथा के मूल सूत्र भाभी-देवर के ब्याह और उनके मानसिक संघर्ष को उभारता है.
इसी तरह साथी तांगे वाले से मारपीट के कारण मंगल का जेल जाना भी जोड़ा गया है.
इस से परिवार की भुखमरी और मंगल में परिवार के प्रति जिम्मेदारी की भावना और स्थिति को स्वीकारने का औचित्य रेखांकित होता है.
निर्देशक सुखवंत ढढ्ढ़ा ने अपने कलाकारों, उनके संवादों और अदाओं से छोटे छोटे प्रसंगों में प्राण फूंक दिये हैं.
कुलभूषण खरबंदा और और ऋषि कपूर तो अच्छे कलाकार हैं ही और उन्होंने अपने पात्र जीवंत किये भी हैं.
मगर जिस हेमामालिनी की अभिनय क्षमता पर हमेशा प्रश्नचिन्ह लगाया जाता है, उसने ही रानो को पूरी विश्वसनीयता प्रदान की है.
हां, एक दो जगह, लंबे स्वगत भाषण में उनकी संवाद अदायगी जरुर डगमगा गयी है.
मगर जो भी कर दिखाया है, काबिले तारीफ है.
ऐसी ही प्रतिमा पूनम ढिल्लों की है.
सुंदर गुड़िया की.
मगर शोख बंजारन, प्यार की हवाओं में उड़ती प्रेमिका, टूटे दिल वाली राजी--तीनों रंग उसने निखारे हैं.
दीना पाठक और ए.
के.
हंगल ने अपनी भूमिकाओं के साथ पूरा न्याय किया है.
इस फिल्म का एक और आकर्षण है शाजी एन.
करुण का नयनरम्य छायांकन, खास तौर पर बाह्य स्थलों का.
सुदर्शन फाकिर, फारुख कैसर, सरदार पंछी और माखन सिंह के गीतों को अन्नू मलिक ने ठेठ पंजाबी लोक धुनों में बांधा है.
भजन `मैं माफी मांगने आया' और `कोई सोना कोई चांदी' में लोकप्रियता के और `मर गयी मर गयी' में सहेलियों की छेड़छाड़ के पूरे तत्व हैं.
तर्क को ताक पर रख सके.
तो मणिधारी के चमत्कारपूर्ण मिथक भी मनोरंजन प्रदान करते हैं.
बशर्ते उनके लिए फिल्म में उचित, आद्भुत वातावरण का निर्माण किया गया हो.
निर्माता निर्देशक हरमेश मल्होत्रा की `नगीना' का नायक राजीव (ऋषि कपूर) जब विलायत से अपने घर लौट आता है, तो खानदान की पुरानी हवेली के खंडहर उसे अपने तरफ खींचते हैं.
यहीं एक नागिन उसे डसने की कोशिश करती है और यहीं पर रहस्यमयी युवती रजनी (श्रीदेवी) से उसकी मुलाकात होती है.
प्यार हो जाता है और दोनों विवाह कर लेते हैं.
राजीव ने रजनी के लिए अपनी बेटी विजया (कोमल महुआकर) का प्रस्ताव ठुकरा दिया यह देख अजय सिंह (प्रेम चोपड़ा) राजीव रजनी की कहानी में खलनायक बन जाता है, प्रथमार्ध में यह संघर्ष खत्म हो जाता है तो उतरार्ध में तांत्रिक भैरोंनाथ (अमरीश पुरी) राजीव की मां को रजनी के नागिन रुप का राज बता देता है और रजनी-तांत्रिक संघर्ष शुरु हो जाता है.
राजीव के शरीर में नागिन के प्रेमी मणिधारी नाग की आत्मा है.
और नाग की देह अठारह साल से बेजान पड़ी हुई है.
अपने नाग को पाने के लिए ही नागिन मानवी का रुप धारण कर रजनी बनती है.
तांत्रिक नागिन को बस में कर या राजीव को मार मणि हासिल करना चाहता है तो नागिन रजनी अपने पति एवं खानदान की रक्षा के लिए लड़ती है.
अठारह साल से बेजान पड़ा नाग का शरीर सड़ कैसे नहीं गया; राजकुमारी-सी सजी रजनी अपने आप को गरीब, अनाथ कैसे बताती है, अगर राजीव के शरीर में नाग की आत्मा है, तो उसे नाग-जीवन याद क्यों नहीं आ रहा; रजनी जब भैंरोंनाथ के खेमें में जाती है, तभी वह उसे पिटारी में बंद क्यों नहीं करता आदि सवाल ऐसी फिल्मों में नहीं पूछे जाते! मगर हां, पुरानी हवेली के खंडहर उसकी तरफ राजीव का खिंचाव, रजनी से उसका पहला रोमांचक साक्षात्कार आदि दृश्यों में लाइटिंग के जरिए जिस रहस्य भरे वातावरण का निर्माण होना चाहिए था.
वह कतई नहीं हुआ है.
ऐसे में बरबस याद आते हैं `महल' `बीस साल बाद' और `वह कौन थी' के जिज्ञासा जगानेवाले दृश्य वातावरण का सही निर्माण न कर पाने का परिणाम पूरी फिल्म को भुगतना पड़ता है.
क्योंकि यहां रहस्य भरे वातावरण निर्माण के जरिए ही दर्शकों के तर्क को भुलाकर उन्हें अजीब आकर्षण में बांधा जा सकता है.
खूबसूरत नागिन-सी चपल नृत्यकुशल श्रीदेवी ने इस कहानी में आकर्षण पैदा करने का अपना काम खूब निभाया है और अभिनय में कोई कसर नहीं छोडी.
ऋषि कपूर सहि(मिस्सिन्ग्) सभी ने यथायोग्य साथ भी दिया है.
मगर वातावरण निर्माण के लिए -मिस्सिन्ग्- जादू संगीत को जगाना था, उसे लेकर भी लक्ष्मीकांत प्यारेलाल निराश -मिस्सिन्ग्- करते हैं.
अंतिम गीत `मैं नागिन तू सपेरा' पर श्रीदेवी के नागनृत्य का फिल्मांकन जरुर पटकथा में गति पैदा करता है.
