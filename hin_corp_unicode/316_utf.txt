<औङ्ङिचिअल् अन्ड् ंएडिअ ळन्गुअगेस्><ळेगिस्लटिवे><आनोन्><भिहर् लेगिस्. आस्स्. डेबटेस् ८३ - ९२><१९८३><घोव्ट् ओङ् भिहर्><फट्न><२२ टो २७><२२००><आनोन् - भिहर् लेगिस् आस्स्. डेब्. ८३ - फ्-२>

श्रीमति रमणिका गुप्ता दिनांक ५ दिसम्बर, १९८३ को हजारीबाग जिला के
मांडू प्रखण्ड स्थित कालयरा में श्री राम सागर मुण्डा जिन्हें सी. सी.
एल. के अधि-~कारियों ने जबरन उनकी जमीन से विस्थापित कर दिया था जब अपनी
जमीन पर कोयले का ट्रक जाने से रोक रहा था तो सी. सी. एल. के अधिकारियों
की मदद से डॉ. सिराज, श्री गुलजार, श्री भुवनेश्वर ठाकुर तथा एक श्री
यादव जो नरेश ट्राँसपोर्ट के कर्मचारी हैं और कोयला लिपिंटग तथा कोयला का
दलाली का अवैध काम करते हैं, ने श्री मुण्डा को जबरन पकड़ कर ट्रक के
नीचे सुला दिया और ऊपर से ट्रक चलाकर उसकी जान ले ली. इस हत्या से सारे
ग्रामीण क्षेत्र में क्षोभ तथा आंतक व्याप्त है. थाना में सनहा कराये
जाने के बावजूद अभी तक अभियुक्त पकड़े नहीं गये हैं. सरकार अभियुक्तों को
पकड़ने के साथ साथ रैयतों के जमीन की रक्षा सी. सी. एल. से कराये. अत: इस
कार्य स्थगन को मंजूर किया जाय.
अध्यक्ष--इसका लिखित जवाब दिलवा देंगे.
श्री रघुवंश प्रसाद सिंह--संस्कृत शिक्षकों का आज से अपनी जायज मांगों के
समर्थन में चल रहे आंदोलन के दौरान जेल भरो अभियान प्रारम्भ हो गया है
उनकी मांगे हैं प्रस्वीकृत संस्कृत विद्यालयों के शिक्षकों के वेतन
`भुगतान, निरीक्षित विद्यालयों की प्रस्वीकृति, स्थापित विद्यालयों का
निरीक्षण कर प्रस्वीकृत एवं संस्कृत शिक्षा बोर्ड को पुनर्गठन करने की
है. अभी बिहार भर में करीब ६५०० संस्कृत विद्यालयों संस्कृत शिक्षा बोर्ड
में पंजीकरण हो गया है जिसका दस लाख रुपये जमा है. अत: ६५०० संस्कृत
विद्यालयों में कार्यरत ४५००० संस्कृत शिक्षकों के भविष्य एवं इन
विद्यालयों में पढ़ रहे लाखों छात्रों के भविष्य पर विचार-विमर्श करने
हेतु सभा की कार्यवाही स्थगित हो.'
श्री अकलू राम महतो--अध्यक्ष महोदय, छोटानागपुर के धनबाद जिला, गिरीडीह
जिला तथा अन्य जिलों में बड़े भू-स्वामियों के द्वारा भू-वासियों की
हड़पी गयी जमीन पर लगे फसल का अन्धाधुन्ध कटाई से भारी खून-खराबी की
स्थिति पैदा होने तथा प्रशासन की अक्रमण्यता से विस्फोटक स्थिति पर विचार
हेतु स्थगन प्रस्ताव की सूचना देना चाहता हूँ.
श्री विरेन्द्र प्रसाद सिंह--अध्यक्ष महोदय, औरंगाबाद जिलान्तर्गत
दाउदनगर नगर-~पालिका के ८१ कर्मचारियों को गत सितम्बर माह में १९८३ से
वेतन नहीं दिया जा रहा है. कर्मचारियों में ५१ सफाई मजदूर थे जिनमें से
एक सफाई मजदूर श्री जीतन राम काम करते हुए गत नवम्बर, १९८३ को दुनिया से
चल बसे. शेष ५० फटे हाल मजदूर एक ओर वेतन के बिना भोजन के अभाव में दर दर
मारे फिर रहे हैं और पदा-~धिकारी उनसे सफाई का काम भी करा रहे हैं. इस
प्रकार अन्य लिपिक, चपरासी वगैरह ३० कर्मचारियों की स्थिति वेतन न मिलने
के कारण दयनीय हो रही है.
इस प्रकार उक्त नगरपालिका में कामगारों की भयंकर स्थिति को देखते हुए तथा
आज तक का सम्पूर्ण वेतन भुगतान कराने के लिए आज की सदन की कार्यवाही
स्थगित कर उक्त विषय पर चर्चा की अनुमति दी जाय.
श्री अब्दुल सलाम--दरभंगा जिलान्तर्गत सिंघवारा प्रखण्ड के भरवारा मिड्ल
स्कूल के दो कमरा के निर्माण का आश्वासन सन् १९८० में शिक्षा मंत्री जी
ने दिया था, जिसका प्रश्न संख्या झ (१) है. १९८२ ई. में प्रश्न संख्या
( अ) में सिंघवारा प्रखण्ड के भगवतीपुर प्राथमिक एवं ज्ञातो प्रखण्ड के
देवरा वन्धौती उर्दू स्कूल, प्रश्न संख्या झ (६१) में मोहनपुर और कलिगांव
मिडिल स्कूल, प्रखण्ड सिंघवारा में प्रखण्ड संख्या झ (६२) में जाले
प्रखण्ड के ब्रह्मपुर एवं मनिकपुर उर्दू मकतब के भवन निर्माण एवं मरम्मत
का आश्वासन मिला. लेकन अभी तक पूरा नहीं हुआ जबकि उसी प्रखण्ड के दूसरे
स्कूलों के भवनों का निर्माण एवं मरम्मत किया जा रहा है. सरकार इसे लागू
कराने में असफल रही और इसकी असफलता विधान सभा की मर्यादा एवं गरिमा का
प्रश्न है. इसलिए मैं कार्य-स्थगन पेश करता हूँ कि इस पर पहले विचार हो.
श्री इन्दर सिंह नामधारी--डालटेनगंज मुख्यालय एवं सम्पूर्ण पलामू जिले
में विगत ५ दिनों से बिजली नहीं है जिसके चलते पेयजल का घोर संकट उत्पन्न
हो गया है तथा सारा कारोबार ठप्प है. जनता में हाहाकार मची हुई है. अतएव
सदन अपना कार्य स्थगित करते हुए पहले इस पर विचार करे.
अध्यक्ष इस पर कल सरकार से वक्तव्य दिला दूंगा.
श्री इन्दर सिंह नामधारी--अध्यक्ष महोदय, मैं आप पर विश्वास करता हूँ.
ओ धमेंश प्रसाद वर्मा--अध्यक्ष महोदय, पश्चिम चम्पारण के मशहूर स्पिरिट
तस्कर एवं अपराधकर्मी जिला परिषद् अध्यक्ष श्री यमुना पाठक को अविलम्ब
गिरफ्तार किया जाय ताकि पश्चिम चम्पारण में मित्र मण्डली द्वारा चलायी जा
रही समानान्तर सरकार एवं उसके द्वारा कराई जा रही अपहरण, हत्या, डकैती,
तस्करी आदि अपराधों पर नियंत्रण हो. इसलिए आज सदन का कार्य-स्थगन का
प्रस्ताव पेश करता हूँ.
(क) शिक्षक एवं शिक्षकेत्तर कर्मचारियों द्वारा प्रदर्शन.
श्री गणेश शंकर विद्यार्थी--अध्यक्ष महोदय, ३५ हजार बिहार इन्टरमींडियट
शिक्षक एवं शिक्षकेत्तर कर्मचारी ११-सूत्री मांगो को लेकर आज दिनाँक १२
दिसम्बर, १९८३ को बिहार विधान सभा के प्रमुख द्वार पर प्रदर्शन कर रहे
हैं. उनकी मुख्य मांगे--प्रस्वीकृत कालेज के शिक्षकों एवं शिक्षकेत्तर
कर्मचारियों का आवश्यक पद सृजन कर वेतनमान निर्धारित कर सरकार द्वारा
अविलम्ब भुगतान करना, शिक्षकों एवं शिक्षकेत्तर कर्मचारियों की सेवा
सहिता बनायी जाय, ६ महीने से कार्यरत शिक्षकों एवं शिक्षकेत्तर
कर्मचारियों की सेवा का अनुमोदित किया जाय एवं आदि हैं. मैं सरकार का
ध्यान-~आकर्षित करते हुए अविलम्ब वक्तव्य चाहता हूँ.
अध्यक्ष--शान्त. जितने शून्यकाल के लिए सूचनायें हैं उनको सदन में पड़
लिया मान लेता हूँ.
सदस्यगण--नहीं, हमलोग पढ़ना चाहते हैं.
अध्यक्ष--ठीक है, आप लोग पढिए.
(ख) बिहार में डीजल और पेट्रोल की आपूर्ति.
श्री रामदेव वर्मा--आज सम्पूर्ण उत्तर बिहार में डीजल और पेट्रोल का
हाहाकार मचा हुआ है. गत पाँच दिनों से तेल टैंकर भी हड़ताल पर है. बिजली
आपूर्ति का नामोनिशान नहीं है. किसानों की फसल बर्बाद हो रही है. डीजल और
बिजली के अभाव में किसान अपनी फसल की सिंचाई उपलब्ध करने में पूर्णत:
विफल हो रहा है. सम्पूर्ण बिहार तो अकाल के छाये में तो है ही. यदि
किसानों के अक्तूबर प्लान्ट को नहीं बचाया गया तो भयंकर भुखमरी उत्पन्न
हो जाएगी. अत: अविलम्ब सरकार इस विषय पर सदन में वक्तव्य दें.
(ग) कैदियों के साथ अमानवीय व्यवहार
श्री तसलीमउद्दीन--अध्यक्ष महोदय, पूर्णिया जिलान्तर्गत अररिया जेल में
कैदियों के साथ अमानवीय व्यवहार किया जा रहा है. वहां कैदियों को उचित
भोजन, दवा अथवा अन्य कोई भी सुविधा नहीं दी जाती है. भात के माड़ के लिए
भी कैदियों को मार खानी पड़ती है. इसी सिलसिले में गत ६ नवम्बर, १९८३ को
बंदी मों. सलीम भात के मांड़ का ही मांग कर रहा था तो उसी क्रम में लाठी
चार्ज की जाती है जिसमें दर्जनों घायल हो जाते हैं तथा मो. सलीम की हत्या
होती है. फलस्वरूप अभी अररिया जेल की स्थिति भयंकर आतकमय है. अत: सरकार
इस पर शीघ्र कार्रवाई करे.
(घ) पुलिस द्वारा हरिजनों का घर जलाना.
श्रीमती रमणिका गुप्ता--अध्यक्ष महोदय, दिनांक २२ नवम्बर, १९८३ को सकरी
नदी की सूखी जमीन पर मालगुजारी देकर खेती करने वाले गरीब हरिजनों को उस
जमीन से बेदखली करने के लिए पुलिस ने वारसलीगंज के थाना जमीदार के
नेतृत्व में एक पुलिस जत्था भेजा, जिसने हरिजनों के घर जलाये, उन्हें
जबरन मारा-पीटा, उनके पशुओं को खोलकर भगा दिया. गांव में अभी भी आंतक का
वातावरण है. झूठे मुदालेह में फँसाये जाने के भय से सारे पुरूष गांव
छोड़कर भाग गये हैं. महिलाओं की इज्जत आबरू खतरे में है.
सरकार महिलाओं की सुरक्षा करते हुए इस कांड की अविलम्ब जांच कराये.
( अ) भू-स्वामी द्वारा १३ व्यक्तियों को घायल करना.
श्री राज कुमार पूर्वे--अध्यक्ष महोदय, दिनांक ९ दिसम्बर, १९८३ को
मुजफ्फर जिले के काँटी थाना के सकरीपुर ग्राम के भू-स्वामी द्वारा बस
राउन्ड गोली चलाये जाने के कारण १३ व्यक्तियों को घायल कर दिया गया है.
जिनमें से दो की हालत चिन्ताजनक है. सभी घायल लोगों को सदर अस्पताल में
भर्ती किया गया है. लेकिन अभी तक कोई भी मुदालेह लोग नहीं पकड़े गये है
और न ही बन्दूक ही जप्त किया गया है.
(च) बेलसंड प्रखंड का शिवहर अनुमंडल से हटा कर सीतामढ़ी में रखना.
श्री रघुवंश प्रसाद सिंह--अध्यक्ष महोदय, सीतामढ़ी जिलान्तर्गत नवसृजित
अनुमंडल शिंवहर से बेलसंड प्रखंड को हटाकर पूर्व की भांति सीतामढ़ी (प.)
अनुमंडल में रखने का प्रस्ताव करीब आठ महीनों से सरकार के विचाराधीन है
और इससे संबंधित संचिका मुख्य सचिव के यहाँ दशहरा की छुट्टी से पहले से
ही लंबित है. इस प्रस्ताव के संबध में तमाम सम्बद्ध पदाधिकारियों ने वहां
की जनता की यातायात सबंधी कठिनाई, प्रशासनिक कठिनाइयों एवं वहां की
जनाकांॅक्षा को देखते हुए अनुशंसा की है कि शिवहर अनुमंडल से बेलसंड
प्रखंड को हटाकर सीतामढ़ी (प.) अनुमंडल में रखा जाय. वहां के जन-मानस में
इस प्रस्ताव पर निर्णय में सरकार द्वारा विलंब होने से तूफान उठा हुआ है.
सभा, जुलूस और प्रखंड पंचायत समिति की बैठकों का लगातार बहिष्कार चल रहा
है. मुख्य मंत्री ने घोषणा की थी कि तीन दिनों से अधिक किसी भी टेबुल पर
संचिका नहीं रुकेगी लेकिन मुख्य सचिव के यहां ही तीन दिनों से अधिक
संचिका पड़ी हुयी है. मैं अविलंब ही बेलसंड प्रखंड को शिवहर अनुमंडल से
हट कर सीतामढ़ी (प.) में रखने की घोषणा करने हेतु सरकार का ध्यान आकृष्ट
करता हूँ.
(छ) बाबूरही प्रखंड को मधुवनी अनुमंडल तथा बासोपट्टी अनुमंडल को जयनगर
अनुमंडल में रखना.
श्री रामलषण राम `रमण'--अध्यक्ष महोदय, मधुवनी जिलान्तर्गत जयनगर को
अनु-~मंडल घोषित किया गया है तथा जयनगर, खजौली, लदनियाँ एवं बाबूबरही
प्रखंडो को उसके अंतर्गत रखा गया है. बाबूबरही की आम जनता जयनगर के बजाय
मधुबनी सदर अनुमंडल में ही रहना चाहती है चूंकि बाबूबरही प्रखंड के हर
क्षेत्र की दूरी मधुवनी से अधिक निकट है तथा जयनगर से दुगनी दूरी हो जाती
है. आवागमन की दृष्टि से भी मधुबनी सीधा पड़ता है. इसके अलावे बासोपट्टी
प्रखंड की दूरी जयनगर से अत्याधिक निकट है तथा हर प्रकार से आम लोगों के
लिए सुविधाजनक है. इस प्रकार जन-भावना की कद्र करते हुये सरकार बाबूबरही
प्रखंड को मधुबनी अनुमंडल में तथा बासोपट्टी प्रखंड को जयनगर अनुमंडल में
रखे. मैं सरकार से यह भी मांग करता हूं कि जयनगर एवं खजौली प्रखंडों की
बड़ी पंचायतों का विभाजन पर कलुआही चौक पर प्रखंड कार्यालय की स्थापना
सरकार शीघ्र करे.
(ज) राज्य सरकार को दो करोड़ रुपये का घाटा.
श्री तुलसी सिंह--अध्यक्ष महोदय, गत १० अक्तूबर को राज्य सरकार को दो
करोड़ से वार्षिक घाटा में डालकर शिवनारायण डिस्टीलरी, राँछी को दो करोड़
रुपये का लाभ पहुँचाते हुये, गरीब उपभोक्ताओं पर २ करोड़ का बोझ लादे
हुये समय से ६ माह पूर्व उत्पाद विभाग के अधिकारियों ने भरी रकम बना कर
बिहार के घटिया किस्म के डिस्टलीरियों को लीकर आपूर्ति करने के लिये
एरिया एलौट कर दिया. नियम विरूद्ध कम उत्पादन देने वाले, बंद डिस्टीलरी
वालों, सेंपुल नहीं देने वालों, बिक्री कर तथा आयकर इलीयरेस नहीं देने
वालों, यहां तक कि बिना लाइसेंस वाले डिस्टीलरियों से निविदा ली गयी और
स्वीकृत की गयी. नियमानुसार हरेक डिस्टीलीरी को प्रति क्विटल छोवा से
२२.५ एल. षी. लीटर लीकर बनाना जरूरी है. मानपुर एवं मनकठा के
डिस्टीलरियों ने लीकर का नमूना नहीं जमा किया था. इन लोगों ने न तो
बिक्री कर का क्लीयरेंस प्रमाण-पत्र दिया और न तो आयकर का ही. ये
डिस्टीलीरियां १०-१५ वर्षों से बंद पड़ी थीं. मनकठा डिस्टीलीरी को निविदा
देने के समय लाइसेंस भी नहीं था.
लीकर का दाम १.८० रू. से बढ़ाकर २.२० रुपये प्रति एल. पी. लिटर कर दिया
गया जबकि संवेदक पुराने दर पर आपूर्ति करने के लिये तैयार थे. इससे अकेले
शिवनारायण जयसवाल ग्रूप को दो करोड़ से अतिरिक्त आय हुई तथा उपभोक्ताओं
को उतना ही घाटा. उच्चतम प्रतिप्राप्ति देने वाले एस. के. जी. डिस्लरी
मढ़ौरा का अंत्र घटा कर दंडित किया गया एवं १८.६० प्रतिप्राप्ति देने
वाले शिवनारायण जयसवाल का एरिया बढ़ा दिया गया जिनका निविदा ही नहीं लेना
चाहिये था. मैं सरकार से मांग करता हूं कि कम प्रतिप्राप्ति वाले
डिस्टीलरी की संविदा रद्द की जाय, जल्दबाजी, धपलाबाजी कर सरकार को
करोड़ों रुपये राजस्व का घाटा दिलाने वाले तथा निजी लाभ के लिये भारी घूस
कमानेवाले अधिकारियों को शीघ्र निलंबित कर कार्रवाई की जाय.
(झ) नौकरी देने के नाम पर गुंडागर्दी मचाना.
श्री अकलूराम महतो--अध्यक्ष महोदय, बोकारो स्टील प्लांट के ठीकेदार
मेसर्स आई. कम. कंपनी, मेसर्स जूडीटर कंपनी जो बोकारो स्टील प्लांट
केप्टीव प्लांट निर्माण करने का ठीका प्राप्त किया है, के द्वारा खुले
रूप में गुंडागर्दी, नौकरी देने के नाम पर मचा रहा है. आई. कम. कंपनी के
क्षेत्रीय मैनेजर श्री पदनाम द्वारा गुंडो को ही बहाल किया जा रहा है.
श्री पदनाम किसी खास प्रचलित गुंडों के गेंग से मिले हैं जिनके जरिये
गरीब लोगों को झांसा देकर पांच-पांच हजार रुपये तथा फोटो जमा करवा रहे
हैं. इस तरह से बोकारो कारखाने से हुये विस्थापितों को आई. कम. कंपनी में
आरक्षित नौकरी नहीं हो पा रही है. साथ-साथ स्थानीय श्रम नियोजनालय से भी
बहाली नहीं कर रहे हैं. अपने कंपनी के गुंडों के प्रश्रय तथा गुन्डों के
बहाली करने से पावर प्लांट क्षेत्र में तथा बोकारो क्षेत्र में बड़े ही
तनाव की स्थिति पैदा हो गयी है. स्थानीय प्रशासन तथा बोकारो प्रबंधन मूक
दर्शक बनकर बोकारो के भविष्य को अंधकारमय होने के लिये आई. कम. कम्पनी
तथा इनके द्वारा बहाल किये गये गुंडों के हाथों छोड़ रहे हैं. अत: आई.
कम. कम्पनी के गुण्डागर्दी की ओर मैं सरकार का ध्यान आकृष्ट करता हूं.
(ञ) जल-जमाव के कारण पैदावार पर बुरा प्रभाव.
श्री सुखदेव महतो--अध्यक्ष महोदय, बेगुसराय जिलान्तर्गत खौदाबन्दपुर
प्रखंड के वेलहसन, कपरदह एवं चकदह चौर तथा चैरिया वरियारपुर प्रखंड के
नगरा झोल में जल जमाव के कारण हजारों एकड़ जमीन में पैदावार नहीं होती है
जिसका बुरा प्रभाव खाद्य समस्या पर पड़ता है. इसकी जल-निकासी हेतु सरकार
यदि अविलंब व्यवस्था करती है तो लाखों टन अनाजों की पैदावार बढ़ सकती है
तथा इस इलाके के किसान, मजदूरों की काया पलट हो सकती है.
