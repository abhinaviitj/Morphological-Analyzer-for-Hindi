<शोचिअल् श्चिएन्चे><ःएअल्ट्ह् अन्ड् ञमिल्य् थेल्ङरे><शट्य ढेव् आर्य><आअहर् आउर् फोसहर्><१९८५><षज्स्ट्हन् ःइन्डि घ्रन्ट्ह् आचडेम्य्><झइपुर्><१८४ टो १८९><२१००><आर्य - आअहर् आउर् फोसहर्><ढ्हनन्जय् ख्र्.>

भोजन व्यवस्था
प्रारम्भ में मरीज़ को तरल खुराक ही देनी होती है, लेकिन वह उत्तम प्रोटीन
युक्त होनी आवश्यक है. प्रोटीन के साथ-साथ पर्याप्त मात्रा में कार्बोहाइड्रेट व
विटामिन "सी" भी देना होता है. विटामिन "बी वर्ग" भी काफी मात्रा में देना होता
है. अत: तरल पदार्थों में दूध या मट्ठा जो भी मरीज़ पसन्द करे देने प्रारम्भ
करें. दूध में अतिरिक्त सूखा दूध पाउडर लगभग १ चाय का चम्मच एक कप में मिलाकर
दें. दूध में अधिकाधिक ग्लूकोज का प्रयोग करें. दूध दिन में जितनी भी बार रोगी
पीना चाहे पिलाएँ. वैसे दिन भर में कम से कम दूध की मात्रा २० से २४ औं. होनी ही
चाहिये. दूध में अण्डा भी पिलाया जा सकता है. उन फलों का रस पर्याप्त मात्रा में
दें जिनमें विटामिन "सी" अधिक होता है. फलों के रस में शहद, मिश्री, शक्कर या
ग्लूकोज का प्रयोग इफरात से करें. भुनी सौंफ व मिश्री का चूर्ण भी देते रहें. २४
से ४८ घण्टे बाद सब्जियों का रस या घुटी सब्जियाँ व दाल का पानी देना प्रारम्भ
करें. टोस्ट जैम या मारमलेड के साथ भी दिया जा सकता है. यदिं मरीज़ को मक्खन की
ओर अरुचि न हो तो टोस्ट के साथ मक्खन भी दें. जब बुखार टूट जाय, और पेशाब में
झाग व गहरा पीलापन कम होने लगे तब दलिया-~दूध या दही के साथ, घुटी दाल, टोस्ट
इच्छानुसार, सूप, अण्डा किसी भी रूप में, मछली आदि देना प्रारम्भ कर दें. फलों का
रस या पूर्ण फल व शक्कर, ग्लूकोज, मिश्री, शहद आदि का प्रयोग अधिकता से करते
रहें. आवश्यकता हो तो विटामिन "सी" व "बी वर्ग" अतिरिक्त मात्रा में औषध के रूप
में दें. मरीज को उल्लाघ (छोन्वलेस्चेन्चे) की अवस्था में सामान्य खुराक दें.
जिसमें कम से कम १ १/२ से २ ग्राम प्रति किलो वजन के अनुपात से प्रोटीन हो और
लगभग २५०० कैलोरीज़ प्राप्त होती हों. इस समय मरीज़ की इच्छानुसार कोई भी खाद्य
पदार्थ दिया जा सकता है. अब विटामिन "ए" व "के" प्राप्त कराने वाले पदार्थ भी
उपयुक्त मात्रा में देने होंगे. लालमिर्च के अनन्तर अन्य मसाले भी उपयुक्त
मात्रा में काम में लाये जा सकता हैं.
यकृत सिरोसिस (ळिवेर् छिर्र्होसिस्)
वैसे सिरोसिस कई प्रकार के होते हैं पर हम उनके विस्तार में न जाकर केवल मूलरूप
में इस रोग में देने योग्य भोजन पर ही विचार करेंगे.
जैसाकि ऊपर बताया गया है यकृत की कोशिकाएँ इस अवस्था में विस्तृत क्षेत्र में
क्षतिग्रस्त होकर सिकुड़ जाती हैं और यकृत भी सिकुड़ जाता है. यह अवस्था चिरकारी
(छ्ह्रोनिच्) होती है और अधिकांश इन्फेक्टिव हिपेटाइटिस, चिरकालिक प्रोटीन की कमी
विषाक्त पदार्थो का प्रभाव, और चिरकालिक अधिक शराब के प्रयोग से हो जाती है.
इस अवस्था में भूख की कमी, मचली, कय, पेट में दाहिनी ओर पसलियों के नीचे दबाने
से दर्द व पेट में अफरा की शिकायत होती है. कभी-कभी कय में रक्त भी आ जाता है.
पीलिया के चिह्न प्रकट हो जाता हैं और उपयुक्त उपचार के अभाव में या उपचार की
देरी में, पेट में, पेट में पानी भर जाता है जिसे जलोदर (आस्चिटेस्) कहते हैं.
जलोदर के साथ-साथ पाँवों व हाथों पर भी जल जमाव हो जाता है जो रक्त
प्रोटीन-एल्ब्यूमिन-की कमी के कारण होता है. कभी-कभी हिपेटिक कोमा की स्थिति भी
बन जाती है. मरीज़ अत्यन्त ही कृश, कमजोर और न्यून पोषण का हो जाता है.
भोजन व्यवस्था
भोजन व्यवस्था लगभग वैसी ही रखनी होती है जो इन्फेक्टिव हिपेटाइटिस में रक्खी
जाती है. केवल इस बात का ध्यान रखना होता है कि अधिक प्रोटीन की खुराक कहीं
हिपेटिक कोमा की स्थिति पैदा न कर दे. वैसे १ ग्राम प्रति किलो वजन के हिसाब से
प्रोटीन देते रहें. कोमा की आशंका पर प्रोटीन की मात्रा तुरन्त कम कर दें. मरीज
के हाजमे के अनुसार दूध, दूध अण्डा, दूध में अतिरिक्त दूध पाउडर, मट्ठा, छाछ,
पनीर, छैना, रसगुल्ला, माँसाहारियों के लिये माँस, मछली या इनका सूप, मिश्रित
अनाज, दालें, हरी सब्जियाँ, फल, फलों का रस, शक्कर, शहद, मिश्री, ग्लूकोज़ आदि
का खूब प्रयोग करें. विटामिन-मल्टीविटामिन के रूप में-अतिरिक्त औषध रूप में
देते रहें. यदि पेट में गड़बड़ हो, दस्त आदि आने लगे, तो आवश्यक-~तानुसार तरल या
अर्द्ध-~तरल खुराक पर आ जाएँ उसके बाद जहाँ तक हो कोमल खुराक ही दें. इस अवस्था
के मरीज़ को शराब का एकदम त्याग करना होगा.
जलोदर की स्थिति यकृत सिरोसिस के अनन्तर हृदय, गुर्दे व पेट की पड़त
(फेरिटोनिउम्) के रोगों के कारण और अत्यधिक रक्त हीनता (फेर्निचिओउसनेमिअ)
के कारण भी हो जाया करती है. यह मरीज़ के लिये काफी असुविधा-~जनक होती है.
चलने-फिरने में कठिनाई, लेटने में असुविधा, साँस लेने में कठिनाई और हृदय गति
में भी रुकावट पैदा करती है; क्योंकि पेट में भरा पानी डायाफ्राम (ढिअप्ह्रग्म्) को
ऊपर की और ढ़केल देता है जिससे फेफड़े व हृदय पर दबाव पड़ने लगता है. ऐसी स्थिति
में अधिकतर डाक्टर पेट के पानी को विशेष यन्त्र से नाभी से लगभग १ १/२ इंच नीचे
व १/२ इंच दाँये या बाँये छिद्र करके निकाल देते हैं. लेकिन चूँकि इस पानी में
प्रोटीन का अंश-एल्ब्यूनियम (आल्बुमिन्) -अधिक मात्रा में होता है, वह भी निकाल
जाता है, जिससे मरीज़ में प्रोटीन की और अधिक कमी हो जाती है. अत: यदि बार-बार
यह पानी निकाला जाता है तो मरीज़ के लिये विशेष हानिकारक हो जाता है.
इस स्थिति में भी भोजन तो उत्तम प्रोटीन युक्त ही देना होगा जैसाकि उपर बताया
गया है; लेकिन उसमें नमक की मात्रा अति ही न्यून करनी होगी. नमक परासरण
प्रक्रिया द्वारा बाह्यकोशिका जल की मात्रा बढाता है जिससे पेट में और अधिक जल
का जमाव होगा. वैसे तो भोजन में अतिरिक्त नमक न मिलाने से ही काम चल जायगा
लेकिन कभी-कभी ऐसे खाद्य पदार्थों का भी चयन करना होता है जो नमक की मात्रा अति
ही न्यून प्राप्त कराते हों, जैसे गेंहूँ का आटा, ज्वार, चावल, मटर, गोभी, हरे
प्याज, अरबी, शकरकन्द, टमाटर, आलू-पहाड़ी, जिमिकन्द, करेला, लौकी, तोरई,
बैंगन, भिण्डी, कद्दू, हरी मिर्च, आंवला, अमरुद, संतरा, पपीता, आडू, फालसा,
बेर, तरबूज, नींबू, अनन्नास, केला, चाकलेट, कोको, कॉफी, बकरी का दुध, शहद आदि.
हिपेटिक कोमा (ःएपटिच् छोम)
वैसे कोमा की स्थिति अन्य कई रोगों में भी हो सकती है जैसे मधुमेह, ट्युबक्तूलँस
मेनिनजाइटिस (ठुबेर्चुलोउस् ंएनिन्गिटिस्), तीव्र पोलियोमाइ-लाइटिस (आचुटे
फोलिओम्येलिटिस्) यूरीमिया (ऊरएमिअ) आदि; पर यकृत से सम्बन्धित कोमा अधिकांश
उन परिस्तिथियों में होता है जब यकृत कोशिकाओं का विस्तृत परिलगन होता है. जैसे
इन्फेक्टिव हिपेटाइटिस-विशेषकर बड़ी उम्र के लोगों में; विषाक्त पदार्थों का
प्रभाव; अत्यधिक शराब का लम्बे अर्से तक प्रयोग व सिरोसिस की स्थिति. यकृत
कोशिकाओं के क्षतिग्रस्त हो जाने के कारण, प्रोटीन-एमाइनों एसिड्स के चयापचय
से उत्पन्न नाइट्रोजनीय पदार्थ विशेषकर एमोनिया का पूर्ण रूप से यूरिया में
परिवर्तन नहीं हो पाता, जिससे एमोनिया मस्तिष्क की कोशिकाओं पर विपरीत प्रभाव
पैदा करता है जिससे यह स्थिति उत्पन्न हो जाती है.
इस स्थिति के उत्पन्न होने के पूर्व मरीज को उबासियाँ व हिचकियाँ आने लगती हैं,
कुछ घबराया हुआ-सा दिखाई देता है, बहकी-बहकी बातें करता है, झपकियाँ लेने लगता
है, बीच-बीच में पागलों-सा व्यवहार करने लगता है, और तत्पश्चात् बेहोशी की हालत
में पहुँच जाता है. बेहोशी की हालत में उसे जगाने का प्रयत्न करने पर भी नहीं
जगता. यह स्थिति कोमा की स्थिति होती है.
भोजन व्यवस्था
इस अवस्था में प्रोटीन की मात्रा एकदम कम करनी होती है ताकि इनके चयापचय से
नाइट्रोजनीय पदार्थ अधिक उत्पन्न न हों. मरीज स्वत: ही खाने-पीने योग्य नहीं
होता; अत: उसे या तो रबड़ की नली से आमाशय में खुराक पहुँचानी होती है या फिर
अन्त:शिरा इन्जेक्शन के द्वारा. यह कार्य डॉक्टर ही कर पायेंगे. खुराक में
अधिकाधिक कार्बोहाइड्रेट-ग्लूकोज़, लेक्टोस या इनसे भी उत्तम-फ्रुक्टोज़ देना
होगा. कैलोरीज लगभग १५०० प्रतिदिन देनी होगी. फ्रुक्टोज़ के घोल को १-१ या २-२
घण्टे के अन्तर पर नली द्वारा देना होगा. दिन भर में लगभग ३०० ग्राम
फ्रुक्टोज़ का घोल दिया जाना उपयुक्त होगा. इसी में फलों का रस भी मिलाना उचित
होगा. यदि इन्जेक्शन द्वारा ग्लूकोज़ या फ्रुक्टोज़ देना है तो वह १० से २०%
के घोल का सेलाइन में बनाना उचित होगा. थायमिन लगभग २० म्ग्. व विटामिन "सी" लगभग
५०० म्ग्. अतिरिक्त देने होंगे. यह खुराक तब तक देनी होगी जब तक कि मरीज़ वापिस
सचेत नहीं हो जाता. उसके बाद धीरे-धीरे प्रोटीन की मात्रा चालू करनी होगी.
प्रथम कुछ दिनों तक २० से ३० ग्राम प्रोटीन जो लगभग १/२ से १ लीटर स्किम दूध
से प्राप्त हो पायेगा, फलों के रस व ग्लूकोज़-फ्रुक्टोज़ के घोल के अनन्तर,
देना प्रारम्भ करें. दूध थोड़ी-थोड़ी मात्रा में हर २-२ घण्टे से दें. लगभग ३
दिन के बाद दूध की मात्रा इतनी बढ़ा दें कि ५०-६० ग्राम प्रोटीन प्राप्त हो सकें.
मरीज की हालत में सन्तोषप्रद सुधार होने के बाद भी ३-४ सप्ताह तक प्रोटीन की
मात्रा इतनी ही रक्खें. फिर धीरे-धीरे बढ़ाकर सामान्य स्तर पर ले आयें, पर भोजन
अर्ध्द-तरल या कोमल ही रक्खें. स्थिति में सुधार के अनुसार धीरे-धीरे सामान्य
भोजन पर आना होगा.
पित्त थैली के रोग
पित्त थैली यकृत के नीचे के भाग में दाहिने खण्ड पर स्थित रहती है. यकृत से
पित्त छोटी-छोटी नलियों में प्रवाहित होकर हिपेटिक नली द्वारा पित्त थैली में
आता है जिसे पित्त थैली गाढ़ा बनाती है और अपने अन्दर संचित करके रखती है.
जब हम भोजन करते हैं तो भोजन में वसा के अनुपात से पित्त थैली सिकुड़ कर इसे
डियोडिनम में प्रवाहित करती है, जहाँ यह छोटी आँतों में वसा के कणों कि विस्तृत
क्षेत्र में फैला कर उनके अवशोषण में सहायक होता है.
पित्त थैली के रोग में मुख्यतया निम्न रोग होते हैं :-
(१) तीव्र शोथ (आचुटे छ्होलिच्य्स्टिटिस्)
(२) चिरकारी शोथ (छ्ह्रोनिच् छ्होलिच्य्स्टिटिस्)
(३) पित्त थैली में पथरी (छ्होलेलिट्हिअसिस्)
तीव्र शोथ की अवस्था कीटाणुओं के आक्रमण से होती है. इस अवस्था में ज्वर, मचली,
कय और पेट में दाहिनी ओर पसलियों के नीचे तीव्र दर्द होता है. पित्त थैली शोथ के
कारण पूरी तरह से सिकुड़ नहीं पाती और पित्त को यथेष्ट मात्रा में डियोडिनम में
ढ़केल नहीं पाती. अत: भूख की कमी और मचली बनी ही रहती है विशेषकर वसामय
पदार्थों के प्रति अत्यन्त ही अरुचि बनी रहती है; और उन्हें देखने मात्र से ही
जी मचलाने लगता है. ७ या ८ दिन में इस स्थिति में सुधार हो जाता है; पर यदि
रह-रह कर यह स्थिति उत्पन्न होती रहे तो यह चिरकारी शोध में परि-~वर्तित हो जाती
है. उस स्थिति में थैली की सूजन बढ़ती जाती है और वह पित्त को बाहर धकेलने में
ओर अधिक असमर्थ हो जाती है. पित्त उस स्थिति में थैली में सूखने लगता है. पित्त
में विद्यमान बाइल साल्ट्स (भिले शल्ट्स्) व कोलेस्टेरॉल घुल मिलकर छोटे-छोटे
पथरी के कण बन जाते हैं यह कण निरन्तर पित्त के सूखते रहने से अधिक साल्ट्रस व
कोलेस्टेरॉल को अपने साथ मिलाकर बड़ी-बड़ी पथरी का रुप धारण कर लेते हैं और
पित्त थैली की नलिका में भारी रुकावट पैदा कर देते हैं. उस स्थिति में भोजन के
बाद पित्त थैली थोड़ा-सा भी सुकडने का प्रयास करती है तो दर्द अधिक बढ़ जाता है.
मरीज भोजन करने से डरता रहता है और वसामय भोजन को तो देखना भी पसन्द
नहीं करता. पित्त थैली में पथरी के कारण बाइल साल्ट्स व पिगमेन्ट (फिग्मेन्ट्)
रक्त में मिश्रित होकर पीलिया की स्थिति पैदा करते हैं जिसे (औब्स्ट्रुच्टिवे
झउन्डिचे) कहते हैं. अधिकांश यह स्थिति मोटापे वाली ४० वर्ष की आयु के आस-पास
की महिलाओं में देखनें को मिलती है हालाँकि पुरुषों में भी यह रोग हो जाता है
पर महिलाओं की अपेक्षा कम.
भोजन व्यवस्था
तीव्र शोथ की अवस्था में केवल तरल खुराक ही दें जिसमें चिकनाई वाले पदार्थ न हों.
ग्लूकोज पानी, नींबू की शिकंजी, फलों का रस व इच्छानुसार स्किम दूध थोड़ी-थोड़ी
मात्रा में दें. यदि दूध की रुचि न हो तो स्किम दूध से तैयार किया गया मट्ठा
दें या छाछ. दिन भर में दूध, मट्ठा या छाछ लगभग १ १/२ से २ पाइन्ट देना उपयुक्त
होगा जिसमें २० से ३० ग्राम प्रोटीन मिल सके. कार्बोहाइड्रेट्स-ग्लूकोज़ व फलों
के रस के रुप में दिन भर में लगभग ३०० ग्राम देना उचित होगा. ३ या ४ दिन तक यही
खुराक दें, तब तक तीव्र शोथ में काफी सुधार हो पायेगा. उसके बाद चिरकारी शोथ की
अवस्था में दी जाने वाली खुराक दें.
चिरकारी शोथ में मोटापा कम करने वाली खुराक देना हितकर होगा. उसमें वसा की
मात्रा कम ही रखनी होगी. कुल मिलाकर ५० से ६० ग्राम प्रोटीन स्किम दूध, मट्ठा,
छाछ, छैना आदि के रुप में, व मिश्रित अनाज का दलिया या चावल; दूध या दही के साथ
में दें. दाल पानी, घुटी दाल, या पतली दाल, सूखे फुलके या टोस्ट के साथ भी दें.
कार्बोहाइड्रेट में ग्लूकोज, शक्कर, मिश्री, शहद आदि का पर्याप्त प्रयोग व घुटी
सब्जियाँ इच्छानुसार देते रहें. फल व फलों का रस पर्याप्त मात्रा में दें.
मासाहारियों को चर्बी रहित माँस व मछली का झोल भी दे सकते हैं. इस स्थिति
में चिकनाई वाले पदार्थ थोड़ी-थोड़ी मात्रा में देना प्रारम्भ कर दें. लेकिन
उनमें अण्डे विशेषकर अण्डे की ज़र्दी, कलेजी, घी, मक्खन आदि न दें-इनमें
कोलेस्टेरॉल की मात्रा अधिक होती है. शुद्ध तिल, सरसों, बिनौला या
कुसुम्भ(शङ्ङ्लोतेर्) का तेल ही काम में लावें. चिकनाई लगभग १५ से २० ग्राम
दे सकतें हैं जिससे पित्त की थैली में सिकुड़न हो और जितना पित्त बाहर निकल सके,
निकलता रहे. आलू, कस्टर्ड, पतली खीर, जैम, जैली, हल्की चाय, कॉफी आदि
इच्छानुसार दे सकतें हैं. मिर्च मसाले, चाकलेट, केक आदि कम ही दें, तले
पदार्थ न दें. शराब बिल्कुल बन्द कर दें. कुल मिलाकर लगभग १५०० से २००० कैलोरीज
की खुराक दिन भर में देना उपयुक्त होगा. जल और फलों के रस का अधिकाधिक प्रयोग
अत्यन्त ही लाभकारी होगा. जल लगभग ८-१० ग्लास दिन भर में अवश्य पिलावें. विटामिन
"सी" व "बी वर्ग " की मात्रा औषध के रुप में अतिरिक्त देते रहें. यही भोजन
व्यवस्था पथरी की स्थिति में भी करनी होगी.
पेन्क्रीयाज़ के रोग
पैन्क्रीयाज़ अत्यन्त ही महत्त्वपूर्ण पाचन रस पैदा करता है जिसमें प्रोटीन,
कार्बोहाईड्रेट व वसा की अन्तिम सूक्ष्मतम अंशों में विभक्त करने वाले
एन्जाइमस्-~ट्रिप्सिन, एमाइलेज़ व लाइपेज़ होतें हैं. यह इन्सुलिन (ईन्सुलिन्) भी
पैदा करता है जिससे कार्बोहाईड्रेट का समुचित चयापचय हो पाता है और मधुमेह का
विकार नहीं होने पाता.
पैन्क्रीयाज़ के रोगों में हम केवल इसकी शोथ पर ही विचार करेंगें. यह शोथ दो
प्रकार की होती है. (१) तीव्र (आचुटे) और (२) चिरकारी. तीव्र शोथ अधिकांश
ढ़लती उम्र में ५०-५५ वर्ष की आयु के आस-पास या उसके बाद होती है. इसका सम्बन्ध
अधिकतर पित्त थैली की नली, जो डियोडिनम में खुलती है, में शोथ पैदा करके उसके
मुँह को काफी हद तक बन्द कर देती है; जिससे पित्त पैन्क्रीयाज़ की नली में प्रवेश
कर जाता है. इससे पैन्व्रीयाज़ का रस अधिकता से पैदा होने लगता है और उसमें होने
वाले एन्जाइस इतनी अधिकता से उत्पन्न होकर सक्रीय हो जाते हैं कि वह स्वयं
पैन्क्रीयाज़ की कोशिकाओं को क्षति पहुँचाने लगते है; उनका परिलगन (णेच्रोसिस्) कर
देते हैं और इसी कारण से यह स्थिति उत्पन्न होती है. बार-बार ऐसा होते रहने से
तीव्र शोथ चिरकारी शोथ में परिवर्तित हो जाती हैं.
इस स्थिति में सहसा पेट में दर्द उठता है, उल्टियाँ होने लगती हैं, ज्वर हो
जाता है और पीलिया के चिन्ह प्रकट होने लगते हैं. अधिकांश पेरिटोनियम
(फेरिटोनेउम्) में, जो उदर में दोहरी पड़त होती है, शोथ पैदा हो जाती है जिससे
शॉक (श्होच्क्) की स्थिति पैदा हो जाती है. मरीज़ अत्यन्त ही रुग्ण प्रतीत होता है
और उपयुक्त उपचार के अभाव में मृत्यु हो जाती है.
चिरकारी शोथ में मचली, उल्टियाँ, दस्तें, पेट में दर्द, भूख की कमी, हल्का-हल्का
ज्वर और पीलिया बना ही रहता है. दस्तों में वसा के कण अधिकाँश में विद्यमान
रहतें हैं.
तीव्र स्थिति में केवल जल या ग्लूकोज़ जल ही थोड़ी-थोड़ी देर में देना होता है.
पर चिरकारी स्थिति में वसा रहित तरल पदार्थ देने होते हैं जिनमें ग्लूकोज़ पानी
के साथ-साथ फलों का रस, शहद, जैम, जैली आदि देने होते हैं. दस्तें व कय कम होने
पर स्किम दूध या उससे बने दही का मट्ठा दे सकतें हैं. तत्पश्चात् सब्जियों का
घोल, सूप, घुटी सब्जियाँ व दाल का पानी या पतली घुटी दाल टोस्ट आदि के साथ दे
सकतें हैं.
