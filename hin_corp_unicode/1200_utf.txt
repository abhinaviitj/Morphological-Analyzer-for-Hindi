<ठ्रन्स् ळटेड् ंअटेरिअल्><ळिटेरटुरे><ंअन्स्हि, खन्हइग ळल् ंअनिक् ळल्><फटन् ख फ्रब्हुट्व><१९९०><अनि फ्रकस्हन्><णेत् ढिल्हि><३४-३९><२०७०><ंउन्स्हि, ख्ल्म्ल्-फटन् ख फ्रब्हुट्व-ळि-औ> 

"किसे ?"मंडलेश्वर ने काँपती और बैठी हुई आवाज़ से कहा, "अपनी प्रियतमा
को , वर्षोंपहले मरी हुई, पर न भूली हुई हृदयेश्वरी को.""महाराज, यह भ्रम
होगा.""भ्रम? नहीं,नहीं, नहीं अभी मेरे नेत्र निस्तेज नहीं हुए, मेरी
बुद्धि बूढ़ीनहीं हो गई है."विचार में पड़े हुए वाचस्पति ने घबराकर पूछा,
"तब क्या भूत था? आप ऐसा समझते हैं?"-शान्त पापम्, शान्तं पापम्!"पंडित,
इसमें`शान्तं पापम्' की जरूरत नहीं है. मेरे मस्तक पर मृत्यु मँडरा रही है.
गुजरात के श्रेष्ठ योद्धा के दिन पूरे हो गये हैं. एक मनुष्य ने आज यह भी
भविष्य कहा है कि मैं कुछ दिनों में मर जाऊँगा. आज दो बार वह स्वर्गीया
स्त्री भी यही चेतावनी दे गयी. चिन्ता नहीं. मैं जैसे जिया हूँ वैसे ही
मरूँगा. जब मेरे नाम से बावन नगर और बारह मंडल त्रस्त होकर मर मिटेंगे,
तब मैं मरूँगा.चलो वाचस्पति, काकाजी के पास ले चलो."मंडलेश्वर ने भयंकर
स्वर में कहा और वाचस्पति के पीछे-पीछे दृढ़ता से कदम बढ़ाये.निकट ही एक
कमरे में पाटन-नरेश मृत्यु-शय्या पर पड़े थे. लीलाधर वैद्य और दो एक अन्य
मुनुष्य कोई औषधि तैयार कर रहे थे. मंडलेश्वर को आते देख लीलाधर उठा और निकट
आ गया."मंडलेश्वर, कितनी देर लगा दी? बड़ी कठिनता से बेहोशी को रोका है,
और अब अचेत हो गये, तो फिर सब समाप्त समझिए!""अच्छा!"कहकर मंडलेश्वर राजा
की शय्या के समीप आये. लीलाधर ने संकेत से और सबको बाहर कर दिया और निश्चल
होकर अपने भारी शरीर को दवा घोंटने के काम में लगा दिया."काकाजी!काकाजी!मुझे
पहचानते हैं?"मृत्यु-शय्या पर भी सुन्दर दिखते हुए कर्णदेव ने जरा करवट
बदली, और बड़ी कठिनतासे नेत्र खोले. उसका सारा शरीर मृतक की भाँति हो गया
था. इस औषधि के जोरसे कुछ होश आया था."कौन, देवा?"बड़ी कठिनता से कर्णदेव
के मुख से यह शब्द निकले."हाँ काकाजी, देवा. कुछ कहना चाहते हैं? जो कुछ
कहना हो, कहिए.""उ.  .  प.  .  द्रव मचाने को.  .  .  " अपनी निस्तेज
आँखे को देवप्रसाद पर स्थिर करकेराजा ने पूछा."नहीं काकाजी, मैंने यदि कोई
उपद्रव मचाया भी हो, तो दूसरे के अत्याचार केकारण. मेरा वश चलेगा तो मैं
झगड़ा मिटा दूगाँ. और कुछ कहना चाहते हैं?"-देवप्रसाद ने कान के पास मुँह
ले जाकर जोर से पूछा."ज.  .  य.  .  दे.  .  .  व"-कर्णदेव ने धीरे-धीरे
एक एक अक्षर निकाला."काकाजी, आपका पुत्र मेरा भाई है. उसको जरा भी आँच
न आने दूँगा.""व.  .  च.  .  न.  .  ""हाँ, वचन देता हूँ कि यदि कोई
मेरा मान भंग न करना चाहेगा, तो अवश्य ही मैंजयदेव का बाल भी बाँका न होने
दूँगा.""अंॅ-अंॅ!देवा!" बड़े प्रयत्न से चित्त ठिकाने करके कर्णदेव ने कहा."जी,
और कुछ?""समीप आओ." देव प्रसाद कुछ समीप आ गया और नीचे झुका."हं-हं-सा जीवित
है."देवप्रसाद चौंक पड़ा और'ऐं' कहकर एकदम पीछे हच गया,?कहाँ?"उसकी आँखों
के आगे सारा कमरा घूमने लगा."वि-वि-वि" कहते-कहते कर्णदेव का गला भर्रा
गया. उनके नेत्र देवप्रसाद के पीछेकिसी वस्तु पर ठहर गये. देवप्रसाद ने
पीछे की ओर देखा. तेजस्वी आँखों की भयंकर स्थिरता से मीनदेवी राजा की ओर
देख रही थी. मरते-मरते भी वे भले राजाप्रतापी रानी की एक ही दृष्टि से
मौन हो गये. शान्ती से और तिरस्कार से रानी वहीं खड़ी रही. राजा की आँखें
फटने लगीं."वैद्यराज?"रानी का शान्त स्वर सुनाई पड़ा, "देखिए, फिर अचेत हो
रहे हैं क्या?"देवप्रसाद के उबलते हुए स्वभाव में राजा की हंसा के जीने की
बात ने तेल छोड़दिया था. उसकी उग्रता बढ़ गयी थी. उसकी बहुत वर्षों से खोई
हुई पत्नी हंसा जीवित है!वह यह भी न समझ सका कि मैं चेत में हूँ या अचेत.
सामने मीनलदेवी को देखकर वह और भी व्याकुल हो गया. बड़ी कठिनता से उसने अपने
स्वभाव को वश में किया और पूछा, "काकाजी, यह बात सत्य है?""क्या?""मेरी हंसा
जीवित है?""मैं क्या जानूँ!""मैंने आज दो बार उसे देखा है, और अभी काकाजी ने
भी यही कहा."मीनल देवी ने जरा व्यंग्य से कहा, "काकाजी की इस समय की बातों
पर तो तुमही विश्वास कर सकते हो. इस विषय की सब बातें पीछे होंगी, इस समय
मेरा चित्तठिकाने नहीं है."देव प्रसाद को नहीं सूझ पड़ा कि इस समय क्या
कहना चाहिए और वह बोला,"तुम्हारा चित्त यदि ठिकाने नहीं, तो मेरा भी कहाँ
है!हंसा तुम्हारे महल में है.""यह किसने कहा?""मैंने अपनी आँखों उसे देखा
है और अभी-अभी."अज्ञात रूप से रानी चौंक पड़ी."भ्रम है, मंडलेश्वर! भ्रम
है. इस समय तुम्हें राज्य की चिन्ता रखनी चाहिए.इस प्रकार व्यर्थ की बातें
करना कोई अच्छी बात है?""काकाजी, राज्य की तो चिन्ता क्या रखूँ? तुम्हारे
सलाहकारों ने तुम्हें भरमारखा है; अतएव तुम मेरी कहाँ सुननेवाली हो? काकाजी
को मैंने अभी वचन दिया है कि मैं अपने भाई की सेवा करने के लिए तैयार
हूँ."देवप्रसाद का भोलापन देखकर रानी की आँखें जरा हँस पड़ीं."परन्तु मैं
कब मना करती हूँ? तुम तो कुछ-न-कुछ बहाना खोजा करते हो."रानी ने ऐसा स्वाँग
भरकर कहा जैसे वह असहाय हो. देव प्रसाद ने विचारों को जानने का यह उसे अच्छा
मौका मिला था."मैं बहाना खोजा करता हूँ, या तुम्हारे मंत्री? काकीजी, अभी
कुछ नहीं बिगड़ाहै. गयी-गुजरी जाने दो. तुम जो कहो, करने को तैयार हूँ."
भोले मंडलेश्वर ने कहा."मैं कब मना करती हूँ. केवल तुम्हारी ओर से विलम्ब
है.""मेरी ओर से? कहो, क्या चाहती हो?""बस, इतना ही चाहिए कि मेरा जयदेव
एकचक्र राज करे." मीनलदेवी ने मधुरता से कहा."काकीजी, पाटन का स्वामी सदा
एकचक्र ही राज करता है.""केवल बातों में!सच तो यह है कि पाटन के बाहर एक
कुत्ता भई उसकी ओर नहींदेखता.""काकाजी, एकचक्र राज करना है? तो मुझे दण्डनायक
बना दो, कल प्रातःकाल ही सारा भारत पाटन के आधीन कर दूँगा." देव प्रसाद ने
मगरूरी से कहा."सारा भारत तो दूर रहा, सोरठ और हालार का क्या होगा? घर में
हीतो संशय है."देव प्रसाद ने जरा मीनल की चालाकी समझते ही पूछा "अर्थात?" उसे
ऐसाप्रतीत हुआ कि मीनलदेवी धूर्तता से बातें कर रहीं हैं."अर्थात यह कि जहाँ
बारह मंडल और बावन नगर अपना-अपना मनचाहा करतेहैं, वहाँ पाटन को कौन पूछता
है?""तुम क्या उन सबको सर करना चाहती हो?" जरा मूँछो पर हाथ रखकरदेव प्रसाद
बोला. वह मीनलदेवी की बात समझ गया."हाँ. इसके बिना मेरा लड़का एकचक्र राज
कैस कर सकता है?""अर्थात् सब मंडलेश्वर तुम्हारे दास बन जायँ! सिंह मिटकर
तुम्हारे घर की बिल्लियाँ बन जायँ!""नहीं, राज्य से शत्रुता छोड़कर राज्य
के स्तंभ बन जायँ." मीनल ने कहा."और यह करने के लिए अपनी देवस्थली तुम्हें
सौंप दूँ, अपनी सेना तुम्हें दे दूँ,जिन बहादुर योद्दाओं ने मेरे दादा के
साथ रहकर यवनों को गुजरात से बाहर खदेड़ा, उनकी स्वतन्त्रता के प्रति विद्रोह
करूँ?"मीनलदेवी मौन हो गयी. लीलाधर वैद्य चुपचाप राजा का उपचार कर रहा था.कुछ
देर सब चुप रहे."और इस नीचता और द्रोह का सिरोपाव क्या दोगी?" मंडलेश्वर मजाक
करते हुए कूरता से हँस पड़ा. मीनलदेवी की आँखें शान्ति से उसकी ओर देखती
रहीं.उसने धीरे से कहा, "दंडनायक का पद छोटा नहीं है. वह तुम जैसे सोलंकी
वीरको ही शोभा दे सकता है.""तुम्हारे इस पद के लिए अपना देश, अपना अधिकार,
अपनी स्वतन्त्रता खो दूँ?"देवप्रसाद ने खोखली आवाज में पूछा. उसकी आँखें
विकराल हो गई. उसके मुखपरसिंह का-सा प्रताप आ गया. छाती ठोककर वह बोला,
"काकाजी, अपनी बुद्दि कोअपने पास रखो. जब तक मंडलेश्वर के शरीर में प्राण
हैं, तब तक राजपूत वीरों कोअधीन करने वाला किसकी माँ ने जाना है, मैं
देख लूँगा. जो राजनीति परम्परासे चली आ रही है, मैं देखता हूँ कि उसे कौन
बदलता है?""मैं भी देखूँगी कि गुजरात में कितना पानी है.""इसमें पछताओगी.
पद के लोभ से पूर्वजों की टेक छोड़ने को यदि कोई तैयार होगा,तो उसको भारी
पड़ेगा.""मंडलेश्वर, पटना की रानी किसी के डराये नहीं डरती.""तब देखूँ तो
सही कि भीमदेव सोलंकी के पौत्र को पिंजरे में बन्द करने वाला कौनहै?" कहकर
मंडलेश्वर ने मूँछों पर ताव दिया और फिर जरा नरम होकर कहा,"काकीजी! अब भी कुछ
भली सलाह, और झगड़े की जड़ को काट दो.""सलाह के लिए मैं देहस्थली नहीं आऊँगी,
निश्चिन्त रहो." कहकर मीलनदेवी वहाँसे राजा की ओर गई.देवप्रसाद भी क्रोध के
आवेश में उठकर चला गया.लीलाधर वैद्य ने औषधि तैयार करते हुए सिर ऊंपर उठाया
और रानी के मुख कीव्याकुलता देखी."महारानीजी, इस सिंह को पिंजरे में बन्द
करना सहज नहीं है.""वैद्यराज, समय आने पर वह भी किया जायगा.""जो चाहे कीजिए;
पर पाटन के सिंहासन पर कलंक न लगने पाये, यह ध्यानरखिए."बूढ़े वैद्य ने साहस
से कहा.मीनलदेवी ने कोई उत्तर नहीं दिया.पिता और पुत्रदेवप्रसाद भारी ह्रदय
घर आया. कुछ देर के लिए वह राज्य के झगड़ों को भूल गया.उसके मस्तिष्क में
यही शब्द टकराते रहे कि `हंसा जीवित है'. एक तो गहन विचारकरने की शक्ति उसमें
थी ही नहीं और दूसरे इस समय वह बिलकुल नष्ट हो गयी थी.उसे सूझा नहीं कि इस
समय क्या किया जाय. उसके मन में अनेक विचार उत्पन्नहुए. कुछ पुरानी आशाएँ
और संकल्प फिर प्रकट हुए. पहले तो उसने सोचा कि अपनीआँखों और राजा के शब्दों
पर विश्वास किया जाय या नहीं. एक तरह से राजनीति के प्रपंचों के इस ऐन मौके
पर हंसा के ह्रदय-विदारक विचारों ने उसके साहस को क्षीणकर दिया और बुद्दि की
तेज धार कुछ भोंथरी पड़ गयी.वह पाटन में गुप्त रूप से आया था; अतएव चुपचाप
अपने पिछले दरवाजे पर गया."जोरावर, त्रिभुवन कहाँ है?""ऊपर टहल रहे हैं,
महाराज!" "सोया नहीं? दिन-भर की दौड़धूप से थक न गया होगा?""जी नहीं,
नहीं सोये.""अच्छा, किसी से कहना मत. परन्तु यदि वल्लभ आये, तो ऊपर भेज
देना.""जो आज्ञा."मंडलेश्वर ऊपर गया. उसके ह्रदयरूपी अरण्य में त्रिभुवन
ही एक विश्राम-स्थलथा. उसने देखा कि वह भी उदास दिखायी पड़ रहा है."क्यों
बेटा, सोये नहीं?""जी नहीं, नींद नहीं आयी."त्रिभुवन के कन्धे पर हाथ रखकर
मंडलेश्वर ने स्नेह से कहा, "बेटा, अभी तुम्हेंचिन्ता में पड़ने के लिए बहुत
विलम्ब है.""पिताजी, यह कुछ अपने हाथ की बात थोड़े ही है. परन्तु इस बात को
छोड़ दीजिए.आप वहाँ गये थे, क्या हुआ?"एक निःश्वास छोड़कर मंडलेश्वर ने कहा,
"क्या बताऊँ? दुःखों की सीमा नहीं है.-"कहते-कहते मंडलेश्वर के आँखों में
पानी भर आया.त्रिभुवन ने बड़ी सहानुभूति के साथ पिता की ओर देखा."पिताजी,
आप मुझे बालक समझकर कुछ बताते नहीं! अक्सर आपके दुःख की बातेंसुनने और
सुनकर यथासंभव सहायता करने को ह्रदय तड़पा करता है. परन्तु अभी आपको विश्वास
नहीं है.""विश्वास की बात नहीं है बेटा, पर तुम्हारे कोमल ह्रदय पर कितना
भार डालूँ?""आपको खबर नहीं है पिताजी, सोलह वर्ष का सोलंकी सारी दुनिया के
लिए भारीहोता है!"मंडलेश्वर ने गर्व से कहा, "बेटा, मैं जानता हूँ. मेरी
आँखों के आगे तुम बड़े हुए हो और मेरी सारी साधें तुमने पूर्ण की हैं.""तब
किस कारण आप मुझे अपने दुःख का भागी नहीं बनाते?""बनाऊँ? बन सकोगे? क्या
लाभ? अच्छा, तु इस राज्य के प्रपंचों को जानते हो?""कुछ जानता हूँ, परन्तु
उनके कारण क्या हैं सो समझ में नहीं आते.""इनका इतिहास बहुत पुराना है.
मैंने अब तक इसलिए नहीं कहा कि तुम्हाराजी न दुखे. परन्तु आज कहता हूँ,
सुन लो. भीमदेव के तीन स्त्रियांॅ थी. पहली स्त्री१ छोटी अवस्था में मर गई
और उनके पुत्र मूलराजदेव की मृत्यु का हाल तुम्हें मालूम ही है. दूसरी थीं
बकुलादेवी-वणिक-कन्या-पिताजी की माँ२. और तीसरी उदयामती, काकाजी की माँ३.
हाँ, परन्तु शायद तुम नहीं जानते कि मेरे पिता क्षेमराज, बड़े पुत्र होते
हुए भी राज्य छोड़कर दादाजी के साथ वानप्रस्थी क्यों हो गये? बैराग्य-भाव
की अपेक्षा उनमें व्यवहार-कुशलता अधिक थी. उन्होंने देखाकि यदि वे गद्दी
पर बैंठेंगे तो गुजरात के सामन्त परस्पर कट मरेंगे.""सो कैसे?""जब मुसलमान
बादशाह ने पाटन पर चढ़ाई की और कुछ महीनों अपना अधिकार यहाँ जमाये रखा तब
देश बरबाद हो गया. समान्त छिपते फिरते थे, और धनीलोग अपनी दौलत और स्त्रियों
को छुपाये रहते थे. आखिर भीमदेव कंथकोट(कच्छ) से आये. उन्होंने काँपते हुए
सामन्तों को इकट्ठा किया, उन्हें साहस बँधाया. श्रावक भी विदेशियों के जुल्म
से तंग आकर दादाजी की ओर झुके. दादाजीकी सेना पाटन की सीमा पर आ पहुँची
और बादशाह के सहायक भाग खड़े हुए और पाटन में फिर सोलंकियों का डंका बजने
लगा. परन्तु अपने दुर्भाग्य से साँप ने छछूँदर को निगल लिया.""कैसे?""इस
मुंजाल४ के मौसा और पाटन के नगर सेठ विमलशाह का सिर फिर गया.वह अपने को
दादाजी से भी बड़ा योद्धा समझने लगा.""विमल मंत्री की वीरता के विषय में
मैने बहुत कुछ सुना है. चन्द्रावती उन्होंनेतो बसायी थी?""हाँ, परन्तु इसका
मूल कारण था कि स्वार्थी वणिकों को हमारा राज्य अच्छानहीं लगा. उन्हें
तो सब जगह महाजन ही चाहिए.""परन्तु दादाजी यह कैसे सहन कर सके?""क्या
करते? राज्य की दुर्दशा थी, और श्रावकों के सिवा धन और किसी से मिल नहीं
सकता था.""तब सामन्त लोग क्या कर रहे थे?"
