<औङ्ङिचिअल् आन्ड् ंएडिअ ळन्गुअगेस्><ंअस्स् ंएडिअ><आनोन्य्मोउस्><श्तड्हेएन्ट ढितस् : ३९   ऐव्म् फ्रेच्हअर् णिडेस्हलय><ढेल्हि>< 

><२१०६><आनोन्-श्तड्हेएन्ट ढितस् : ३९  खि 
चालीसवें स्वाधीनता-वर्षमें प्रवेश करते समय मनकी पीड़ा किसी बन्धनको
स्वीकार करनेको तैयार नहीं है, वह फूटकर बाहर आना चाहतीहै. देशका जन-साधारण
आतंकित है, प्रतिक्षण मृत्युकी आशंका-उत्पीड़न-अनाचारने उसके जीवनको
थरथराते संज्ञाहीन पिण्डमें बदल दिया है, कानून-व्यवस्था उसकी रक्षक नहीं
भक्षक बन गयीहै, उसे प्रतीत होता है कि वर्षानुवर्ष पग-पग पर उसे निविड़
अंधकारकी ओर धकेला गया है जिसमेंसे निकलनेका कोई मार्ग दिखायी नहीं देता.
यह स्थिति राजनीतिक-साँस्कृतिक और आर्थिक सभी स्तरोंपर उत्पन्न होगयीहै.
स्वाधीन होते समय राष्ट्रीय अन्त:चेतनामें अंकित प्राचीन युग और निकट
मध्ययुगके संघर्षों, अच्छे-बुरे दिनोंकी स्मृतियों-अनुभवोंके संस्कारों,
संघर्षों-स्मृतियों-संस्कारोंसे अर्जित विधि-विधान-व्यवहारों-परम्पराओंको
समयातीत और समयबोधित मानकर मैकाले पध्दतिसे शिक्षित और महिमामयी ब्रिटिश
संस्थाओंमें दीक्षित एवं बुध्दि-प्रक्षालित मनीषियोंने जब यूरोप और अमरीकाके
संविधानोंसे अपने देशमें अननुभूत आकाशलोक में विचरण करनेवाले जिन सिध्दान्तों
और दिवा-स्वपनोंको संकलितकर देशको विशाल संविधान संर्पित कियाथा तो देशकी
संविधान-सभाने इसे देश द्वारा आत्मार्पित संविधानके रूपमें स्वीकारकर लिया.
अतीतसे कटकर एक नया, एकदम नवीनतम प्रयोग करनेका निश्चय किया. परन्तु तबसे
अबतक लगभग पचास बार संविधानमें संशोधन-परिवर्तन-परिवर्ध्दन करनके बाद हम
जिस स्थिति और अवस्थानपर पहुंचे हैं, उसने हमारे संविधानको ही `स्वैच्छिक'
बना दिया है. संविधान के प्रावधानोंके अनुसार देशके सभी नाग-रिकोंके समान
अधिकारोंकी व्यवस्था है, परन्तु देशके प्रक्षालित-बुध्दिके दिवास्वप्नदर्शी
राजनीतिज्ञोंने संविधान के प्रावधानोंको बचाकर धर्मके नामपर विशिष्ट धार्मिक
समुदायोंके लिए विशिष्ट व्यवस्थाकर दी और अन्य धार्मिक समुदायोंके लिए उदाहरण
उपस्थितकर दिया अपने-अपने धार्मिक समुदायोंके लिए विशिष्ट व्यवस्थाओं की मांग
करे, आन्दोलन करें, आतंकका वातावरण उत्पन्न करें औरपूरे दाशमें--विशेष रूपसे
बहुसंख्यक वर्ग के लिए--असुरक्षाकी स्थिति बना दें और इसका लाभ उठाते हुए
विशिष्ट क्षेत्र बनानेकी माँग करें, इनमें अपने बहुतकी स्थापना करें और इस
प्रकार शक्ति-संचयके बाद अन्तत: अपने ही राज्यकी स्थापनाकी दिशामें आगे बढ़े.
धर्म-निरपेक्ष संविधानके प्रावधानोंसे बचकर नया मार्ग ढूंढनेवाले ये महान्
राजनीतिज्ञ धार्मिक और जातिगत राज्योंकी दिशामें बढ़ रहेहैं. अबतक हमारी
धारणा रहीहै कि वर्तमान रुपमें विश्वभरमें प्रचलित धर्म केवल किसी विशिष्ट
अलौकिक शक्तिके पूजन-उपासनसे जुडेहैं. यही धारणा प्राचीन राज-कार्योंमें
प्रचलित रहीहैं और इसीलिए `सर्वधर्म समभावका' विकास हुआ. भारतीय इतिहासमें
जबभी इसके विपरीत स्थिति उत्पन्न हुई, किसी विशिष्ट धर्मने राजसत्ताका उपयोग
किया तो दुर्दान्त अराजक स्थिति पैदा हुई और पूरेके पूरे समुदायोंके विनाशके
साथनयी राजसत्ताओंका उदय हुआ. मौर्य सम्राट् अशोकके समयसे बौध्दोंका देशमें
जो अतिचार प्रारंभ हुआ उसकी परिणति उनके वंशज बृहद्रयकी हत्या और शुंगोंकी
नयी राजसत्ताकी स्थापना में हुई. शंकराचार्यके युगमें कुमारिल भट्ट इसी
अति-चारका विरोध करते हुए भस्मीभूत हुए और शंकराचार्यने इससे जो प्रेरणा
प्राप्तकी उसकी परिणति केवल बौध्दोंके अतिचारसे मुक्तिमें ही नहीं हुई, इस
देशमें पौराणिक साहित्यमें अवतारकी मान्यताप्राप्त `भगवान्' बुध्दके नामपर
कोई जलांजलि अर्पित करनावाला नहीं रहा. इन अनुभवोंको नकारनेके बाद संविधानकी
धर्म-निरपेक्षताकोपरिवर्तित करनेवालोंके उत्साहकी प्रशंसा करनी चाहिये.
मूल प्रश्न यही है कि धर्मका क्षेत्र कितना है और क्या है? क्या सामाजिक
व्यवहारों और अनाचारोंको धार्मिक क्षेत्रोंमें बांटाजा सकताहै? क्या विभिन्न
धर्मोंमें मूल नैतिकताके संबंधमें प्रत्येक धर्मकी धारणा भिन्न है? देश
और परिस्थितियोंके अनुसार जो भिन्नताएं दिखायी देतीहैं, क्या वे धर्मका
अनिवार्य अंग हैं? क्या इन विभिन्नताओंको दूरकर पूरे देशभरमें समान स्थिति
उत्पन्न करना किसीभी धर्मकी मूल मान्यताके विरुध्द है? किसीभी धर्म की मूल
मान्यता क्या है?और इन मूल मान्यताओंके बाहरके व्यवहारको धर्मके साथ जोड़ने
की प्रवृतिको स्वीकार कियाजा सकता है? क्या प्रत्येक धर्मकी मूल संहिताबध्द
करना उपयुक्त नहीं होगा? इन मान्यताओंके संवैधानिक प्रावधानों की व्यापक
प्रभाविताको ध्यानमें रखते हुए सीमाबध्द नहीं कियाजा सकता? आजके महिमामण्डित
राज-नीतिज्ञोंऔर बुध्दिजीवियोंको इस दृष्टिसे चिन्तनकी आवश्यकता क्यों नहीं
होती? क्यों वे ऐसी समान नागरिक आचारसंहिताके बारेमें सोचनेको विवश हैं जो
`स्वैच्छिक' हो. `स्वैच्छिकता' की धारणाको उत्पन्न करने और इससे देशमें
बने वातावरणकी व्याख्या देशकी राजसत्ता की भाषानीति और उससे उत्पन्न
स्थितिसे कीजा सकती है. संवैधानिक प्रावधानके विपरीत हिन्दीके प्रयोग
और व्यवहारको निरन्तर स्वैच्छिक बनाया गया. यह स्वैच्छिकता बढ़कर अब इस
रुपमें परि-वर्तित हो गयीहै कि यह अंग्रेजी और इंडिश जाननेवालेकी इच्छापर
निर्भर है कि वह हिन्दी का व्यवहार करे या न करे, उसपर हिन्दी थोपी नहीं
जायेगी, जिन प्रशासनिक कार्योंमें हिन्दीके प्रयोगके प्रावधान हैं,
उनका पालन न करनेपर कोई कार्यवाही नहीं की जायेगी. हिन्दी न थोपनेकी बात
पहले हिन्दीतर क्षेत्रोंमें काँग्रेस मंचसे कही जातीथी, अबयह बात संसदमें
हिन्दीभाषी मन्त्री दोहरा-दोहराकर कहतेहैं. इस संवैधानिक प्रावधानको प्रथमत:
स्वैच्छिक बनाने, फिर उसे प्रतिबन्धित करने और बादमें पैरों तले कुचलनेके
बाद असंदिग्ध रुपसे हमारे राजनीतिज्ञ विदेशोंमें गर्वसे सिर उठाकर अपनी
अन्तर्राष्ट्रियता (भारतीय राष्ट्रयता नहीं) का झंडा फहराकर घूम सकतेहैं,
परन्तु इस देशके हम जैसे लच्छू-छज्जू कोटिके लोगोंका सिर लज्जासे झुक जाताहै
कि इस भाषा ब्रिटिश काल-वाली भाषा है. यह आशंका तो आतंकित कियेही रहती है
कि भाषाकी स्वैच्छिक स्थिति सत्ताधारियों धन-परिवर्ध्दन द्वारा समाप्त कीजा
सकती है और अंग्रेजीका इंडिश रुप संवैधानिक भाषा बन सकती. यदि समान नागरिक
अधिकार, समान राजभाषा का संवैधानिक अधिकार स्वैच्छिक हो सकताहै, तो अन्य
प्रावधानोंको स्वैच्छिक बनते और अन्तत: सत्ताधीशोंकी रुचिके अनुकूल एक
नयी परन्तु वर्तमान प्राविधानों के नितान्त प्रतिकूल व्यवस्था करनेमें
देर कितनी लगेगी? ये उदाहरण प्रावधानोंके इक्का-दुक्का उत्क्रमण नहीं
हैं. यह प्रक्रिया अभी जारी है. महामति संविधान-निर्मा-ताओं द्वारा `देश
द्वारा आत्मार्पित'संविधानमें संशोधन कर समाजवादी लोकतंत्रकी घोषणा की,
अब समाजवाद से पुन: पूंजीवादकी ओर `प्रगति' करनेका आन्दोलन प्रारंभ हूआहै.
सामान्य बुध्दिजीवियों द्वारा नहीं, अपितु केन्द्रीय मन्त्रिमण्डलके वर्तमान
सदस्य द्वारा. अब समाजवाद स्वैच्छिक हो जायेगा. राजनीतिके अन्त:क्षेत्रों
में प्रवेश रखनेवाले जानतेहैं कि प्रधानमंत्रीही अधिक व्यापक अधिकारोंके
साथ राष्ट्रपति बने, यह स्वैच्छिक प्रयत्नभी निरन्तर जारी है. संविधान और
राजनीतिके क्षेत्रोंमें व्याप्त यह अव्यवस्था हमारे हमारे सामाजिक जीवनमें
इतनी गहरी प्रविष्ट हो गयीहै कि देशमें `जातिवाद' ने प्रबल रुपसे सिर उठा
लियाहै. भगवान् बुध्दकी कारुणिक मुद्रासे द्रवित होकर नितान्त प्रारंभिक
जीवन बितानेवाले दलित वर्गोंके लिए विशिष्ट प्रावधान किये गये. युगोंसे समाज
द्वारा प्रताड़ित इस वर्गके प्रति अपराध-बोधकी भावना से ही कुछ निश्चित
अवधिके लिए प्रायश्चितकी यह व्यवस्था थी. प्रायश्चितकी सफलता उसकी सीमित
अवधिमें निहित होतीहै, अवधिका विस्तार प्रायश्चित करनेवाले समाजके हृदयका
विस्तार नहीं करता. अपितु भीतरही भीतर एक प्रकारकी व्याकुलताकी स्थिति
पैदा करने लगताहै. दीर्घकाल तक कोई समाज अपने दैनिक जीवनसे जुड़े हितोंकी
बलि नहीं दे पाता. स्थान और नौकरी आरक्षणकी स्थिति अन्तत: समाजके अन्य
समुदायोंमेंईर्ष्याकी भावना पैदा करतीहै, विशेषत: बादमें आनेवाली पीढ़ियाँ
आरक्षणकी कारुणिक मुद्रा और तर्कको समझनेमें असमर्थ होती हैं. उन्हें अर्जित
योग्यता, मात्र योग्यता ही समझमें आतीहै. इसीकी उपज गुजरातका आन्दोलन था,
जिसमें गुजरातके तत्कालीन मुख्यमंत्रीको अपने पद की आहुति देनी पड़ीथी.
राजनीतिक समझौतावादी इस मनोवैज्ञानिक स्थितिका सामना करनाके स्थानपर नये-नये
पिछड़े वर्गोंकी सृष्टि करते रहेहैं और उन्हें आरक्षण प्रदान करते रहेहैं.
इससे जातिवादकी यह समस्या दिन-प्रतिदिन जटिलतर होती जारहीहै और स्वयं
अब हम उसी कारुणिक मुद्राके पात्र बन गयेहैं. भारतीय समाजकी यातनाओंमें
राजनीतिक समझोतोंने कम वृध्दि नहीं की. ये आन्तरिक समझौते या तो किसी
समुदाय अथवा वर्गके हितोंकी बलि लेतेहैं, अथवा देशकी सुरक्षा और अखण्डतापर
प्रश्न-चिह्न लगा देतेहैं. पंजाबका विभाजनकर बहुसंख्यकोंको अल्पसंख्यकोंमें
और अल्पसंख्यकोंको उन्मादी कट्टरपंथी बहुसंख्यकोंमें परिवर्तितकर दिया गया.
यह उन्मादी बहुसंख्यक वर्ग इस राज्यके प्रत्येक क्षेत्रपर छा गया, प्रत्येक
क्षेत्रको केवल अपनाही अधिकार क्षेत्र बना लिया, पूरे राज्यको केवल अपनाही
सत्ताका केन्द्र बना लिया, जिसमें किसी अन्य वर्ग-समुदायके लिए स्थान नहीं
रहा और व्यावहारिक रुपमें एक स्वतन्त्र राज्य बना लिया, इस स्वतन्त्र राज्यको
वैधानिक रुप प्रदान करने के लिए आतंक-हिंसाका नग्न प्रारम्भकर दिया और अब
अल्पसंख्यकोंके निष्कासनपर तुलाहै. ऐसी दृष्टिहीनता न राष्ट्रको अखण्ड
रख सकतीहै, न अपने नागरिकोंके विश्वासकी रक्षा कर पातीहै, और न स्वयं
सत्ताधीशोंकी गद्दीकी रक्षा करनेमें समर्थ होती हैं. यह उन स्व-सृष्ट
आसुरी शक्तियोंके सम्मुख आत्म-समर्पण है जो पूरे राष्ट्रको नष्ट-भ्रष्टकर
निगलनेको तत्पर हैं. इस राष्ट्रीय पीड़ाको कितने लोग अनुभवकर रहे हैं. हमारे
सत्ताधीश क्या इस पीड़ाका स्थायी उपचार करने में समर्थ हैं,क्या उनके पास
इतनी दूरदृष्टि है? अथवा अराजकताकी स्थिति पैदाकर राष्ट्रको भेड़ियों को
अर्पित करनेकी ही आनुवंशिक कुशलताको उन्होंने सिध्द कियाहै? समझौतोंकी एक
मनोवैज्ञानिकता यह देखनेमें आयी है कि समस्याको उत्पन्न करनेवाले घटकों
और समझौतोंके कारण भविष्यमें होनेवाले परिणामोंको ध्यानमें नही रखा जा
सकता. असमको मुस्लिम बहुल राज्य बनानेकी ब्रिटिश योजना बहुत पुरानी है.
इसे कार्यरुप देने के लिए सत्तामें बैठे मुस्लिमलीगियोंने अपनी पुरी शक्ति
लगादी. अब इस देशके लोगोंको बताया जाता है कि वे असमवासी स्वीकार करनेको
तैयार नहीं है. असमवासियोंको हम यह कहकर सन्तुष्ट करनाचाहतेहैं कि अमुक
वर्षके बाद असमकी सीमामे आनेवाले लोग असमवासी स्वीकार नहीं किये जायेंगे.
समस्या वही है कि असमवासी अपने राज्यमें अल्पसंख्यक बननेकोतैयार नही हैं,
इसलिए संघर्षकर रहेहैं. एकही देशके दो छोरोंकेलिए दो परस्पर विरोधी नीतियां
अपनायी गयीहैं. पर दोनों नीतियोंका परिणाम एक है कि दोनों स्थानोंपर
भारतीय बहुसंख्यकको अल्पसंख्यक बनानेके प्रयत्न किये गयेहैं. इसके ठीक
विपरीत कश्मीर, नगालैंड, मिजोरममें समझौतों, संवैधानिक प्रावधानों द्वारा
इन क्षेत्रोंके बहुसंख्यकोंको अल्पसंख्यकों में परिर्वतित न होने देनेकी
पूरी व्यवस्थाएं की गयी हैं. जिन राज्योंमें राज्यस्तर पर यह समस्या नही
है, वहांभी समस्याको राज्यस्तरीय रुपकी भूमिका प्रदान करनेके लिए ऐसे
जिले-जनपद बनाये गयेहैं जहां अल्पसंख्यकोंको बहुसंख्यकों में परिवर्तित
कर दिया गयाहै. तो क्या इन राजनीतिक समझौतोंका उद्देश्य देशको पुन:
अल्पसंख्यकों और बहुसंख्यकोंके दो विरोधी वर्गोंमें विभाजित करनाहै? नये
सत्ताधीश विभा-जनकीपीड़ासे परिचित नहीं हैं, इसलिए वे विभाजन की यन्त्रणाको
समझनेमें समर्थ नहीं हैं क्योंकि उसे उन्होंने भोगा नहीं विदेशी शिक्षामें
दीक्षित और प्रक्षालित उनकी बुद्धि राष्ट्रिय अनुभव स्वीकार करने को तत्पर
नहीं. आजकी अन्तर्राष्ट्रिय कूटनीतिने इस देशकी पीड़ाओंमें किस प्रकार
वृध्दि कीहै, इसका उल्लेख असंगत नही होगा. इसराइलने अपनी सत्ताकी रक्षाक
लिए विद्रोही फिलस्तीनियोंको देशसे निकाल दिया, हमने कारुणिक मुद्रामें
उनके फिलस्तीनी मुक्ति मोर्चेके संघर्ष करनेके कारण मान्यता देदी. अफ्रीकाके
स्वापोकोगोरोके विरुध्द संघर्ष करनेके कारण मान्यता देदी. दक्षिण अफ्रीकाके
अश्वेत संघर्षके समर्थनमें हम प्रतिदिन अपनी आवाज तेजसे तेजकर रहेहैं.
स्वभावत: यह प्रश्न उठताहै कि बंगलादेश और पाकिस्तानसे निष्कासित करोड़ों
लोगोंका कोई मुक्ति मोर्चा क्यों नहीं बनने दिया गया, और उन्हें क्यों
मान्यता नहीं दी गयी,क्यों सहायता नहीं दी गयी, चटगांवसे आये बौध्द
चकमाओ को, उनके मुक्तिसंर्घषको, उनकी शान्तिवाहिनीको मान्यता क्यो नहीं
दीगयी? श्रीलंकामें जीवन-मरणमें संलग्न तमिलोंको, उनके मुक्ति मोर्चोंको
क्यों मान्यता नहीं दी गयी? हमारे लिए इन परस्पर विरोधी मनोवृत्तियों में
संगति बैठा पाना कठिन है. हम यह निश्चय करनेमेंअसमर्थ हैं कि अफ्रिकामें,
विशेषत: पूर्वी अफ्रिकामें, अश्वेत शासनों का हमारे देश द्वारा पूर्ण समर्थन
करनेपर भी, वहाँ बसे भारतीय मूलके निवासियों को निरन्तर उन्ही देशों के
प्रति अपनी निष्ठा बनाये रखने, वहींके होकर रहनेके प्रवचन-धर्मोपदेश देने,
भारतीय नेताओं और प्रशासकों द्वारा भ्रू-भंगो द्वारा रोष व्यक्त करनेपर
भी उन्हें उन अफ्रिकी देशों में जमे रहनेके के लिए क्यों तैयार नहीं कर
सके? उन अफ्रिकी देशों को भारतीय समर्थनका परिणाम इन देशों से क्रूरतापूर्वक
भारतीयों का निष्कासन नही हुआ? आजका दक्षिण अफ्रिकाके अश्वेतोंकासमर्थन क्या
पीढ़ियोंसे वहां बसे भारतीयोंको वहाँ बने रहनेमें सहायता देगा? तो क्या इस
देशके सत्ताधीशोंने भारतीयता और पीड़ा-यातना को समानार्थक मान लियाहै?
