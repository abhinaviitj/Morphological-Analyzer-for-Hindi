<शोचिअल् श्चिएन्चे><ऐडुचटिओन्><भ्हइ  झेएट्><श्हिक्स्ह के णवच्हर अउर् णविन् फ्रव्रिटियन्><१९९१><.श्.ं><आअग्र><३० टो ३७><३०००><ओगेन्ड्रजेएट्-श्हिक्स्ह के ंअवच्हर अउर् ंअन्न्>

व्यक्तिनिष्ठ अनुदेशन प्रणाली
[फेर्सोनलिॅएड् श्य्स्टेम् ओङ् ईन्स्ट्रुच्टिओन् (फ्.श्.ई.)]
विषय-प्रवेश
मनोवैज्ञानिक और शिक्षाशास्त्रियों ने पिछले वर्षो में अधिकम-~अनुदेशन
प्रक्रिया को उन्नत करने की दिशा में कई प्रयास किए हैं. इसके फलस्वरूप
बहुत-सी वैयक्तिक अनुदेशन व्यूह-रचनाएँ और प्रणालियाँ शैक्षिक जगत में
उदित हुई हैं. उनमें से कुछ पश्चिमी जगत में बहुत लोकप्रिय हुई हैं और
उनका व्यापक स्तर पर प्रयोग भी हुआ है. वे आज भी प्रचलित हैं. यद्यपि आज
के युग में सामूहिक शिक्षण पर बहुत बल दिया जाता है, फिर भी इस बात से
इन्कार नहीं किया जा सकता है कि वैयक्तिक शिक्षण का अपना एक अलग महत्व
है.
व्यक्तिनिष्ठ अनुदेशन प्रणाली, एक ऐसी प्रणाली है, जिसका प्रयोग विकसित
देशों में उच्च शिक्षा के क्षेत्र में अनुदेशन को वैयक्तिक देने के लिए
सफलतापूर्वक किया गया. और आज तो विकासशील देशों के द्वारा भी इसे अपनाने
तथा इसके द्वारा अधिगम-अनुदेशन की समस्याओं को हल करने का प्रयत्न किया
जा रहा है. इस सम्बन्ध में कई शोध-कार्य किए जा रहे हैं, ताकि इसकी
प्रभावशीलता और अनुकूलन की सम्भावनाएँ जानी जा सकें.
ऐतिहासिक पृष्ठभूमि--उद्गम एवं विकास
वर्ष १९६३, मार्च मास के अन्तिम सप्ताह की बात है, एक दिन शाम के समय
फ्रेड केलर अपने मित्रों के साथ अपने न्यूजर्सी के निवास-स्थान पर बैठे
थे. उनके मित्र थे--शेरमैन, अज्जी और बोरी. उसी समय वहीं उन्होंने
व्यक्तिनिष्ठ अनुदेशन प्रणाली को जन्म दिया.
फ्रेड केलर, हारवर्ड विश्वविद्यालय में मनोविज्ञान के सुप्रसिद्ध
प्राध्यापक स्किनर के सहयोगी रहे है. वह प्राध्यापक स्किनर के विचारों से
बहुत प्रभावित थे. स्किनर ने अभिक्रमित अनुदेशन प्रणाली को जन्म दिया था.
फ्रेड केलर एक ऐसी वैयक्तिक अनुदेशन प्रणाली को जन्म देना चाहता था, जो--
(इ) स्किनर की प्रणाली की तुलना में अधिक व्यापक हों,
(इइ) जिसमें नमनीयता (ञ्लेदिबिलिट्य्) अधिक हो,
(इइइ) जिसमें अध्यापक की भूमिका अधिक हो,
परिणामस्वरूप व्यक्तिनिष्ठ अनुदेशन प्रणाली ने जन्म लिया. इस प्रणाली को
केलर योजना भी कहते हैं.
नेपर (१९८०) का कथन है कि योजना पर, १९५० ई. में विकसित स्किनर की
अभिक्रमित अनुदेशन प्रणाली के सिद्धान्तों का बहुत प्रभाव पड़ा है, फिर
भी केलर योजना की बहुत-सी विशेषताएँ ऐसी है, जिन पर हेलन पार्थहर्स्ट की
डाल्टन योजना की अनेक बातों का प्रभाव पड़ा है.
अर्थ एवं परिभाषा
यह बात तो इस प्रणाली के नाम से ही स्पष्ट है कि यह एक ऐसी अनुदेशन
प्रणाली है, जिसमें अनुदेशन के वैयक्तिकरण पर बहुत अधिक बल दिया जाता है
तथा अनुदेशन को सीखने वाले की योग्यता, रुचि और आवश्यकता के अनुरूप बनाने
की चेष्टा की जाती है. ग्रीन (१९७४) ने इस प्रणाली को जिन शब्दों में
स्पष्ट किया है, वे नीचे की पंक्तियों में दिये जा रहे हैं--
"व्यक्तिनिष्ठ अनुदेशन प्रणाली को यह नाम इसलिए प्रदान किया गया है कि
इसमें अन्य व्यक्ति (अध्यापक) प्रत्येक विद्यार्थी को एक व्यक्ति के रूप
में स्वीकार करता है. एक विद्यार्थी और एक अध्यापक आमने-सामने होकर
अधिगम-~अनुदेशन प्रक्रिया में भाग लेते हैं, चाहे कक्षा में छात्रों की
संख्या सौ ही क्यों न हो. यह प्रणाली विद्यालयों के एक ऐसे पाठयक्रम के
लिए उपयुक्त है, जिसमें विद्यार्थी से यह अपेक्षा की जाती है कि वह
सुपरिभाषित ज्ञान के एक समूह अथवा कौशल को अर्जित कर सकेगा. अध्यापक इस
बात की चिन्ता न करके कि विद्यार्थी का कक्षा में क्या सापेक्षिक स्थान
है, उसे उच्च श्रेणी प्रदान करने के लिए हमेशा तत्पर रहता है. वह इस
लक्ष्य-प्राप्ति का दायित्व जन-शक्ति (ंअन्-फोतेर्), स्थान (श्पचे) और
उपकरण (ऐर्‍उइप्मेन्ट्) की सीमाओं अन्तर्गत स्वीकार करता है."
नेपर (१९८०) ने व्यक्तिनिष्ठ अनुदेशन प्रणाली को जिन शब्दों में परिभाषित
किया हैं, वे इस प्रकार हैं--
"व्यक्तिनिष्ठ अनुदेशन प्रणाली मूल रूप से एक स्व-गति वाला नैपुण्य अधिगम
(ंअस्टेर्य् ळेअर्निन्ग्) हैं, जिसमें विद्यार्थी पाठ्य-सामग्री की एक विशिष्ट
रूपरेखा में तैयार की गई इकाइयों पर अपने आप कार्य करते हैं. प्रत्येक
इकाई में उद्देश्यों की, वाचन की, दत्त कार्यो की और सम्मिलित समस्याओं
की एक सूची दी जाती है. जब विद्यार्थी यह अनुभव करता है कि उसने
विषयवस्तु में निपुणता प्राप्त कर ली है, तो वह एक संक्षिप्त इकाई
परीक्षण लेता है, जिसका उत्तीर्ण करना, अगली इकाई पर जाने के लिए आवश्यक
है. छात्र-अनुकर्त्ता (फ्रोच्टोर्) इन परीक्षणों का अंकन तत्काल कर देते
हैं."
व्यक्तिनिष्ठ अनुदेशन प्रणाली के मूल तत्व
केलर योजना अथवा व्यक्तिनिष्ठ अनुदेशन प्रणाली के स्वरूप को ठीक-ठीक
समझने के लिए उसके मूल तत्त्वों का ज्ञान प्राप्त करना अत्यन्त ही आवश्यक
है. केलर महोदय ने सबसे पहले सार्वजनिक रूप से इस प्रणाली को १९६८ ई. में
प्रस्तुत किया था. उस समय प्रणाली के इन पाँच मूल तत्त्वों की चर्चा की
गई थी--
(इ) निपुणता का स्वामित्व, (इइ) स्व-गति, (इइइ) लिखित सामग्री, (इव्)
छात्र-~अनुकर्ता, (व्) संभाषण या व्याख्यान.
इस सबका संक्षिप्त विवरण नीचे दिया जा रहा है--
(इ) निपुणता या स्थायित्व--केलर योजना अथवा व्यक्तनिष्ठ अनुदेशन प्रणाली
में, प्रत्येक विद्यार्थी को अगली इकाई पर आने से पहले दी गई इकाई पर
अपेक्षित निष्पत्ति-स्तर प्रदर्शित करना होता है. परम्परागत विद्यालयों
में देखा जाता है, कि शिक्षण की किसी इकाई अथवा मध्य-सत्र परीक्षा में
अपेक्षित निष्पत्ति-~स्तर अर्जित किए बिना भी, विद्यार्थी को पाठयवस्तु
की भिन्न-भिन्न इकाइयों का अध्ययन करने की सुविधा होती है. साथ-साथ यह भी
देखा गया है कि पाठयक्रम की समाप्ति पर विद्यार्थीजनों के निष्पादनों में
काफी अन्तर पाया जाता है. इसके विपरीत व्यक्तिनिष्ठ अनुदेशन प्रणाली में,
हर एक विद्यार्थी को प्रत्येक इकाई में व्यक्तिगत तथा अनुक्रमिक निपुणता
करनी आवश्यक होती है ताकि पाठयक्रम की समाप्ति पर सम्पूर्ण विषयवस्तु पर
स्थायित्व प्राप्त हो सके.
इस मूल तत्त्व की मान्यता है कि पाठयक्रम में मुख्य विषयवस्तु
(छरे-~छोन्टेन्ट्) होती है, जिसे सीखा जाना अत्यन्त आवश्यक होता है तथा
अनुदेशिक को निपुणता से कम स्तर के स्वामित्व पर सन्तोष नहीं करना चाहिए.
निपुणता मानदण्ड के लिए उत्तीर्ण अंक बहुत ही ऊँचा होता है, अर्थात कम-से
कम ८० प्रतिशत विद्यार्थी ९० प्रतिशत अंक प्राप्त करें.
(इइ) स्व-गति--व्यक्तिगत अनुदेशन प्रणाली या केलर योजना में प्रत्येक
छात्र को इस बात की स्वतन्त्रता होती है कि वह पाठयक्रम की विषयवस्तु का
अपनी गति के अनुसार अध्ययन कर सके. इस दृष्टि से हर एक छात्र को अपनी
सुविधानुसार इकाई-परीक्षण में बैठने की छूट होती है. जब विद्यार्थी
भली-भाँति यह अनुभव कर लेता है कि सम्बन्धित इकाई में उसने निपुणता
प्राप्त कर ली है, तभी वह इकाई परीक्षण में हिस्सा ले सकता है.
परम्परा से युक्त विद्यालयों में प्राय: कक्षा-शिक्षण में अध्ययन की गति
एक-~जैसी रखी जाती है तथा मासिक, त्रैमासिक, अर्द्ध-वार्षिक तथा वार्षिक
परीक्षाओं में एक साथ सम्मिलित होना सभी विद्यार्थी के लिए अनिवार्य होता
है. इसका परिणाम यह होता है कि विद्यार्थियों के निष्पत्ति-स्तर में बड़ा
अन्तर पाया जाता है. इसे यों भी कह सकते हैं कि इन परीक्षाओं द्वारा
प्राप्तांकों और श्रेणियों का बड़ा व्यापक फैलाव होता है. लेकिन केलर
योजना अथवा व्यक्तिनिष्ठ अनुदेशन प्रणाली में परीक्षण किसी भी समय परन्तु
एक क्रम में, लिए जा है और आवश्यकता पड़ने पर उनकी पुनरावृत्ति भी की जा
सकती है. इसका नतीजा यह होता है कि इस प्रणाली में एक सामान्य विद्यार्थी
भी उच्च अंक प्राप्त करने में सफल हो जाता है.
जब हम यह कहते हैं कि बालक-बालिकाएँ स्व-गति से अध्ययन करें तो इसका मतलब
होता है कि यदि बालक-बलिकाओं के शिक्षण में व्यक्तिगत भिन्नता का ध्यान
रखा जाएगा तो सभी विद्यार्थी निष्पादन की निपुणता का मानदण्ड हासिल कर
सकते हैं. यदि निपुणता का मानदण्ड रखा जाता है तो अध्ययन के समय में छूट
देना अपरिहार्य हो जाता है. इसका कारण यह है कि निष्पादन स्तर और इकाई को
पूरा करने का समय--यदि इस स्थिर रखा जायेगा, तो निपुणता का मानदण्ड हासिल
करना मुमकिन नहीं होगा.
(इइइ) लिखित सामग्री--केलर योजना अथवा व्यक्तिनिष्ठ अनुदेशन प्रणाली का
एक महत्त्पूर्ण मूल तत्त्व है, उसकी "लिखित सामग्री". इस प्रणाली में
सारा ही अनुदेशन लिखित रूप में सम्पन्न किया जाता है. इस लिखित सामग्री
के कई रूप हो सकते हैं, यथा--
(क) स्व-अनुदेशनात्मक रूप, (ख) अभिक्रमित अनुदेशन, (ग) पाठ्य-पुस्तक के
रूप में. इसके साथ-साथ इस प्रणाली में लिखित अध्ययन संदर्शिकाएँ (थ्रिट्टेन्
श्टुड्य् घुइडेस्) भी होती हैं. इन अध्ययन संदर्शिकाओं का कार्य है--अनुदेशन
के उद्देश्यों की पहचान कराना ताकि विद्यार्थियों को पाठ्य-सामग्री के
उपयोग में तथा इकाई परीक्षणों की तैयारी में सहायता मिल सके.
अध्ययन संदर्शिकाएँ व्याख्यानों के स्थान पर कार्य करती हैं. इनका दूसरा
कार्य है--अनुदेशिक और विद्यार्थियों के बीच सम्प्रेषण बना रहे.
(इव्) छात्र-अनुकर्त्ता--आमतौर पर छात्र-अनुकर्त्ता वे विद्यार्थी होते
हैं. जिन्होंने पाठयक्रम को समाप्त कर लिया है. छात्र-अनुकर्त्ता ये
कार्य करते हैं--
(क) कार्य इकाई व अन्तिम परीक्षणों का अंकन करना, (ख) उत्तरों का विवेचन
एवं विश्लेषण करना, (ग) विद्यार्थियों को अनुवर्ग शिक्षण देना. (घ)
अनुदेशक को यह सूचना देना है कि विद्यार्थियों ने पाठ्यक्रम में लिखित
सामग्री की दृष्टि से तथा परीक्षण-पदों (ईटेम्स्) पर क्या प्रगति की है.
छात्र-अनुकर्त्ता विद्यार्थी को पुष्ठपोषण देता है. विद्यार्थी परीक्षण
के समय किसी उत्तर का औचित्य सिद्ध के लिए उससे कह सकता है. यदि
विद्यार्थी ने अति न्यून त्रुटि की है और अनुकर्त्ता को लगता है कि वह
अनुक्रिया को समझ रहा है, तो ऐसी स्थिति में अनुकर्त्ता को अधिकार होता
है कि वह विद्यार्थी को प्राप्तांक प्रदान कर दे.
छात्र-अनुकर्त्ता, विद्यार्थियों से बातें जानने के लिए ये चर्चा करता
है--
(क) विद्यार्थीयों ने वास्तव में पाठ्य-वस्तु में निपुणता प्राप्त कर ली
है अथवा नहीं.
(ख) अनुमान के आधार पर तो उन्होंने उत्तर दिया.
(ग) गलत कारणों से तो उत्तर नहीं दिया.
छात्र-अनुकर्त्ता, केलर योजना या व्यक्तिनिष्ठ अनुदेशन प्रणाली का एक अंग
ही है. इस प्रणाली और विद्यार्थी--इनके बीच वह सम्पर्क कराने वाला है.
(व्) सम्भाषण या व्याख्यान व्यक्तिनिष्ठ अनुदेशन प्रणाली या केलर योजना
में सम्भाषण या व्याख्यान का काम केवल सूचना प्रदान करना ही नहीं है.
उसका कार्य है--सम्बर्द्धन करना (ऐन्रिच्ह्मेन्ट् ञुन्च्टिओन्). सम्भाषण का
प्रयोजन है-- विषय वस्तु के प्रति छात्र-छात्राओं को प्रोत्साहित करना.
निम्न कार्यो के लिए कक्षा-सभाएंॅ भी होती हैं--
(क) पाठ्यक्रम के आधार पर परीक्षण देना, (ख) परीक्षणों का अध्ययन करना,
(ग) छात्र-अनुकर्त्ताओं द्वारा अनुर्वग शिक्षण.
व्यक्तिनिष्ठ अनुदेशन प्रणाली के उद्देश्य
मनोवैज्ञानिकों और शिक्षाशास्त्रियों ने केलर योजना अथवा व्यक्तिनिष्ठ
अनुदेशन प्रणाली के जिन उद्देश्यों की चर्चा की है, वे इस प्रकार हैं--
(इ) व्यक्ति और समाज में अच्छे सम्बन्धों की स्थापना--आजकल जो प्रचलित
शिक्षा पद्धति है, उसमें विद्यार्थियों और अध्यापकों के मध्य अच्छे
सामाजिक सम्बध नहीं पाये जाते. इस प्रणाली में विद्यार्थी और अध्यापक
दोनों आमने-सामने होते हैं, इसलिए दोनों में अच्छे सामाजिक सम्बन्ध
स्थापित किए जा सकते हैं और हैं, इसलिए दोनों में अच्छे सामाजिक सम्बन्ध
स्थापित किए जा सकते हैं और सीखने तथा सिखाने में जो समस्याएँ सामने आती
है, उन्हें व्यक्तिगत तौर पर हल किया जा सकता है--
(इइ) संभाषण को महत्व देना--परम्परागत विधियों में संभाषण अथवा व्याख्यान
को बड़ा महत्त्व दिया जाता है. अध्यापक बोलता ही जाता है और विद्यार्थी
निष्क्रिय श्रोता बना रहता है. परन्तु इस प्रणाली में संभाषण व्याख्यान
को कम महत्व देकर, ज्ञान-प्राप्ति के लिए संप्रेषण की अन्य विधियों को
काम में लाया जाता है.
(इइइ) सीखने में पुनर्बलन को बढ़ाना--प्रचलित शिक्षण-पद्धति में उपयोगी
तथा महत्त्वपूर्ण होने के कारण पुनर्बलन तो किया जाता है, परन्तु बहुत ही
कम और उसमें कोई ताल-मेल नहीं पाया जाता. परन्तु केलर योजना अथवा
व्यक्तिनिष्ठ अनुदेशन प्रणाली में सीखने की कमियों को दूर करने के लिए,
पुनर्बलन का बार-बार प्रयोग करके, उसे बढ़ाया जाता है.
(इव्) प्रतिपुष्टि को बढ़ाना--केलर योजना अथवा व्यक्तिनिष्ठ अनुदेशन
प्रणाली में विद्यार्थी जो शिक्षा सम्बन्धी कार्य करते हैं अथवा सीखते
हैं या जो-जो उपलब्धि प्राप्त करते हैं, उसकों बार-बार प्रतिपुष्ट किया
जा सकता है, ताकि विद्यार्थियों के द्वारा ज्ञान स्थायी बन सके.
(व्) व्यक्तिगत मूल्यांकन को महत्त्व देना--परम्परागत शिक्षा प्रणाली में
विद्यार्थी एक साथ, एक ही समय में परीक्षा देते हैं, अत: उनकी निष्पत्ति
में बहुत अधिक भिन्नता पाई जाती है. परन्तु केलर योजना व्यक्तिनिष्ठ
अनुदेशन प्रणाली में निपुणता का एक स्तर निश्चित होता है. उसे अर्जित
करने में समय का कोई बन्धन नहीं. विद्यार्थी जब समझता है कि उसने
निर्धारित निपुणता के स्तर को प्राप्त कर लिया है, तभी परीक्षा दे सकता
है. इस प्रकार कक्षा के सभी छात्र-~छात्राओं को इस बात का पूरा-पूरा अवसर
दिया जाता है कि वह अपनी क्षमता और अपनी गति के अनुसार कार्य करते हुए
निपुणता के उच्च स्तर को प्राप्त कर सकें.
व्यक्तिनिष्ठ अनुदेशन प्रणाली की क्रिया-विधि
(ंएच्हनिस्म् ओङ् फ्शी)
केलर योजना का व्यक्तिनिष्ठ अनुदेशन प्रणाली में शिक्षाक्रम की पाठयवस्तु
को लघु इकाइयों में बाँट दिया जाता है. इकाई में उतना ही कार्य होता है,
जितना कि विद्यार्थी एक सप्ताह में सीख सकें. विद्यार्थियों को
शिक्षाक्रम या पाठ्यक्रम योजना का अभिविन्यास (औरिएन्टटिओन्) लिखित
सामग्री के माध्यम से दिया जाता है.
प्रत्येक विद्यार्थी के पास एक अध्ययन संदर्शिका (श्टुड्य् घुइडे) रहती है.
इस अध्ययन संदर्शिका में ये बातें रहती हैं--
(क) इकाई की प्रस्तावना--अध्ययन संदर्शिका प्राप्त करने के पश्चात
विद्यार्थी विषयवस्तु का अध्ययन प्रारम्भ करता है. अध्ययन संदर्शिका इकाई
को प्रस्तावित करती है अर्थात बताती है कि विद्यार्थी को किस-किसका
अध्ययन करना है और वह सामग्री उसे कहाँ-कहांॅ से प्राप्त हो सकती है?
अधिगम के उद्देश्य क्या-~क्या है? विषयवस्तु के महत्वपूर्ण विन्दु
कौन-कौन से हैं, जिन्हें कि विद्यार्थी को क्या हैं? विषयवस्तु के
महत्वपूर्ण बिन्दु कौन-कौन से हैं, जिन्हें कि विद्यार्थी को भलि-भाँति
समझना है. अध्ययन संदर्शिका इकाई के अध्ययन सम्बन्धी प्रश्न भी पूछती है
तथा प्रश्नों के उत्तर निर्धारित करने के लिए कुछ कार्य विधियाँ भी
प्रदान करती है.
(ख) इकाई का व्यावहारिक रूप देना--विद्यार्थी अपना कार्य घर पर, नियमित
कक्षा-कालांश में अथवा पुस्तकालय में करते हैं. उनके कार्य में मुख्यत:
दो बातें होती हैं--
(इ) वाचन, तथा (इइ) प्रश्नों के उत्तर देना.
यदि विद्यार्थी के सामने कोई कठिनाई उपस्थित होती है तो वह अपने साथी
छात्र, छात्र-अनुकर्त्ता (फ्रोच्टोर्) अथवा अनुदेशक से किसी भी समय परामर्श
कर सकता है. छात्र-अनुकर्ता अध्ययन संदर्शिका में दिये गये निर्देशों को
स्पष्ट करता है अथवा स्व-अध्ययन के लिए कुछ अतिरिक्त सुझाव देता है.
(ग) इकाई परीक्षण--जब भी कोई विद्यार्थी यह महसूस करता है कि उसे
विषयवस्तु का पर्याप्त ज्ञान हो गया है, तो वह विद्यार्थी अनुकर्त्ता से
इकाई परीक्षण देने के लिए प्रार्थना करता है. इकाई परीक्षण हो चुकने पर
विद्यार्थी उसकी जाँच करने के लिए छात्र-अनुकर्त्ता के पास जाता है.
छात्र-अनुकर्त्ता उसके परीक्षण का अंकन करता है तथा उससे किसी भी उत्तर
का स्पष्टीकरण अथवा औचित्य सिद्धान्त करने के लिए कह सकता है, चाहे
विद्यार्थी का उत्तर सही हो अथवा गलत.
यदि विद्यार्थी की निष्पत्ति अभीष्ट उत्तर से कम होती है, तो फिर उससे उस
इकाई की विषयवस्तु की पुनरावृत्ति करने के लिए कहा जाता है तथा उसके
उपरान्त विद्यार्थी पुन: इकाई परीक्षण में बैठता है.
विद्यार्थी इकाइयों का अध्ययन अपनी गति के अनुसार करते हैं. आम-तौर पर वे
सप्ताह में दो इकाइयाँ पूरी करते हैं.
इकाइयों का सत्र समाप्त होने पर विद्यार्थी अन्तिम परीक्षा में बैठते हैं
तथा पाठ्यक्रम श्रेणी प्राप्त करते हैं. यह श्रेणी उनकी अन्तिम परीक्षा
के निष्पादन तथा पूरी की गई समस्त इकाइयों की संख्या पर निर्भर करती है.
केलर योजना की विशेषताएँ
मनोवैज्ञानिकों तथा शिक्षाशास्त्रियों के मतानुसार केलर योजना या
व्यक्तिनिष्ठ अनुदेशन प्रणाली में जो विशेषताएँ पाई जाती हैं, उनकी
परिगणना इस प्रकार से की जा सकती है--
१. व्यक्तिनिष्ठ अनुदेशन प्रणाली में प्रत्येक विद्यार्थी स्व-गति से
सीखता है. २. केलर योजना में विद्यार्थी को जो कुछ सीखना होता है, उसके
अनुरूप ही उसे सहायक सामग्री उपलब्ध हो जाती है और वह उसका प्रयोग बखूबी
कर सकता है.
३. इस प्रणाली में जो विद्यार्थी अपनी इकाइयों को जल्दी पूरा कर लेते हैं
उन्हें छात्र-अनुकर्ता के रूप में सीखने का मौका भी दिया जाता है.
४. इस योजना में इस बात का पूरा-पूरा प्रयास किया जाता है कि प्रत्येक
छात्र निपुणता के अपेक्षित स्तर को प्राप्त कर ले.
५. इसमें जब कोई विद्यार्थी एक इकाई पूरी कर लेता है, तभी वह दूसरी इकाई
के कार्य को हाथ में ले सकता है.
६. व्यक्तिनिष्ठ अनुदेशन प्रणाली में मौखिक कार्य की अपेक्षा लिखित कार्य
को ही अधिक महत्व प्रदान किया गया है.
व्यक्तिनिष्ठ अनुदेशन प्रणाली का उपयोग
केलर योजना का उपयोग विभिन्न दृष्टियों से हुआ है. इसका दिग्दर्शन इस
प्रकार से कराया जा सकता है--
(क) पाठ्यवस्तु--हालांकि इस प्रणाली का उपयोग विभिन्न प्रकार के
पाठ्य-~क्रम में किया गया है, फिर भी इसका अधिक प्रयोग जिन क्षेत्रों में
हुआ है, वे हैं--
(इ) प्रयोगात्मक भौतिकी, (इइ) प्रयोगात्मक रसायनशास्त्र, (इइइ)
प्रयोगात्मक मनोविज्ञान.
इसके अतिरिक्त काव्यशास्त्र, दर्शनशास्त्र तथा तकनीकी के क्षेत्र भी इसके
उपयोग से छूटने नहीं पाये हैं.
इस प्रणाली का सबसे अच्छा उपयोग अभिसारी (कनवरजेण्ट) लक्ष्यों वाले
पाठ्यक्रमों में हो सकता है क्योंकि ऐसे पाठ्यक्रमों में अनुदेशन इस
प्रकार की पाठ्य-~वस्तु पहचानने में समर्थ होता है, जिसमें प्रत्येक
निपुणता प्राप्त कर सकता है.
यह योजना उस पाठ्यक्रम के लिए सबसे अधिक उपयोगी है, जिसको लिखित कार्य के
माध्यम से सर्वश्रेष्ठ रूप में सम्प्रेषित किया जा सकता है.
यह प्रणाली उन पाठ्यक्रमों के लिए भी बहुत उपयुक्त है जिनमें कौशल और
सम्प्रत्यय एक-दूसरे पर निर्भर रहते हैं.
(ख) सीखने वाले छात्र--केलर योजना सीखने वाले विद्यार्थियों को जो लाभ
पहुँचाती है, वह इस प्रकार हैं--
(इ) यह प्रणाली प्रतिभाशाली छात्रों के लिए सबसे अधिक उपयुक्त है.
(इइ) कम योग्यता वाले विद्यार्थियों के लिए तो यह रामबाण ही है. वे छात्र
अपनी गति से आगे बढ़ सकते हैं.
कुलिक तथा कुलिक (१९७७) ने व्यक्तिनिष्ठ अनुदेशन प्रणाली में सम्बन्धित ९
अध्ययनों का पुनरावलोकन कर, यह नतीजा निकाला है कि औसत रूप में उच्च और
निम्न क्षमता वाले छात्रों की निष्पत्ति समान प्रतीत होती है. पास्करेला
(१९७७) ने अपने अध्ययन के आधार पर यह निष्कर्ष प्राप्त किया है कि इस
प्रणाली में अभिप्रेषण का निष्पत्ति से बड़ा गहरा सम्बन्ध है. ऐसा पाया
गया है कि उच्च अभिप्रेषण वाले छात्रों की निष्पत्ति निम्न अभिप्रेरणा
वाले छात्रों से बहुत अच्छी थी.
एक बात और देखी गयी है. यह योजना उन विद्यार्थियों के लिए सबसे अधिक
उपयोगी है, जो स्वतन्त्र रूप से कार्य कर सकते हैं. दूसरों पर निर्भर
रहने वाले विद्यार्थी, इस प्रणाली में कठिनाई महसूस करते हैं.
(ग) शिक्षा के विभिन्न स्तरों पर उपयोग--व्यक्तिनिष्ठ अनुदेशन प्रणाली का
विकास यद्यपि उच्च शिक्षा के क्षेत्रों--विश्वविद्यालयों और
महाविद्यालयों के स्तर पर हुआ था परन्तु अब तो इसका उपयोग, सभी देशों में
शिक्षा के माध्यमिक स्तर पर भी बड़े जोर-शोर से हो रहा है.
केलर योजना से होने वाले लाभ
केलर योजना अथवा व्यक्तिगत अनुदेशन प्रणाली से जो-जो लाभ हो सकते है,
उन्हें संक्षेप में इस प्रकार से कहा जा सकता है--
