<शोचिअल् श्चिएन्चे><ऐचोनोमिच्स्><झ्.छ्.  घ्रोत्ट्ह् अन्ड् फ्लन्निन्ग्><१९९२><ळोयल् भोओक् ढेपोट्.><घ्तलिओर्><८४ टो ८९><अर्स्ह्नेय-ऐचोनोमिच् घ्रोत्ट्ह् अन्ड् फ्लन्.>

(२) विकास एवं सुरक्षा आयोजन (ढेवेलोप्मेन्ट् अन्ड् ढेङेन्चे फ्लन्-निन्ग्)--जब
आयोजन का का उद्देश्य, राष्ट्रीय एवं प्रतिव्यइत आय में वृद्धि
रहन-~सहन के स्तर में वृद्धि, पूँजी निर्माण की दर में वृद्धि आदि करना
हो तो उसे विकास आयोजन कहते है. इसके विपरीत यदि आयोजन का उद्देश्य
सुरक्षा सुविधाओं में वृद्धि करना हो तो उसे सुरक्षा आयोजन कहेंगे.
(३) सरचनात्मक एवं कार्यात्मक आयोजन (श्ट्रुच्टुरल् अन्ड् ञुन्च्टिओनल्
फ्लन्निन्ग्)--जब आयोजन का उद्देश्य व्यापक हो और उसमें अनेक प्रकार के
रचनात्मक कार्य निहित हों तो उसे संरचनात्मक आयोजन कहेंगे. इसके विपरीत
जब आयोजन का उद्देश्य किसी विशेष कार्य को पूर्ण करना हो तो उसे
कार्यात्मक आयोजन कहेंगे. भारतीय योजनाओं में दोनों प्रकार की रीतियों को
समन्वित किया गया है. भारत में जहाँ एक ओर समाजवाद समाज की रचना करना है
वहाँ दूसरी ओर कुछ निश्चित उद्देश्यों की भी पूर्ति करना है.
(४) स्थानीय, प्रादेशिक, प्रान्तीय एवं अन्तर्राष्ट्रीय आयोजन--जब
आयो-~जन का क्षेत्र किसी स्थान तक सीमित हो तो उसे स्थानीय आयोजन कहते
हैं. जब क्षेत्र किसी प्रदेश से सम्बन्धित हो तो प्रादेशिक आयोजन एवं जब
वह किसी प्रान्त से सम्बन्धित हो तो प्रान्तीय और यदि विश्व से
सम्बन्धित हो तो उसे अन्तर्राष्ट्रीय आयोजन कहते हैं.
६. नियोजन के आधार पर
पूँजी प्रधान एवं श्रम प्रधान आयोजन (छपिटल् औरिएन्टेड् अन्ड् ळबोउर्
औरिएन्टेड् फ्लन्निन्ग्)--जब आयोजन में पूँजी के विनियोग को प्रधानता दी जाय
एवं पूँजी का उपयोग उद्योगों के निर्माण में किया जाय तो उसे पूँजी
प्रधान आयोजन कहते हैं. इसके विपरीत जब आयोजन में रोजगार के अवसरों में
वृद्धि करने एवं मानव शक्ति के पूर्ण उपयोग पर अधिक जोर दिया जाय तो उसे
श्रम प्रधान आयोजन कहते हैं.
७. समय की दृष्टि से
सामयिक एवं निरन्तर आयोजन (फेरिओडिचल् अन्ड् छोन्टिनुओउस्
फ्लन्-~निन्ग्)--निश्चित अवधि के लिए पृथक-पृथक चरणों में जब आयोजन किया
जाता है तो उसे सामयिक आयोजन कहते हैं. यह चरण वार्षिक, त्रिवर्षीय या
पंचवर्षीय आदि हो सकता है. एक चरण का दूसरे से कोई सम्बन्ध नहीं होता.
परन्तु जब एक दीर्घकालीन कार्यक्रम को ध्यान में रखकर आयोजन किया जाय तो
उसे निरन्तर आयोजन कहते हैं. इसमें एक के बाद सब लक्ष्य पूर्ण कर लिए
जाते हैं.
८. प्रकृति की रीति के अनुसार
प्रोत्साहन एवं निर्देशों द्वारा आयोजन (ईन्डुचेमेन्ट् अन्ड् ढिरेच्टिवे
फ्लन्निन्ग्)--जब आयोजन में आर्थिक विकास के लक्ष्यों को पूर्ण करने के लिए
विभिन्न प्रकार के प्रलोभन एवं सहायता दी जाती हो, जिससे योजना के
लक्ष्यों को पूर्ण किया जा सके तो उसे प्रोत्साहन द्वारा आयोजन कहते हैं.
इसके विपरीत जब केन्द्रीय आयोजन की प्रणाली अपनाई जाय एवं निजी क्षेत्र
का कोई अस्तित्व न हो और सरकार निर्देशों द्वारा कार्यक्रमों को पूर्ण
करे तो उसे निर्देशों द्वारा आयोजन कहते हैं.
समाजवादी नियोजन (शोचिअलिस्टिच् फ्लन्निन्ग्)
यह वह व्यवस्था है जिसमें उत्पत्ति के भौतिक साधन किसी सार्वजनिक शक्ति
द्वारा संचालित एवं नियन्त्रित किए जाते हैं. इनका संचालन सेवाओं के लिए
किया जाता है न कि लाभ के लिए. अत: यह वह प्रक्रिया है जिसके उत्पादक
साधन समाजीकृत उद्योगों में संलग्न रहते हैं. समाजवादी व्यवस्था में
केन्द्रीय नियोजन अपनाया जाता है. इसमें देश की समस्त आर्थिक गतिविधियों
का संचालन राष्ट्र के हितों की दृष्टि से शासकीय नियन्त्रण में किया जाता
है इसका उद्देश्य विषमताओं को दूर करना है. इसमें निजी क्षेत्र का महत्व
सीमित है तथा उत्पत्ति के साधनों पर सरकार का नियन्त्रण रहता है. आधारभूत
उद्योगों का निर्माण सार्वजनिक क्षेत्र में किया जाता है तथा नियोजन
कार्य अधिकारियों द्वारा सम्भव किए जाते हैं. इसका कठोर रूप साम्यवादी
नियोजन है जो रूस में पाया जाता है.
समाजवादी नियोजन के लक्षण--समाजवादी नियोजन के निम्नलिखित लक्षण हैं:
(१) सामाजिक एवं आर्थिक समानता, (२) नीचे से नियोजन, (३) औद्यो-~गीकरण को
महत्व, (४) साधनों पर राज्य का अधिकार, (५) उपभोक्ता के प्रभुत्व पर
नियन्त्रण, (६) केन्द्रित व्यवस्था, (७) प्रोत्साहन द्वारा नियोजन, (८)
नियोजन एक मुख्य अंग, (९) विपणन पर नियत्रण, (१०) सामाजिक हित.
पूंजीवादी नियोजन (छपिटलिस्टिच् फ्लन्निन्ग्)
पूँजीवादी अर्थव्यवस्था में पूंजीवादी नियोजन किया जाता है, जिसमें
नियोजन का कार्य पूँजीवादी ढ़ाँचे को स्थिर रखते हुए किया जाता है. इसके
लिए अर्थव्यवस्था में आवश्यक परिवर्तन किया जाता है तथा नियोजन द्वारा
मूल्य यन्त्र करके बाजार को नियन्त्रित किया जाता है. लुइस के अनुसार,
`राज्य जितना चाहे नियोजन करें, परन्तु यह नियोजन आज्ञा मूलक न होकर
बाजार को व्यवस्थित करने पर होना चाहिए. पूंजीवादी नियोजन को दो भागों
में बाँटा जा सकता है--(१) सुधारवादी नियोजन एवं (२) विकासवादी नियोजन.
सुधारवादी नियोजन में प्रतिकूल परि-~स्थितियों को सुधारा जाता है.
अर्थव्यवस्था का संकुचन से पीड़ीत होने पर उसे सुधारवादी नियोजन से
सुधारा जा सकता है. इसके लिए दो उपाय काम में लाए जाते हैं--(इ) निजी
विनियोग में वृद्धि करना एवं (इइ) उपभोग में वृद्धि करने के उपाय करना.
विशेषताएं--पूंजीवादी नियोजन की मुख्य विशेषताएं निम्न हैं:
१ उपभोग की स्वतन्त्रता पर कोई दबाव नहीं डाला जाता है.
२. देश की अर्थव्यवस्था में उद्देश्यों की पूर्ति हेतु ही आवश्यक
परिवर्तन कर दिए जाते हैं.
३. देश में उपभोक्ताओं की माँग, पूर्ति एवं लाभ को ध्यान में रखकर
उत्पादन की समुचित व्यवस्था की जाती है.
४. राज्य का हस्तक्षेप निजी साहस को सुदृढ़ बनाने तक ही सीमित रहता है.
५. पूंजीवादी राष्ट्रों में नियोजन का प्रयोग संकटकालीन स्थिति में किया
गया, जैसे कि १९३० में अमरीका में `न्यू योजना' को प्रारम्भ किया गया था.
६. योजना का निर्माण राष्ट्र के सम्पूर्ण क्षेत्र के विकास हेतु किया
जाता है.
७. योजना के कार्यान्वित का कार्य विभिन्न क्षेत्रों को सौंप दिया जाता
है और राज्य द्वारा उन पर कोई दबाव नहीं डाला जाता है.
वित्तीय नियोजन
(ञिनन्चिअल् फ्लन्निन्ग्)
वित्तीय नियोजन में योजना की आवश्यकताओं को वित्त के रूप में मापा जाता
है. निजी अर्थव्यवस्था में विभिन्न साधनों पर निजी क्षेत्र का नियन्त्रण
रहता है और उनका भुगतान करने हेतु प्रबन्ध किया जाता है. समाजवादी
अर्थ-~व्यवस्था में इस प्रकार के भुगतान करने की आवश्यकता नहीं होती है.
इसमें योजना की वित्तीय आवश्यकताओं का अनुमान लगाया जाता है तथा उनकी
प्रबन्ध व्यवस्था की जाती है. विनियोजन हेतु विभिन्न प्रकार की राशियाँ
निश्चित की जाती हैं तथा आय एवं उपभोग पर नियन्त्रण किया जाता है.
भौतिक नियोजन
(फ्ह्य्सिचल् फ्लन्निन्ग्)
नियोजन कार्यक्रम में वास्तविक भौतिक साधनों को मुख्य रूप से ध्यान में
रखने पर उसे भौतिक नियोजन कहते हैं . विकास कार्यक्रम में वास्तविक
साधनों की आवश्यकता होती है. योजना बनाने वाली संस्था को यह देखना होता
है कि योजना हेतु आवश्यक साधन उपलब्ध होंगे या नहीं. ऐसा विचार करके ही
नियोजन अधिक सफल हो सकेगा. यदि इन साधनों पर पर्याप्त विचार न किया गया
तो विभिन्न योजनाओं में टकराव उत्पन्न होगा. इसमें वास्तविक साधनों की
उपलब्धता पर ध्यान दिया जाता है जिसमें भूत व भावी योजनाओं को ध्यान रखा
जाता है. अत: भौतिक नियोजन में विभिन्न योजनाओं के लिए पृथक-पृथक तथा
सम्पूर्ण नियोजन हेतु सामु-~हिक रूप से वास्तविक साधनों की स्थिति एवं
उपलब्धि आदि पर ध्यान दिया जाता है. जब साधनों का बँटवारा भौतिक, मानवीय
व अन्य शक्तियों के आधार पर किया जाये तो उसे भौतिक नियोजन कहा जाता है.
व्यवहार में वित्तीय व भौतिक नियोजन एक दूसरे के पूरक होते हैं तथा इनमें
से कोई एक नियोजन बिना दूसरे के साथ समन्वय स्थापित किए कोई फल प्रदान
नहीं कर पाता है.
नियोजन की सफलता
आर्थिक आयोजन वर्तमान समय का एक वरदान है जिसमें निश्चित उद्देश्यों की
प्राप्ति करने हेतु आर्थिक क्रियाओं को कार्यान्वित किया जाता है. आयोजन
आर्थिक संगठन की एक परिवर्तनशील प्रणाली है जिसमें जनता के हित के लिए
निश्चित उद्देश्यों की पूर्ति हेतु देश में मानवीय एवं भौतिक साधनों का
विकास एवं उपयोग किया जाता है. इसके लिए अर्थव्यवस्था के विभिन्न अंगों
को समन्वय करने का प्रयास किया जाता है.
एक आयोजित अर्थव्यवस्था के प्रमुख आवश्यक तत्व निम्नलिखित हैं:
१. गतिमान अर्थव्यवस्था--आयोजन एक गतिमान अर्थव्यवस्था है जिसमें समाज के
सभी क्षेत्रों के विकास करने की योजना बनाई जाती है. देश में आर्थिक एवं
सामाजिक क्षेत्र में निरन्तर परिवर्तन होते रहते हैं और आयोजन में
परिवर्तित परिस्थितियों को ध्यान में रखा जाता है.
२. सामाजिक हित--आयोजन में प्रत्येक कार्य स्वहित एवं लाभ से प्रेरित न
होकर सामाजिक हित के लिए किया जाता है. इसमें ऐसे कार्यों का चयन किया
जाता है. जिससे वह जनता को अधिकतम लाभ प्राप्त हो.
३. हस्तक्षेप--आयोजन में बाजार-तन्त्र की स्वतन्त्रता प्रक्रिया में
राज्य द्वारा प्रत्यश कार्यवाही, प्रलोभन, सहायता एवं निर्देशन द्वारा
हस्तक्षेप किया जाता है एवं सामाजिक लाभ की कार्यवाहियों को प्रोत्साहित
किया जाता है.
४. निर्णयों का रूप--देश का विकास योजना बनाकर किया जाता है, जिसमें
प्रमुख बातों के सम्बन्ध में महत्वपूर्ण निर्णय ले लिए जाते हैं जो कि एक
केन्द्रीय शक्ति द्वारा कार्यान्वित किए जाते हैं एवं उन्हीं निर्णयों के
आधार पर कार्य किया जाता है.
५. शोषण से मुक्ति--आयोजित अर्थव्यवस्था में साधनों का उद्देश्यपूर्ण
एवं विवेकपूर्ण ढंग से उपयोग किया जाता है जिसमें व्यक्तियों को शोषण से
मुक्ति प्राप्त हो जाती है.
६. जन सहयोग--आयोजन की सफलता जन-सहयोग पर निर्भर करती है. इसके अतिरिक्त
सही निर्णय एवं उनका कार्यान्वित होने की कुशलता पर भी योजना की सफलता
निर्भर रहती है. यह कार्यान्वित करना भी जन-सहयोग पर ही निर्भर करता है.
७. सामन्जस्य स्थापित करना--आयोजन एक एकीकृत एवं समन्वित अर्थ-~व्यवस्था
है जिसमें समस्त इकाइयों की कार्यवाहीयों में सामन्जस्य स्थापित करने का
प्रयास किया जाता है.
८. निश्चित उद्देश्य--आयोजन में उद्देश्यों को पहले से ही निश्चित कर
लिया जाता है और उन उद्देश्यों की प्राप्ति के लिए ही देश की समस्त
आर्थिक क्रियाओं को संचालित किया जाता है.
इस प्रकार आयोजन में निर्णयों को लेना एवं उन्हें कार्यान्वित करना अधिक
महत्वपूर्ण है. इस प्रकार योजना को कार्यान्वित करने के लिए आयोजन निम्न
दो ढगों से किया जाता है:
१. प्रोत्साहन द्वारा नियोजन एवं
२. निर्देशन द्वारा नियोजन.
१. प्रोत्साहन द्वारा नियोजन--इस प्रणाली में आयोजन के उद्देश्य को पूर्ण
करने के लिए सहायता एवं प्रलोभनों का आश्रय लिया जाता है. उदाहरणार्थ,
शिक्षा प्रसार के उद्देश्य को प्राप्त करने के लिए देश में स्कूल खोलने,
छात्रवृत्तियांॅ देने आदि की व्यवस्था की जाती है. इसी प्रकार देश में
औद्योगिकरण करने के लिए नवीन उद्योग खोलने हेतु यन्त्र, भूमि पूंजी व
श्रम की व्यवस्था आदि की जाती है. इस व्यवस्था में सम्पूर्ण कार्य
स्वेच्छा व सहयोग के आधार पर किया जाता है इसमें सरकर प्रत्यक्ष एवं
अप्रत्यक्ष सहायता देती है एवं व्यक्तियों, संस्थाओं एवं निजी साहसी को
निश्चित उद्देश्यों की पूर्ती हेतु प्रेरित करती है. यह आयोजन
लोकतंत्रीय आयोजन प्रणाली में ही सम्भव है. इसमें उत्पत्ति के साधनों पर
जनता का स्वामित्व हो जाता है और व्यक्तियों को व्यवसाय व उपभोग चुनने की
पूर्ण स्वतन्त्रता रहती है. सार्वजनिक क्षेत्र के साथ-साथ निजी क्षेत्र
का भी विकास होता है, जनता में काम करने एवं बचत करने की भावना जागृत
होती है. इस अर्थव्यवस्था में मिश्रित अर्थ-~व्यवस्था के समस्त लाभ
प्राप्त होते हैं. परन्तु इसमें लोच इतनी अधिक हो जात ई है कि निर्णयों
को पूर्णरूप से प्रभावशाली नहीं बना पाते, जिससे देश की अर्थव्यवस्था
अवरुद्ध हो जाती है एवं लक्ष्य अधूरे ही रह जाते हैं. जिससे देश पिछड़
जाता है और काम करने वालों का नैतिक स्तर बढ़ नहीं पाता और प्रशासन में
भी शिथिलता आ जाती है. इस प्रकार प्रोत्साहन द्वारा आयोजन में लाभ काफी
देरी से प्राप्त होते हैं.
२. निर्देशन द्वारा नियोजन--इस व्यवस्था में केन्द्रीय योजना अधिकारी के
निर्णयों को कार्यान्वित करने के लिए सरकार द्वारा शक्ति का उपयोग किया
जाता है एवं देश के समस्त नागरिकों, संस्थाओं एवं अधिकारियों को
कार्यक्रम पूर्ण करने के लिए आवश्यक आदेश दे दिए जाते हैं. इस व्यवस्था
में निश्चित उद्देश्यों को प्राप्त करने के लिए राज्य प्रत्यक्ष रूप से
हस्तक्षेप करता है एवं अपने पूर्व निश्चित उद्देश्यों की प्राप्ति के
लिए आवश्यक निर्देशन देता है. उदाहरणार्थ, इस व्यवस्था द्वारा यदि शिक्षा
का प्रसार करना है तो सरकार ऐसे नियम व कानून बनायेगी जिससे बच्चों को
अनिवार्य रूप से स्कूल जाना होगा और एसा न करने वालों पर दणड लगाया
जायेगा. इसी प्रकार यदि देश में औद्योगीकरण करना है तो या तो सरकार स्वयं
उद्योग स्थापित करेगी या निजी साहसियों को विशेष प्रकार के उद्योग
स्थापित करने के आदेश देगी तथा उन्हें आवश्यकतानुसार कच्ची सामग्री,
यन्त्र एवं प्राविधिक शिक्षा की व्यवस्था करेगी. इस व्यवस्था में निजी
स्वामित्व समाप्त हो जाता है एवं निर्णयों को शीघ्र ही कार्यान्वित किया
जाता है. यह व्यवस्था कठोर होती है, जिसमें उत्पत ति के साधनों का
राष्ट्रीयकरण कर दिया जाता है उत्पादन, उपभोग, विनिमय, वितरण, बचत,
रोजगार आदि पर सरकार का नियन्त्रण रहता है. इससे जनता में काम करने व बचत
करने की भावना का अभाव पाया है, इससे अर्थ-~व्यवस्था का विकास नहीं हो
पाता और प्रशासन में भ्रष्टाचार, लालफीताशाही आदि बातें उत्पन्न हो जाती
हैं. यह एक अल्पकालीन रीति है, क्योंकि दीर्घकाल तक जनता की स्वतन्त्रता
का हनन नहीं किया जा सकता.
दोष--निर्देशन द्वारा नियोजन के प्रमुख दोष अग्रलिखित हैं:
१. उपभोग पर लागू न होना--यह आयोजन उपभोग पर लागू नहीं हो सकता, क्योंकि
उपभोग पर नियत्रंण तो लगाया जा सकता है, परन्तु उसे रोका नहीं जा सकता.
२. आर्थिक व राजनीतिक स्वतन्त्रता का दमन--इस व्यवस्था में राष्ट्र की
आर्थिक व राजनीतिक स्वतन्त्रता का दमन हो जाता है और व्यक्ति अपनी
इच्छानुसार कार्य नहीं कर पाता.
३. अकुशल संचालन--यह अर्थव्यवस्था बहुत जटिल एवं कठोर होती है और देश में
केन्द्रीय सत्ता चाहे कितनी ही चतुर व दृढ़ क्यों न हो, फिर भी इस
व्यवस्था का संचालन कुशलतापूर्वक नहीं कर सकेगी जिससे अनेक बुराइयाँ
उत्पन्न हो जाती हैं.
४. खर्चे में वृद्धि--इस व्यवस्था में अनेक प्रकार के कागज एवं आँकड़े
आदि रखने पड़ते हैं जिसके लिए एक बड़ी संख्या में क्लर्कों व अधिकारियों
की आवश्यकता होती है जिससे खर्चे में काफी वृद्धि हो जाती है.
५. अधिकारों का हनन--इस व्यवस्था में नागरिकों को अपने द्रव्य को
स्वतन्त्रता व इच्छानुसार व्यय करने की स्वतन्त्रता नहीं दी जाती जिससे
उपभोक्ताओं के अधिकारों का हनन होता हैं.
६. श्रमिकों की स्वतन्त्रता में हस्तक्षेप--इस व्यवस्था में श्रमिकों की
व्यवसाय चुनने की स्वतन्त्रता नहीं रहती और वे इस प्रणाली का विरोध करते
हैं.
७. लोचहीनता--इस व्यवस्था में लोच का सर्वथा अभाव रहता है. अधिकारियों
द्वारा नियोजन की जो रूपरेखा बना ली जाती है उसमें सरलता से परिवर्तन
नहीं लाया जा सकता और आने वाले सुझावों को भी अस्वीकार कर दिया जाता है,
क्योंकि ऐसा करने से कार्यों में अनेक प्रकार की अड़चनें आ जाती हैं.
अत: स्पष्ट है कि दीर्घकालीन उद्देश्यों की पूर्ति हेतु प्रोत्साहन
द्वारा नियोजन ही श्रेष्ठ माना जाता है. अल्पकालीन उद्देश्यों की पूर्ति
के लिए निर्देशन द्वारा आयोजन उत्तम माना जाता है. यदि देश में तीव्रगति
से विकास करना हो, तत्का-~लिक उद्देश्यों की पूर्ति करना हो एवं जनता से
सहयोग मिलने में कठिनाइयाँ हो तो निर्देशन द्वारा आयोजन ही अच्छा माना
जाता है. सामाजिक परिवर्तनों में एवं दीर्घकालीन उद्देश्यों के लिए
प्रोत्साहन द्वारा नियोजन की व्यवस्था को अपनाना उत्तम रहता है. भारत में
दोनो प्रकार की आयोजन पद्धतियों को एक साथ अपनाने का प्रयास किया गया है,
क्योंकि मिश्रित अर्थव्यवस्था में दोनों ही प्रणालियों का सहारा लेना
आवश्यक माना जाता है.
नियोजन के सिद्धान्त
(फ्रिन्चिप्लेस् ओङ् फ्लन्निन्ग्)
प्रजातन्त्र में प्रत्येक कार्य जनता के लिए, जनता के द्वारा, जनता को
किया जाता है. इसमें जनता को अधिकतम हित पहुँचाने का प्रयास किया जाता
है. इसमें समानता, एकता एवं स्वतन्त्रता रहती है एवं न्यायपूर्ण ढ़ंग से
प्रशासन की व्यवस्था की जाती है. जब देश में लोकतन्त्रीय ढ़ंग से आयोजन
करके आर्थिक विकास करने का प्रयास किया जाता है तो उसे प्रजातान्त्रिक
आयोजन कहते हैं. जनअहयोग के बिना ये आयोजन सफल नहीं हो पाते. इस व्यवस्था
में सार्वजनिक एवं निजी क्षेत्रों को समान महत्व दिया जाता है और निजी
क्षेत्र से प्रतिस्पर्धा करने के स्थान पर उसे पूरक के रूप में मानकर
कार्य किया जाता है. देश के आर्थिक विकास के लिए कुछ उद्योगों की स्थापना
सरकार द्वारा की जाती है और दूसरे प्रकार की आर्थिक संस्थाओं को निजी
साहसी के लिए छोड़ दिया जाता है. कहीं-कहीं निजी साहसी के साथ मिलकर
सरकार समन्वित ढंग से कार्य करती हैं. देश में उपलब्ध अवसरों का अधिक-~तम
उपयोग किया जाता है एवं अवसरों का नियोजित ढंग से विकास किया जाता है.
इस आयोजन में जन-कल्याण को अधिक महत्व दिया जाता है और उपभोग को अधिकतम
सुविधा देने का प्रयास किया जाता है. कल्याण एवं विकास में समन्वय
स्थापित करने का प्रयास किया जाता है. इसके अतिरिक्त व्यक्तिगत
स्वतन्त्रता को भी महत्व दिया जाता है. इस प्रकार मिश्रित अर्थव्यवस्था
की नीति द्वारा राजकीय एवं निजी साहस दोनों का साथ-साथ विकास करने का
प्रयास किया जाता है.
