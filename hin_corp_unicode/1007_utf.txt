<णटुरल् श्चिएन्चे><आग्रिचुल्टुरे><शेव शिन्ग्ह् शग्तल्><ख्हेटि><१९८५><भ्हरटिय ख्रिस्हि आनुसन्ड्हन् फरिस्हड्.><णेत् ढेल्हि><४३, ४४, ४५><२१००><शेव शिन्ग्ह् - ख्हेटि>

पहाड़ी अंचल में मग्गर बांस
सेवा सिंह सागवाल
वानिकी विभाग, हिमाचल प्रदेश कृषि विश्वविद्यालय
पालमपुर-१७६०६२
बांस को "हरा सोना" कहा जाता है. इसकी एक प्रजाति है, मगर बांस जिसे पर्वतीय
क्षेत्रों में उगाया जाता है. इससे जहां इमारती लकड़ी मिलती है वहीं इसकी
पत्तियों से लकड़ी मिलती है वहीं इसकी पत्तियों से पशुओं को पौष्टिक चारा मिलता
है. साथ ही यह पर्वतीय क्षेत्रों में भूमि कटाव रोकने में भी सहायक होता है.
साधारणतया बांस को `हरा सोना' कहा जाता है. भारत में बांस की लगभग १४० जातियां
पाई जाती हैं. इनमें एक प्रजाति मग्गर बांस की है जो कि पूर्वी हिमा-~लय और
नेपाल में अधिक मात्रा में पाई जाती है. सन् १९०२ में इस प्रजाति का पता चला.
यह समुद्र तल से लगभग ३५० से १,४०० मीटर तल की ऊँचाई वाले उन क्षेत्रों में
अधिक मात्रा में पाया जाता है जहां वार्षिक वर्षा २००-२८० से.मी. के लगभग होती
है. यह दूसरे बांस की किस्मों से भिन्न होता है. यह भिन्नता इस प्रकार से है
इसकी कलमें जो मटियाले हरे रंग की होती हैं उन पर नर्म और बहुत महीन बाल होते
हैं. इस बांस प्रजाति की पत्तियां बहुत लम्बी होती हैं.
बांस का उपयोग
मग्गर बांस सर्दी के मौसम में उस समय हरा घास प्रदान करता है जबकि इसकी बहुत
कमी महसूस होती है. स्वादिष्ट तना पोषक होने के कारण पशुओं के लिए एक उत्तम
प्रकार का चारा माना गया है. इसकी पत्तियों में लगभग १०.७८ प्रतिशत मोटी
पाचनशील प्रोटीन होती है. कुल पाचनशील पोषक तत्व ४८.५ प्रतिशत होती है. इस बांस
का चारा कृषि की दूसरी फसलों के चारे से किसी भी तरह से कम नहीं है.
इस बांस को इमारती लकड़ी के लिए भी प्रयोग में लाया जाता है. कई प्रकार से
उपयोगी लकड़ी होती है जैसे, शटर बनाने के लिए, बाढ़ तथा पौढ़ियां आदि बनाने में
भी बहुत उपयोगी है. इसकी लकड़ी कुटीर उयोगों के लिए बड़ी लाभदायक होती है.
इससे टोकरियां, मैट्स, परदे, पंखे आदि भी बनाये जाते हैं.
यह बांस भूमि क्षरण को रोकने में बड़ा सहायक होता है. इसकी रोपणी वातावरण को
सुन्दर बनाने में काम आती है. इसको जलाने की लकड़ी के रूप में भी काम में लाते
हैं. इसकी नर्म और नाजुक कलमों को उबालकर खाते हैं. इसका अचार आदि भी डाल सकते
हैं. वास्तव में यह पौधा बहुत लाभदायक होता है.
पौधे का स्वरूप
यह बांस घास के परिवार वाले पौधों में गिना जाता है. यह सदा हरी रहने वाली घास
होती है जोकि घना गुच्छा बनाती है. इसकी कलमें लगभग १०-२५ मीटर लम्बी और ८-१६
सें. मीटर व्यास की होती हैं. कलमों में कई जोड़ होते हैं. तने में जोड़ों के
बीच में खोखला होता है. घास की तरह पत्ती का सिरा नुकीला होता है और पत्तियां
लगभग ३-७ सें.मी. तक की चौड़ाई वाली होती हैं. कलम के जमीन वाले हिस्से को
राइजोम कहा जाता है. राइजोम में से नई कलमें उगती हैं जिनको "यानु" कहा जाता
है. ये कलमें लगभग अगस्त के महीने में आती हैं. नवम्बर में पूरी तरह विकसित हो
जाती हैं. इनमें से नई पत्तियां निकलनी शुरू हो जाती हैं, लेकिन यह क्रिया
सर्दी के मौसम में रूक जाती है. दुबारा यह क्रिया गर्मी के मौसम में शुरू हो
जाती है. नई-नई पत्तियां निकलना शुरू हो जाती हैं.
पौधे का प्रजनन
कई स्थानों पर इसमें पुन: प्रजनन नहीं होता, क्योकि कई बार इसमें बीज नहीं
बनता. अत: बीजों का प्रयोग नहीं किया जाता. इसलिए इसको एकाकी कलम, जिस-~को
भूस्तरी प्रसाखा कहा जाता है, से उगाया जाता है.
कहां लगायें: इस बांस को बेकार पड़ी जमीनों में बड़ी सुगमतापूर्वक लगाया जा
सकता है. इसको नदी-नालों गड्ढ़ों, ढलानों खाइयों आदि में लगाया जाता है. इसको
नमी वाली भूमि अधिक पसन्द होती है, पर ऐसी भूमियों में पानी की निकासी बहुत
जरूरी है. यह बड़े पत्थरों वाली जमीनों में बहुत अच्छी तरह उगता है. यदि इसके
पौधों को मिट्टी खाद ह्यूमस दी जाए तो ये बहुत फलते फूलते हैं.
कैसे लगायें: ६०*६०*६० से.मी. के आकार के गड्ढे खोदने चाहिए. इन गड्ढों को लगभग
आधा भर देना जरूरी हो तो इसके लिए गली-सड़ी खाद तथा रेत या ऊपरी मिट्टी का
प्रयोग करना चाहिए. प्रत्येक गड्ढे में लगभग ५० ग्राम बी.एच.सी. या ३०-६०
ग्राम डी.डी.टी.पाउडर का प्रयोग उचित रहता है. बरसात ऋतु के प्रारम्भ में ही
राइजोम कलमों का चुनाव करके निकाल ली जाती है. इसमें कम से कम एक आंख का होना
अति आव-~श्यक होता है. एक कलम की लम्बाई लगभग १.० से १.५ मीटर तक होनी चाहिए और
उसके ऊपरी सिरे पर एक तीखा (तेज) काट लगा देना चाहिए और काट को गांठ के थोड़ा
सा ऊपर लगाया जाता है. भूस्तरी प्रशाखा को उठाकर फिर गढ़े में लगाया जाता है.
और एक गढ़े में लगभग १५० ग्राम सुपरफास्फेट डालना उचित पाया गया है. पौधे का
तौलिया बनाकर उसको मिट्टी ह्यूमस तना कांटेदार झाड़ियों से ढ़क दिया जाता है.
पौधे में नई शाखायें अगले बरसात के मौसम में निकलती हैं. इसी प्रकार एक नया
गुच्छा (फैलना) तीन साल में स्थापित होता है.
कृषि और सामाजिक वानिकी में लगाना
इस बांस को कई प्रकार के नमूने अपना कर कृषि वानिकी और सामाजिक वानिकी के
अन्तर्गत लगाया जाता है. कुछ नमूने इस प्रकार हैं-
(१) एक पंक्तिय नमूना: बांसों को खेतों के चारों तरफ लगाया जाता है. कई बार
बाड़ के साथ-साथ भी ये पौधे लगाए जाते हैं. इनको एक ही पंक्ति में लगाया जाता
है. एक पौधे से दूसरे पौधे की दूरी ४ मीटर रखी जाती है. इस प्रकार एक हैक्टर
भूमि के चारों ओर १०० पौधे लग जाते हैं जो बाद में १०० गुच्छे बनते हैं हर एक
गुच्छे में बांसों की संख्या भिन्न होती है बाकी के पूरे खेत में कृषि की
साधारण फसल बड़ी आसानी से उगाई जा सकती है.
(२) बहु पंक्ति नमूना: इस नमूने में पौधे से पौधे और लाइनों से लाइनों का फासला
५ मी.* ५ मी. रखा जाता है इस प्रकार एक हैक्टर क्षेत्र में ४०० पौधे और १००
पौधे चारों तरफ लगाकर कुल ५०० पौधे आसानी से लगाए जा सकते हैं. ये ५०० पौधे
बाद में ५०० गुच्छे बन जाते हैं जो कि बहुत से बांस पैदा करते हैं. बीच के
स्थानों में कृषि की फसल भी सुगमता-~पूर्वक उगाई जा सकती है यदि उनका चुनाव
भली-भांति किया जाए तो.
(३) तंग पंक्ति नमूना: इस नमूने में ब्लाक्स रोपणी भी कहा जाता है. इसमें पौधे
से पौधे तथा लाइन से लाइन की दूरी ५ मी.* ४ मी. रखी जाती है. इस प्रकार लगभग
५०० पौधे खेत में और १०० पौधे खेत के किनारों पर लग जाते हैं. इस नमूने में
कृषि की बोई फसल नहीं ली जाती.
बांस की फसल का प्रबन्ध
बांस की खेती करना बहुत लाभदायक होता है. अत: इसका उचित प्रबन्ध बहुत आवश्यक
होता है. इसके प्रबन्ध के विभिन्न पहलू इस प्रकार से होते है-
१. खाद व उर्वरकों का प्रयोग-ऐसा देखा गया है कि बांस की फसल में ह्यूमरस बहुत
अधिक होता है और इसी कारण इसमें खाद आदि ही डाली जाती है. लेकिन अब वैज्ञानिक
ढंग से खेती करने के लिए खाद व उर्वरकों का प्रयोग बहुत लाभदायक सिद्ध हो रहा
है. पौधे लगाते समय १५० ग्राम सुपर फास्फेट प्रति गड्ढ़े के हिसाब से डाला
जाता है.
बाद में पौधों को स्वस्थ रखने के लिए लगभग २५-१०० किलोग्राम गोबर की गली सड़ी
खाद तथा ०.५-२.० किलोग्राम किसान खाद (कैल्सियम अमोनियम नाइट्रेट) प्रति गुच्छे
के हिसाब से डाला जाता है. यह खाद वर्षा ऋतु के प्रारम्भ में मिलते हैं. हर एक
गुच्छे को मल्च (पल्वार) आदि से ढ़क जाता है. कई बार घास का प्रयोग किया जाता
है ताकि पौधे या गुच्छे के तौलिये में नमी बनी रहे.
२. ट्रेडिंग (पालन पोषण) करना: मरे हुए पौधे, बीमारी वाले कीडे-मकोड़ों द्वारा
खराब किए हुए और सूखी हुई कलमें या काटनी चाहिए या फिर इनको निकाल देना चाहिए.
सारी झाड़ियां और रेंगने वाले पौधों को भी समय-समय पर निकालते रहना चाहिए. जब
नई कोंपले निकल रहीं हों तो उस समय कुछ भी हलचल नहीं होनी चाहिए. गुच्छे स्थिर
अवस्था में होने चाहिए इस बात का आमतौर पर अगस्त-सितम्बर में ध्यान रखना चाहिए.
३. लोपिंग क्रिया : लगभग तार-पांच वर्ष पौधों को लोप करना चाहिए. यह क्रिया
अक्टूबर से फरवरी के महीनों के बीच में पूरी करनी चाहिए. पौधों को पन्द्रह
महीने लगाने के बाद काटना शुरू करते हैं और फिर लगभग हर साल पौधों को चारा आदि
लेने के लिए काटा जाता है. कलमों को कोई हानि नहीं पहुंचनी चाहिए. अत: यह कटाई
बड़े ध्यानपूर्वक करनी चाहिए.
४. बांस की कटाई: यद्यपि शुरू में राईजोम कई दिशाओं में फैलता है, लेकिन बड़ी
अवस्था में यह एक विशेष दिशा में फैलता है. हवा की दिशा पर भी निर्भर होता है.
बांस की कटाई साधारणतया सर्दी के मौसम में करनी चाहिए. प्रथम कटाई फसल को लगाने
सर्दी के ५-६ वर्ष बाद करनी चाहिए. एक बांस के गुच्छे से ६-१० कलमें (बांस)
निकल आती हैं. घर के कामों में उपयोग वाले बांस को हर वर्ष काटा जाता है.
कटाई के नियम
१. कटाई चक्र हर चार वर्ष की अवधि को अपनाना चाहिए.
२. एक से दो वर्ष की कलमें किसी भी हालत में नहीं काटनी चाहिए.
३. राइजोम को खोद कर नहीं निका-~लना चाहिए.
४. कलमों को काटते समय कम से कम जमीन से १५ से.मी. से कम नहीं होना चाहिए और यह
लम्बाई अधिक से अधिक ४५ से.मी. होनी चाहिए.
५. बांस को तेजधार वाले हथियार से काटना चाहिए ताकि स्टम्प बीज में ही न फटे.
६. बांस के गुच्छे के इर्द-गिर्द जगह की सफाई कर देनी अति आवश्यक है.
७. बांस को पहली जुलाई और पन्द्रह अक्टूबर के बीच में कभी भी नहीं काटना चाहिए.
८. बांस के जिन गुच्छों में बीज आ गया हो तो उसको काट देना चाहिए.
९. सूखे हुए बांसों को जंगलों में बिखरा हुआ नहीं पड़े रहने देना चाहिए इससे आग
आदि का भय रहता है.
१०.बांस की छंटाई व घास आदि के लिए काटने पर सही प्रकार की पाबन्दी होनी चाहिए.
११.निम्नलिखित नियम बड़ी सख्ती से अपनाने चाहिए-
(क) बांस की कटाई मार्च के अन्त तक पूरी होनी चाहिए.
(ख) बांस की फसल की कटाई को आग के प्रकोप से बचाना चाहिए.
(ग) बांस के जंगलों में बरसात के मौसम में पशुओं को नहीं चराना चाहिए.
१२. बांस के जिस गुच्छे में कलमें जो होनी चाहिए यदि न हों तो उनको बड़े पैमाने
पर काटना नहीं चाहिए. केवल टूटे हुए, मरे हुए, सूखे, बुरी तरह खराब हुए आदि
बांसों को निकाल देना चाहिए.
१३.एक गुच्छा दूसरे से भिन्न होता है यदि एक मीटर की दूरी पर ऐसा होना सम्भव न
हो तो दोनों पास-पास वाले गुच्छों को एक गुच्छा ही समझ लिया जाता है.
१४.एक गुच्छे में न्यूनतम कलमें क्वा-~लिटी क्लास पर निर्भर हैं जैसे-
प्रथम क्वालिटी २० कलमें
द्वितीय क्वालिटी १५ कलमें
तृतीय क्वालिटी १० कलमें
१५. एक बांस के गुच्छे की कटाई के बाद कलमों को इस प्रकार रखना चाहिए कि वे सभी
खाली जगह तथा खुले स्थान पर हो.
बांस फसल की अधिकता
मग्गर बांस (डैंडरोक्लायस हैमिल टोनाई) एक बहुत उपयोगी पौधा है इसकी खेती करना
अति लाभदायक है. यदि इसकी खेती अच्छे व वैज्ञानिक ढंग से की जाए तो इससे बहुत
आमदनी हो सकती है.
१. मान लो एक गुच्छे में से १० बांस निकल आते हैं.
२. फसल की कटाई छ: वर्ष में करते हैं
३. एक बांस की कीमत १० रूपये होती है.
(क) एक पंक्ति नमूना
एक हैक्टर भूमि में बांस के गुच्छे -१००
एक गुच्छे में बांस की संख्या -१०
कुल बांस -१,०००
कुल आय -१०,००० रूपये
मान लो रोपणी का खर्च -५०० रूपये
छ: वर्ष बाद आमदनी -९,५०० रूपये
(ख) बहु-पंक्ति नमूना-
एक हैक्टर की परिधि पर बांस -१,०००
एक हैक्टर क्षेत्र में बांस -४,०००
कुल बांस -५,०००
कुल आमदनी -५०,००० रूपये
रोपणी का खर्च (मान लो) -१०,००० रूपये
छ: साल के पश्चात कुल आमदनी -४०,००० रूपये
(ग) तंग नमूना-
एक हैक्टर की परिधि पर बांस -१,०००
एक हैक्टर क्षेत्र में बांस -५,०००
कुल बांस -६,०००
आमदनी -६०,००० रूपये
रोपणी पर खर्च -१५,००० रूपये
छ: साल के बाद आमदनी -४५,००० रूपये
एक पंक्ति और बहुपिंक्त नमूनों की आमदनी के अतिरिक्त है.
बांस का भविष्य
मग्गर बांस एक बहुत ही लाभदायक बांस होता है. इसे कृषि सामाजिक वानिकी के
अन्तर्गत बडी ही सुगमतापूर्वक उगाया जा सकता है. बेकार पड़ी भूमियों में इसको
उगाकर इसका सदुपयोग किया जा सकता है. गांवों में कहा जाता है कि "बांस गरीब
आदमी की इमारती लकड़ी है." यह तथ्य एक सीमा तक सच है. बांस अनेक प्रकार से
प्रयोग किया जाता है अत:गरीब किसानों की खुशहाली का स्त्रोत मग्गर बांस है.
इसकी रोपणी उगाने पर पूरा ध्यान देना चाहिए.
वन सिकुड़ रहे हैं
(पृष्ठ ३८ का शेष)
नौनी (सोलन) में वानिकी-चरागाह पद्धति विकसित की गयी. ३ * ३ मीटर की दूरी पर
शहतूत (मेरिस अल्वा) के पेड़ उगाये गये. बीच-बीच में चारे के लिए क्राइसोपोगोन
मोन्टेनस (गोरिया) हेटेरो-~पोगन कैण्टोर्टस (कुमेरिया) इरेग्रोस्टिस म्यूटिका,
एप्लूडा म्यूटिका (मंजरी) स्टाइ-~लोसेन्थस ग्रेसिलिस (ब्राजीली लूसर्न) आदि
उगायी जाती है.
४. ऊर्जा के लिए वृक्ष
हिमाचल प्रदेश में प्रति व्यक्ति ०.६ टन ईंधन की लकड़ी की खपत होती है जो प्रति
वर्ष २३ लाख घन मीटर के लगभग होती है, जंगलों से ७ लाख घन मीटर लकड़ी मिलती है.
मध्य पर्वतीय क्षेत्रों में ईंधन की काफी कमी महसूस हो जाती है कहीं-~कहीं ईंधन
बाहर से मंगाना पड़ता है. ऐसी स्थिति का सामना करने के लिए ऐसे ऊर्जा वाले
वृक्ष लगाने चाहिए. ऐसी प्रजा-~तियां सूखा और पाला रोधी होनी चाहिए. इनमें
नाइट्रोजन स्थिरीकरण भी हो सकता है. नीनी (सोलन) में १ * १ मी., २ * १ मी. और
१.२५ * ०.५ मी. के अन्तराल में इन वृक्षों को रोपा गया. इन्हें अकेले और
रोबीनिया स्यूडेकेसिया, अकेसिया मोलि-~सिग्मा और यूकेलिप्ट्स संकर के साथ उगाया
जाता है.
हिमालय की उत्पादन क्षमता कम हो रही है. कृषि वानिकी द्वारा इसे रोका जा सकता
है. इसमें वृक्षों के साथ खाद्यान्न फसलें और वृक्ष उगाये जाते हैं. इससे
हिमालय क्षेत्र की काफी समस्याओं का हल मिल सकेगा. जैसे आहार और चारे ईंधन का
उत्पादन, भूमि की उर्वरता बनाये रखना, भूमि कटाव का रोका जाना, इमारती लकड़ी की
उपलब्धि आदि. इससे इस क्षेत्र के लोगों की आमदनी बढ़ेगी और लोग खुशहाल होंगे.
