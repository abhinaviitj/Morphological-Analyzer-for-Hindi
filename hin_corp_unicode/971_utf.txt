<णटुरल् श्चिएन्चे><ं.आ.ः.><षमेस्ह्  आयुर्वेड.><१९८५><आयुर्वेड भ्हवन् फ्व्ट्. ळ्ट्ड्.><फट्न><२७० टो २७३><२२००><षमेस्ह्-शच्हिट्र आयुर्वेड -ईई><ढ्हनन्जय् ख्र्.>

आदिवासी बांस के जंगलों को खेती करने के उद्देश्य से जलाते हैं. कुछ बरस खेती
करने के बाद वह धरती अपनी उर्वराशक्ति को खो देती हैं. तब उसे छोड़ दिया जाता
हैं और नया वेणु-वन जला लिया जाता हैं. जो खेत छोड़े गये थे वहां स्वत: ही पुन:
बांस का जंगल बन जाता हैं. बारह बरस तक यह पनपता रहता हैं. बारह बरस बाद उसे
पुन: दिया जाता हैं और वंशलोचन इकट्ठा कर लिया जाता हैं. यह विश्वास किया जाता
है कि चार-पांच बरस में बीगा परिपक्व होता है.
शोधन
पालिम्बांग में देहातियों द्वारा इक्ट्ठा किये हुए माल में मिट्टी,
तिनके, कोयले, कंकड़ आदि अनेक प्रकार का कूड़ा-करकट मिला रहता हैं.
अलग-अलग इलाके के माल में कूड़ा-करकट की मिलावट का अनुपात भिन्न-भिन्न होता हैं.
किसी इलाके के माल में चौथाई भाग ही वंशलोचन रहता है और किसी जगह चालीस-पैतालीस
प्रतिशत तक वंशलोचन निकल आता हैं. कभी-कभी ढेरी के अन्दर दस प्रतिशत ही वंशलोचन
निकलता है. यह भी देखा गया है कि जिन प्रदेशकों की ढ़ेरियों में वशंलोचन का
अनुपात अधिक है वहां इसका कुल परिमाण कम निकलता हैं. सामान्यतया कूड़ा-करकट मिला
वंशलोचन अधिक मिलता हैं.
देहात से ढेरियों को खरीदने के बाद इन्हें बोरियों में भर कर हैडक्वार्टर में
पहुंचा देते हैं. वहां पर मिट्टी के बड़े-बड़े बरतनों में इसे धोते हैं. इन
बरतनों को खोली कहते हैं. पानी में डालने से म़अडा ऊपर दैर जाता हैं. इसे पृथक्
रख देते हैं.
बीगा पर मुख्य विजातीय पदार्थ चिकनी मिट्टी की तह होती हैं. खेत में जब यह बारिश
में बह रहा था तभी यह चिकनी मिट्टी डलों पर चिपक गई थी. धौने की प्रक्रिया में
हलके हाथों से मल कर मिट्टी छुड़ाई जाती हैं. हाथों की जरा-सी कठोरता ही दोनों
को तोड़ सकती हैं. शलोचन के दाने अनियमित आकार और अनिय-~मित अकृति के होते हैं.
वंशलोचन का संस्कार
आयुर्वेद के पुराने ग्रन्यों में अनेक द्रव्य को शुद्ध करने के तरीके प्रतिपादित
किये गये हैं. उनमें वंशलोचन को शुद्ध करने या उसका कोई संस्कार करने का उल्लेख
नहीं हैं. इससे ज्ञात होता हैं कि उस समय के चिकित्सक इसे उसी रूप में इस्तेमाल
करते थे जिस रूप में यह बांस से निकाला जाता हैं. यह भी सम्भव हैं कि तब
सुमात्रा का वंशलोचन हमारे देश में आयात नहीं होता था, जो बांस जलने और धरती में
गिरने से मलिनताएं ग्रहण कर लेता हैं और जिसे बिना संस्कार किये इस्तेमाल नहीं
किया जा सकता.
सुसंस्कृत वशंलोचन का इतिहास तलाश करते हुए मैं उत्तर प्रदेश के एक पुराने कस्बे
फरुखाबाद में गया, जहां धर्मनिष्ठ साधों से मुझे प्रामाणिक जानकारी मिली.
लगभग १८१६ में जिला फरुखाबाद के कायमगंज कसबे के निवासी भी गिरघारी लाल जी का
पुश्तैनी काम कपड़े पर छपाई करना था. वे भी चफाई का काम किया करते थे.
फरुखाबाद के रहने वाले लखपतराय और सम्पतराय नामक दो साध भाइयों ने १८८७ में
वंशलोचन का काम शुरू किया. इन्होने १८८७ में लखपतराय सम्पतराय साध नामक फर्म की
स्थापना की. भारत में प्रकृतिक वंश-~लोचन का कारोबार करने वाले मात्र व्यापारी
यही थे. दीर्धकाल तक इनका इसके व्यापार पर एकाधिपत्य बना रहा. ये लोग सुमात्रा
और जावा से क्च्चा वंश-~लोचन मंगाया करते थे. उसे हावड़ा में अपने कारखाने में
भून कर पकाते थे. तब पक्का माल बेचते थे. मैंने इनके कारखाने में जाकर वंशलोचन
को शुद्ध करने और पकाने की सभी प्रक्रियाएं गौर से देखी थई और उनके फोटो लिये
थे. उपने अनुभव के आधार पर ही यह विवरण प्रस्तुत कर रहा हूं. मैने उनेक कारखाने
से सभी प्रकार के वंशलोचन के नमूनों का संग्रह किया था . ये नमूने मैंने
स्वास्थ्य मंत्रालय के संग्रहालय में रख दिये थे. वहां से ये सेण्ट्रल कौंसिल  फ
रिसर्च इन इण्डिजिनस मेडिसिन एण्ड होम्योपैथी, से सम्बाद डोक्युमेंण्टशन सेण्टर,
नई दिल्ली के संग्रहालय में स्थानान्तरित कर दिये गये थे. असली वंशलोचन का सही
ज्ञान प्राप्त करने के लिए वैद्यों और अन्वेषकों को इस अमूल्य दुर्लभ संग्रह का
अवश्य निरीक्षण करना चाहिए.
वंशलोचन को भूनना
कच्चे माल को सबसे पहले अलग-अलग नम्बर की छाननियों में छानते हैं. मोटा और बारीक
माल अलग-अलग ढेलियों में जमा कर देते हैं. फिर एक किस्म के माल को टबो में रात
भर पानी में भिगो छोड़ते हैं. इससे वंशलोचन के डलों के साथ चिपकी हुई मिट्टी फूल
जाती हैं और पानी में घुल जाती हैं. सुबह पानी को नितार देते हैं. हलके हाथ से
हिलाते हुए वंशलोचन को सात-आठ बार ताजे साफ पानी से धो लेते हैं.
इस माल को बांस की बनी टोकरियों में डालकर जल भरे कुण्ड़ो में इस तरह डुबोते हैं
कि टोकरियों के अन्दर पानी भर जाय परन्तु ऊपर किनारे से दो अंगुल नीचे रहे.
टोकरियों को पानी के अन्दर ही हिलाते हैं. इसमें जो कंकड़ नजर आते हैँ उन्हे
छांटते जाते हैं. इस क्रिया को बासु करना कहते हैं. यह शब्द मूलत: सुमात्रा का
प्रतीत होता हैं जो जहां के लोगो ने अपना लिया हैं.
बासु किया हुआ माल कुछ देर तक टोकरियों में अलग रख देते हैं जिससे पानी निचुड़
जाय. इसके बाद इस सीमेन्ट के फर्श पर धूप में फैला देते हैं. एक दिन की धूप काफी
होती हैं. बादली हो तो माल में नमी रह जाती हैं तब एक दिन और धूप दे देते हैं.
सुखाये हुए माल को मिट्टी की कड़ाहियों में भूनते हैं. इस काम के लिए खास किस्म
की बन्द भइया बनाते हैं जिनमें से ताप बाहर नहीं निकलता. इनमें दो-तीन घंटे की
तेज आंच देते हैं. लम्बी डण्डी वाले लोहे के कलछुल से हर पन्द्रह-बीस मिनट बाद
माल को उलट-~पलट देते हैं. माल जितना बढ़िया होता हैं उतना जल्दी तैयार होता
हैं. नेपाली, स्पेशल और नम्बर एक किस्म को तैयार होने में करीब ढाई लग जाते हैं.
मड्डे के डलों को तथा चूरे का तैयार होने में करीब चार घण्टें लगते हैं.
भइटयों में पत्थर को कोयला जलाते हैं. एक भट्टी में एक बारी में लगभग दो मन
कोयला पर देते हैं. सुबह आठ बजे यदि दो मन कोयला भर गया हैं तो शाम चार बजे राख
निकाल कर मन-डेढ-मन कोयला और झोंक देते हैं. उसी तरह रात के बारह बजे मन-डेढ-मन
कोयला डाल देते हैं. हर आठ घण्टे बाद कोयला झोकते रहते हैं. भट्ठी चौबीस घण्टे
जलती हैं. आठ-आठ घण्टे की बारी से कारीगर वंशलोचन को पकाते हैं थर्मामीटर के
द्वारा भट्ठियों के अन्दर जलती हुई आग का ताप कभी नापा नही गया.
एक भट्ठी मे एक बारी से लगभग आठ किलोग्राम माल डालते हैं. आठ घन्टे की बारी में
कारीगर लगभग चौबीस किलोग्राम माल पका देता हैं. पकने से माल का रंग धीरे-धीरे
बदलना शुरू होता हैंष. मैले को रंग को छोड़ कर यह सफैदी में आने लगता हैं. पूरी
सफेदी आने पर माल को पूरा पका हुआ मान लेते हैं.
वंशलोचन के संस्कार में अन्तिम प्रक्रिया गन्धक के तेजाब- (सल्पफ्यूरिक एसिड) की
घूनी देते हैं. घान जब पक चुकता हैं तब कलछुल में थोड़ा माल लेकर उस पर अन्दाजे
से पचास ग्राम गन्धकाम्ल डालते हैं. अम्ल गिरते ही धुआं उठता हैं. माल को झट
कडाही में पलट देते हैं और कलछुछ से उलट-पलट कर सारे माल में मिला देते हैं. इसे
ढ़क्कन से पांच मिनट तक ढक देते हैं. फिर माल निकाल लेते हैं. अनुभव बताता हैं
कि इस प्रक्रिया से वंशलोचन में अतिरिक्त उजलापन आ जाता हैं. वंश-~लोचन में
गन्धकाम्ल नहीं रहता क्योकि वह तेज गरमी में उड़ा जाता हैं.
पके माल को कलछुल से निकाल कर मिट्टी का हाण्डी में डालते जाते हैं और इन्हें
इसी तरह खुले मुंह पड़े रहने देते हैं. डैढ़-दो-धण्टे में हाण्डी स्वत: ही जाती
हैं. तब माल को निकाल पर चुनाई और बिनाई के लिए दे देते हैं. यह काम स्त्रियां
करती हैं.
ग्रेड़ बनाना
डलों के आकर के अनुसार वंशलोचन के ग्रेड (प्रक्रम) बनाये जाते हैं. ग्रेड बनाने
का काम विभिन्न नम्बरों की छाननियों के किया जाता है. सबसे मोटे छिद्रो की छाननी
से जो माल न छने वह नेपाली ग्रेड कहलाता हैं. इस नाम का एक इतिहास हैं. करीब
१८९० की बात हैं. नेपाल की महारानी लखपतराय सम्पतराय की दुकान पर वंशलोचन खरीदने
आई. उन्होने छंटवा कर सबसे मोटे डले निकलवा लिये. उसके बाद वे हर साल यही माल
मंगाती रही. दुकान के कारिन्दे आपस में बातचीत करते समय इस माल को नेपाली
बंशलोचन कहते थे. तब से यह पृथक् ग्रेड या नेपाली वंशलोचन कहलाने लगा. यह सबसे
बढ़िया और सबसे कीमती ग्रेड़ हैं.
इसके बाद नम्बर आता हैं स्पेशल ग्रेड का. इसके डले नेपाली वंशलोचन से जरा छोटे
होते हैं. और, मोटी छाननी में नहीं छनते.
इसी प्रकार उत्तरोतर ग्रेडों में वंशलोचन के डले छोटे होते जाते हैं. तीसरे
ग्रेड का वंशलोचन नम्बर एक कहलाता हैं. यह अपेक्षाकृत बारीक छाननी में छनता हैं.
चौथे ग्रेड में नम्बर दो वंशलोचन है जो अधिक बारीक छाननी में छनता हैं. पांचवें
ग्रेड में नम्बर तीन वंशलो-~चन हैं. इसके दाने लगभग सरसों के दाने के बराबर होते
हैं. छठे ग्रेड नम्बर चार वंशलोचन हैं. इसके दाने खसखस के दाने से भी बारीब होते
हैं. सातवें ग्रेड में नम्बर पांच वंशलोचन है जो बिलकुल महीन छाननी में से छान
कर निकाला जाता हैं. यह मैदे के माफिक बारीक धूल होती हैं. इसे खाका वंशलोचन भी
कहते हां.
रंग की दृष्टि से सबसे स्वच्छ तथा उजले पहले तीन ग्रेड हैं. उसके बाद के
ग्रेडों में वशंलोचन के दाने इतने बारीक रह जाते हैं कि बिनाई और छटाई के बावजूद
भी उनमें कुछ-न-कुछ मिटी या धूल के कण बच जाते हैं.
भड्डा: गांठ के ठीक ऊपर लगभग एक इञ्च मोटी तह में अतीव मगुर,चूने के डले जैसा,
असमान पृष्ठ का एक गोल चक्का जमा होता है जिसे भड्डा कहते हैं. भड्डे के चक्कों
के ऊपर मैंने कई बार पके वंशलोचन के सफेद स्फाटिक बने हुए देखे हैं. इससे अन्दाज
होता हैं कि भड्डा वंशलोचन की तलछट है, और इसीलिए यह वंश-~लोचन के स्फटिकों के
समान न तो कठोर बन पाता हैं और न चमकीला चिकना. यह सदा भुरभुरा बना रहता. दो
अंगुलियों के बीच में पीसने से एकदम चूरा बन जाता है, मानो कि बारीक बजरी सरीखे
कणों से मिलकर बना हो.
भड्डे के चक्के की अधिकतम मोटाई मैंने चार सेण्टी-~मीटर नापी हैं. पांच
सेण्टीमीटर से बड़े व्यास का भड्डा मैने नहीं देखा. गोलाई में तेरह सेण्टीसीटर
के मड्डों का मिलना साधारण बात है. कच्चे माल में मड्डा एक समान भूरे मटमैले रंग
का होता हैं. वंशलोचन के ऊपर भी मटमैली मिट्टी चढ़ी होती हैं, परन्तु उसके बीच
में कहीं-कहीं स्फटिक की सफेदी नजर आ जाती हैं. वंशलोचन की अपेक्षा मड्डा हलका
होता हैं और पानी के ऊपर तैर जाता हैं, जबकि वंशलोचन डूब जाता हैं. वंशलोचन के
मुकाबले मड्डा हेय और निरुपयोगी पदार्थ समझा जाता है. व्यापार में इसकी मांग
बिल्कुल नहीं थी. मन्दी के जमाने में दन्तभञ्जन बनाने वाले इसके ग्राहक थे. वे
इसे चौक के स्थान पर बरक लेते थे. वंशलोचन की कीमत बड़ने पर इसकी कद्र होने लगी.
कच्चे माल की सफाई करते समय भड्डे अलग छांट लिया जाने लगा और उसको पीस कर खाका
(नम्बर पांच) में मिला दिया जाने लगा.
बाछ: वंशलोचन में कुछ टुकड़डे पतले, चपटे, चमकीले और अत्यन्त कठोर होते हैं.
इनके किनारे पर पोरी की गांठ का भीतरी निशान पड़ा होता हैं. यह भी वंशलोचन ही
हैं परन्तु अत्यन्त कठोर होने से इतना अच्छा नहीं माना जाता. इसे बाछ कहते हैं.
सारे माल में यह कम मात्रा में निकलता हैं. इसे प्राय: पीस कर भड्डे के चूरे के
साथ बेच देते हैं.
पैंकिंग:प्रत्येक ग्रेड का वंशलोचन टीन के दो किलो-~ग्राम,२५० ग्राम, १०० ग्राम
और ५० ग्राम के डिब्बों में पैक कर बेचा जाता हैं. सभी डिब्बों का रूप-रंग,
डिजा-~इन और उनके ऊपर की लिखावट एक समान हैं, केवल उनके साइज में अन्तर हैं.
भूना हुआ वंशलोचन यदि नेत्यलीन की गोलियों के साथ या मेन्थोल, कपूर आदि किसी
गन्धमय पदार्थ के थाथ खुला रख दिया जाय तो यह उनकी गन्ध को अपने में सोख लेता
हें. यह जल-आचूषक हैं, इसलिए हवा में से नमी को भी सोख लेता हैं. इन बातों का
विचार करते हुए इसे वायुरहित (एअरटाइट) डिब्बों में पैंक करना चाहिए.
देश की आवश्यकता
लगभग १९५६ में वंशलोचन की कोई चार सौ पेटियां प्रति वर्ष भारत में खप जाती थीं.
एक पेटी में दो पीकल वंशलोचन आता था. पीकर सींगापुर का नाप है. एक पीकल एक मन
पच्चीस सेर के बराबर होता था. इस गणना से लगभग पैंतालीस टन वंशलोचन की हमारे देश
में १९५६ में खपत थी. लखपतराय सम्पतराय साथ की बहियों से पता चलता हैं कि
उन्होने अस्सी टन तक वंश-~लोचन एक बरस में बेचा हैं. देश की जनसंख्या में और
आयुर्वेदिक व यूनानी दवाओ के उत्पादन में जो निरन्तर वृद्धि हुई हैं उससे मेरा
अनुमान हैं कि इस समय हमारे देश में लगभग तीन सौ टन वंशलोचन की प्रति वर्ष
आवश्यकता होगी. इतनी परिमाण में प्रतिसंस्कृत माल को तैयार करने के लिए लगभग
दुगुने कच्चे माल की आवश्यकता होगी. यदि छह सौ टन कच्चा वंशलोचन हमारे जंगलों से
उपलब्ध किया जा सके तो इस उपयोगी पदार्थ के बारे में देश आत्मनिर्भर हो सकता
हैं.
मेरा अनुमान है कि असम के वनों से कुल पचास मन कच्चा माल हर साल निकलता है. देख
की जरूरत को देखते हुए यह परिमाण अत्यन्त स्वल्प हैं. मेरा ख्याल है कि यदि
प्रयत्न किया जाय तो इन जंगलों में से सौ मन तक कच्चा माल निकल सकता हैं. भारतीय
वनों में वश-~लोचन की पैदावरा बढ़ाने के लिए मेरा सुझाव हैं कि देहरादून की
वन-अनुसन्धानशाला को अनुसन्धान को एक विस्तृत योजना बनानी चाहिए. इस समय
वंशलो-~चन की कीमत तो ऊंची हैं ही, यह अत्यन्त दुर्लभ हो गया हैं. हमारे वनों
में यह जितना पैदा किया जायगा वह बरसों भारत में ही खपता रहेगा. फालतू पैदावार
को हम विदेशों में निर्यात करके विदेशी मुद्रा कमा सकेंगे. वंशलोचन वाला बांस
दूसरे बांसों की तुलना में किसी भी प्रकार घटिया नहीं होता: वंशलोचन निकालने के
बाद भी वह पूरे दामों में बिक जायगा.
नकली वंशलोचन
असली वंशलोचन बहुत सीमित परिमाण में प्राप्त होता था और कच्चे प्राकृतिक वंशलोचन
को शुद्ध करने व पकाने की प्रक्रिया पेंचीदा थी; इसलिए यह मंहगा पड़ता था. इसे
सस्ता करने के लिए और प्रचुर परिमाण में उपलब्ध कराने के लिए संश्लिष्ट
(श्य्न्ट्हेटिच्) तरीके से बनाने का आविष्कार किया गया.
संश्लिष्ट वंशलोचन का एक पटक सोडियम सिलि-~केट है. इसका २० से ४० शतांश तापमान
पर १.१ से १.१७५ आपेक्षिक गुरुत्व का घोल लिया जाता हैं. दूसरा घटक खनिज अम्ल
(मिनरल एसिड) या एक एसिड सौल्ट का घोल है जिसका २० से३० शतांश पर आपेक्षिक
गुरुत्व १.०३ से १.०८५ तक होता है. एसिड सोल्ट इमनें से कोई एक लियै जाता हैं:
सोडियम बाइसल्फेट, पोटा-~शियम बाइसल्फेट, अमोनियम सल्फेट और अमोनियम क्लोराइड.
दोनों घोल समान परिमाण में लिये जाते हैं.
दोनों घोलों को गहरे पात्र में डाला जाता हैं. इनके मिलने से जेली बन जाती हैं.
इसे सात दिन तक धूप में या भट्टियों में ५० से ७० शतांश पर अंशत: सुखा कर डले
बना लेते हैं. डलों को बहते पानी में बार-बार धो कर सल्फेट्स, क्लोराइड्स आदि
विलेय लवणों को निकाल देते हैं. फिर इसे करीब ६० शतांश तापमान पर तीन दिन सुखा
लेते हैं. प्राप्त पदार्थ को तब भिन्न-भिन्न आकार की छाननियों में छान लेते हैं.
दानों की मुटाई के अनुसार छह ग्रेड बना लेते हैं. इस पदार्थ को वंश-~लोचन कहते
हैं. यह सफेद या नीलाम सफेद, अपार-~दर्शक या पारमासी होता है. जिसकी सतह चमकीली
होती हैं. इस प्रक्रिया में बनाये गये वंशलोचन में सबसे बड़े डले लगभग आधा इंच
के होते हैं और सबसे छोटे बारीक बजरी के दाने के बराबर होते है. ये बहुत हल्के,
रन्ध्रमय और भंगुर होते हैं.
आविष्कारकों का दावा है कि यह संश्लिष्ट (सिन्थे-~टिक) वंशलोचन बांस से प्राप्त
होने वाले असली वंश-~लोचन से डलों के आकार की दृष्टि से और गैस सोखने की क्षमता
से बेहतर हैं. साथ ही यह अधिक रन्ध्री और अधिक हल्का हैं.
आंशिक सुखाने से पाया गया हैं कि विलेय लवणों का अधिक परिमाण जिलेटिन की बाहरी
सतह पर स्फ-~टिक रूप में जम जाता हैं. इसलिए ये आसानी से घुल जाते हैं. यदि
सुखाया न जाय तो जिलेटिन इतना श्ले-~षाभीय (छोल्लोइडल्) होती हैं कि लवण घुलकर
पूर्णतया निकलते नहीं, और तैयार पदार्थ में कुछ बचे रहते हैं. यदि तैयार वंशलोचन
विलेय लवणों से मुक्त नहीं है तो इसमें निम्नलिखित दोष आ जाते हैं.
१. आसृति दबाव (आस्मोटिच् प्रेस्सुरे) और उत्फुल्लन (ऐङ्ङेरेस्चिन्ग्) द्वारा भीतर से
लवण धीरे-धीरे ऊपर की सतह पर आते रहते हैं जिससे वंशलोचन का रूपरंग बदल जाता
हैं.
२. प्रकृतिक वंशलोचन के मुकाबले इसमें आर्द्रता कम होती हैं.
