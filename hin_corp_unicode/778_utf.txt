<औङ्ङिचल् अन्ड् ंएडिअ ळन्गुअगे><आड्मिनिस्ट्रटिवे><आनोन्><आ.ष्.१९८८ ईआ.षी><१९८९><ईन्डिअन् आग्रि.षेसेअर्च्ह् भोअर्ड्.><णेत् ढेल्हि><६८ टो ७०><२१५०><आनोन्-आ.ष्.१९८८ ईआषी.><ढ्हनन्जय् खुमर्>

नाशी पक्षी
विभिन्न नाशी पक्षियों से बचने के लिए लैड्रिन का तीन फसलों पर परीक्षण किया
गया. प्रयोगशाला ओर खेतों, दोनों ही जगह हुए परीक्षणों में लैड्रिन की विभिन्न
खुराकों का तोतों और गौरैयों के खाने के व्यवहार पर प्रभान पड़ा. सरसों की फसल
को ०.०२५ प्रतिशत लैड्रिन से उपचारित करने से सरसों की फलियों को तोतों से
१३.३-३३.९ प्रतिशत क्षति हुई. पक्षियों द्वारा होने वाले नुकसान से सम्बन्धित
इसी तरह के परिणाम गेहूं और सूरजमुखी की फसलों पर भी रिकार्ड किए गए. अन्वेषणों
से यह मालूम हुआ कि एक उपयुक्त प्रतिकर्षी (रिपेलैंट) का पता लगाने के लिए रसायन
की खुराक के प्रभाव का भी अध्ययन करना जरूरी है.
सूत्रकृमिविज्ञान
अनाज वाली, दलहनी और फलों की फसलों के पादप सूत्रकृमियों की वर्गिकी का अध्ययन
सूत्रकृमियों की वर्गिकी के क्षेत्र में हुए अनुसंधान में हर स्तर के वर्गिकी
सम्बन्धी अध्ययन शामिल हैं, यानी विवरण सम्बन्धी, संशोधनात्मक, वर्गीकरण
सम्बन्धी तथा जाति~वृतिक (फाइलोजेनेटिक) अध्ययन जो वाह्य शरीर रचना सम्बन्धी
संख्यात्मक और जैवरासायनिक दृष्टिकोण पर आधारित है. दिल्ली, हरियाणा, पंजाब,
जम्मू और कश्मीर, असम, अरूणाचल प्रदेश और उत्तर प्रदेश में प्राणिजात सम्बन्धी
सर्वेक्षण किए गए. अनाज वाली दलहनी, शाकीय, फलों और नगदी फसलों की जड़ों के पास
से मिट्टी के ५७३ नमूने विभिन्न मौसमों में लिए गए जिससे इन राज्यों में मौजूद
सूत्रकृमि की जातियों का रिकार्ड बनाया जा सके. अरूणाचल प्रदेश में विभिन्न पादप
परजीवी सूत्रकृमियों के वंशों के होने की बारम्बारता इस प्रकार थी:
हेलिकोटाइलिंकस जातियां(८९ प्रतिशत) जीफिनीमा जातियां (८३ प्रतिशत):
मेक्रोपास्थानिया जातियां(५४ प्रतिशत) हाप्लोलेमस जातियां (४३
प्रतिशत):हेमिक्रिकोनेमाएडेस जातियां (२२ प्रतिशत):ट्राइकोडोरस(१९
प्रतिशत)मेलाइडोगाइने(१२ प्रतिशत)और लांगीडोरस जातियां (१८ प्रतिशत). कुछ जगहों
पर रोटीलेंकलस, डाइटीलेंकस और टाइलिंकोरिंकस की जातियां बहुत कम संख्या में
मौजूद थी.
जोरहाट (असम) से टमाटर, बैगन और बांस की जड़ों के राजोस्फियर से इकट्ठा किए गए
मिट्टी के नमूनों की जांच करने से पता चला कि बांस (बैम्बूसा जाति) के
राज़ोस्फियर के चारों ओर पुटी वाले (सिस्ट) सूत्रकृमि मौजूद थे. बांस से
सम्बन्धित अन्य सूत्रकृमि थे हिर्शमैनियेला मक्रोनेटा, टाइलिकोरिंकस न्यूडस,
हेलिकोटाइलेंकस क्रेनाकौडा और रोटीलेंकलस रेनीफार्मिस.
जम्मू व कश्मीर से विभिन्न घासों, मक्का, रेड क्लोवर और आलू की जड़ों के
राइजोस्फियर के आस-पास से इकट्ठे किए गए मिट्टी के नमूनों का पादप सूत्रकृमियों
के लिए परीक्षण किया गया. एग्रोस्टोलॉजी फार्म, सेदव और पहलगाम में पुटी वाले
(सिस्ट)सूत्रकृमियों की मध्यम से उच्च आबादी मिली.
पूर्वी उत्तर प्रदेश के तीन जिलों वाराणसी, बलिया और गाजीपुर का विस्तृत
स्रवेक्षण करने से मालूम हुआ कि मटर (पाइसम सेटाइवम) और अरहर (कैजानस कैज़न) की
जड़ों के राइजोस्फियर के आस-पास क्रमशः होप्लोलेइमस इंडिकस और हीटरोडेरा कैज़ानी
की भी काफी घनी आबादी थी. दो सौ ग्राम मिट्टी मे १०-३० तक पुटियां मौजूद थीं. ये
पुटियां काफी पुरानी मालूम पड़ती थीं और कुछ तो केवल खाली खोल मात्र थी. इसके
विपरीत होप्लोलेइमस इंडिकस का आधिक्य था और प्रति २०० ग्राम मिट्टी में २४०-११२०
सूत्रकृमि मौजूद थे. यह संख्या सूत्रकृमि की प्रभावसीमा के स्तर से काफी ऊंची
थी. वाराणसी में चांदमारी में होप्लोलेइमस इंडिकस का आधिक्य था. इसके बाद क्रम
से टाइलिंकोरिंकस एसीगैन्स, हैलिकोटाइलिंकस एस्ट्रिएटस और एच. डेसिएंसिस का
स्थान था. सब्जियों में चांदमारी में टमाटर और बैंगन में मेलाइडोगाइने
इन्काग्निटा का उच्च श्रेणी का प्रकोप था. दोनों ही फसलों की जड़ों में
सूत्रकृमियों की गांठे खूब थी. इनके अलावा टमाटर में टाइलिंकोरिंकस इंडिकस और
बैंगन में टाइलिंकोरिंकस इंडिकस,हेलिकोटाइलिंकस एस्ट्रिएटस, प्रेटिलेंकस थॉर्नेई
और होप्लोलेइमस इंडिकस मौजूद थे. इसी स्थान पर कुस्मभ की फसल में टाइलिंकोरिंकस
वल्गेरिस, होप्लोलेइमस इंडिकस और रोटीलेंकलस रेनिफॉर्मिस की आबादी भी मौजूद
थी.
फलों की फसलों में आर.टी.आई., गाजीपुर में उपयुक्त आयु होने और पर्याप्त पोषक
ततेवों के मिलने के बावजूद अंगूर की कुछ लताएं अच्छी तरह नहीं उगती थीं. इन
लताओं की जड़ों के आस-पास की मिट्टी की जांच करने से मालूम हुआ कि उसमें
होप्लोलेइमस इंडिकस के साथ-साथ हेमिक्रिकोनेमाएडेस कोकोफिलस बड़ी संख्या में
मौजूद थे. एच. कोकोफिलस का प्रकोप एक गम्भीर समस्या मालूम होती है. बलिया के
आस-पास की मिट्टी में भी टाइलिंकोरिंकस और होप्लोलेइमस इंडिकस के साथ-साथ,
हेमिक्रिकोनेमाएडेस कोकोफिलस बड़ी संख्या में मौजूद थे.
सूत्रकृमि संभाग में स्थित राष्ट्रीय सूत्रकृमि संग्रह में मुख्य
सूत्रकृमिविज्ञानी, कॉमनवेल्थ इंस्टीट्यूट आफ पैरासिटॉलोजी,यूनाइटेड किंगडम
द्वारादिए गए १८ वंशों और २० जातियों की २४ स्लाइडें बढ़ाई गईं.
जैवरासायनिक और कार्यिकी सम्बन्धी अध्ययन
संगत (एम.इन्काग्निटा-टमाटर की किस्म पूसा रूबी और एम. इन्काग्निटा-लोबिया की
किस्म पूसा बरसाती तंत्र) और असंगत(एम. इन्काग्निटा-टमाटर की किस्म एस.एल. १२०
और एम. इन्काग्निटा-लोबिया की किस्म सी.१५२ तंत्र)में ट्रासक्रिप्शन और
ट्रासलेशन के परिवर्तनों की पद्यति को समझने के उद्देश्य से प्रयोग किये गए. इन
दोनों संगत और असंगत तंत्रों की अन्तरक्रिया से यह मालूम हुआ कि आर.एन.एस. और
प्रोटीन के संश्लेषण में होने वाले परिवर्तन से पौधों के प्रतिरोधी जीनो के
सक्रिय होने का संकेत मिलता है. एक संगत अन्तरक्रिया में ऊर्जा उत्पन्न करने
वाले एंजाइमों की सक्रियता का बढ़ना परपोषी में उपापचयन में इस तेजी की जरूरत
सूत्रकृमि की पेषक और ऊर्जा सम्बन्धी आवश्यकताओं को पूरा करने के लिए होती है.
सुपर क्साइड डाइमुटेस(ई.सी. १.१५.११.) की सक्रियता के लिए परपोषी परजीवी संयोग
के उपयोग से सक्रिय अन्तरक्रियाएं पैदा हुई जिससे तेजी से स्थानिक कोशिका
नेक्रोसिस हुई और सूत्रकृमि का विकास रूक गया. पूसा बरसाती जैसी संवेदनशील किस्म
के एन्ज़ाइम की सक्रियता बढ़ी और प्रतिरोधी किस्मों सि.१५२ व ८२-१-बी, में घटी.
सात प्रतिशत एक्रीलेमाइड जेल द्वारा ८.९प्ह् मान पर इलेक्ट्रोफोरेटिक विश्लेषण से
मालूम हुआ कि शौढ् की आइसोज़ाइम संख्या या इलेक्ट्रोफोरेटिक गतिशीलता किसी भी
नमूनेमें भिन्न नहीं थे. जेल की सतह पर विघटित होने वाले बैंडों की संख्या तीन
थी.
पादप परजीवी सूत्रकृमियों का प्रबन्ध
हीटरोडेरा एविनी से ग्रस्त गेहूँ (किस्म एच.डी. २३२९) के खेत की मिट्टी में
इबूफॉस (१०जी),कार्बोफ्यूरॉन(३जी)और डायाज़िनान(१० जी) का उपयोग १.५ और
३.०कि.सक्रिय तत्व/ है.की दर से और कार्बोसल्फान (२५ एस.टी.) २ व ४ प्रतिशत
(डब्ल्यू./डब्ल्यू. की दर से बीजोपचार) करने से इस सूत्रकृमि की संख्या
अनुपचारित की अपेक्षा काफी कम हो जाती है. रसायनों में इबूफॉस का ३.० कि./है. की
दर से उपयोग सबसे ज्यादा प्रभावी रहा क्यों कि इससे पुटियों(सिस्टों) की संख्या
सबसे ज्यादा घटी और इससे गेहूं के दाने का वजन बढ़ने में भी सहायता मिली. गेहूं
की किस्में/वंशक्रम नामत:आर.सी.बी.डी.१ आर.सी.बी.डी.२२ आर.सी.बी.डी.६६५२२,
आर.सी.बी.डी.६६५२७ और आई.सी.२९०४० की प्रतिक्रिया एच.एविनी की प्रतिरोधी रही. जौ
की छिलका रहित किस्में डी.एल.५१५ और डी.५२७, एच. एविनी के प्रति क्रमशः
प्रतिरोधी और मध्यम प्रतिरोधी रही.
गमलों में लगाए गए ज्वार(किस्म सी.एस.वी.१) के पौधों के साथ कठिन स्थितियों
सम्बन्धी परीक्षण किए गए जिनमें सूत्रकृमियों की संख्या ५ स्तरों पर १,२,४,८ और
१६ लार्वे प्रति ग्राम मिट्टी थी. इन परीक्षणों में सूत्रकृमियों की संख्या के
शुरू के स्तर पर ऋणात्मक सहसमबन्ध पाया गया लेकिन मिट्टी और जड़ों दोनो ही में
सूत्रकृमियो की संया बढ़ती हुई पाई गई.
कार्बोफ्यूरान (३ कि.सक्रिय तत्व है. की दर से) को नाइट्रोजन की उच्च मात्रा
(९०कि/है) के साथ मिला कर उपयोग करने से एच.जेई से ग्रस्त मक्का की फसल से
अधिकता दानो का उत्पादन हुआ. जहां पर कार्बोफ्यूरॉन का २या ३ कि. सक्रिय
तत्व/है.की दर से उपयोग किया गया था, वहां पर अन्त में पुटियों की संख्या घट गई
लेकिन नाइट्रोजन उर्वरक की मात्रा बढ़ाने से पुटियों की आबादी भी बढ़ी.
मक्का की किस्म दक्कन १०३ में कार्बोसल्फॉन का २ प्रतिशा(डब्ल्यू.डब्ल्यू) की दर
से बीजोपचार करना एच.जेई के मामले में बड़ा प्रभावी रहा. इस बीजोपचार से मक्का
की उपज में ४९.३ प्रतिशत की वृद्धि हुई, जबकि २ कि. सक्रिय तत्व प्रति है. की दर
से कार्बोफ्यूरान से मिट्टी को उपचारित करने से उपज में केवल ३९.२ प्रतिशत की
वृद्धि हुई. इसके विपरीत मक्का की गंगा ४ किस्म में कार्बोफ्यूरान से मिट्टी को
उपचारित करने से उपज में अनुपचारित की अपेक्षा ५४.६ प्रितशत की वृद्धि हुई, जबकि
इसी रसायन में बीजोपचार से ३२.९ प्रतिशत की वृद्ध हुई. दोनो ही किस्मों में अन्त
में पुटियों की संख्या घटाने में कार्बोफ्यूरान बहुत प्रभावी रहा. गंगा ५ में
दानों का अधिकतम उत्पादन कार्बोफ्यूरान का पौधों की पत्तियों पर छिड़काव करने से
हुआ.जहाँ तक सूत्रकृमि की संख्या घटाने का सवाल है, प्रतिशत (डब्ल्यू/डब्ल्यू)
कार्बोसल्फान का पत्ती पर छिड़काव करने से अन्त में पुटियों की संख्या में
अधिकतम कमी हुई.
पांच ग्रा./१०० ग्रा.बीज की दर से बीज को कार्बोसल्फान से उपचारित करने के
साथ-साथ मिट्टी को २ कि. सक्रिय तत्व/है. और ब्लीचिंग पाउडर २५ कि./है की दर से
उपचारित करने से अच.जेई की पुटियों की संख्या में अधिकतम कमी हुई.
कार्बोफ्यूरान (४० एफ), फिनॉमीफॉस (४० ई.सी.) और कार्बोसल्फान (२५ डब्ल्यू.पी.)
१,२ और ३ प्रतिशत सक्रिय तत्व (डब्ल्यू/डब्ल्यू) का सीड ड्रेसर की तरह उपयोग
करने पर तीनों रसायनों में से फिलॉमीफॉस की प्रत्येक खुराक अधिक प्रभावी रही.
इससे एम.इन्काग्निटा के जे. २ की जड़ों में घुसने की संख्या में कमी होकर यह
संख्या नगण्य हो गई. ये परीक्षण गमलों में उगाए गए राउंड मेलन में किए गए. ऐसे
ही परिणाम करेले पर किये गए परीक्षणों के दौरान मिले.
टमाटर की नर्सरी की क्यारियों को २ कि. सक्रिय तत्व.है. की दर से कार्बोफ्यूरान
और रग्बी से उपचारित करने से यह मालूम पड़ा कि यद्यपि कार्बोफ्यूरान से
सूत्रकृमियों की संख्या अधिक घटती है लेकिन रग्बी से टमाटर के पौधो की जड़ों मे
जड़ ग्रथियां बनने में अनुपचारित की अपेक्षा ज्यादा कमी होती है. यद्यपि
कार्बोफ्यूरान से उपचारित क्यारियों में पौधों की ऊंचाई अधिक थी लेकिन रग्बी से
उपचारित पौधों का वजन ज्यादा था.
मिट्टी और पौधों में सेबुफॉस की अपशिष्ट मात्रा की ~उग् स्तर तक उच्च कोटि की
परिशुद्धता जानने के लिए एक उच्च संवेदी एफ.पी.डी.जी.एल.सी.तकनीक विकसित की गई.
बलुई दुमट मिट्टी में सेबुफास मध्यम रूप से बना रहा और नमी और तापक्रम की
विभिन्न अवस्थाओं मे इसकी अर्ध-आयु ७.७ से २८.६ दिनों की थी. रसायन के प्रथम
श्रेणी के अपघटन को तेज करने मे तारक्रम का प्रभाव, नमी की अपेक्षा अधिक था.
गमले और खेत, दोनो ही अवस्थाओं मे, सेबुफास के अवशेष ६० दिनों तक मौजूद थे और
उनकी वैसी ही अर्ध-आयु देखी गई. खेत मे रसायन की मौजूदगी १५-३० सें.मी. की गहराई
तो पाई गई,यद्यपि गहराई के साथ-साथ इसकी सांद्रता भी घटी. बैगन मे सेबुफास (१.०
कि.सक्रिय तत्व/है.) एम.इन्काग्निटा के प्रवेश, विकास प्रजनन और जनन क्षमता को
घटाने में बहुत प्रभावी पाया गया.
मूंग का एच.ओ.ई.-३८८ के १ और प्रतिशत सक्रिय तत्व (डब्ल्यू/डब्ल्यू) से बीजोपचार
करने पर पौधे की अच्छी बढ़वार होने और लगभग सभी बाह्य परजीवी सूत्रकृमियों की
संख्या घटने से सूत्रकृमि का प्रभाव न्यूनतम हो जाता है. एच.ओ.ई.-३८८ की २
प्रतिशत सांद्रता एम.इन्काग्निटा के लिए प्रभावी पाई गई और इसके उपचार से मूंग
की जड़ ग्रंथिकाओ मे बहुत कम पिटिकाएं (गाल) देखी गईं. दो प्रतिशत की सांद्रता
वाले रसायन के उपचार से मिट्टी में जड़ की गांठ वाले सूत्रकृमियों की संख्या और
जड़ों पर बनने वाली पिटिकाओं की संख्या में सबसे ज्यादा कमी हुई. इससे जीवाणुओं
द्वारा ग्रंथिकाएं बनाने की क्रिया पर भी कोई कुप्रभाव नहीं पड़ा.
चने की के.९५९, बी.डी.जी.८३ ,बी.बी.जी.३१२, बी.जी.एम.४३१, जी.एल.१०००२,
पी.डी.जी.८५-६ और बी.जी.एम. ११९/जी.एन.एस. ३०९७ किस्में सूत्रकृमि की संख्या कम
करने में सहायक है. पी.पेनिट्रास,एच.कैज़ानी, होप्लोलेइमस इंडिकस और आर.
रेनीफॉर्मिस की संख्या चने की बुआई की सामान्य तिथि को बदल देने से बहुत घट गई.
नीम के बीज की मिट्टी और बीज के छिलके की सांद्रता और उपचार की अवधि का
एम.इन्काग्निटा को नष्ट करने पर सीधा प्रभाव पड़ता है. सांद्रता जितनी अधिक होगी
और उपचार जितनी देर तक होगा, उसका प्रभाव भी उतना ही अधिक विषाक्त होगा. निम्न
सांद्रता पर २४ और ४८ घंटे या ६ घंटे मे मृत्यु-दर का प्रतिशत कम था लेकिन इससे
जे.२ का संक्रमण प्रभावित हुआ. मूंग में अनुपचारित की अपेक्षा या तो सूत्रकृमि
बिल्कुल नही घुसे या बहुत कम घुसे.
एम. इन्काग्निटा की संख्या, लोबिया के पौधों मे करंज या हिन्द-ओ-मील से सबसे
ज्यादा कम हुई. इसके बाद कार्बोफयूरान का स्थान था. सूत्रकृमि की संख्या घटने पर
सबसे कम प्रभाव अरण्डी वाले उपचार का देखा गया. आम तौर पर यह देखा गया कि
जड़-ग्रथिकाओं की संख्या उपचारित फसल में बहुत घट गई थी,खास तौर से उस स्थिति
में जब सूत्रकृमि का संक्रमण सबसे अधिक था.
मूंगफली की सूचीकॉत १०० किस्मों में से कार्डोफैन (एन.आर.सी.जी.१६०९) किस्म ने
एम.एरिनेरिआ के प्रतिरोधी प्रतिक्रया प्रदर्शित की. जब मूंगफली की जे.११ किस्म
के बीज मानेक्रोटोफॉस ३५ ई.सी. फेनामिफॉस ४० ई.सी. आक्सेमिल २४ ई.सी. और ज़ोलोन
३५ ई.सी. के पानी में बने ५००, २५० और १२५ प्रति दस लक्षांस के घोल में
एम.एरिनेरिआ के नियंत्रण के लिए १२ घंटे तक भिगोए गए तो फेनामिफॉस के अतिरिक्त
किसी और रसायन से अंकुरण पर कोई प्रतिकूल प्रभाव नहीं पड़ा. बीजों को ५०० प्रति
दस लक्षांस वाले फेनामिफॉस में १२ घंटे तक भिगोए रखने से मूंगफली का अंकुरण केवल
१६.६ प्रतिशत ही हुआ.
मार्शल या आंकोल से उपचारित करने की अपेक्षा एच.ओ.ई.-३८८ से उपचारित करने पर
एम.एन्काग्निटा के अंडों के कवचों से कम लार्वे निकले. जब उपचारित अंडे के कवचों
को साधारण पानी में रखा गया तो लार्वे काफी संख्या में निकले.
