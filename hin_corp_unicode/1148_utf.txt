<ठ्रन्स्लटेड् ंअटेरिअल्><ळिटेरटुरे><खर्निक्, ंअड्हु ंअन्गेस्ह्><ंअहिम् खि ख्हडि><१९९३><ण्ब्ट्><णेत् ढेल्हि><५८-६५><२०८०><खर्निक्, ं.ं.-ंअहिम् खिक्हडि-ळ्ट्-औ> 

जब दादू की झुग्गी में वह और धोंडू खाना खा रहे थे, उसी वक्त गंगा की
झुग्गी में सरजू हाजिर हुआ. दरवाजे से सटकर खड़े-खड़े उसने आवाज दी- "गंगा
बाय!"गंगा उसका ही इंतजार कर रही थी, पर झुग्गी में गंगा अकेली नहीं थी,
किसन और भिका भी थे. गंगा दरवाजे तक आयी और बोली-"मटन तैयार हाय. काहे
में लेके जाने का?""देना किसी बर्तनमेच. अम सुबह वापस जायेंगा."तब तक
किसन लंगड़ाते हुए वहां तक आ पहुंचा और सरजू से बोला-"सरजूदा, आज कौनसा
इरादा हाय? दावत हाय तो अमको इत्तला क्यूं नाय? अम बी तो कोंबडी पसंद
करताय."सरजू खंकारते हुए आगे की ओर बढ़ा.झुककर झुग्गी में आया और उकडूं
बैठ गया."लंगड़े, तेरी तकदीर थी जो बच गयाय. नहीं तो तेरा बी माथा फूटनेच
वाला था. उस हरामी पेंटर के साथ रोज का माफिक तुम नाय था वोच अच्छा हुआ.
नहीं तो तुम बचताच नहीं."गंगा एल्यूमिनियम की पतीली में मटन ले आयी और
सरजू को देकर बोली-"सरजूदा तुम तो जित्ता बोला उतनाच काफी. म्हेरबानीच
होताय. अब इसे लेने का और जाने का. फिर ऐसा बखेड़ा नहीं करने का.""पर
हो क्या गयाय. तुमको पता हाय?" किसन ने तपाक से गंगा से पूछा.फिर भिका
बोलने लगा-"आज शामू पेंटर की शामत आयाय. सरजूदा ने अच्छा मरम्मत करवाया
हाय उस्काव पार्टीहाय! क्यों सरजू दादा?""सच बोलताय सरजूदा?""और क्या झूठ
बोलेंगा, कल पूछना भड़वे पेंटरसेच. तकदीर था जो बच गयाय. नहीं तो खूनसेच
इश्तहार रंगने वाला था. दूसरे का छोकरी लोकों को गलत रास्ते पर ले जाताय,
तो उसका ऐसा होयेंगाच.""सरजूदा!""अब क्यूं बोम मारताय लंगड़े! तुम होता न,
तो तुमको बी मार पड़नेच वाला था. तुम अपनी छोकरी को यूं धकेलताय? उसे घर से
भागने के वास्ते तुमने उकसाया था.""अम अपनी छोकरी का जो चाहे सो करेंगा,
तुमको क्या?" किसन गुस्से में बोला. बाप की आवाज सुनकर भिका को भी जोश आ
गया. वह गुर्राकर बोला-"सरजूदा, तुम बूढ़ा हाय. अम दादा का माफिक समझताय
तुमको. पर तुमको ऐसा बात बोलना नहीं जंचताय. अमारेच घर में पार्टी की कोंबड़ी
पकवाताय और अमारेच बाप को मारने की बात करताय. तुम समझता क्या अपने कूं? अम
बी गेंग बनायेंगा और सबको देख लेंगा. हमारे आड़े कौन आताय सो.""अरे ज्जा रे
गेंगवाले! तू पेंटरच का दोस्त हाय न! भड़वे अपनीय भैन को धंधे मेंलगाताय,
उसकी दलाली पर मजा मारताय! और हमकोच आंख बताताय! अम थूकताय तुम पर." सरजू
गुस्से में लाल हो गया और उसने पच्च से भिका पर थूक दिया. भिका का सिर फिर
गया. उसने सरजू का गला पकड़ लिया."तेरी ऐसी की तैसी. बूढ़ा समझ अम चुप रहा,
तो लईच दिमाग दिखाताय. अबी ह़अडी तोड़ताय.  .  .  स्साला समझता क्या अपने आप
कूं? चमचा स्साला."गंगा से झगड़ा देखा नहीं जा रहा था, इसलिये वह बीच-बचाव
के लिएआगे बढ़ आयी."सरजूदा तुम्हारे हाथ जोड़ताय. तुम अब जाने का.""नाय,
नाय! तेरा छोकरा क्या करताय? वो जरा देखाताय! मेरा खून करेगा? क्या शामत
स्साले की और क्यूं रे लंगड़े! अब तू क्यूं चुप्पी लगाताय? हो हिम्मत तो लाओ
लकड़ी, मार मेरे सर पर. नहीं तो पकड़ अपने छोकरे का हाथ. कल तो साले को नाक
पोंछना नहीं आता था और आज अमीच को रौब दिखाताय."रतन और सायबू सो रहे थे.
हड़बड़ाहट में जाग गये और रोने लगे. सरजू भी शांत होने लगा था. गंगा के
सामने रखा हुआ मटन का बर्तन उठाकर वह बाहर आ गया. चलते-चलते भी उसकी जबान
बके जा रही थी."भिका, तूने बूढ़े पर क्यूं हाथ उठायारे?" गंगा ने भिका से
पूछा."तो क्या अपन खालीपीली देखताच रहता? वोच मेरे पर थूका हाय.""तो क्या
वो तेरे पर फूल बरसायेगा? बूढ़ा ने कौन-सा गलती कियाय? घर का सहारा है तू.
काम-धंधा कर घर का इज्जत रखने का, तो तूच पेंटर के साथ भटकताय? बहन-भाई
को सुख दिलाने का, मां-बाप को पोसने का. ये सब छोड़कर तो तूच पेंटर के साथ
मवालीगिरी करताय? कोई बुरा-भला कहताय तो तुम गुस्सा करताय. अब क्या रोऊं
तेरे नाम से?" गंगा तेजी से बोल रही थी."पर बूढ़ा लईच भड़कताय आजकल. इसी
वास्ते अपन ने बी उसका संगत छोड़ दियाय?" किसन बोला."और पेंटर की दोस्ती
कियाय, है ना ऐसाच?" गंगा ने पूछा."पर कोंबड़ी पकाने की चमचेगिरी करने का
तेरे से किसने बोलाय?" भिका पूछने लगा.गंगा कुछ कहे, तभी कासीराम आ गया.
किसन की झुग्गी से जोर-जोर से आने वाली आवाज से वह ताड़ गया था. आते ही
बोला-"कैसा बोम्बाबोम्बी चलताय किसन? सरजूदा क्यूं आया था?"कोई कुछ न बोला.
तभी कासीराम बैठ गया और बोला-"किसन आज तो बड़ा धमाल हुआय. आज अपन ने मैना
को खूब पीटाया.""क्यूं कासीराम?""साली फिर उसी मोची के साथ भाग जाता था. वो
भड़वा टैक्सी लेकेच आ गया उसको लेने के वास्ते. वो बाहिर निकली, वैसाच अपन
ने पकड़कर उसका पिटाई शुरू कर दियाय.""अच्छाच किया. पांव की जूती पांवमेच
रहनी मंगताय. अपन के घर में बी यहीच कायदा हाय." किसन बोला."पर औरत लोकों
का भरोसा नाय. अपन कल काम पर गया, और वो भाग जायेंगा तो क्या होयेंगा?""अपन
कूं क्रान्टाक देने का. अपन उस पर निगरानी रखेंगा. वैसा तो अपन कूं कोई काम
हैच नाय." किसन हंसते हुए बोला."सच्ची, बढ़िया बोला तुम. कल से तुम यहींच
करने का. मैना पर निगाह रखने का. शाम को अम लौटेंगा न, तो तुमको बक्षीस
देंगा." और उसने अगूंठा मुंह के करीब लाकर दारू पीने का ऐक्शन किया. तब तो
किसन और हंसने भी लगा. कासीराम और भी खुश हो गया और भिका की ओर देखते हुए
उसने पूछा-"क्योरे हीरो, रोशन पर लाइन मारा कि नाय अबी?""म्हंजे?" किसन
ने पूछा.गंगा भई कान देकर सुनने लगी."मतलब तुमको खबरच नाय? ये तेरा छोकरा
भिका हीरो का माफिक दिन भर रोशन के पीछे लाइन मारताय. शामू पेंटर उसका गुरु
हाय. पूछने का उस्कोच मेरे सामने. पर किसन, आज बहुत खराब हुआय. भैनचोद
शामू पर किसी ने मारेकरी लगाय हाय- उसका खून करने वास्ते. स्साला मरते
मरते बचाय."भिका बोला, "खबर तू क्यों देताय? उस्को मरने देने का?""पर इसकी
वार्ता का क्या हुआय? भिका, ये काशीराम क्या कहताय?" किसन बोला."अमकूं नहीं
मालूम.""नहीं कैसा मालूम? आज शाम को रोशन के साथ कौन गया था पिक्चर देखने
को? जया, रोशन और ये हीरो पैरेडाइज में गया था.  .  .  पूछने का उसकोच-
इसनेच उस्को घर पहुंचाया था. किसन, एक बात बताके रखताय. ये हीरो है ना.  .  .
एक दिन हवालात का हवा खायेगा लड़कियों के लफड़े में."भिका धीमें से वहां
से खिसक लिया और घोड़बंदर रोड की पटरी पर आ बैठा. उसके मन में शाम को देखी
पिक्चर की बातें उभर रही थीं. इस वक्त वह किसी को भी पास में नहीं चाहता
था. पर पता नहीं कहां से जया वहां आ गयी और उसने भिका से पूछा-"भिका आज
शामकूं शामू का पिटाई हुआय?""हां, सरजूदानेच पिटवाया हाय.""सरजूनेच! उसी
बूढ़े ने?""हां, तुम इत्ते टेम इधर किधर?""तो क्या करने का. शामूच अपन
से बोला था. शाम साढ़े सात बजे माहिम स्टेशन पर मिलने के वास्ते. वो
दिखायाच नाय. उसको ढूंढते इधर आयाय. रास्ते में पता चला वो पिटाय.""हां
सचच हाय.""अब किधर हाय वो?""अपने कूं नहीं मालूम. तेरे पास नहीं आया.
तुम खार छोड़कर इधर कैसा?""आग लगेंगा खार की बस्ती को. रेलवे यार्ड में
चार दिन धंधा किया तो वाचमेन ने पकड़ लिया. शामू बोला- आज से गिराहिक
माहिम स्टेशन के सामनेच देखेंगा."भिका चुप रहा. कुछ देर बाद जया ने पूछा-
"रोशन को घर पर पहुंचाया?""हां.""सकीना क्या बोला?""किसको पता. अपन तो
उसकूं सड़क परच छोड़ दिया था और इधर आ गया. कल मिलने के वास्ते बोलाय.""वो
क्या बोला?""बस हंस दियाय सिर्फ.""वो तो तुम्हारेपेच आशिक हाय."भिका हंस
दिया. खुश होकर बोला- "जरा पांच रुपया देने का.""किस वास्ते?""जानने से क्या
होयेंगा? अम वापस कर देंगा.""पिछला कित्ता वापस कियाय?""नहीं, अब जरूर वापस
करेंगा अपन.""रोशन को कोई चीज देना का हाय?""तुम क्यूं पूछताय?""हमारे पास
पैसा हैच नाय?""तो इधर से जाने का. खालीपीली अपना मगज क्यूं खाताय? अम वैसाच
परेशान हाय.""माय नाराज हुआय?""नाय. वो कभीच नाराज नहीं होताय. आज अपन ने
सरजू का गला पकड़ कर ऐसा झंझोड़ा कि वह चक्कर खा गया.""अच्छाच कियाय. बूढ़े
की खबर लेनाच था.""फिर कासी बी आया. उस्ने रांड रखाय न, अपनीच साली को! वो बी
आये को बतलाने लगा- तुम्हारा ये हीरो रोशन पर लाइन मारताय."जया जोर से हंस
दी."हंसती काये को?""फिर और क्या करेंगा? इसी वास्तेच तुम गुस्सा कियाय,
पागलच हाय तुम."भिका खाड़ी की लहरों की ओर देखते हुए खामोश रहा. तभी जया ने
पर्स खोलकर एक दो का नोट निकाला और उसे भाई के आगे करते हुए बोली-"ये लेने
का. इत्तासाच हाय अपने पास. और होता तो दियाच होताय. पर शामू मार खा गयाय
न! आज धंधा किधर से होयेंगा? अपन कूं बी पैसे की गरज हायच. `नेपियर' में
बैजयंतीमाला का पिक्चर लगाय. एक साड़ी बी मंगताय."भिका ने चट नोट जेब में
डाल लिया और वह उसी तरह सामने देखने लगा. तभी जया उसके बिल्कुल करीब आकर बैठ
गयी और बोली-"भिका एक बात कहाताय. मानेंगा तुम?""कौनसी बात हाय?" भिका ने
गर्दन ऊपर कर पूछा."ये धंधा अपन करताय न, शामू की मदद से करताय. पर उसका
भरोसा हैच नाय. अपन सोचताय बंबईमेच धंधा करने का. तुम मदद करेंगा?""कैसा
मदद?""इधर जो कुछ शामू करताय वहीच. अपन धंधा करेंगा. तुम गिराहक लाके
देने का. अम बंबई को ठीक तरह से नहीं जानताय न, इस वास्तेच जरा जानकारी
वाला मंगताय न. शामू स्साला अक्खा पैसा खुदच रक लेताय. तुम मदद करेंगा न,
तो अम बी तुमको कमीशन देंगा. अपना बी काम हो जायेंगा."फिर भी भिका चुप
रहा. सोचता रहा.जया उतावली होकर बोली- "तुम चुप क्यूं रहताय? अम क्या बुरा
बोला? खराब बोलाय?""खराब तो हायच! तुम भैन मेरी.""भैन हुई तो क्या होने
का?""अपन कूं नहीं रुचताय."जया और भी करीब हो ली. भिका से सट कर बैठ गयी और
बोली-"बरोबरच हाय! तुमको ऐसा लगनेकाच. पर पैले नहीं लगता था. शामू के संग
जब भाग गया था तब? तो तुमनेच मदद किया था. तुम तो जानताय अम तो छोटा था.
तब खाड़ी का लौंडा लोग अपन पर लाइन मारता था. पर अपना बाप उन पर कभी गरजा
नाय. उल्टा वोच अपना मजाक बनाया. तब तो तुमको कुछ बी नहीं लगता था. अब तुमच
अमको इज्जत पढ़ाताय? अमसे पैसा मंगताय तब?""अपन को पसंद नहीं.""रोशन का और
तेरा अम जमा देंगा.""सच बोलताय?""हां सचच.""बेट!" उसने भिका के हाथ पर हाथ
रख दिया. भिका कुछ पल सोचता रहा."तो अपन बी तुमको मदद करेंगा. कल सेच.""सच
बोलताय? तो तय!""हां सच बोलताय. बिलकुल तय."इन दिनों माहिम की खाड़ी में एक
वायलिनवादक अक्सर नजर आने लगा है. दुबला-पतला, सिर के बाल बढ़े हुए, हमेशा
नशे में धुत्त रहता है. वायलिन की पेटी हाथ में लिये वह इधर-उधर घूमता फिरता
था. बांद्रा की मस्जिद से लेकर माहिम के नाके तक. कभी घोड़बंदर रोड से कभी
झुग्गी बस्ती में वह घूमता रहता था. कभी-कभार रेलवे लाइन के पाईप पर भी बैठा
नजर आता था. शाम ढलते ही वह खाड़ी के चबूतरे पर एक किनारे बैठकर अकेला ही
वायलिन वायलिन बजाना शुरू कर देता था. आंखें बंद कर वह वायलिन बजाने में
तल्लीन हो जाता तो राहगीर वहां जानबूझ कर रुक जाया करते थे और पांच-दस
मिनट उसकी वायलिन सुने बगैर वहां से हिलते नहीं थे. फिर उसके सामने जमीन
पर सिक्के ही सिक्के जमा हुआ करते थे. पर वायलिन वाला अपनी आंखें बंद ही
किये रहता था. उसके सामने कितने लोग जमा हैं या कितने सिक्के पड़े हुए हैं,
इस बात की उसे कतई परवाह नहीं रहा करती थी. वह तो जैसे अपनी ही धुन में
वायलिन बजाया करता था. दिया-बाती के वक्त वह जैसे ही अपनी धुन से जागता,
तो आंखें खोल कर देखता था- मानो वह समाधी से जाग गया हो. फिर कुछ देर यूं
ही निढाल बैठा रहता. फिर वायलिन पेटी में बंद करता, सामने पड़े सिक्के उठाकर
ढीले-ढाले कोट की जेब में डाल लेता और बालों में उंगलियां उलझाये चलने लगता
था. उसके कदम कभी सीधे पड़ते ही न थे, लगता जैसे वह हमेशा शराब के नशे में
चूर है. पर खाड़ी के किसी शराबखाने में वह कभी नजर नहीं आया. वह पीता नहीं
था पर उसकी चाल-ढाल शराबी-सी नजर आती थी. वह कभी किसी से बात भी नहीं करता
था. बगल में वायलिन की पेटी दबाये वह चलता रहता था. अगर कोई पुकार भी ले तब
भी रुकता नहीं था. हां, एक अजीब किस्म की हंसी जरूर उसके चेहरे पर नजर आ
जाया करती थी. वह भी कभी-कभार ही. उस दिन कासीराम ने अपनी साली की पिटाई
की थी, तब वह उसकी झुग्गी के सामने खड़ा था. वह उस वाकये पर सिर्फ हंस
दिया था. उसे पागल भी कहा जा सकता था पर वह वायलिन बेहद सुरीली और मीठी
बजाता था. घोड़बंदर रोड पर इन दिनों कुछ अमीर लोग अपनी मोटरें रोककर उसकी
वायलिन सुना करते थे. यह अफवाह भिका ने ही उड़ायी थी कि वह फिल्म लाइन का
पुराना आर्टिस्ट था. कुछ भी हो, पिछले महीने से माहिम की खाड़ी में वह अजीब
वायलिन वादक चर्चा का विषय बन गया था.इस वक्त भी वह पाईप लाइन के किनारे एक
पत्थर पर बैठा हुआ वायलिन बजा रहा था. वैसे वक्त दोपहर का था, इर्द-गिर्द
लोग-बाग भी नहीं थे. बस्ती के चार-छह बच्चे जरूर पास में वैसे ही खड़े थे
जैसे किसी रीछ वाले या मदारी के पास तमाशाबीन बनकर खड़े हो जाते हैं. उनमें
किसन के सायबू और रतन भी थे. सकीना का अब्बास था. कासीराम का वासू था. वायलिन
वाले ने उन लोगों के लिए चुपके से चार आने के चने खरीद दिये थे. बच्चे, फिदा
हुए से, उसके पीछे-पीछे घूम रहे थे.वह वायलिन बजाने लगा और सुनने लगे. बीच
में ही वह किसी बच्चे की ओर देखता और आंखे बंद कर लेता. फिर वह जोर-जोर से
वायलिन का गज चलाने लगता.
