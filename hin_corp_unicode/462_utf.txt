<शोचिअल् श्चिएन्चे><ःओमे श्चिएन्चे><ंअट्हुर् णेस्ह्तर् फरिक्><घ्रिह्  एबुम् ड्हुलइ कल्य><१९८०><शहिट्य खेन्ड्र><झइपुर्><१२४ टो १२९><२४००><फरिक् - घ्रिह् व्यवस्ट्ह एबुम् ड्हुलइ>

दहेज के अन्तर्गत वर पक्ष की ओर से दबाव, माँग या बाध्यता शामिल होती है
और कन्या पक्ष को लाचार होकर इस माँग या बाध्यता के आगे सिर झुकाना होता
है. सभी माता-पिता अपनी कन्या को सुखी देखना चाहते हैं और प्राय: योग्य
लड़के व योग्य कुल में अपनी लड़की का विवाह करना चाहते हैं. इसीलिए वर
पक्ष को यह वचन देता है कि वह विवाह में इतनी सम्पत्ति अवश्य देगा.
कभी-कभी वर पक्ष को वचन के अनुकूल सम्पत्ति न देने पर ससुराल में वधु को
अनेक प्रकार के ताने सुनने पड़ते हैं और तरह-तरह के कष्ट सहने पड़ते हैं.
कभी-कभी तो यह भी देखने में आता है कि बारात कन्या पक्ष के घर से बिना
विवाह के वापस आ जाती है.
यद्यपि इसके बारे में वैधानिक प्रयत्न हुए हैं. लेकिन यह प्रथा
दिन-प्रति-दिन बढ़ती जा रही है. इसलिए डॉ. ए. एस. अल्तेकर ने कहा है "यही
समय है हिन्दू समाज इस दूषित प्रथा को समाप्त करे जिसने कि अनेक निरपराध
कुमारियों को आत्म-हत्या करने के लिए बाध्य किया." इस समस्या के निवारण
के लिए अन्त-~र्जातीय विवाह को प्रोत्साहन देना चाहिए. लड़के-लड़की की
इच्छा से विवाह होने पर दहेज प्रथा के विरोध में जनमत तैयार करना चाहिए.
इसके लिए प्रमुख रूप से सामाजिक नेताओं को इस ओर कदम उठाने चाहिए.
(४) अस्पृश्यता (ऊन्टोउच्हबिलिट्य्)
भारतीय समस्याओं में एक महत्त्वपूर्ण समस्या अस्पृश्यता भी है. यह एक
सामाजिक समस्या है और प्राचीन काल में ही चली आ रही है. सभी प्रथाओं के
पीछे धार्मिक कारण व विचार रहे हैं. आज हमारे देश में अस्पृश्य कही जाने
वाली १,१०० उपजातियाँ हैं और इनकी कुल संख्या ६,५०,००,००० है.
यद्यपि कानून द्वारा अस्पृश्यता समाप्त कर दी गई है, लेकिन आज तक भी यह
पूर्ण व्यावहारिक नहीं हो पाया है क्योंकि ग्रामीण जनता को इन कानूनी
व्यवस्थाओं का पता नहीं है. इसके लिए सामाजिक मान्यता आवश्यक है. डॉ. के.
एम. पन्नीकरक ने कहा है,"यद्यपि इस सत्य से इन्कार किया जा सकता कि
अस्पृश्यता से सम्बन्धित निर्योग्यताएं कानूनी रूप से समाप्त हो गई हैं,
किन्तु इसके आधार पर यह सोच लेना मूर्खता होगी कि अस्पृश्यता के उन्मूलन
की घोषणा के साथ ही उनकी सामाजिक निर्योग्यताएँ भी विदा हो गई हैं. यह
संस्था हजारों वर्षों से हिन्दू संस्था का अभिन्न अंग बने रहने के कारण
एकाएक कैसे लुप्त हो सकती है? यद्यपि कानून के द्वारा अस्पृश्यता से
सम्बन्धित निर्योग्यताएँ हट गई हैं, लेकिन एक संशोधित रूप में वे आज भी
हमारी आँखों के सामने हैं और मालूम नहीं उनको बदलने के प्रयत्न में अभी
कितने वर्ष और लग जाएँगे." अस्पृश्यता का सम्बन्ध धर्म, जाति, सामाजिक
स्थिति एवं असमानता के स्तर से बंधा हुआ है, इसलिए इसको समाप्त करने के
लिए कानूनी प्रयत्न कोई विशेष प्रभावशाली प्रतीत नहीं हो रहे हैं. यद्यपि
इसमें कोई सन्देह नहीं कि कानूनी प्रयत न आवश्यक हैं, किन्तु कानून से
पूर्ण तथा इसका निवारण होना संभव प्रतीत नहीं होता. इसलिए ग्रामीण
क्षेत्रों में स्वस्थ जनमत का होना नितान्त आवश्यक है.
१९६५ में नियुक्त `अनुसूचित' जातियों के आर्थिक तथा शैक्षिक विकास एवं
छुआछुत सम्बन्धी समिति ने यह कहा था कि अस्पृश्यता को समाप्त करने के लिए
आवश्यक है कि सामन्ती प्रथा समाप्त हो, छुआछुत का कानून कठोर बनाया जाए,
अस्पृश्यता बरतने वालों को वित्तीय सहायता व सरकारी ऋण न मिले. अनुसूचित
जातियों को ऋणों में प्राथमिकता दी जाए, उनके निवास की भूमि पर उनका
स्वामित्व हो, बेगार-प्रथा को गैर-कानूनी रूप दे दिया जाए और अन्तर्जातीय
विवाहों को प्रोत्साहन दिया जाए.
यद्यपि आज शिक्षा की वृद्धि के कारण, रूढ़ियों व अन्धविश्वासों की
अवहेलना और नौकरियों में समान स्थान देने के कारण अस्पृश्यता की स्थिति
में काफी सुधार हो गया है.
इस प्रकार इन सभी सामाजिक समस्याओं के निवारण के लिए सामाजिक मान्यता
आवश्यक है. बिना सामाजिक मान्यता के, केवल कानूनी मान्यता से ही समस्याओं
का समाधान सम्भव नहीं है.
जनसंख्या की समस्या (फोपुलटिओन् फ्रोब्लेम्स्)
मनुष्य एवं अन्य सभी जीवधारियों में जनसंख्या बढ़ती है. यह कहा जाता है
कि यदि एक मछली के सभी अण्डे जीवित रहें तो कुछ ही समय में वे सम्पूर्ण
प्रथ्वी को ढक सकते हैं. लेकिन पशु जगत प्रकृति पर अधिक निर्भर होता है.
प्रकृति द्वारा प्रदत्त भोजन की मात्रा, तल की जलवायु, ऊँचाई, गहराई
इत्यादि सभी उनकी बढ़ोत्तरी पर प्रभाव डालते हैं. पशुओं के अपने वर्ग में
तथा विभिन्न वर्गों में जीवन संघर्ष बड़ा कठोर होता हैं. अत: जैविकीय
परिवर्तनों के अलावा उनके पास जीवित रहने का कोई रास्ता नहीं है जबकि
मनुष्य `प्रकृति का बागी है'. उसने प्रकृति को बहुत कुछ अपने वश में कर
लिया है. परिणामस्वरूप मनुष्य का उर्वरपन जो पहले वरदान था आज अभिशाप
सिद्ध हो रहा है. मनुष्य स्वयं में तथा स्वयं तक एक साध्य है क्योंकि
अन्य पशुओं एवं पौधों को मनुष्य अपने उपयोग के लिए पैदा करता है, लेकिन
मनुष्य स्वयं केवल जीवित रहने में ही अपनी शक्ति खर्च नहीं करता है.
वास्तव में जनसंख्या की समस्या को "माँग एवं पूर्ति" के दृष्टिकोण से
देखा जा सकता है. मानव-जीवन की आवश्यकताओं की पूर्ति के साधनों पर निर्भर
करता है. स्थान तथा प्राकृतिक साधनों की उपलब्धि महत्त्वपूर्ण है. साथ ही
इस असन्तुलन में एक और समस्या यह आ जाती है कि मनुष्य की आवश्यकताएँ केवल
जीवित रहने तक ही सीमित नहीं हैं. वह इससे अधिक चाहता है: जनसंख्या स्थिर
नहीं रहती है. परिणामस्वरूप हमें उपभोग की वस्तुओं तथा उपभोक्ताओं दोनों
में सन्तुलन लाने की आवश्यकता पड़ती है.
अनुकूलतम जनसंख्या अथवा जनसंख्या में स्थिर सन्तुलन नहीं है जिसे कि
हमेशा के लिए एक बार ही इसे बना लिया जाए. यह समस्या वैज्ञानिक प्रगति
तथा मनुष्य का प्राकृतिक साधनों को उपलब्ध कराने की क्षमता में विकास के
साथ अधिक जटिल हो गई है. यह किसी निर्दिष्ट सामाजिक विकास की स्थिति में
मनुष्य तथा पृथ्वी का उचित अनुपात होता है. जनसंख्या आवश्यकता से अधिक व
कम होने से प्रति व्यक्ति उत्पादन कम होगा जिससे जनसंख्या का जीवन स्तर
गिर जाएगा. अत: जनसंख्या का अनियन्त्रत उत्पादन, निश्चित, असामयिक तथा
अनावश्यक मृत्यु के सन्दर्भ में महत्त्वपूर्ण आर्थिक, जैविकीय तथा
सामाजिक बरबादी साबित होता है.
यह कहा जाता है कि मनुष्य समाज में प्रारम्भ से ही जनसंख्या की समस्याएँ
उपस्थित रही हैं. अल्पसंख्या में सुरक्षा की दृष्टि से तथा बहु-जनसंख्या
में आराम की दृष्टि से यह समस्या पहले भी महत्त्वपूर्ण थी. मनुष्य का
इसके प्रति दृष्टिकोण समय के साथ परिवर्तनशील रहा है. १७९८ ई. में लिखे
गए `जनसंख्या के सिद्धान्तों पर लेख' से माल्थस ने यह स्पष्ट किया था कि
जनसंख्या खाद्य पदार्थों की तुलना में अधिक तेजी से बढ़ती है. यदि इस
तीव्रवृद्धि पर रोक न लगाई गई तो जीवन व्यवस्था में संघर्ष तथा अव्यवस्था
उत्पन्न हो जाएगी. लेकिन माल्थस का सिद्धान्त केवल तत्कालीन जैविकीय
तथ्यों पर आधारित था. उसने मनुष्य की सामाजिक और सांस्कृतिक
परिस्थितियों, वैज्ञानिक एवं औद्योगिक प्रगति की महत्त्वाकांक्षाओं तथा
सम्भावनाओं और प्रकृति के साधनों के उपभोग की अकथनीय भावी सम्भावनाओं पर
विचार नहीं कर पाया था. आज मनुष्य उस स्थिति से बहुत आगे बढ़ चुका है.
हमारे ही देश भारतवर्ष में प्रतिवर्ष लगभग १ करोड़ ३० लाख व्यक्ति और बढ़
जाते हैं. अर्थात् हर वर्ष आस्ट्रेलिया जितनी आबादी अपने यहां जुड़ जाती
है. एक अनुमान के अनुसार इस बढ़ती हुई आबादी के लिए हमें प्रतिवर्ष लगभग
१ करोड़ २५ लाख क्विंटल अनाज, २५० लाख मकान, १९ करोड़ मीटर कपड़ा, १ लाख
२६ हजार स्कूल ३ लाख ७२ हजार अध्यापक आदि और जुटाने पड़ेगें. देश की
बढ़ती हुई जनसंख्या पंचवर्षीय योजनाओं द्वारा प्राप्त हमारी साधन
सुविधाओं को हड़पती जा रही है. जनसंख्या के इस विस्फोट पर हमें अकुंश
लगाना होगा इस विकट समस्या का समाधान करना होगा. यह अतिशय चिन्ता की बात
है कि १९५१ में जहाँ देश में प्रति व्यक्ति को १२.८ औंस खाना उपलब्ध था
वहाँ नियोजन की इतनी प्रगति के बाद यह घटकर लगभग १२.४ औंस ही रह गया है
और यही हाल बाकी बुनियादी जरूरतों का है. तेजी से बढ़ती जा रही जनसंख्या
निश्चय ही इसका एक प्रमुखतम कारण है.
भारत में जनसंख्या वृद्धि के कारण:
भारत में जनसंख्या वृद्धि के विभिन्न भौगोलिक आर्थिक, सामाजिक और धार्मिक
कारण हैं जिनमें से प्रमुख निम्नलिखित हैं--
(१) आवास और प्रवास--किसी भी देश की जनसंख्या आवास से बढ़ती है और प्रवास
से कम होती है. भारतीय प्राय: दूसरे देशों में जाकर वसना नहीं चाहते.
इसके अतिरिक्त विभाजन के बाद से भारी संख्या में लोग भारत में आकर बसे
हैं. १९७१-७२ में बंगला देश (उस समय में पूर्वी पाकिस्तान) से भी बड़ी
संख्या में शरणार्थियों का आना हुआ और उनमें से बहुत से देश में ही रह
गए.
(२) गरीबी--भारत में निर्धनता अथवा आर्थिक विभिन्नता के कारण भी जनसंख्या
तेजी से बढ़ी है. निर्धन अथवा सामान्य आय वाले लोगों के परिवार पर्याप्त
आय वाले लोगों के परिवार से प्राय: बड़े होते हैं क्योंकि रहन-सहन का
स्तर नीचा होने से पारिवारिक व्यय में कोई विशेष वृद्धि नहीं होती और साथ
ही प्रजनन सम्बन्धी असावधानी भी काफी बरती जाती है. सम्भवत: इसीलिए डॉ.
चन्द्रशेखर ने लिखा है कि "केवल स्त्री-सहवास ही भारत का एक राष्ट्रीय
खेल है."
(३) जलवायु एवं भौतिक परिस्थितियाँ--भारतीय जलवायु गर्म है अत: स्त्रियांॅ
शीघ्र ही परिपक्वता प्राप्त कर लेती है. फलस्वरूप प्रजनन अवधि बढ़ जाती
है और अपेक्षाकृत अधिक बच्चों का जन्म होता है.
(४) विवाह सम्बन्धी स्थितियाँ--जनसंख्या वृद्धि के समाजशास्त्रीय कारणों
में बाल विवाह सम्बन्धी स्थिति प्रमुख है. देश में बाल-विवाह प्रचलित
होने से सन्तानोत्पादन में शीघ्रता और फलस्वरूप जनसंख्या में वृद्धि होती
है. यद्यपि वैधानिक रूप से बाल-विवाह पर प्रतिबन्ध लगाया जा चुका है,
लेकिन भारत के ग्रामीण क्षेत्रों में यह प्रथा आज भी काफी प्रचलित है.
यद्यपि देर से विवाह करने का आकर्षण बढ़ता जा रहा है. लेकिन बड़ी संख्या
में--विशेषकर गांवों से विवाह सामान्यत: १५ वर्ष की आयु से पूर्व ही कर
दिया जाता है. इसके अतिरिक्त भारत में विवाह एक धार्मिक संस्कार का रूप
लिए हुए है और माता-पिता सन्तानोत्पति के कर्त्तव्य से शीघ्रातिशीघ्र उऋण
होना चाहते हैं. अत: जनसंख्या में वृद्धि होना स्वाभाविक है.
(५) शान्ति और युद्धों में मानव शक्ति कम होना--डॉ. चन्द्रशेखर के
मतानुसार, देश में पिछली लगभग पाँच दशाब्दियों से कतिपय अपवादों को
छोड़कर शान्ति रही है और जो युद्ध हुए है उनमें मानव-क्षति अधिक नहीं
हुई. फलस्वरूप देश में जनसंख्या वृद्धि को बल मिला है.
(६) मृत्यु दर में कमी--पिछले वर्षों में मृत्यु दर में कमी होने से
जनसंख्या की वृद्धि और भी अधिक तेजी से होने लगी है, बेहतर स्वास्थ्य
सुविधाओं, महामारियों के प्रभावकारी नियन्त्रण, अकाल-स्थिति के समुचित
उपाय, सार्वजनिक उन्नति, आर्थिक विकास आदि के कारण मृत्यु दर
पूर्वापेक्षा गिर गई है.
(७) अशिक्षा एव अन्धविश्वास--शिक्षा और जागृति के प्रसार के बावजूद देश
की बड़ी जनसंख्या-विशेषकर ग्रामीण जनसंख्या अशिक्षा और अन्धविश्वासों की
शिकार है. आज भी समाज के अधिकांश लोग "दूधों नहाओं पूतों फलो" के
सिद्धान्त में विश्वास रखते हैं और पुत्र की आशा में सन्तान-वृद्धि करते
चले जाते है. अशिक्षा के कारण ही परिवार नियोजन के प्रति उनमें आकर्षण
पाया जाता है.
(८) संयुक्त परिवार प्रथा--भारत में संयुक्त परिवार ने परिवारों के बड़े
आकार को बल प्रदान किया है. सयुक्त परिवार में बच्चों के पालन-पोषण का
बोझ केवल माता-पिता न होकर पूरे परिवार पर होता है, अत: बच्चों का विवाह
तब तक रोके रखने की आवश्यकता नहीं होती जब तक वे स्वयं आर्थिक दृष्टि से
आत्म-निर्भर न बन जाएँ. स्पष्ट है कि विवाह जल्दी होंगें तो बच्चे भी
जल्दी होंगे. इसके अतिरिक्त जब व्यय-भार पूरे परिवार पर होगा तो बच्चे
पैदा करने में स्वतन्त्र आचरण को बल मिलेगा अर्थात् परिवार नियोजन के
प्रति रूचि कम होगी. भारत में अभी ऐसी स्थिति विशेष उत्साहजनक नहीं है कि
आर्थिक स्वतन्त्रता की भावना, व्यक्तिगत एवं सामाजिक प्रगति की इच्छा आदि
के कारण विवाह को स्थागित रखा जाए.
(९) निवास स्थान सम्बन्धी कठिनाई--आर्थिक और सामाजिक दरिद्रता के कारण
अधिकांश भारतीय परिवारों के पास निवास के लिए एक से अधिक कमरा नहीं होता.
इस वातावरण में जनसंख्या वृद्धि को प्रोत्साहन मिलता है.
(१०) भाग्यवादिता--देश की अधिकांश जनसंख्या भाग्यवादी दृष्टिकोण रखती है.
अधिकाँश भारतीयों का विचार है कि जो जन्म लेता है वह अपनी किस्मत अपने
साथ लाता है. इसलिए सन्तति निरधक उपायो का प्रयोग करना अनुचित है. आर्थिक
तनावों का कम होना--देश के जो कतिपय क्षेत्र सम्मुन्नत हैं और जहाँ
आर्थिक तनाव कम हो गए हैं वहाँ भी जनसंख्या-वृद्धि को बल मिला है. बहुत
से लोगों में यह मनोवृत्ति पनपी है कि "खूब मिल रहा है तो सन्तानोत्पति
पर अंकुश क्यों रखो."
(११) परिवार नियोजन के प्रति बहुत कम आकर्षण--जैसाकि पूर्वाक्त कारणों
में भी बताया जा चुका है, देश में शिक्षा की कमी, गरीबी, अन्धविश्वास आदि
के कारण परिवार नियोजन के प्रति बहुत कम आकर्षण है. देहातों में तो
परिवार नियोजन का अभाव-सा ही है, किन्तु शहरों में भी यह मध्यम श्रेणी के
शिक्षित परिवारों में अधिक प्रचलित हो पाया है.
इन सभी कारणों का संयुक्त परिणाम यह है कि देश में जनसंख्या में निरन्तर
वृद्धि होती जा रही है और जनसंख्या की यह वृद्धि नियोजन के लाभों को निगल
रही है.
जनसंख्या समस्या के निवारण के उपाय
जनसंख्या समस्या के कई पहलू हो सकते हैं, जैसे जनाधिक्य अथवा कुल
जनसंख्या में बच्चों और बूढ़ों का प्रतिशत अधिक होना (जिससे अल्पसंख्यक
कमाने वालों पर आर्थिक भार बढ़ जाता है), पुरुषों और स्त्रियों के अनुपात
में बड़ा अन्तर आदि. लेकिन जब कभी "जनसंख्या की समस्या" की बात की जाती
है तो प्राय: इसके संख्यात्मक पहलू पर ही बल दिया जाता है और इस दृष्टि
से भारत की जनसंख्या इतनी तेज गति से बढ़ रही है कि नियोजनवद्ध प्रगति और
परिवर्तनों के बावजूद हम आर्थिक दृष्टि से लगभग स्थिर या ठहरे हुए हैं.
जनसंख्या का गुणात्मक पहलू भी महत्त्वपूर्ण है क्योंकि स्वस्थ, शिक्षित
और सभ्य जनशक्ति अपनी कार्यक्षमता के बल पर जनसंख्या के संख्यात्मक
विस्तार के दुष्प्रभावों को कम कर सकती है. भारत में जनसंख्या समस्या के
समाधान की दृष्टि से मुख्यत: अग्रलिखित पहलुओं पर अधिक बल दिया जाता है--
(१) देर से विवाह--विवाह की आयु और जन्म दर में सीधा सहसम्बन्ध है. अत:
यदि वैधानिक रूप से स्त्रियों की विवाह-आयु बढ़ाकर २० वर्ष कर दी जाए और
कानून का कठोरता से पालन किया जाए तो कुछ दशाब्दियों में ही जन्म-दर में
१० से ३०% तक की कमी हो सकती है.
(२) प्रवास--जनसंख्या-समस्या विशेषज्ञ डॉ. चन्द्रशेखर के अनुसार संसार के
जिन भागों में जनाधिक्य है वहां से कम आबादी वाले क्षेत्रों को जन-प्रवास
की अनुमति दी जानी चाहिए. पर भारत जैसे देश की विशाल जनसंख्या की समस्या
का यह कोई उपयुक त हल प्रतीत नहीं होता क्योंकि एक तो आजकल विदेशों में
बाहर से लोगों के आकर बसने पर कठोर प्रतिबन्ध लगते जा रहे हैं और दूसरे
स्वयं भारतीयों में प्रवास की मनोवृत्ति नहीं है. हम इस तथ्य को नहीं
भुला सकते कि विदेशों में भारतीयों का बसना तो दूर रहा उलटे वर्मा,
श्रीलंका और पाकिस्तान से आने वाले लोगों को बसाने की व्यवस्था हमें करनी
पड़ रही है.
(३) औद्योगीकरण--भारत में जनाधिक्य की समस्या का एक व्यावहारिक और
प्रभावी हल यह है कि देश का तीव्र गति से औद्योगीकरण किया जाए प्रो.
क्लार्क का यह अभिमत ठीक है कि तीव्र औद्योगीकरण से रोजगार के साधन
बढ़ेगें, उत्पादन बढ़ेगा, रहन-सहन और स्तर ऊँचा उठेगा और फलस्वरूप
जन्म-दर में कमी होगी.
(४) शिक्षा का तीव्र प्रसार--भारत में शिक्षा का स्तर तेजी से बढ़ाया
जाना चाहिए. पाश्चात्य देशों में शिक्षा के प्रसार के फलस्वरूप ही
जनसंख्या स्वत: नियत्रित होती है. शिक्षित स्त्रियों के अशिक्षित
स्त्रियों की तुलना में प्राय: कम बच्चे होते हैं. कुछ वर्षों पूर्व
राष्ट्रीय निर्देशन सर्वेक्षण से पता चला था कि इन्टर मीडिएट और इससे
ऊँची शिक्षा प्राप्त स्त्रियों के बच्चों की औसत संख्या २.६, हाई स्कूल
पास स्त्रियों के बच्चों की औसत ४.२ और मिडिल पास स्त्रियों के बच्चों की
संख्या का औसत ४.५ था. प्रकट है कि यदि शिक्षा का समुचित, स्वस्थ और
तीव्र प्रसार किया जाए और वह भी विशेष रूप से स्त्रियों में तो समस्या का
समाधान अधिक शीघ्र किया जा सकता है.
(५) परिवार नियोजन को प्रभावी बनाना--यदि हम अकाल मृत्यु को अच्छा नहीं
मानते तो हमें अकाल-जन्म को भी अच्छा नहीं मानना चाहिए. परिवार को
स्वेच्छा से अपनी शक्ति के अनुसार सीमित करना और उचित समय के अन्तर से
सन्तान उत्पन्न करने की आवश्यकता को हमें समझ लेना चाहिए. योजना आयोग ने
भी बड़े पैमाने पर परिवार नियोजन पर बल दिया है. परिवार नियोजन के लिए
कृत्रिम साधनों का प्रभावी प्रचार किया जाना आवश्यक है.
(६)  परेशन एवं गर्भपात--कुछ विद्वानों का मत है कि देश में प्रत्येक
पुरुष के लिए तीन सन्तानों के बाद  परेशन करवाना अनिवार्य कर दिया जाए.
एक विचार यह भी है कि जापान की तरह भारत में भी कुछ वर्षों के लिए
गर्भपात को कानूनी करार दिया जाना चाहिए.
