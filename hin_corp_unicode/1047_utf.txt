<औङ्ङिचिअल् आन्ड् ंएडिअ ळन्गगेस्><ंअस्स् ंएडिअ><आनोय्मोउस्><षेपट् घोप्नेच्य् ःअइ ंअगर् ठट्हय् घतहि ढेरहे><१९८६><ढिन् - ठिमेस् ओङ् ईन्डिअ><णेत् ढेल्हि><८-१०><२०७०><आनोन् - षपट् घोप्नेय् ःअइ ंअगर् ठट्हय् घतहि>

यदि प्रधानमंत्री का पीटर उस्तीनाव से निश्चित इंटरव्यू आधा घंटा पीछे न सरकाया गया होता तो संभवतः श्रीमती इंदिरा गांधी मौत के पंजे से सरक गयी होतीं.
३१ अक्टूबर १९८४ की उस सुबह के घटनाक्रम को जब जोड़ा गया तो एक छोटा, मगर बेहद महत्वपूर्ण नुक्ता उभर कर सामने आया.
पूर्व निर्धारित इस टेलिविजन इंटरव्यू में लगभग ३० मिनट का विलंब किन काणों से किया गया? ये ३० मिनट इस दृष्टि से महत्वपूर्ण थे कि इस अवधि में बेअंत सिंह और सतवंत सिंह शौचालय में थे.
या तो आत्मविश्वास जुटाने के लिए या फिर `योजना' को अंतिम रूप देने के लिए दोनों हत्यारे शौचालय गये हुए थे.
लगभग आधे घंटे बाद श्रीमती गांधी अपने निवास से बाहर निकलीं.
मगर इससे लगभग ५ मिनट पूर्व बेअंतसिंह और सतवंत सिंह अपने अपने स्थानों पर पहुंच चुके थे.
फिर हुआ वही अकल्पनीय श्रीमती गांधी की हत्या.
श्रीमती इंदिरा गांधी की हत्या के षड़यंत्र की जांच - परख करने वाला ठक्कर आयोग ऐसे किसी निष्कर्ष पर नहीं पहुंच सका है कि आखिर क्यों और कैसे पूर्व निर्धारित इंटरव्यू में लगभग आधे घंटे का विलंब किया गया.
कोई भी मृत्यु संयोग हो सकती है, मगर हत्या नहीं.
विशेष रूप से जब इस तरह की हत्या के पीछे कोई गहरा और सुनियोजित षड़यंत्र को टटोलने का दायित्व डाला गया था ठक्कर आयोग पर.
मुझ पर एक बहुत बड़ा दायित्व डाला गया है.
मैं ईश्वर से प्रार्थना करता हूं कि मुझे शक्ति दे कि मैं सत्य की तलाश कर सकूं, आयोग की स्थापना की घोषणा पर न्यायमूर्ति मनोहरलाल प्रणलाल ठक्कर ने टिप्पणी की थी.
२० नवंबर १९८४ को ठक्कर आयोग की स्थापना करते हुए उसे निम्न मुद्दों की जांच परख करने को कहा गया था.
१.
वे सभी तथ्य और समस्त घटनाक्रम जिसकी परिणति थी हत्या.
२.
क्या यह अपराध रोका जा सकता था? स्व.
प्रधानमंत्री की सुरक्षा व्यवस्था में कमी अथवा सुरक्षा व्यवस्था में शिथिलता.
३.
श्रीमती गांधी को विलंब से दी गयी चिकित्सा सुविधा.
४.
क्या कोई व्यक्ति, एजेंसी या एजेंसियां हत्या के षड़यंत्र के लिए उत्तरदायी थीं? आदि अपनी कार्यवाही शुरू करने से पूर्व आयोग ने सतर्कता अवश्य बरती कि अपनी सुरक्षा व्यवस्था से दिल्ली पुलिस के कमांडो दूर ही रखे.
आयोग को सहायता दे रही थी श्रीमती गांधी की हत्या की जांच कर रही आनंदराम टीम लगभग २०० गवाहियां, हजारों पृष्ठों तक फैले दस्तावेजों, बीसियों दर्जनों फाइलों के बीच से गुजरते हुए आयोग ने अपनी लगभग ३०० पृष्ठों की पहली रिपोर्ट १९ नवंबर, १९८५ को पेश की और दूसरी रिपोर्ट २७ फरवरी १९८६ को.
आयोग की दोनों रिपोर्ट चूंकि गोपनीय हैं और फिलहाल उनके सार्वजनिक बनाये जाने का कोई प्रश्न भी नहीं है.
इसलिए निश्चित रूप से यह तो नहीं कहा जा सकता कि संबंधित मुद्दों पर आयोग के क्या निष्कर्ष हैं.
मगर आयोग की कार्यवाही से कुछ संकेत अवश्य बाहर निकले है - समाचारपत्रों तक भी, कुछ सूत्र सूंघे गये हैं और कड़ियां मिलाने के प्रयत्न किये गये हैं.
शेष अनुमान तक बात खींची जा सकती है.
कहा जाता है कि आयोग ने श्रीमती गांधी के सुरक्षा सलाहकार रामेश्वरनाथ काव पर काफी तलख टिप्पणियां की हैं.
सुरक्षा से संबंधित मामलों में इस `सुपर चीफ' की भूमिका ने सुरक्षा एजेंसियों की शिथिलता को बेहद प्रभावित किया था.
श्रीमती गांधी की सुरक्षा व्यवस्था से कई एजेंसियां जुड़ी थीं.
इंटेलिजेंस ब्यूरो, रॉ, दिल्ली पुलिस आदि.
मगर विडंबना तो यह रही कि किसी भी एजेंसी की कोई रिपोर्ट सीधे प्रधानमंत्री तक नहीं पहुंच सकती थी.
हर रिपोर्ट या जानकारी काव के माध्यम से स्व.
प्रधानमंत्री तक पहुंचती थी.
यदि इंटेलिजेंस ब्यूरो के चीफ कोई सूचना या कोई रिपोर्ट प्रधानमंत्री तक पहुंचाना चाहते थे तो जानकारी काव की मार्फत जाती थी.
इस तरह की व्यवस्था का परिणाम क्या निकलता था ? जानकारी का आंकलन काव के स्तर पर होता था, यदि उचित समझा जाता तो वह जानकारी प्रधानमंत्री तक पहुंचायी जाती थी.
प्रत्यक्ष रूप से प्रधानमंत्री सुरक्षा का दायित्व दिल्ली पुलिस और इंटेलिजेंस ब्यूरो पर था.
जिसे अनावश्यक रूप से ओढ़ रहे थे काव, जबकि असलियत में वह किसी स्तर पर उत्तरदायी नहीं थे.
उत्तरदायी न होने पर भी दायित्व ओढ़ने की इस प्रक्रिया का परिणाम यह निकला कि हो सकता था कि कोई महत्वपूर्ण जानकारी प्रधानमंत्री तक पहुंची ही न हो.
अगर पहुंची, भी हो तो हो सकता है कि कोई महत्वपूर्ण अंश छूट गया हो.
इस परिप्रेक्ष्य में आयोग ने काव की भूमिका पर निस्संदेह टिप्पणियां की होंगी.
इसी तरह की टिप्पणियां लगभग दो दर्जन अन्य पुलिस और सुरक्षा अफसरों पर भी की गयी हैं, कहा जाता है कि इस तरह के लगभग दो दर्जन अफसर हैं जिनकी भूमिकाओँ पर प्रश्नचिन्ह लगाये गये हैं.
कुछ नाम हैं : दिल्ली के तत्कालीन पुलिस कमिश्नर सुभाष टंडन, इंटेलिजेंस ब्यूरो के संयुक्त निदेशक एस.
राममूर्ति, प्रधानमंत्री की सुरक्षा के चीफ हरि पिल्लै आदि.
स्व.
प्रधानमंत्री के अंगरक्षक डी.
के.
भट्ट डिप्टी कमिश्नर (सुरक्षा) जी.
आर.
गुप्त और असिस्टैंट कमिश्नर (सुरक्षा) डी.
सी.
गुलियां पर भी टिप्पणियां की गयी हैं.
तत्कालीन गृहसचिव एम.
एम.
के.
वली पर भी विस्तार से लिखा गया है.
इंटेलिजेंस ब्यूरो के निदेशक कपूर और प्रमुख निजी सचिव पी.
सी.
अलेक्जेंडर भी आयोग की दृष्टि से नहीं बचे है.
आयोग के सम्मुख उपर्युक्त लगभग सभी अफसरों की गवाहियां हुई है.
कहा जाता है कि हर एजेंसी के अफसर ने सुरक्षा की शिथिलता का दोष दूसरीएजेंसी पर डालने की कोशिश की है.
दिल्ली पुलिस इंटेलिजेंस ब्यूरों पर दोष मढ़ रही थी जबकि आई.
बी.
दिल्ली पुलिस पर.
दिल्ली पुलिस का आमतौर पर तर्क था कि इंटेलिजेंस से संबंधित रिपोर्टों एवं सूचनाओँ के संग्रह और आंकलन का जिम्मा आई.
बी.
का था.
जिसने अपने कर्त्तव्य का गंभीरता से पालन नहीं किया.
दूसरी तरफ आई.
बी.
वालों की दलील थी कि समस्त प्रकरण में दिल्ली पुलिस का व्यवहार अत्यंत `कैजुअल' था.
उसने अपने सुरक्षा गार्ड की पृष्ठभूमि और उसने अपने सुरक्षा गार्डों की पृष्ठभूमि और उनके आचरण से संबंधित आचार संहिता तथा नियमों की अनदेखी की.
मतलब यह कि सुरक्षा व्यवस्था की कमियों और तत्संबंधित कारणों से हर कोई दूर जाना चाहता था.
वरिष्ठ अधिकारी, अपना दोष कनिष्ठ अधिकारी पर डाल रहा था एक एजेंसी अपनी कमी का कारण दूसरी एजेंसी तक खोज रही थी.
यह शायद इसलिए भी हो रहा था कि प्रधानमंत्री की सुरक्षा व्यवस्था से कई सुरक्षा एजेंसियां जुड़ी हुई थी जिनकी कार्यपद्धति एक दूसरे के क्षेत्र में घुसपैठ कर रही थी.
समस्त सुरक्षा तंत्र इतना पेंचीदा और परस्पर आश्रित था कि दोष की जिम्मेदारी स्थापित करना मुश्किल था.
यही आयोग की भी समस्या थी कि जिम्मेदारी कहा और किस पर डाली जाये.
तात्पर्य यह कि सुरक्षा व्यवस्था की कमियों एवं शिथिलताओं का प्रसचित्र खींचना आसान था.
मगर मुश्किल यह थी कि कैमरा फोकस कहां किया जाये?श्रीमती गांधी की हत्या के बाद से ही उनके विशेष सहायक आर.
के.
धवन की भूमिका पर तरह की अटकलें लगायी गयीं.
समाचार पत्रों में अतिरंजित समाचार भी आने लगे.
कुछ सूत्रों ने यहां तक लिख मारा कि बेअंतसिंह धवन को अच्छी तरह जानता था.
एक बार यह भी छपा कि बेअंतसिंह ने सतवंतसिंह को चेतावनी देते हुए कहा था कि ध्यान रहे.
गोली चलाते समय धवन को कोई नुकसान नहीं पहुंचना चाहिए.
ऐसे समय इस तरह के समाचारों का कोई प्रतिवाद नहीं हुआ.
धवन बोल नहीं सकते थे.
वह नये प्रधानमंत्री राजीव गांधी के भी विशेष सहायक थे.
किसी भी तरह के सरकारी अथवा धवन के प्रतिवाद के अभाव में इस तरह की अटकलों को हवा मिलती रही.
जिसकी अनुगूंज आयोग तर्क भी हुई.
हत्या के बाद और हत्याकांड के मुकदमे के दौरान इस तरह के संकेत साफ तौर पर उभरे कि श्रीमती गांधी पर गोलियां चलाये जाने के समय किसी ने पलक झपकते ही `रिऐक्ट' नहीं किया.
और जब `रिऐक्ट' किया, तब तक बहुत देर हो चुकी थी.
मुकदमे के दौरान एक प्रत्यक्षदर्शी ने अपनी गवाही में कहा कि जब गोलियां चल रही थी तो धवन `शून्य' में ताक रहे थे आखिर धवन ने रिऐक्ट क्यों नहीं किया जबकि उन्हें भी `सुरक्षा प्रदान' करने का प्रशिक्षण दिया गया था.
क्या वह भी अकल्पनीय को घटते देख संज्ञाशून्य तक गये थे दूसरों की तरह?उन दिनों समाचारपत्रों में आया था कि स्थापना के लगभग एक माह के भीतर ही आनंदराम जांच टीम ने धवन से पूछताछ करनी शुरू कर दी थी.
आयोग की भी जिरह शुरू हो गयी थी दिसंबर १९८४ में आयोग ने धवन से पूछा कि क्या आपकी दृष्टि में सुरक्षा व्यवस्था में किसी तरह की कमी थी? सुरक्षा गार्डों के अतिरिक्त हत्याकांड में कोई अन्य व्यक्ति या एजेंसी भी संलग्न थी?धवन ने अपने साक्ष्य में कहा कि मुझे इस तरह की कोई जानकारी नहीं है कि सुरक्षा गार्डों के अतिरिक्त अन्य कोई व्यक्ति या एजेंसी हत्या के लिए उत्तरदायी थी.
`लेकिन लगता है कि हत्या का काम अत्यंत सुनियोजित था.
'लेकिन सुरक्षा व्यवस्था में शिथिलता अथवा किसी तरह की कमी ? लगता है कि आयोग इस मुद्दे पर अत्यधिक चिंतित लग रहा था कि प्रधानमंत्री निवास से हटाये गये सिख गार्ड पुनः किसके आदेश पर वहां नियुक्त किये गये? यह इसलिए भी महत्वपूर्ण था कि हत्याकांड के अगले दिन ही एक समाचार में छपा था कि इंटेलिजेंस ब्यूरो ने तो आपरेशन ब्लू स्टार के बाद प्रधानमंत्री निवास के सिख गार्ड हटा लिए थे.
मगर जब प्रधानमंत्री को इस बात का पता चला तो उन्होंने अपनी नाराजगी जाहिर की.
अंततः प्रधानमंत्री के आदेश पर ही सिख गार्ड पुनः उनके निवास १ सफदगंज रोड पर नियुक्त कर दिये गये.
यह समाचार बाद के आने वाले महीनों में अच्छे खासे विवाद का विषय बन गया.
दूसरी तरफ इस तरह की गोपनीय जानकारी का सार्वजनिक होना उस कारण की पुष्टि करता है कि सुरक्षा व्यवस्था की शिथिलता का दोष हर एजेंसी अपने गले से मरे सांप की तरह उतार फेंकना चाहती थी.
उपर्युक्त जानकारी के समाचारपत्रों में `लीक' करके सुरक्षा एजेंसियां यह कहना चाहती थीं कि भई, हमने तो सावधानी बरती सिख गार्ड हटा लिए मगर क्या करते प्रधानमंत्री के आदेश से वे पुनः वहीं नियुक्त करने पड़े.
अब हत्या के कारणों का दो. हम पर क्यों पड़ता है आदि.
बहरहाल, धवन ने आयोग को उत्तर दिया कि प्रधानमंत्री के आदेश थे कि नाजुक बिंदुओँ पर एक विशेष समुदाय के गार्ड नियुक्त न किये जायें, और जहां ये नियुक्त किये जायें, वहां दूसरे समुदाय के गार्ड भी नियुक्त किये जायें, धवन के अनुसार उन्होंने प्रधानमंत्री के आदेश सुरक्षा चीफ जी.
आर.
गुप्त तक पहुंचा दिये थे.
और जब प्रधानमंत्री ने देखा कि उनके आवास से सभी सिख गार्ड हटा लिए गये हैं तो उन्होंने अपनी अप्रसन्नता जाहिर की.
धवन का कहना था कि सुरक्षा चीफ यह कर सकता था कि नाजुक स्थलों पर एक विशेष समुदाय के गार्ड नियुक्त न करता, और अन्य स्थलों पर जहां वे नियुक्त किये भी जाते, तो उनके साथ दूसरे समुदाय के गार्ड भी खड़े किये जा सकते थे.
मतलब `काउंटर चेक' से था.
इस पर आयोग ने धवन को सूचित किया कि उनका साक्ष्य सुरक्षा चीफ गुप्त के साक्ष्य के सर्वथा विपरीत है.
गुप्त का कहना है कि आदेश तोये थे कि सुरक्षा गार्डों को पुनः ड्यूटी पर वापस ले लिया जाये और उन्हें प्रधानमंत्री आवास के उन विशिष्ट स्थलों पर नियुक्त किया जाये ताकि स्वयं प्रधानमंत्री ही नहीं, बल्कि अन्य आगंतुक भी उन्हें देख सकें.
लेकिन धवन अपने पहले वाले उत्तर पर ही टिके रहे.
धवन ने साफ तौर पर गुप्त के इस कथन से इंकार किया कि सिख गार्डों को विशिष्ट स्थलों पर नियुक्त करने की हिदायत दी गयी थी, धवन ने इस बात से भी इनकार किया कि उन्होंने गुप्त से कहा था कि भविष्य मैं ड्युटियों का पुनर्निधारण उनकी अनुमति से किया जाए.
मगर धवन ने स्वीकार किया कि शुरू में प्रधानमंत्री के आदेशों का संलग्न किया गया लेकिन हत्या के दिन `मेरे दिमाग में कौंधा कि आदेशों की कितनी लापरवाही से अवेहलना की गयी है.
'आयोग अभी और विस्तार में जा रहा था.
धवन से फिर पूछा गया कि क्या बेअंतसिंह उनसे परिचित था.
धवन का उत्तर था कि बेअंतसिंह मुझसे परिचित नहीं था.
हालांकि उसका चेहरा जाना पहचाना था.
क्योंकि उसकी ड्यूटी प्रधानमंत्री आवास पर होती थी.
क्या बाद के दिनों में प्रधानमंत्री का विश्वास धवन पर रह गया था, क्या हत्याकांड के बाद धवन ने अखिल भारतीय आयुर्विज्ञान संस्थानको वायरलेस संदेश भिजवाया था कि घायल श्रीमती गांधी वहीं लायी जा रही है - आदि कई प्रश्नों पर आयोग धवन को कुरेदता रहा.
अंततः आयोग ने धवन से पूछा कि क्या वह अपने उत्तरों के संदर्भ में, `लाई डिटेक्टर टेस्ट' से गुजरना चाहेंगे.
इसके प्रत्युत्तर में धवन ने इस तरह के टेस्ट को लेकर कई तरह के तकनीकी मुद्दे उठाये.
मगर अंत में धवन का कहना था कि टेस्ट के दौरान वह उन मेदों को भी उजागर कर सकता है जो किसी सीमा तक स्व.
प्रधानमंत्री की स्मृति के अनुकूल नहीं होंगे.
