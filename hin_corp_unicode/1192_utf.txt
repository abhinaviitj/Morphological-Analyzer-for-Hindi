<ःइन्डि ळिटेरटुरे><छ्हिल्ड्रेन्`स् ळिटेरटुरे><खलिच्हरन् घउटम्><णइ छ्हेट्न णइ ढिस्हयेन्><१९८८><आनिल् फलितल्><णेत् ढेल्हि><१८-२५><१९५२><घउटम्,क्-णइ छ्हेट्न णइ ढिस्हयेन्-छ्ल्-औ> 

चेतनानन्द ने उसे किनारे पर लाकर देखा वह लाल रंग की चूनरी पहने थी.उसकी माँग
में सिंदूर और पैरों में महावर रची थी. कलाइयों में चूड़ियाँ औरउँगली में
बिछुआ था. चेतनानन्द उसे देखकर विचारों में डूब गय, मन ही मन सोचने लगे. कुछ
क्षणों बाद अपने आप ही बोल उठे-सुहा-वनी है, पर दुःखयारी है.चेतनानन्द ने
उसकी नब्ज पर उंगली रखी, जो धीरे-धीरे चल रही थी. शीघ्र ही उसे उठा कर नदी
के कगार पर बने हुये अपने आश्रम में ले गये.उसे लिटाकर उसका उपचार करने लगे.
उनके उपचार और उनकी सेवा उसनेकराहते हुये अपनी आँखें खोल दीं. किन्तु स्वामी
चेतनानन्द को अपने सामने देखकरउसने पुनः अपनी आँखें बन्द कर लीं.चेतनानन्द
ने प्यार भरे मृदु स्वर में कहा, "घबड़ाओ नहीं पुत्री, `तुम इस समयमेरे
आश्रम में हो-स्वामी चेतनानन्द के आश्रम में. यहाँ तुम्हें कोई भी दुख
नहीं दे सकेगा. यहाँ तुम अपने को सब प्रकार से निर्भय समझो."चेतनानन्द की
प्यार भरी मृदुल वाणी ने उसके भीतर अमृत का सा रस भर दिया.वह आँखे खोलकर
उनकी ओर टकटकी लगाकर देखने लगी. वे बड़े स्नेहके साथ उसके मस्तक पर उसी
प्रकार अपना हाथ फेरने लगे, जिस प्रकारकोई पिता अपनी पुत्री के मस्तक
पर प्यार भरा हाथ फेरता है.दो सप्ताह बीत चुके थे. वह पूर्ण स्वस्थ हो
चुकी थी. संध्या के पश्चात् का समय था. आकाश में पूर्णिमा का चन्द्रमा हँस
रहा था. चारों ओर चाँदनी टकी हुई थी.चेतनानन्द अपने आश्रम के बाहर फूलों
के बगीचे में एक शिलाखंड पर बैठेहुए थे. उनके सामने ही दूसरे शिलाखंड
पर वह लड़की बैठी हुई थी. चेतनानन्द ने उसकी ओर देखते हुए कहा, " पुत्री,
तुम दो सप्ताह से मेरे आश्रम में हो,किन्तु अभी तक मैं नहीं जान सका तुम
कौन हो और तुम नदी में डूबकर आत्महत्या क्यों करना चाहती थी? यदि तुम्हारे
मन में दुख न हो तो मैं बड़े प्रेम से तुम्हारी कहानी सुनने के लिये अद्यत
हूँ."चेतनानन्द की बात सुनकर वह विचारों में डूब गई. कुछ क्षणों तक सोचती
रही,फिर बोली, "बाबा, आपने मुझे मृत्यु के मुख से निकाल कर शरण दी है.मैं
अपनी कहानी आपको न सुनाऊँगी तो किसे सुनाऊँगी? सुनिये मेरी रामकहानी, जिसने
मुझे नदी में डूबकर आत्महत्या करने के लिये विवश किया था.मेरा विवाह चौदह
वर्ष की अवस्था में ही एक ऐसे पुरुष के साथ हो गया था,जो अवस्था की चालीस
सीढ़ियाँ पार कर चुका था. उनके तीन पुत्रभी थे, जो बड़े हो चुके थे. घर में
काफी दौलत थी, जमीन-जायदाद थी, पर सब कुछ होते हुये भी उन्हें देखने वाला
कोई नहीं था. वे प्रायः उदास और दुःखीरहा करते थे. उसका नाम रामजीलाल था.
उन्होंने सोचा था, मेरे साथ विवाहकरके सुखी रहेंगे. मैं जब बड़ी हो जऊँगी,
तो उनकी सार-संभाल करूँगी, उन्हेंसुख दूँगी. वे विवाह करके मुझे उसी प्रकार
से सुख देने लगे, जिस प्रकार फूलऔर फल की आशा से कोई लता को बड़े प्यार से
सींचता है.किन्तु विधि ने न तो उनके भाग्य में सुख की रेखायें खींची थीं
और न मेरे भाग्य में. मैं १७-१८ वर्ष की हो चुकी. वे मुझे देखकर फूले नहीं
समाते थे.पर एक दिन उन्हें ऐसा ग्रहण लगा कि उनके होठों की मुस्कुराहट
सदा के लिए बन्द हो गई. कुवाँर-कार्तिक का महीना था. वे मलेरिया से ग्रसित
हो गये.सोचते थे, मलेरिया पिंड छोड़ देगा, पर जैसे-जैसे दिन बीतने लगे,
उनकी दशाचिन्तनीय होती गई. आँखें पथरा गईं, हाथ उठने में अशक्त हो गये और
पैरों ने चलने से जवाब दे दिया.संध्या का समय था. सूर्य अस्त हो रहा था.
उन्होंने मेरा हाथ अपने हाथ में लेकरदुःख भरे स्वर में कहा, "बसन्ती, मैंने
तुम्हारे साथ विवाह करके बहुत बड़ा अन्याय किया है. यदि मैं जानता कि मैं
शीघ्र ही संसार से चला जाऊँगा तो मैं तुम्हारे साथ विवाह कदापि न करता. मैं
मनुष्य हूँ. मनुष्य मोह-ममताआशा-निराशा के जाल में फँसकर बड़ी-बड़ी भूलें
कर बैठता है. मैंने बहुत बड़ीभूल की है बसन्ती!"मैंने देखा, उनके भीतर से एक
दीर्घ निःश्वास निकल पड़ी. वे कुछ क्षणोंतक सोचते रहे, फिर सोचते हुए बोले,
"बसन्ती तुम मेरे न रहने पर कैसे रहोगी?मेरे पुत्र और उनकी बहुयें तुम्हें
अवश्य घर से निकाल देंगी." उनका कंठभर आया. उनके नेत्रों से भी आँसू झलक
उठे और ढलक-ढलक कर नीचेगिरने लगे.मैंने अपने आँचल से उनके आँसुओं को पोंछते
हुये कहा, " आप अपने मन को क्योंइतना छोटा कर रहे हैं? आप क्यों ऐसा समझ रहे
हैं कि आप ससार में नहीं रहेंगे?"वे रुंधें हुये कंठ से बोले, "बसन्ती मैं
तुम्हे बहुत धोखा दे चुका हूँ, अब आगेतुम्हें धोखा नहीं दूँगा. मरे भीतर का
सब कुछ टूटता जा रहा है, सब कुछ समाप्तहोता जा रहा है. मुझे जाना ही पड़ेगा
बसन्ती. मुझे दुःख है, मैं मृत्यु से लड़कर उसे पराजित नहीं कर सकता, पर
एक चीज तो कर ही सकता हूँ. मैंअपनी सम्पूर्ण सम्पत्ति का आधा भाग तुम्हारे
नाम लिख दूँगा.""और दूसरे ही दिन उन्होंने वकील को बुला कर, अपनी सम्पूर्ण
सम्पत्ति का आधा भाग मेरे नाम लिखकर रजिस्ट्री करा दी."रजिस्ट्री के कुछ
ही दिनों बाद उनके प्राण उसी तरह उड़ गये, जिस तरह कोईपक्षी अपने घौंसले
से उड़ जाता है." उनके प्राण-पखेरू के निकलते ही मेरे हाथों की चूड़ियाँ
तोड़ दी गईं, मेरीमाँग का सिंदूर पोंछ दिया गया और मुझे बलात् सफेद धोती
पहना दी गई.मैं सिर पटक-पटक कर रोई, पुकार-पुकार कर चीखी, किन्तु मनुष्य
की कौनकहे जब ईश्वर ने भी नहीं सुनी."उनकी मृत्यु के बाद ही लोगों की नजरें
बदल गई. मैं रोती, कलपती अपनेघर में पड़ी रहती, पर कोई आँसू पोंछने को कौन
कहे, सानुभूति के शब्द भीनहीं बोलता था. खाना खाऊँ या भूखी रहूँ-किसी को कुछ
भी चिन्ता नहीं रहतीथी. उनके रहने पर सब कुछ अपना ही था. किन्तु उनके चले
जाने पर वहीसब कुछ बेगाना हो गया."संध्या के पश्चात् का समय था. कमरे में
दीपक जल रहा था. मैं अपने कमरेमें मामा के लड़के के साथ बात कर रही थी. वह
२०-२२ वर्ष का युवकमेरा भाई था. मेरा हाल जानने के लिये मेरे पास आया था,
पर उसे मेरे कमरेमें देखकर उनके बड़े पुत्र की बहू गरज उठी, "पराये पुरुष
के साथ बातकरते हुये तुम्हें लज्जा नहीं आती. यहाँ यह सब कुछ नहीं चलेगा.
अगर यहसब करना है तो अपने मैके चली जा.""भाई तो उसी क्षण आँसू पोंछता हुआ
कमरे से निकल गया. किन्तु, मैं स्वयंजाती तो कहाँ जाती? मैं उसी दिन से
लाँछना और अपमान की आग मेंजलाई जाने लगी. जब देखो तब ताने, जब देखो तब
व्यंग्य और जब देखोतब लाँछना. एक दिन जब साहस करके मैंने प्रतिवाद किया,
तो तीनों बहुयें मुझ पर टूट पड़ी. उन्होंने मेरे कपड़े फाड़ डाले, सिर के
बाल नोंचलिये और थप्पड़ों से मार-मारकर मेरा मुख लाल कर दिया. यही नहीं,
उन्होंनेमेरे सन्दूक से रजिस्ट्री का कागज निकाल कर मेरी आँखों के सामने
ही उसेजला दिया."मैं रात भर रोती, कलपती और आँसू बहाती हुई अपने कमरे में
पड़ी रही. मुझेरह-रहकर उनकी बातें याद आ रही थीं- बसन्ती, मेरे न रहने पर तुम
यहाँ कैसेरहोगी? मेरे पुत्र और उनकी बहुयें तुम्हें घर से निकाल देंगी."मुझे
ऐसा लग रहा था, मानो मेरा मन संसार में कोई नही है. मैं व्याकुलहो उठी. रात
भर मैं आँसुओं के सागर में डूबी रही. सहसा मेरे मस्तिष्कमें बिजली-सी कौंध
उठी. मैं अपने आप ही बोल उठी-सावित्री ने अपने पतिको यमराज से छीन लिया था.
मैं छीन नहीं सकती, पर उनके पास तो जासकती हूँ. मैं सहसा उठी और श्रृंगार
करके उनके पास जाने के लिए नदी कीओर चली, उसके बाद जो कुछ हुआ, वह तो आप
जानते ही हैं."बसन्ती अपनी कहानी को समाप्त करती हुई बिलख पड़ी, आँखों
से आँसुओं का सागर उडेलने लगी.स्वामी चेतनानन्द विचारों में डूब गये.कुछ
समय के पश्चात् चेतनानन्द ने सोचते हये कहा, "बसन्ती, जो कुछ हुआ,उसे भूल
जाओ. मेरे आश्रम में तुम बिना दुःख और चिन्ता के उसी तरह रहो,जिस तरह कोई
पुत्री अपने पिता के घर रहती है."चार-पाँच मास के पश्चात्, वही पूर्णिमा
की रात का प्रथम पहर था, वैसी ही चाँदनी हँस रही थी और वैसे ही चेतनानन्द
बैठकर बसन्ती के साथ वार्ता-लापकर रहे थे. उन्होंने बात-चीत के क्रम में
कहा, "बेटी बसन्ती, मैने तुम्हारेविवाह के लिये वर पसन्द कर लिया है.
यदि तुम चाहो तो स्वयं भी अपनेहोने वाले पति को देख सकती हो."बसन्ती ने
शीश झुकाये हुये कहा, "बाबा, यह आपने क्या किया? आपनेबिना मुझसे पूछे ही
वर पसन्द कर लिया? परन्तु मैं अब दूसरा विवाह करनानहीं चाहती."चेतनानन्द
विस्मय भरे स्वर में बोल उठे, "तुम दूसरा विवाह करना नहीं चाहती?क्यों नहीं
करना चाहती? समाज ने तुम्हारे साथ अत्याचार किया है और तुमदूसरा विवाह करना
नहीं चाहती?"बसन्ती बोली "हाँ बाबा, मैं दूसरा विवाह करना नहीं चाहती. मैं
जानती हूँ,समाज ने मुझ पर अत्याचार किया है. मैं जानती हूँ कि मेरे पति ने
वृद्धा-वस्थामें मेरे साथ विवाह करके ठीक नहीं किया, किन्तु मैं यह भी जानती
हूँ कि मेरेपति के ह्रदय में मेरे प्रति बड़ी सहानुभूति थी. मैं उन आँसुओं
को कभीनहीं भूल सकती, जो उनकी आँखें बन्द होने के पूर्व ढुलक-ढुलककर गिरे
थे."बसन्ती विचारों की लहरों में डूब गई. चेतनानन्द विस्मित-चकित दृष्टि
से उसीओर देखने लगे.कुछ समय तक मौन रहने के बाद बसन्ती पुनः बोली, "बाबा,
मेरे पति ने अपनी आधीसम्पत्ति मेरे नाम लिखकर रजिस्ट्री करा दी थी. बहुओं
ने रजिस्ट्री का कागजआग में जला दिया. क्या बिना कागज के आधी सम्पत्ति मुझे
नहीं मिल सकती?यदि मुझे वह सम्पत्ति मिल जाती तो मैं अपने पति के नाम पर
विधवा-आश्रमखोलकर समाज में विधवाओं की समस्याओं के लिये संघर्ष करती?बसन्ती
के विचारों को सुनकर चेतनानन्द हर्ष से उछल पड़े और उमंग भरेस्वर में बोले,
"क्यों नहीं मिल सकती पुत्री क्यों नहीं मिल सकती? मैं तुम्हें तुम्हारे पति
की आधी सम्पत्ति दिलाकर छोडूँगा."और कुछ दिनों पश्चात्, चेतनानन्द के आश्रम
के बगल में विधवा-आश्रम की स्थापनाहो गई. आश्रम के द्वार पर पट्ट लगा था,
`रामजीलाल विधवा आश्रम'. बसन्ती समाज के अत्याचारों की आग में जली हुई
विधवाओं के लिये संघर्षकरने लगी. वह ढ़ूँढ़कर विधवाओं को आश्रम में लाती,
उनके आँसू पोंछतीऔर माँ की तरह उनकी इच्छानुसार उनका विवाह करा देती. अब
बसन्तीचारों ओर पूजी जाने लगी, वह यश और सम्मान से ढक गई. किन्तुजब एकान्त
में बैठती तो उदास हो जाया करती थी. क्या कोई बता सकताहै कि वह उदास क्यों
हो जाया करती थी? कोई बताये या न बताये, किन्तुपाठक, हम आपको बताते हैं कि
बसन्ती उदास क्यों हो जाती थी?वह उदास हो जाती थी, अपनी उन चूड़ियों और माँग
की उस सिंदूर-रेखाको देखकर जिसे बालावस्था के विवाह ने उससे छीन लिया था.
समाज में लाखों ऐसीस्त्रियांॅ हैं, जो उसी तरह उदास और खिन्न रहती हैं.मजनू
को लैला से, फरहाद को शीरी से, और राँझा को हीर से प्रेम था, परन्तुअतुल को
प्रेम था शराब से. शराब उसकी प्रियतमा थी, उसका परमात्माथी. वह शराब के लिए
सब कुछ करने को तैयार रहता था. सबको छोड़ देनेके लिये कमर कसे रहता था.
उसे धन नहीं चाहिये था, मुक्ति नहीं चाहिये थीऔर घर-द्वार भी नहीं चाहिये
था, उसे चाहिये थी शराब, केवल शराब. उसनेशराब की चाह पर अपनी सभी इच्छाओं
को निछावर कर दिया था.अतुल जब बोतल से लाल रंग की शराब प्याले में डालता
तो पक्षी की तरह चहक उठता, उमंग भरे स्वर में गुन-गुनाने लगता था :तू लाल
सुरा, तू लाल परी,तू भव सागर की एक तरी,तू मन मैं सुख है भर देती,तू सारा
गम है हर लेती.अतुल जब प्याले की शराब को गले के नीचे उतारने लगता तो उसे
ऐसा लगता,मानो वह अमृत को गले के नीचे उतार रहा हो. एक प्याला, दो प्याला
औरउसके बाद तीसरा प्याला. जब तक वह तीन-चार प्याले गले के नीचे उतार न
लेता सुख का अनुभव न करता. उसका रोज का यही नियम था.मजनू को लैला से और
फरहाद को शीरी से प्रेम करने के लिये भले ही पैसोंकी आवश्यकता न पड़ती हो,
पर शराब से प्रेम करने के लिए तो हर क्षण पैसों की आवश्यकता रहती थी. अतुल
के पास जब तक पैसे थे,वह शराब के प्रेम की आग में दोनों हाथों से पैसों
की आहुति देता रहा. आखिरपैसे कब तक रहते. कुछ दिनों बाद खत्म हो गये,
पर शराब से प्रेम-आगतो बढ़ती ही रही.जब पास के पैसे खत्म हो गये तो अतुल
मित्रों से कर्ज लेने लगा, पर मित्रभी कब तक कर्ज देते? जब कर्ज लौटाने
में अतुल की असमर्थता प्रकटहुई तो मित्रों ने भी कर्ज देना बन्द कर दिया,
उसके शराब-प्रेम की आग तो ज्यों की त्यों जलती रही.जब मित्रों ने भी कर्ज
देना बन्द कर दिया तो अतुल अपनी पत्नी के आभूषणों को उस आग में झौंकने लगा.
पत्नी सुनयना सब कुछ देखती थी,किन्तु आँखों में आँसू भरकर मौन रह जाती थी.
वह जानती थी विरोध करनेपर उसका पति पागलों की तरह अपने सिर के बाल नोंचने
लगेगा और उसके बाल नोचने में रहम नहीं करेगा.एक घण्टा रात बीत चुकी थी. आठ
बज रहे थे. अतुल ने घर में प्रवेश करतेही कहा, "सुनयना, आज दो दिन हो गये.
गले के नीचे एक बूँद भी शराबनहीं गई. गला जल रहा है, अंतड़ियाँ ऐंठी जा
रही हैं. अपने कानों का कर्णफूलदे दो. मैं शराब पीकर अपनी प्यास बुझाऊँगा."
