<शोचिअल् श्चिएन्चे><फ्स्य्च्होलोग्य्><आनन्ड् फुरोहिट्><फ्रयोगट्मक् ंअनोविग्यन्><१९८७><ंअड्ह्यप्रडेस्ह् ःइन्डि घ्रन्ट्ह्...><भ्होपल्><६८ टो ७५><२१००><फुरोहिट्-फ्रयोगट्मक् ंअनोविग्यन्>

मापन, परिमाणन, मापनी यह सभी प्रत्यय घटनाओं को समझाने में संख्याओं के
उपयोग का संकेत करते हैं. परिमाणात्मक विधि मनोविज्ञान का अभिन्न अंग बन
चुकी है. इसके अंतर्गत हम प्रयोग की अवस्थाओं का यथा-~तथ्य रूप में
उल्लेख करते हैं जिससे उन्हें फिर पुनरुत्पादित किया जा सके. इसके
अतिरिक्त परिमाणात्मक या मात्रात्मक विधि में प्रदत्तों का विवेचन इस तरह
किया जाता है जिससे दूसरा व्यक्ति उसका मिलान या सत्यापन कर सके. इसके
अतिरिक्त हम अति अमूर्त गणित के द्वारा स्वतंत्र और आश्रित परिवर्त्य के
बीच सम्बन्ध प्रदर्शित कर सकते हैं. इस अध्याय में हमारा उद्देश्य
मानो-~वैज्ञानिक गुणों (अट्ट्रिबुटेस्) के मापन से है जिसे मनोवैज्ञानिक
मापनी से मापा जा सकता है.
गुण (अट्ट्रिबुटेस्) का स्वरूप:
गुण (अट्ट्रिबुटेस्) मानवीय अनुभवों से पृथक की जा सकने वाली विशेषता है
अत:, प्रथम तो यह कहा जा सकता है कि गुण अपने आप में कोई चीज़ नहीं
शून्यमनस्क विशेषता (अब्स्ट्रच्टेड् प्रोपेर्ट्य्) है. इस कारण मापन में होने
वाली कठिनाई केवल मनोवैज्ञानिक मापन की ही अनन्य (उनिर्‍उए) समस्या नहीं
है. दैनिक जीवन में जब हम किसी वस्तु के माप की बात करते हैं तब वास्तव
में वस्तु के माप की नहीं वरन् उसकी शून्यमनस्क विशेषता के सम्बन्ध में
बात कर रहे होते हैं. उदाहरण के लिए, जब हम वजन मापते हैं तो हम वस्तु का
माप नहीं वरन् उसकी मात्र एक शून्यमनस्क विशेषता (केवल भार) को माप रहे
होते हैं. ऐसा इसलिए कहा जा सकता है कि वजन के अलावा उस वस्तु में और भी
कई शून्यमनस्क विशेषताएँ हो सकती हैं जिनका माप हम उस समय नहीं कर रहे
होते हैं.
गुण के संबंध में दूसरी महत्वपूर्ण बात यह है कि ये अनुभूति से संबद्ध
हैं तथा यही पक्ष इसे अनन्य रूप से मनोवैज्ञानिक बनाता है और साथ साथ
कठिनाइयां पैदा करता है. इस समस्या को स्पष्ट करने के लिए गुण (अनुभूति
के) तथा भौतिक विमा के बीच अन्तर करना होगा. उदाहरण के लिए ध्वनि उद्दीपक
की भौतिक विमा आवृत्ति है जिसे भौतिक माप की मानक प्रविधि से (जैसे
हर्टज) मापा जा सकता है. आवृत्ति से तारता (पिट्च्ह्) की अनुभूति होती है .
लेकिन तारता वह नहीं है जो आवृत्ति है. तारता वह है जिसे हम अनुभूंत कर
रहे हैं अर्थात् यह आत्मगत या मनोवैज्ञानिक पक्ष है जबकि आवृत्ति स्वयं
उद्दीपक का एक पक्ष या भौतिक गुण है.
मापन का स्वरूप (णटुरे ओङ् मेअसुरेमेन्ट्)
मनोवैज्ञानिक मापनी (प्स्य्च्होलोगिचल् स्चलिन्ग्) का सम्बन्ध आत्मगत
अनुभूतियों के मापन से है. विस्तृत अर्थ में मापन का अर्थ वस्तुओं को
किसी विशिष्ट नियमानुसार अंक (नुमेरल्) प्रदान करना है. लेकिन यह परिभाषा
बहुत सरल एवं भ्रामक है. अंक मात्र प्रतीक होते हैं-जैसे `१', `२', `५',
`४६' इत्यादि. अत: यदि मापन से अर्थ सरल रूप से किसी नियम के अनुसार
वस्तुओं को अंक नियत करना है तो हम अपनी इच्छानुसार कोई भी नियम उपयोग
में ला सकते हैं लेकिन शर्त यह है कि हम उसी नियम को स्थायी रूप से
इस्तेमाल करते रहें.
नम्बर की मापनी (श्चले ओङ् नुम्बेर्स्)
संख्या या अंक (नुमेरल्स्) एक विशेष तरह की मापनी का प्रतिनिधित्व करते
हैं जिसे नम्बर की मापनी कहा जाता है. अंक `१' एक ही वस्तु तथा `२' दो
भिन्न वस्तुओं को इंगित करता हैं . दूसरे शब्दों में अंक कई वस्तुओं या
घटनाओं का प्रतिनिधित्व करते हैं. नम्बर की मापनी गिनने की मापनी है तथा
अत्यधिक आधारभूत है.
यथातथ्य या सीमित अर्थ में, अंकों को कई लक्षण (प्रोपेर्टिएस्) प्रदान किए
जा सकते हैं लेकिन चूंकि अंक (नुमेरल्स्) आधारभूत रूप से नम्बर मापनी का
प्रयोग करते हैं अत: प्राय: इनमें नम्बर मापनी के लक्षण मान लिये जाते
हैं. उदाहरण के लिए हमारे पास २० वस्तुएँ हैं. इसके साथ कई संकार्य
(ओपेरटिओन्स्) किए जा सकते हैं. हम इन २० वस्तुओं में ५ और वस्तुएँ मिलाकर
गिनते हैं तथा वस्तुओं का कुल योग २५ प्राप्त कर लेते हैं. लेकिन यदि
संख्या २० में ५ जोड़ दें तो उपरोक्त परिणाम शीघ्रता से प्राप्त किया जा
सकता है. इसी तरह घटाने या विभाजन के व्यापार भी किए जा सकते है.
नम्बर की मापनी में कई गुण होते हैं लेकिन जब हम अंकों की अपेक्षा गुणों
को नम्बर नियत करते हैं तब हमें यह निर्धारित करने में सावधानी बरतना
चाहिए कि नम्बर की मापनी के कौन से लक्षण उपयोगी होंगे. यह सुनिश्चित
करनी चाहिए कि अंकों को इस तरह नियत किया जाए कि वे गुणों के स्वत्व या
विशेषताओं को परिवर्तित करें.
अत: कहा जा सकता है कि मनोवैज्ञानिक मापन के अन्तर्गत इस तरह की मापनी के
निर्माण का प्रयास किया जाता है जिससे संवेदना या मानसिक पक्ष का मापन हो
सके. जैसा हम उल्लेख कर चुके हैं मापन का अर्थ वस्तुओं के गुणों
(अट्ट्रिटुटेस्) को संख्या मापनी की एक या अधिक विशेषताएं हस्तान्तरित करना
है. मापनियों से अर्थ उन विधियों से है, जहाँ पर संख्या मापनी की कौन-सी
विशेषताएँ या गुणधर्म (प्रोपेर्टिएस्) वस्तुविमाओं में उपयोग की जा सकती हैं
तथा कौन से रूपान्तरण इन गुणधर्मों को अपरिवर्ती (इन्वरिअन्ट्) बनाते हैं,
का निर्धारण किया जाता है (स्टीवेन्स १९५७). अब हम मनोवैज्ञानिक मापन में
उपयोग किए जाने वाले मापन की प्रमुख मापनियों का वर्णन करेंगे.
मापनी विधियाँ (श्चलिन्ग् मेट्होड्स्)
हम मापनी विधियों की विवेचना के पहले उन चार गुणधर्मों का संक्षेप में
वर्णन करेंगे जिनका उपयोग अधिकांशत: मनोवैज्ञानिक मापनी के स्वरूप के
वर्णन में किया जाता है.
१. नामिक या शाब्दिक मापनी (णोमिनल् स्चले)
इनके अन्तर्गत उद्दीपकों का वर्गीकरण किया जाता है जैसे फल-फूल-अन्न, या
सुखकर तथा कष्टकर, पुरुष-महिलाएँ इत्यादि. चूंकि वर्गीकरण मात्रात्मक
नहीं होता अत: इस स्केल (मापनी) को मापन के अन्तर्गत नहीं रखा जाता है,
उदाहरण के लिए हाकी टीम के खिलाड़ियों की जर्सी पर उनके नाम की अपेक्षा
संख्या अंकित की जा सकती है अथवा किसी अध्ययन में प्रदत्त व्याख्या के
समय पुरुष एवं महिला को `१' और `२' से इंगित किया जा सकता है. हमारा
दूरभाष नम्बर, पिन कोड, ड्राइविंग लाइसेंस नम्बर शब्दिक मापनी के उदाहरण
हैं. यह कहा जा सकता है कि इस मापनी का आधार कोई विशेष पहलू या पक्ष होता
है अत: आंतरिक समजातीयता इसकी विशेषता होती है.
२. क्रमिक मापनी (और्डिनल् स्चले)
इस स्केल द्वारा वस्तुएँ या चीजें मात्रात्मक क्रम में व्यवस्थित की जाती
हैं. उदाहरण के लिए परीक्षाफल के आधार पर प्रवीणता सूची (मेरिट् लिस्ट्) का
निर्माण क्रमिक मापनी का उदाहरण है. इसी तरह ४०० मीटर की दौड़ में सबसे
तेज दौड़ने वाले को प्रथम, उससे कम तेज दौड़ने वाले को द्वितीय, उससे कम
तेज दौड़ने वाले को तृतीय, इस तरह स्थान या क्रम दिए जाते हैं.
लेकिन क्रमिक मापनी यह सूचना नहीं देती कि प्रथम तथा द्वितीय धावक के बीच
दौड़ में लिये गए समय में क्या अन्तर है या यह कि इन दो धावकों के समय
में जितना अन्तर है क्या वही समयान्तराल द्वितीय तथा तृतीय क्रम में आने
वाले धावकों के बीच है ? इस विधि द्वारा वस्तुओं की तुलना भी की जा सकती
है.
३. समान मध्यान्तर मापनी (ऐर्‍उअल् इन्टेर्वल् स्चले)
इस मापनी में पहली दो मापनियों की विशेषताओं के अतिरिक्त एक अन्य विशेषता
यह होती है कि इसकी अन्तराल इकाइयां बराबर होती है. अधिकांश मनोवैज्ञानिक
परीक्षण समान मध्यान्तर मापनी के उदाहरण हैं. इन सभी की विशेषता यह होती
है कि इनकी दो इकाइयों के बीच अन्तराल तो बराबर होते हैं लेकिन इनमें से
कोई यथातथ्य (एदच्ट्) शून्य नहीं होता. अत: १२० तथा १२१ बुद्धिलब्धि अंक
के बीच का अन्तराल १२४ तथा १२५ के गुण के बीच अन्तराल के ठीक बराबर होता
है परन्तु गुण के शून्य मूल्य (ॅएरो वलुए) न होने की वजह से यह नहीं कहा
जा सकता कि १४० बुद्धिलब्धि अंक वाला ७० बुद्धिलब्धि अंक पाने वाले
व्यक्ति से दुगुना बुद्धिमान है.
४. अनुपात मापनी (षटिओ स्चले)
इस मापनी में वास्तविक शून्य होता है तथा साथ ही साथ एक स्थिर इकाई भी.
उदाहरण के लिए चौड़ाई की भौतिक विमा पर उद्दीपक की १२ इन्च चौड़ाई अन्य
छ: इन्च की चौडाई वाले उद्दीपक से दुगनी होती है. अनुपाती मापनी पर सभी
अंकगणितीय क्रियाएँ जैसे जोड़, घटाना, गुणा और भाग संभव है.
अप्रत्यक्ष मापनी (ईन्डिरेच्ट् स्चलिन्ग्)
जिस तरह भौतिक वस्तुओं के मापन हेतु विभिन्न प्रकार के मापों का उपयोग
किया जाता है उसी तरह मानसिक प्रक्रम या संवेदना के माप विकसित किए गए
हैं. उदाहरण के लिए प्रयोज्य या निरीक्षणकर्ता से यह पूछा जा सकता है कि
क्या कोई ध्वनि दूसरी उद्दीपक ध्वनि से चौगुनी या दुगनी उच्च है?
मनोवैज्ञानिक मापनी की रचना में इस तरह का प्रत्यक्ष दृष्टिकोण (डिरेच्ट्
अप्प्रोअच्ह्) सम्भव प्रतीत होता है लेकिन आधुनिक समय में यह शंकास्पद तथा
आत्मगत माना गया है जिसके फलस्वरूप अधिकतर मनोदैहिकी-मनो-~वैज्ञानिक
संवेदी अनुक्रिया के मापन में अप्रत्यक्ष विधियों जैसे भिन्नता सीमान्त,
निर्णयों में विश्वास की मात्रा, प्रतिक्रिया काल, सदृश्य मापनियों का
उपयोग करने लगे हैं. लेकिन अप्रत्यक्ष विधि की भी कुछ सीमाएँ हैं. गार्नर
तथा क्रीलमेन (१९६७) के अनुसार प्रत्यक्ष तथा अप्रत्यक्ष मापन विधियों से
सम्बन्धित विवाद अभी भी हल नहीं किया जा सका है. बहरहाल, हम कुछ
महत्वपूर्ण अप्रत्यक्ष मापनियों का वर्णन करेंगे.
१. निर्धारण मापनी (षटिन्ग् स्चले)
निर्धारण मापनी का विकास सर्वप्रथम गाल्टन (१८८३) ने स्मृति प्रति-~माओं
की स्पष्टता ज्ञात करने के लिए किया था और तब से आज तक इसका उपयोग कई
क्षेत्रों, जैसे शिक्षा, सेना, उद्योग आदि में मनोवैज्ञानिक अध्ययन हेतु
व्यापक रूप से हो रहा है. इसे परिभाषित करते हुए कहा जा सकता है कि कोई
भी अनुक्रिया मापनी जिसका उपयोग प्रयोज्य किसी संकृत्य (टस्क्) के
निर्धारण, मूल्यांकन या निर्णय के लिए करता है निर्धारण मापनी कहलाती है.
उदाहरण के लिए ध्वनि की उच्चता निर्धारण के लिए हम एक सात वर्गों की
निर्धारण मापनी निम्नलिखित ढंग से बना सकते हैं:
१ २ ३ ४ ५ ६ ७
. . . . . . .
---------------------------------------------------------
. . . . . . .
अत्यधिक अधिक तीव्र तटस्थ मन्द अधिक मन्द अत्यधिक
तीव्र तीव्र मन्द
इस तरह निर्धारण मापनी ३ वर्गों से लेकर १० या १२ वर्गों तक की हो सकती
है. यहाँ पर यह बात ध्यान में रखने योग्य है कि प्रयोज्य को ऐसे निर्देश
दिए जाएँ कि वह निर्णय देते समय सभी वर्गों का उपयोग करने का प्रयास करे.
इस विधि के अन्तर्गत जब बहुत अधिक उद्दीपक लेकर प्रत्येक उद्दीपक के
सम्बन्ध में एक बार निर्णय लिया जाता है तब सामान्य रूप से समान अनुभूत
अन्तर विधि (मेट्होड् ओङ् एर्‍उअल् अप्पेअरिन्ग् इन्टेर्वल्स्) का उपयोग किया जाता
है. इसके विपरित अपेक्षाकृत कम उद्दीपक लेकर प्रत्येक उद्दीपक के सम्बन्ध
में प्रयोज्य से कई बार निर्णय लिये जा सकते हैं. यहाँ हम इसे श्रेणी
मापनी (चटेगोर्य् स्चले) कहेंगे.
कई तरह की निर्धारण मापनी मापनियों, जैसे रेखांकित (ग्रप्हिचल्) आंकिक
(नुमेरिचल्), मानक (स्टन्डर्ड्) बाधित चयन (ङोर्चेड् च्होइचे) एवं संचयी
बिन्दु (चुमुलटेड् पोइन्ट्स्) का प्रयोग विभिन्न मनोवैज्ञानिक अनुसंधानों
में किया गया है. प्राय: इस विधि के प्रयोग में मध्यांक (मेडिअन्)
सांख्यिकी का प्रयोग होता है क्योंकि मापनी के दोनों छोरों पर पड़ने वाले
उद्दीपकों का वितरण विषम (स्केतेड्) होता है. चेहरे की अभिव्यक्ति (ङचिअल्
एद्प्रेस्सिओन्) से सम्बन्धित प्रयोग श्लासबर्ग (१९५४), और अबेलसन तथा सरमेट
(१९६२) ने विधि की सहायता से किए हैं.
२. कोटि क्रम विधि (षन्क् ओर्डेर् मेट्होड्)
पहले इसे प्रवीणता का क्रम (ओर्डेर् ओङ् मेरिट्) विधि कहा जाता था. यह सभी
मापनी प्रविधियों में सबसे सरल है. उदाहरण के लिए विद्यार्थियों को उनकी
कक्षा के साथियों के नाम देकर यह निर्णय करने को कहा जा सकता है कि वह
दिए गए नामों को सुन्दरता की विमा पर क्रम से रखे. या एक सुपरवाइजर से
कुशलता की विमा पर अपने अधीनस्थों को एक कोटि क्रम में रखने को कहा जा
सकता है. कोटि क्रम मापनी विधि में दो तरह के निर्णय लिये जा सकते हैं.
या तो उद्दीपकों को क्रमिक श्रृंखला में देकर उन्हीं निरीक्षणकर्ताओं
द्वारा कई बार कोटि क्रम (रन्क् ओर्डेर्) निर्धारित किए जाते हैं या कई
निरीक्षणकर्ताओं से एक बार ही कोटि क्रम लिया जाता है. कोटि संख्या (रन्क्
नुम्बेर्) को मापन मूल्य के रूप में ले लिया जाता है. यह विधि मनोदैहिकी
अध्ययनों में क्रमिक मापनियों के विकास के लिए सरल है. निरीक्षणकर्ताओं
के लिए यह विधि तब आसान होती है जब वस्तुओं की संख्या कम होती है.
प्रदत्त व्याख्या के लिए सभी कोटि संख्याओं का योग कर कोटि औसत तथा
आद्योपांत कोटि (ओवेरल्ल् रन्क्) गणना की जा सकती है. प्राप्त औसत कोटि
मात्र क्रमिक मापनी स्तर को ही प्रदर्शित करती है क्योंकि उद्दीपकों के
बीच असमान अंतर होता है.
३. युग्मित तुलना विधि (फइरेड् चोम्परिसोन् मेट्होड्)
कान (छोहन्) ने सर्वप्रथम सन् १८९४ में इस विधि का प्रयोग रंग वरीयता
(चोलोउर् प्रेङेरेन्चे) के अध्ययन में किया. तत्पश्चात् थर्सटन ने इसे
विकसित किया. मूल्य निर्णयों (वलुए जुड्गेमेन्ट्स्) के लिए यह अधिक उपयुक्त
है. प्रयोज्य को दो उद्दीपक दिए जाते हैं और उसे उनके बीच तुलना का
निर्णय देना होता है. प्रत्येक उद्दीपक प्राय: दूसरे उद्दीपक से युग्मित
(पइरेड्) किया जाता है. यदि उद्दीपक संख्या २० है तो कुल युग्म १९०
बनेंगे.
युग्मों को यादृच्छिक रीति से एक-एक कर प्रयोज्य के समक्ष प्रस्तुत किया
जाता है तथा उसे यह बतलाना होता है कि किस उद्दीपक में प्रासंगिक गुण या
लक्षण की मात्रा अधिक है. इस प्रविधि का प्रमुख लाभ यह है कि यह
प्रयोज्यों द्वारा उद्दीपकों को कोटि में रखने की क्षमता नियन्त्रित करती
है. यहाँ पर ध्यान देने योग्य बात यह है कि युग्म तुलना के अन्तर्गत
युग्मों की संख्या अधिक नहीं होना चाहिए.
यह मापनी भी एक प्रकार की क्रमिक मापनी है जो निर्णयों के व्यक्त क्रमिक
लक्षणों पर आधारित है.
४. समान अनुभूत मध्यांतर विधि (ऐर्‍उअल् अप्पेअरिन्ग् इन्टेर्वल्स्)
वे वस्तुएँ जिनका अविच्छिन्न भौतिक विमा पर मापन नहीं किया जा सकता उनके
मापन के लिए दूसरी प्रविधियों की सहायता लेनी पड़ती है.
उदारहण के लिए हम व्यक्तियों में वाचिक योग्यता, जैसा कि दूसरे आँकते
हैं, का मापन करना चाहते हैं, यहाँ पर हम प्रयोज्य से इस तरह उद्दीपकों
को अभियोजित करने को नहीं कह सकते जिससे कि उन उद्दीपकों के बीच समान
मध्यान्तर हो क्योंकि यहाँ पर उद्दीपक स्थिर (ङिदेड्) होते हैं तथा उन्हें
समा-~योजित नहीं किया जा सकता.
यहाँ पर हम प्रयोज्य को निर्देशित कर सकते हैं कि वह प्रत्येक उद्दीपक को
एक अंक दे जिससे कि जिन अंकों का वह उपयोग कर रहा है उनमें मध्या-~न्तरों
का अन्तर समान हो. यहाँ पर प्रत्येक उद्दीपक के लिए मध्यमान श्रेणी मूल्य
(मेअन् चटेगोर्य्) का उपयोग किया जा सकता है. इस विधि का उपयोग सामान्य
रूपेण उन परिस्थितियों में किया जाना चाहिए जहाँ पर उद्दीपकों की संख्या
काफी अधिक हो तथा प्रत्येक प्रयोज्य प्रत्येक उद्दीपक को एक ही बार आँके.
दिग्दर्शिका
भौतिक ऊर्जा एवं अनुभूति
निरपेक्ष उद्दीपक देहली : उद्दीपक का वह कम से कम मूल्य जिसका संज्ञापन
हो सके. इसका निर्धारण एक ही उद्दीपक श्रृंखला के आधार पर होता है.
भिन्नता देहली : भौतिक उद्दीपन में परिवर्तन की वह कम से कम मात्रा जिसे
अनुभूत किया जा सके.
आवृत्ति : ध्वनि की भौतिक विशेषता जिसे चक्र-प्रति-सेकेण्ड या हर्टज में
मापा जाता है.
भ्रम: उद्दीपक का गलत प्रत्यक्षण, जैसे अंधेरे में रस्सी को साँप समझना,
भ्रम कहलाता है.
मात्र पहचानयोग्य अन्तर या `जस्ट नोटिसेबिल डिफरेंस', या `जे एन डी'
उद्दीपक में वह निम्नतम परिवर्तन जिसे विभेदित किया जा सके, `जे एन डी'
कहलाता है.
संवेदनशीलता : दिए गए उद्दीपक के प्रति अनुक्रिया दक्षता संवेदनशीलता
कहलाती है.
मनोभौतिकी : भौतिक उद्दीपक लक्षण तथा उनसे उत्पन्न मनोवैज्ञानिक
अनुभूतियों के बीच सम्बन्धों का अध्ययन मनोभौतिकी कहलाता है.
सीमान्त : सभी देहली मूल्यों का मध्यमान सीमान्त कहलाता है.
आदत त्रुटि : उद्दीपक देहली के पूर्व एक ही अनुक्रिया कई बार दिए जाने के
कारण अनुक्रिया उस बिन्दु से आगे बढ़ जाती है जहाँ वास्तव में अनुक्रिया
परिवर्तन होता है. यही आदत त्रुटि है.
पूर्वानुमान त्रुटि : सीमा विधि के प्रयोगों में प्रयोज्य में यह अपेक्षा
विकसित हो जाती है कि उसे अपनी अनुक्रिया में आगे परिवर्तन लाना ही है.
इसी अपेक्षा के परिणाम स्वरूप उद्दीपक की वास्तविक अनुभूति के पहले ही
अनुक्रिया बदले जाने को पूर्वानुमान त्रुटि कहा गया है.
स्थिरत्रुटि : पूर्वानुमान तथा आदत त्रुटियों को स्थिर त्रुटि कहा जाता
है.
नामिक मापनी : यह वस्तुओं के वर्गीकरण का एक सेट है.
