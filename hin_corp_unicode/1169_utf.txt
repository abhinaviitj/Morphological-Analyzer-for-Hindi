<ळिटेरटुरे><फ्लय्स्><घ्.झ्.`हरिजेएट्'><शम्ब्हवमि   फ्टकस्हन्><ढेल्हि><१४-२४><२६३०><ःअरिजेएट्-शम्ब्हवमि 

शकुनि: हाँ, याद आया. तब मैंने प्रतिज्ञा की थी कि जब तक पांडवों को तुम्हारे रास्ते से न हटाऊँ तब तक मैं बाल नहीं कटाऊंगा.दुर्योधन: और आपने पांडवों को वारणावर्त के लाक्षागृह में ठहरा-कर जलाने की योजना बनाई. यद्यपि वे जलकर नहीं मरे, फिर भी उन्हें मेरे रास्ते से हटाकर आपने मेरे जीवन की महत्त्वाकांक्षा पूरी की. मैं सम्राट् बना और आपने यहीं आकर सर मुड़वाया.शकुनि: वे मेरे नहीं, इसका मुझे खेद है. लेकिन मेरी प्रतिज्ञा उन्हें तुम्हारे रास्ते से हटाने की थी और वह पूरी हो गयी. तुम सम्राट् बन गये. और मैंने अपना चूड़ाकरण कराया.दुर्योधन: आपने चूड़ाकरण कराया और तुरन्त वे पांडव पांचाल नगरी में प्रकट हुए और द्रौपदी को जीतकर ले आये.शकुनि: तो मेरे चूड़ाकरण का असर यहाँ तक था.दुर्योधन: जी हाँ.शकुनि: यह तुम्हारा भ्रम है. वह तो केवल संयोग था.दुर्योधन: अब दूसरी प्रतिज्ञा सुनिए. इन्द्रप्रस्थ नगरी में पांडवों ने आपसी फूट से बचने के लिए नियम बनाया था कि प्रत्येक भाई बारी-बारी से निश्चित समय के लिए द्रौपदी के पास रहेगा. एक भाई जब एकांत में द्रौपदी के पास बैठा हो, तब यदि दूसरा भाई वहाँ चला जाय, तब उसे इसका प्रायश्चित्त करने के लिए बारह वर्ष तक बन में रहना पड़ेगा.शकुनि: और मैंने प्रतिज्ञा की थी कि उस नियम को भंग कराके मैं उन भाइयों को अलग करूँगा. और मुझे सफलता मिली. अर्जुन ने नियम भंग किया और बारह वर्ष के बनवास के लिए गया. और मैंने अपना चूड़ाकरण कराया.दुर्योधन: आपने चूड़ाकरण कराया और उसके तुरंत बाद अर्जुन को सुभद्रा मिली जिससे कृष्ण और बलराम के साथ पांडवों का नाता जुड़ गया.शकुनि: वह भी एक संयोग था.दुर्योधन: और तीसरी प्रतिज्ञा!शकुनि: उसमें क्या संयोग है.दुर्योधन: जब इन्द्रप्रस्थ में मयनिर्मित भवन में धोखा खाकर अपमानित होकर मैंने मरना चाहा था.शकुनि: हाँ, उस वक्त मैंने प्रतिज्ञा की थी कि जब तक पांडवों को बनवास के लिए न भेजूँ तब तक मैं बाल न कटवाऊँगा. जुए में हटाकर उन्हें मैंने भेज दिया और फिर अपना चूड़ाकरण कराया.दुर्योधन: आपके उस चूड़ाकरण के तुरंत बाद पांडवों को जलाने के लिए वैभवपूर्ण घोषयात्रा की गयी. लेकिन हुआ क्या? गंधर्व राजा चित्रसेन मुझे बन्दी बनाके ले गया और मुझे उससे मुक्त किया पांडवों ने! परिताप में मैं जलता रहा.शकुनि: मैं जानता हूँ कि उस समय तुम्हारा तेजोभंग हुआ और तुम प्रायोपवेश.
.
.
खैर, उससे मेरे चूड़ाकरण का कोई सम्बन्ध नहीं है. बस, वह भी संयोग था.दुर्योधन: हाँ, मामाजी इन संयोगों के कारण मुझे आपकी प्रतिज्ञा से डर लगता है. अब आप फिर चूड़ाकरण कराने जा रहे है.शकुनि: हाँ, मेरी अधुनातन प्रतिज्ञा थी कि जब तक मैं पाँडवों के अज्ञातवास का पता नहीं लगाऊँगा तब तक बाल नहीं कटाऊँगा. मैं जान गया हूँ कि पांडव विराट राजा के पास हैं.दुर्योधन: इसीलिए तो सेना सहित द्रोण, कर्ण जयद्रथादि विराट राजा का गोधन छीनने गये हैं.शकुनि: पांडव वहाँ हैं और अपने आश्रयदाता विराट राजा की ओर से लड़ने मैदान में अवश्य उतरंगे. तब उनके अज्ञातवास का नियम भंग हो जायेगा.दुर्योधन: आपको पूरा विश्वास है कि पांडव प्रकट हो जायेंगे?शकुनि: मुझे पूरा विश्वास है. इसीलिए मैं औपचारिक रूप से समाचार मिलने के पहले ही अपना चूड़ाकरण कराने आया हूँ.दुर्योधन: इस चूड़ाकरण से शुभ ही होगा न, मामाजी?शकुनि: अवश्य शुभ होगा. इसमें कोई संयोग न होगा. तुम देखते रहना, जैसे ही मैं बाल मुँडाकर आऊँगा, वैसे ही तुम्हें पांडवों के प्रकट होने का समाचार मिलेगा.दुर्योधन: आशा तो यही करता हूँ.शकुनि: अच्छा, अब मैं जाता हूँ. तुम यहीं खड़े रहना और मुझे समाचार सुनाना. (राजनाई से) क्योंजी, तुम्हारा उस्तरा ठीक है न?राजनाई: जी हाँ महाराज, एक ही बार में सफाचट हो जाएगा. शकुनि: तो चलो.(शकुनि और राजनाई का प्रस्थान. दुर्योधन कुछ सोचते हुए. चहलकदमी करता है. मंगल-वायों की ध्वनि बढ़कर फिर घटती है. तेजी से दु:शासन का प्रवेश.)दु:शासन: भैया.दुर्योधन: दु:शासन! कहो क्या समाचार है?दु:शासन: हमारी रण-योजना के अनुसार त्रिगर्तराजा सुशर्मा ने अग्निकोण की ओर से राजा विराट के नगर पर चढ़ाई की. उनका सामना करने के लिए सारी सेना लेकर राजा विराट सुशर्मा से जा भिड़ा. फिर सुशर्मा राजा विराट को बंदी, बनाकर लौटे.दुर्योधन: शाबाश! शाबाश! और हमारी सेना?दु:शासन: हमारी सेना ने दूसरी ओर से धावा किया और सारा गोधन छीन लिया. लेकिन पहले यह सुनिए कि बन्दी राजा विराट का क्या हुआ?दुर्योधन: हाँ, बोलो, क्या हुआ?दु:शासन: जब सुशर्मा राजा विराट को बंदी बनाकर लौट रहे थे तो अचानक एक महाकाय वीर बाण बरसाते हुए आया और राजा विराट को मुक्त कर सुशर्मा को बन्दी बनाकर ले गया.दुर्योधन: (चौंककर) सुशर्मा को बन्दी बनाकर ले गया! महा-काय! बाण चलाकर?दु:शासन: जी हाँ.दुर्योधन: यह कैसे सम्भव है? वह महाकाय भीम होता तो बाण चलाकर कैसे हराता? और अर्जुन भीमकाय नहीं है. तो फिर कौन था वह?दु:शासन: और हमारी सेना ने सफलतापूर्वक गायों को अपने वश में करके जब दूसरी ओर से आक्रमण किया तो मत्स्य-नगरी में खलबली मच गयी. राजा विराट सारी सेना सहित सुशर्मा से लड़ने गये थे, इसिलिए वहाँ रक्षा करने वाला कोई न था.दुर्योधन: फिर क्या हुआ?दु:शासन: फिर विराट राजा का बेटा उत्तरकुमार अपनी सेना की टुकड़ी के साथ लड़ने आया. प्रारम्भ में ही वह टुकड़ी भाग खड़ी हुई. मैं आपको यह समाचार सुनाने आ ही रहा था कि एक गुप्तचर ने आकर बताया कि उत्तर-कुमार की टुकड़ी के लिए कहीं से सहायता आ पहुँची है.दुर्योधन: सहायता देने वाले पांडव तो न थे?दु:शासन: अभी उस सम्बन्ध में पुष्टि नहीं हुई. मैं गुप्तचरों को सूचना देकर आया हूँ. अब कोई न कोई गुप्तचर समाचार लाएगा.(दुर्योधन चहलकदमी करने लगता है. अचानक मंगलवाद्यों की ध्वनि ऊंची होकर फिर घटती है. दुर्योधन चौंककर मंडप की ओर देखता है.)दु:शासन: तो क्या मामाजी ने फिर सफाचट करा लिया?दुर्योधन: हाँ, अब बाहर आयेंगे.(चूड़ाकरण कराके शकुनि मंडप से बाहर निकलता है. एक सैनिक दौड़ते हुए आता है और प्रणाम करता है.)सैनिक: महाराज की जय हो.दु:शासन: क्या समाचार है सैनिक?सैनिक: महाराज! मैं राजा विराट की ओर से लड़ने वाले वीरों की सूचना लाया हूँ.दुर्योधन: कौन थे वे वीर?सैनिक: वे और कोई नहीं, पांडव थे.दु:शासन: पांडव!दुर्योधन: तो क्या पांडव प्रकट हो गए? आखिर हमारे जाल में फँस ही गए!शकुनि: (पीछे से) क्यों दुर्योधन, इस सफाचट के बाद भी तुम्हें सन्देह है?दुर्योधन: नहीं मामाजी, अब कोई सन्देह न रहा. आपके बालों की महिमा अपरम्पार है.दु:शासन: तो क्या पांडव फिर वनवास के लिए चले जायेंगे?शकुनि: (उनके पास आकर) क्यों नहीं जायेंगे? अज्ञातवास भंग जो हुआ?दुर्योधन: मामाजी, यह सब आप ही का है. अगर आप न होते तो पता नहीं मेरी क्या दशा होती! मेरे जीवन की महत्त्वाकांक्षी अधूरी ही रह जाती!दु:शासन: और ये पांडव हमें कहीं का न रखते.दुर्योधन: मामाजी, यह सब आप ही का है.शकुनि: मेरा नहीं, मेरे बालों का है.दुर्योधन: कुछ भी हो मामाजी. हमारे लिए आप ही सब कुछ हैं.दु:शासन: मामाजी, आप हमसे कभी दूर न रहिएगा.शकुनि: मैं कैसे तुम लोगों से अलग हो सकता हूँ, मेरे भानजे? मेरा और तुम लोगों का नाता सिर्फ खून का ही नहीं, आध्यात्मिक भी है. इसीलिए मैं अपने बालों की महिमा का तुम्हारे लिए विनियोग कर रहा हूँ.(लोगों का समूह प्रवेश करता है)दुर्योधन: ये लोग कितने भाग्यशाली हैं! आपके बाल पाकर कितना खुश हो रहे हैं!(लोगों में एक व्यक्ति हाथ में छुरा लेकर चीखते-चिल्लाते हुए शकुनि की ओर बढ़ता है.)व्यक्ति: धर्मद्रोही.
.
.
अन्यायी, दुष्ट, नीच, निर्दयी.
.
.
!(शकुनि पर हमला करके उसे छुरा भोंकने का प्रयत्न करता है. लेकिन दु:शासन उस व्यक्ति को पकड़कर छुरा छीनकर उसे दबोच लेता है और छुरा ऊपर उठाता है.)शकुनि: ठहरो दु:शासन!(दु:शासन रुकता है)शकुनि: (धीमे स्वर में) इसे इस तरह मारने से हमें प्रजा की सहानुभूति नहीं मिलेगी.दु:शासन: तो क्या करना चाहिए?शकुनि: तुम देखते रहो, मैं क्या करता हूँ. (उच्च स्वर में) नागरिकों, आपने देखा कि मुझ पर किस तरह घातक हमला करने की योजना गई थी! आप इस घटना के साक्षी हैं. मैं दावे के साथ कह सकता हूँ कि इस हत्यारे को भेजने वाले पांडव ही हैं..
.
.
क्या आपको सन्हेह है?(लोगों में कानाफूसी)शकुनि: ठीक है. मैं आप लोगों के सामने ही इस हत्यारे से पूछता हूँ..
.
.
बताओ, तुम्हें किसने भेजा?व्यक्ति: महाराज, क्षमा! (शकुनि के पांव पड़ता है.)शकुनि: उठो. हम तुम्हारा अपराध क्षमा करते हैं. किंतु तुम यह बतलाओ कि तुम्हें किसने भेजा?व्यक्ति: महाराज, मुझे पांडवों ने भेजा.दुर्योधन: (क्रोध से) पांडवों ने!व्यक्ति: महाराज, क्षमा!शकुनि: सुना आप लोगों ने! आप लोग समझते हैं कि पांडव धर्मात्मा हैं, न्यायवादी हैं, वीर हैं. फिर भी देखिए किस तरह कायरों की तरह एक निहत्थे बूढ़े मामा पर हमला करते हैं!प्रहरी: शकुनि महाराज की-लोग: जय!प्रहरी: पांडव-लोग: हाय! हाय!प्रहरी: महाराज दुर्योधन की-लोग: जय!शकुनि: मेरे प्रिय नागरिको, अपने ऊपर आपका प्रेम देखकर मेरा कंठ अवरुद्ध हुआ जा रहा है! आपको बहुत-बहुत धन्धवाद!.
.
.
प्रहरी: अच्छा, अब आप लोग अपने-अपने घर जाएँ..
.
.
हाँ, जिन रथों पर बिठाकर गाँवों के लोगों को लाया गया था, वे रथ इस समय युद्धभूमि में हैं. अत: आप उन रथों के लौटने तक प्रतीक्षा करें या जरूरी काम हो तो पैदल लौट जाएँ. महाराज नहीं चाहते कि रथों की प्रतीक्षा में आपकी खेती-बाड़ी का काम रुक जाय. आप जानते हैं कि हमारे महाराज किसानों से कितना प्रेम रखते हैं. और उनकी सुख-सुविधाओं का कितना ख्याल रखते हैं.(लोग टीका-टिप्पणी करते हुए वहाँ से चले जाते हैं.)दु:शासन: मामाजी, इनमें तो कुछ लोग आपसे अप्रसन्न होकर गए!शकुनि: वह तो स्वाभाविक है. लेकिन चिन्ता की बात नहीं. वे जानते हैं कि अपनी अप्रसन्नता को शब्दों का रूप देने से वे पांडव के समर्थक समझे जायेंगे. इस डर से.
.
.
दुर्योधन: मगर मामाजी, आपने इस हत्यारे को क्यों क्षमा कर दिया?शकुनि: (मुस्कराकर) तुम नहीं जानते दुर्योधन. यह सब एक दिखावा था.दुर्योधन: दिखावा?शकुनि: हाँ, दिखावा. यह हत्यारा और कोई नहीं, हमारा जयद्रथ है.दुर्योधन: (चौंककर) जयद्रथ?शकुनि: हाँ.(व्यक्ति अपनी नकली दाढ़ी-मूंछ हटाकर मुस्कराता है.)दुर्योधन: जयद्रथ! तुमने ऐसा क्यों किया? मामाजी को क्यों मारना चाहा?शकुनि: मारना नहीं चाहा. वह तो अभिनय था.दुर्योधन: अभिनय?शकुनि: हाँ, अभिनय..
.
.
लोगों की सहानुभूति आजकल पांडवों की ओर है. वे उन्हें धर्मात्मा समझते हैं, पीड़ित और शोषित समझते हैं. इसलिए मैंने एक योजना बनाई उसी को तुम लोगों ने अब सम्मन्न होते देखा.दुर्योधन: अच्छा, यह बात है. मगर जयद्रथ तो राजा विराट से युद्ध करने वाला था?जयद्रथ: मैं वहाँ भी हूँ. कल वहाँ था आज यहाँ हूँ और फिर कल वहाँ होऊंगा. इस तरह इस नाटक के बारे में किसी को पता न लगेगा.दुर्योधन: वाह! वाह!दु:शासन: मुझे क्षमा करना बहनोई जी! मैंने आपको चोट पहुँचाई.जयद्रथ: नहीं, नहीं, साले. मुझे कोई चोट नहीं लगी.दु:शासन: आपने पहले ही कुछ इशारा किया होता, तो मैं.
.
.
शकुनि: तब तुम इतना अच्छा अभिनय नहीं कर सकते थे. सभा में साड़ी खींचना एक बात है, अभिनय करना दूसरी बात है!(सभी हँसते हैं.)दु:शासन: इसीलिए तो दु:शासन कहलाता हूँ.(दूसरा सैनिक भागा-भागा आता है.)सैनिक: महाराज.
.
.
महाराज.
.
.
दुर्योधन: क्या है?सैनिक: महाराज की जय हो. हम हार गए.दुर्योधन: क्या बकते हो?.
.
.
युद्ध का क्या समाचार है?सैनिक: बहुत ही बुरा समाचार है. युद्ध आरम्भ होने के पहले ही हमारे सभी सेनापति अपनी-अपनी टुकड़ियों के साथ बेसुध सो गए.दु:शासन: भंग तो नहीं पी तुमने?सैनिक: नहीं महाराज, मैंने तो नहीं पी. लेकिन उन्होंने.
.
.
दुर्योधन: उन्होंने पी? कर्ण अश्वत्थामा ने पी?सैनिक: उन्होंने नहीं पी. उन्हें पिलाई गई.दुर्योधन: क्या?सैनिक: हाँ, महाराज, अर्जुन ने कोई ऐसा बाण छोड़ा कि सारी सेना पर भंग का-सा नशा चढ़ गया और वे सब घोड़े बेचकर सो गए.दु:शासन: फिर क्या हुआ?सैनिक: अर्जुन और उत्तर कुमार ने सारी सेना का चीरहरण कर लिया.दु:शासन: चीरहरण?सैनिक: हाँ, महाराज, अब हमारे सेनापति और सैनिक अधनंगे हैं और ठण्ड से ठिठुर रहे हैं. उन्होंने मुझे आपके पास भेजा है ताकि मैं आपको समाचार सुनाकर उनके लिए कपड़े ले जाऊँ.शकुनि: दु:शासन, तुम अभी, इसी वक्त उनके लिए कपड़े का प्रबन्ध करो.दु:शासन: अच्छा, मामाजी, (सैनिक से) चलो.(सैनिक के साथ दु:शासन का प्रस्थान.दुर्योधन: यह क्या हो गया मामाजी! इतने अतिरथी महारथी होते हुए भी हमारी सेना की यह दशा! आगे क्या-क्या होगा?शकुनि: तुम खिन्न न हो दुर्योधन. यह पराजय तो अस्थायी है. अंत में हमारी विजय निश्चित है. क्या इससे यह सिद्ध नहीं होता कि पांडवों के अज्ञातवास का पता लग गया. अब वे अपने हिस्से का राज्य माँग नहीं सकते.(एक गुप्तचर का प्रवेश)गुप्तचर: महाराज की जय हो.दुर्योधन: कौन हो तुम?शकुनि: यह हमारा गुप्तचर है. क्या है गुप्तचर?गुप्तचर: पांडवों ने त्रिगर्तराज को मुक्त कर दिया है. वे शीघ्र ही यहाँ पहुँचने वाले हैं. और.
.
.
शकुनि: हाँ, और.
.
.
?गुप्तचर: त्रिगर्तराज ने आपको यह पूर्वसूचना देने के लिए मुझे भेजा है कि श्रीकृष्ण पांडवों के दूत बनकर महाराजा-धिराज से मिलने आ रहे हैं.दुर्योधन: क्यों?गुप्तचर: पांडवों ने अज्ञातवास सफलतापूर्वक पूरा करने के बाद अपने हिस्से का आधा राज्य माँगने के लिए उन्हें भेजा है.शकुनि: अज्ञातवास पूरा कैसे हुआ? वह अवधि आज पूरी होने वाली थी और वे आज प्रकट हुए.गुप्तचर: किन्तु महाराज, उनके अनुसार अज्ञातवास कल ही पूरा हो चुका है.शकुनि: असम्भव! गिनती में गलती की है उन्होंने.दुर्योधन: मगर पिताजी को कैसे समझायें?शकुनि: वह काम मुझे छोड़ दो. महाराजाधिराज के सामने हम अपनी गिनती पेश करेंगे, पांडव-दूत अपनी. फिर महा-राजाधिराज दोनों की गिनतियों का अध्ययन करके निर्णय देंगे.दुर्योधन: यदि वह निर्णय पांडवों के अनुकूल हो जाए, तो.
.
.
शकुनि: ऐसा क्यों सोचते हो? महाराजाधिराज पहले ही अंधे हैं और उन्हें पुत्र-प्रेमवश और भी अंधा बनायेंगे. उनका निर्णय तुम्हारे ही अनुकूल होगा..
.
.
हाँ, दिखावे के लिए कुछ विचार-विमर्श करने का अभिनय कर सकते हैं..
.
.
इसके लिए तुम चिन्ता न करो.दुर्योधन: किन्तु श्रीकृष्ण बड़े धूर्त्त हैं. उनके बहकावे में आकर.
.
.
शकुनि: नहीं, ऐसा नहीं होगा. महाराजाधिराज कुछ भी करें लेकिन ऐसा कोई काम नहीं करेंगे जो तुम्हारे हितों के विरुद्ध हो. मैं यहाँ तक कहता हूँ कि पांडवों को पाँच गाँव तक नहीं मिलेंगे.दुर्योधन: पाँच गाँव क्या मामाजी, मैं उन्हें पाँच बीघा जमीन तक न दूंगा.शकुनि: हाँ अवश्य. उन्हें यह भी मालूम नहीं कि एक बीघा जमीन कितनी होती है.दुर्योधन: मैं उन्हें सूच्यग्र भूमि तक न दूँगा..
.
.
लेकिन मामाजी, पिताजी को श्रीकृष्ण कुछ उल्टी पट्टी पढ़ायें तो.
.
.
शकुनि: उसके पहले मैं तुम्हारे पिताजी को उल्टी पट्टी पढ़ाऊँगा. यदि तुम्हें अब भी विश्वास नहीं है तो लो, मैं प्रतिज्ञा करता हूँ.
.
.
.
दुर्योधन: (बीच में ही) नहीं मामाजी, नहीं. (हाथ जोड़कर) आप प्रतिज्ञा न करें. अभी तो चूड़ाकरण कराया है. कुछ दिन और रुक जाइए.शकुनि: ठीक है, लेकिन तुम मेरे चूड़ाकरण से इतना क्यों डरते हो?दुर्योधन: मुझे संयोग से डर लगता है. मैंने पहले ही संयोगों की सूची दी है.शकुनि: अब कैसा संयोग?
