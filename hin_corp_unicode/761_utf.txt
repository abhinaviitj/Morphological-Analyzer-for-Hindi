<औङ्ङिचिअल् अन्ड् ंएडिअ लन्ग्नगे><आड्मिनिस्ट्रटिवे><आनोन्><आ.आउडिट् षेपोर्ट् ८०-८१ च्त्च्><१९८१><ंइन् ओङ् इर्रिगटिओन्><णेत्ढेल्हि><१६टो२०><२४००><आनोन्-आ आउडिट् षेपोर्ट् ८०-८१ च्त्च् ><ढ्हनन्जय् कुमर्>

अभिकल्प तथा अनुसंधान स्कंध
<अभिकल्प तथा अनुसंधान स्कंध आयोग के चार स्कंधों में से एक है जिसके प्रमुख एक
सदस्य हैं. इस स्कंध मे तीन मुख्य इंजीनियर हैं जो परियोजनाओ के अभिकल्प का काम
देखते है. एक इंजीनियर बांध सुरक्षा संगठन के प्रमुख हैं और एक मुख्य इंजीनियर
आयोजन तथा अन्वेषण के प्रभारी हैं. नई दिल्ली स्थित केन्द्रीय मृदा तथा
अनुसंधानशाला जिसके प्रमुख एक निदेशक है भी इस स्कंध के अन्तर्गत कार्य कर रही है.
केन्द्रीय जल तथा विद्युत अनुसंधान केन्द्र पूणे द्वारा किये जाने वाले कार्य का
मार्गदर्शन तकनीकी सलाहकार समिति द्वारा किया जाता है ,जो सदस्य (अभिकल्प तथा
अनुसंधान) की अध्यक्षता मे कार्य करती है.
मुख्य इंजीनियर (अभिकल्प एक) के अधीन छ: विशेषीकृत निदेशालय और मुख्य इंजीनियर
(अभिकल्प दो) के अधीन पाँच विशेषीकृत निदेशालय कार्य कर रहे है. केन्द्रीय विद्युत
उत्पादन परियोजनाओ की क्रान्तिक मदों का काम देखने के लिये मुख्य इंजीनियर का
तीसरा पद और दो विशेषीकृत निदेशालय अभी हाल मे स्वी~कृत किए गए है मुख्य
इंजीनियर बांध सुरक्षा संगठन के कार्यभार के अधीन बांध सुरक्षा निदेशालय के अतिरक्तत
चार और निदेशालय है. आयोजन तथा अन्वेषण संगठन एक मुख्य इंजीनियर की अध्यक्षता मे
कार्य करता है, जिनके कार्यभार के अन्तगर्त चार अन्वेषण सर्किल है जो सिक्किम मे
लोअर लग्यप परियोजना का कार्य देखता है.
कार्य:-
 १. अभिकल्प
(१) विभिन्न केन्द्रीय तथा राज्य सरकारों के संगठनो, उद्योगों तथा सरकारी उपक्रमों को
नदी घाटी परियोजनाओ तथा संबद्ध सरंचनाओ के आयोजन और निर्माण के लिये अभिकल्प,
विशिष्टियों विन्यास तथा विस्तृत ड्राइंग्स तैयार करने के लिये सहायता प्रदान
करना .
(२)केन्द्रीय विद्युत उत्पादन परियोजनाओं, अर्थात् सलाल जल विद्युत परियोजना (जम्मु तथा
कश्मीर लोकतक जल विद्युत परियोजना (मणिपुर) और बैरासियूल जल विद्युत परियोजना
(हिमाचल प्रदेश ) के अभिकल्प तैयार करना.
(३) योजना आयोग और भारत सरकार की स्वीकृति हेतु परियोजना रिपोर्टो की तकनीकी जाँच.
(४)भारतीय मानक संस्थान को मानकों को अन्तिम रूप देने के लिये सहायता करना और नदी
घाटी विकास के लिये नियमावलियों की व्यवस्था करना.
(५)सदस्य (अभिकल्प तथा अनुसंधान) और विभिन्न निदेशको को देश की लगभग सभी बृहत
सिंचाई तथा विद्युत परियोजनाओं के सलाहकार बोर्डो में प्रतिनिधित्व प्राप्त है.
(६) जल तथा विद्युत विकास सलाहकारी सेवाएं भारत लि. (वैपकोस) के माघ्यम से
अफगानिस्तान, बर्मा, श्रीलंका, भूटान, नेपाल, फिलीपीन जैसे दूसरे देशो की
परियोजनाओं के लिए सलाहकारी सेवाओ की व्यवस्था करना.
(७) पुस्तकालय तथा सूचना कार्यालय और तकनीकी प्रलेखन निदेशालय के मानक मसौदों
मैनुअलो आदि के प्रकाशन द्वारा तकनीकी प्रलेखन सेवा उपलब्ध करना.
२. अनुंसधान
केन्द्रीय मृदा एवं सामग्री अनुसंधान शाला नई दिल्ली.
केन्द्रीय मृदा तथा सामग्री अनुसंधानशाला में मृदा ,शैल-यांत्रिकी, क्रंक्रीट
प्रोद्योगिकी तथा निर्माण सामग्रियों आदि के विश्लेषण से संबद्ध क्षेत्र अध्ययन
तथा अनिसंधान का कार्य किया जाता है. अनुसंधान शाला केन्द्रीय और राज्य
सरकारों तथा सरकारी क्षेत्र के उपक्रमो की परियोजनाओं के लिये अपेक्षित
सामग्रियों के अन्वेषण के लिये सलाहकारी सेवाओं का प्रबंध करता है.
३.अन्वेषण
मुख्य इंजीनियर (आयोजन तथा अन्वेषण) के नियंत्रण के अधीन केन्द्रीय जल आयोग का
आयोजन और अन्वेषण संगठन जिसके चार क्षेत्रीय सर्किल सम्मिलित हैं ,वार्षिक योजनाओं
तथा पंचवर्षीय योजनाओं में शामिल करने के लिए देश के विभिन्न नदी बेसिनों के जल
संसाधनों के विकास के लिए योजनाएं तैयार करने के काम में महत्वपूर्ण योगदान देता
है यह संगठन जल मौसम विज्ञान संबधी आंकड़ों के एकत्रीकरण सहित, विभिन्न स्कीमों के
सर्वेक्षण और भू-वैज्ञानिक अनुसंधान भी करता है. इनके मुख्य इंजीनियर (आयोजन तथा
अन्वेषण) के कार्यभार के अधीन एक निर्माण सर्किल भी है, जो सिक्किम में लोअर
लग्यप परियोजना के निर्माण कार्य की देख-भाल करता है.
४. अभिकल्प तथा अनुसंधान स्कंध के अन्तर्गत बांध सुरक्षा संगठन
बांध सुरक्षा संगठन, जिसमें एक मुख्य इंजीनियर, एक निदेशक, तीन उप निदेशक और
सहायक कर्म-~चारी हैं, बांधों और संबद्ध संरचनाओं की सुरक्षा को प्रभावित करने
वाले संभाव्य कारणों का पता लगाने में राज्य सरकारों की सहायता करता है और
वर्तमान बांधो की सुरक्षा को प्रभावित करने वाली विशिष्ट समस्याओं के बारे में
राज्य सरकारों को मार्गदर्शन देता है. यह संगठन राज्य सरकारों से विशिष्ट अनुरोध
प्राप्त होने पर अथवा संबंधित राज्य सरकारों की सलाह से कार्रवाही प्रारम्भ करता
है.
महत्वपूर्ण गतिविधियां तथा उपलब्धियां
वर्ष के दौरान केन्द्र द्वारा प्रायोजित , राज्य सरकारों ,संघ शासित क्षेत्रों और
औद्योगिक प्रतिष्ठानों की कई परियोंजनाओं के लिए कंक्रीट, मिट्टी तथा शिला बांधों,
बिजलीघरों, बराजों आदि से संबधित विस्तृत अभिकल्प, विशिष्ठियां तथा निर्माण
ड्राइंग्स तैयार किए गए और जारी किए गए.
कोसी उच्च बांध परियोजना (नेपाल),जिससे ३३०० मे.वा. बिजली का उत्पादन परिकल्पित
है, के लिए जल-विद्युत सिविल अभिकल्प और अध्याय लेखन का काम छ: सप्ताह की रिकार्ड
अवधि में पूरा कर लिया गया.
टेंलिंग बांधों, अर्थात मलंजखण्ड ताम्र परियोजना, मध्य प्रदेश, मेघहाता कुरू खनिज
लोह परियोजन बिहार, कुमारास्वामी खनिज लोह परियोजना, कर्नाटक के संबंध में
विस्तृत अभिलेख, निर्माण/विनिर्देश ड्राइंग्स तैयार किए गए और जारी किए गए.
परियोजनाओं द्वारा भेजी गई विशिष्ट समस्याओं तथा मिट्टी/ शिला बांध और शिला-भरण
खण्ड पर उत्सलव के अभिकल्प के लिए मांगी गई सलाह के संबंध में चक्रा बांध परियोजना
और हुलिकल कोर्वे परियोजना कर्नाटक, करांडी पुल तटबंध, उडीसा, कालिन्दी बांध
परियोजना, गुजरात टेंलिग्स तथा क्रसर घाटी बांध- के.आई.ओ.सी.एच. कर्नाटक को
परामर्श दिया गया.
सेदौग्यी बांध परियोजना, बर्मा के लिए दोष क्षेत्रों में मिट्टी बांध नींव उपचार,
विभिन्न पहुंचों (दोष, क्षेत्र तथा नदी तल) में मिट्टी बांध की काट और मिट्टी बांध
के इन्स्ट्रूमेंटेशन के संबंध में निर्माण ड्राइंग्स पूरे किए गए और वैपकोस को
भेजे गए.
साल्मा बांध परियोजना,अफगानिस्तान के लिए इन्स्ट्रूमेंटेशन,उत्प्लव मार्ग विवरण
और उत्प्लव मार्ग के अनुप्रवाह की सुरक्षा के लिए निर्माण ड्राइंग्स को अंतिम रूप
दे दिया गया है.
महानदी तथा तिरूपा वराज, उडीसा के संबंध में निविदाएं आमन्त्रित करने और जलीया
मॉडल परीक्षा करने के लिए विनिर्देश ड्राइंग्स जारी किए गए हैं.
बेगाना बराज, भूटान के ग्यारह विनिर्देश ड्राइंग्स तैयार किए गए और परियोजना
रिपोर्ट में सम्मिलित कर लिए गए.
गुमटी बराज परियोजना, त्रिपुरा को पूरा करने के लिए २० निर्माण ड्राइंग्स जारी
किए गए.
हाथी कुंड ओर वर्तमान ताजेवाला वीयर के बीच तीन विभिन्न स्थलों पर, बराज के लिए
उपयुक्त स्थल तथा पहुंच मार्ग के चुनाव के लिए जलीय मॉडल अध्ययनों के संबंध में
हथनी कुंड बराज के प्रारंभिक ड्राइंग्स तैयार किए गए.
पश्चिमी यमुना नहर जल विद्युत परियोजना, हरियाणा के लिए गादभरी बारीक बालू
सामग्री के प्रयोग द्वारा हाईडल जलमार्ग के तटबंध खण्ड,कच्चे हाईडल जलमार्ग की
तिरछी काटों ,उच्च अवमृदा जल पहुंचों में लाइनिंग के पीछे अव-जलनिकास प्रबंध
तथा अन्य पहुंचो में लाइनिंग के पीछे अब जलनिकास प्रबंध के अभिकल्प और ड्राइंग्स
भी तैयार किए गए. बिजली घर सं.२ और ३ की उपमार्ग सुरंग और टेल नियामक के
अभिकल्प और ड्राइंग्स भी तैयार किए गए.
नये ओखला बराज से बदरपुर तार विद्युत केन्द्र को,वर्तमान समानान्तर जलमार्ग के
साथ उसके संगम तक जल की आपूर्ति के लिए समानान्तर जलमार्ग की लिंक नहर का अभिकल्प
तथा सम्बद्ध निर्माण ड्राइग्स तैयार किए गए.
धनसिरि सिंचाई परियोजना ,असम से सम्बद्ध पीलपाय ,विभाजक मित्ति तथा उत्प्लव
मार्ग पायें के विवरण को दिखाने वाला अभिकल्प तथा निर्माण ड्राइंग्स तैयार किए
गए.
लोकतक जल विद्युत परियोजना, मणिपुर के लिए इतताई बराज के सुरंग अन्तर्ग्रही फाटक
नियामक प्लेटफार्म, रावी नहर के रोधक लठ्ठो के लिए रेडियो-ग्राफिक परीक्षण,
नागार्जुनसागर परियोजना के लिए शिखर-बांध में से रिसन तथा रोल्लर-बेंयरिंग्स की
बदलाई के संबंध में तकनीकी सलाह दी गई.
बरना परियोजना मध्य प्रदेश के लिए १५ टन गंत्री क्रेन के प्रतितोलक-भार घटकों
के अभिकल्प तथा विवरण तैयार किए गए.
वेपकोस (भारत) लि. द्वारा अफगानिस्तान, बर्मा,श्रीलंका ,भुटान,फिलिपीन और नेपाल
में कार्यान्वित की जा रही परियोजनाओं के लिए सलाहकारी सेवाएं प्रदान की गई.
नदी घाटी परियोजनाओं से सम्बन्धित मानकों को अंतिम रूप देने में भारतीय मानक
संस्थान की सहायता की गई
अभिकल्प तथा अनुसंधान स्कंध को सुदृढ़ बनाने के लिए निम्नलिखित प्रस्तावों को
स्वीकृति दी गई:-
(१) अभिकल्प तथा अनुसंधान स्कंध को सुदृढ़ बनाने के लिए योजना के अन्तर्गत मुख्य
इंजीनियर का एक पद, तीन पद निदेशक के और उनके साथ पूरक कर्मचारी
(जुलाई, १९८०);
(२) राष्ट्रीय जल विद्युत निगम परियोजना के अभिकल्प का काम संभालने के लिए आयोग
में एक अभिकल्प सेल का निर्माण (सितम्बर, १९८०).
गुजरात में नर्मदा नदी पर नवणांव बांध परियोजना के लिए एक अभिकल्प सेल की
स्थापना करने,संगणक प्रोग्रामिंग सेल आदि के निर्माण के लिए विशिष्ट विश्लेषण
तथा इन्स्ट्रूमेंटेशन निदेशालय को सुदृढ़ बनाने के प्रस्ताव पर कार्रवाई की जा
रही है.
कुछ परियोजनाओं के लिए बांधों का इन्ट्रूमेंटेशन और प्रतिष्ठापित उपकरणों के
परिणाम के विश्लेषण किए गए . रेंगाली बांध उड़ीसा, वैदौग्यी,बर्मा, वानसागर
बाँध, बिहार की परियोजनाओं के लिए इन्ट्रूमेंटेशन ड्राइंग्स तैयार किए गए.
इन्स्ट्रूमेंटेशन के लिए मानदण्ड निर्धारित करने के लिए, ६० मीटर लंबे कंक्रीट-
चिनाई बांध के लिए मानक इन्ट्रूमेंटेशन ड्राइंग्स राज्यों के सभी मुख्य इंजीनियरों
को परिचालित किए गए.
हीराकुंड बांध, उडीसा, सतपुड़ा बांध, मध्य प्रदेश, उत्तर कोइल बांध, बिहार,
भाद्रा बांध, कर्नाटक, तल्कलाले बांध, कर्नाटक, पेरियार बांध, तमिलनाडु से
सम्बद्ध विशिष्ट सम्स्याओं का अध्ययन किया गया और उपचारी उपायों के सुझाव
दिए गए.
बांधो की समस्याओं का पता लगाने तथा उनका विश्लेषण करने की आधार भूत आवश्यकताओं
को पूरा करने के लिए राज्य सरकारों को एक विशिष्ट फार्म में आंकडे एकत्र करने के
लिए लिखा गया था.
१४ बांधो के दृणी करण के लिए विभिन्न समस्याओं के बारे में सलाह देने के लिए
बांध सुरक्षा संगठन का आह्वान किया गया है.
माइक्रोफिल्मिंग यूनिट की अधिप्राप्ति के लिए सभी औपचारिकताएं अर्थात आपूर्ति
तथा निपटान के महानिदेशआलय से प्राप्त विश्व-टेंडरों की सवीक्षा, महानिदेशक,
तकनीकि विकास की स्वीकृति, आयात लाइसेंस जारी करना, विदेशी मुद्रा का विमोचन
पूरी कर ली गई है और चुनी हुई फर्म को आर्डर दे दिया गया है. यूनिट के मार्च,
१९८१ तक आयोग में पहुंच जाने की संभावना है. विभिन्न विषयों पर मानक और मैनुअल,
अभिकल्प तथा अनुसंधान स्कन्ध के विभिन्न निदेशालयों में तैयार किए जा रहे हैं.
सिचाई मंत्रालय, केन्द्रीय विद्युत प्राधिकरण और केन्द्रीय जल आयोग के भारी
मात्रा में छपाई कार्य को संभालने के लिए अभिकल्प तथा अनुसंधान के तकनीकी
प्रलेखन निदेशालय के अन्तर्गत कार्य कर रहे आयोग के आफसेट प्रेस का नवीकरण किया
जा रहा है जिसके लिये ३२ लाख रूपये मूल्य का उपस्कार प्राप्त हो चुका है. विभागो
के बड़ी हुई मात्रा मे छपाई कार्य को पूरा करने के लिए प्रेस कि क्षमता मे वृद्रि
करने के उद्देश्य से ८९ लाख रूपये की लागत पर आँफसेट प्रेस के विस्तार के लिए
प्रस्ताव सिचाई मंत्रालय को प्रस्तुत किया गया है. वर्ष के दौरान विभिन्न विभागो
के लागभग १८० मख्य कार्यो को पूरा किया गया. विभिन्न विभागो की लगभग
१०६५८ प्रतियों की जिल्दबन्दी का काम पूरा किया गया है.
सदस्य (अभिकल्प तथा अनुसंधान) नदी घाटी विकास से सम्बद्र कई समितियों के अध्यक्ष
तथा सदस्य है.
आयोजन तथा अन्वेशण संगठन
मुख्य इंजीनियर ( आयोजन तथा अन्वेषण ) के नियंत्रण के अधीन आयोजन तथा अन्वेषण
संगठन तथा इसके चार क्षेत्रीय सर्किल विभिन्न नदी नदी बेसियो के जल मौसमविज्ञान
संबधी आंकडो का एकत्रीकरण और वार्षिक योजना तथा पंचवर्षीय योजना में
सम्मिलित करने के लिए देश मे जल संसाधानो के विकास के लिए विस्तृत अन्वे~षण
करता है जिसमें सिंचाई, विद्युत, जल आपूर्ति तथा बहुद्देश्ययी परियोजनाओं के लिए
सम्भाव्यता रिपोर्ट तैयार करना भी शामिल है.
लोयर लग्यप सर्किल रानीपुल (सिक्किम), जो लोयर लग्यप परियोजना का निर्माण कार्य
करता है और आयोग के अभिलेख अनुभाग का काम १-१०-१९८० से आयोजन तथा अन्वेषण
सर्किल को अन्तरित कर दिया गया था.
समीक्षाधीन वर्ष के दौरान आयोजन तथा अन्वेषण सगठंन द्रारा निमार्णकार्यो की
प्रगति की महत्वपूर्ण उपलब्धियां नीचे दी गई हैं:-
१ अन्वेषण सर्किल संख्या-एक,फरीदाबाद
(१)महा नदी बेसिन (मध्यप्रदेश तथा उड़ीसा ) के लिए मास्टर योजना तैयार करना.
महानदी बेसिन के योजनाबद्ध समुपयोजन को ८० प्रतिशत से बढ़ाकर ९५ प्रतिशत करने के
उद्देश्य से सिंचाई मंत्रालय द्वारा स्वीकृत ९४.४३ लाख रुपये के अनुमान के अन्तर्गत
३३ अतिरिक्त स्थलो पर १९७७-७८ से अन्वेषण प्रारम्भ किए गए थे. इस अनुमान को संशोधित करतके अब
करके अब ११४.६७ लाख रुपये कर दिया गया है.
३३ स्थलों में से ४ स्थल राज्य सरकारों के प्रस्तावो मे परस्परव्यापी तो रहे है.
२९ स्थलो मे से २८ स्थलों के प्रारम्भिक सर्वेक्षण के क्षेत्र अन्वेषण अब तक पूरे
किए जा चुके हैं. ८८ लाख रुपये के पूर्व स्वीकृत अनुमान ८ स्थलों तथा एक और स्थल की
सम्भाव्यता रिपोर्टें तैयार करने का काम प्रगति पर है.
२१ स्थलों पर गैस निस्सरण के प्रेक्षण पर गाद सम्बन्घी प्रक्षेण किए गए . १२ स्थलो
की वर्ष १९७६ से १९७८ तक जल वर्ष पुस्तकें तैयार की गई .
(२)सहिबी नदी बेसिन
हरियाणा मे मसानी बराज राजस्थान में अजमेरीपुर बांध स्थल सम्भाव्यता रिपोर्टे०
तैयार कर ली गई है और सम्बन्धित राज्य सरकारों को भेज दी गई हैं. इन दोनों
स्थलो के लिये द्रवण-अध्ययन रुड़की विश्वविद्यालय के भूकम्प विभाग द्वारा पूरे
किए गए थे और रिपोर्ट उनसे प्राप्त हो गई है. घांसां नियामक और मसानी पुल के बीच
निर्धारित २८ गेजिग केन्द्रों पर अन्त:स्पंदन परीक्षण किए गए थे और वे केन्द्रीय
बाढ़ पूर्वानुमान डिवीजनस, नई दिल्ली को सौंप दिए गए है. साहिबी नदी बेसिन में ८
सामान्य वर्षा प्रमापी और एस. आर. वर्षा प्रमापी केन्द्र स्थापित किए गए और वे एक
एस. ओ. प्राधिकारियों को सौंप दिए गए हैं.
(३) अंडमान तथा निकोबार दीपसमूह
उतर अंडमान में कालपोंग की परियोजना रिपोर्ट का संशोधन किया जा रहा है.
लघु अंडमान और बृहत् निकोबार द्वीपसमूह में पाँच लघु स्कीमों के प्रारम्भिक
सर्वेक्षण तथा अन्वेषण पूरे किए गए और सभी पाँच स्कीमो की रिपोर्ट तैयार करके
अंडमान तथा निकोबार के प्रधिकारियों को भेज दी गई. पोर्ट ब्लेयर स्थित अंडमान तथा
निकोबार डिवीजन २९-६-१९७९ को बन्द कर दिया गया था.
(४) अन्तर्राज्ययी गोवर्धन जलनिकास प्रणाली
१९८० के मानसून के दौरान ९ मुख्य पर गेज निस्सरण प्रेक्षण और ६ स्थलों पर गेज
प्रेक्षण किए गए. १९७९ में किए गए गेज तथा निस्सरण प्रेक्षणों के सम्बन्ध में
टिप्पणी तैयार की गई जबकि १९८० के प्रेक्षणों के लिए टिप्पणी तैयार करने का काम
प्रगति पर है.
(५) नई दिल्ली स्थित अन्वेषण उपस्कर के लिए केन्दीय भण्डार
केन्दीय भण्डार डिवीजन अन्वेषण उपस्कर और तकनीकी भण्डार के एक केन्द्रीय पूल का
रख-रखाव करता रहा और वह क्षेत्रीय अन्वेषण यूनिटों तथा आयोग के विभिन्न विशेषीकृत
निदेशालयों की आवश्कताओं को पूरा करता रहा. भारत के तकनीकी तथा आर्थिकी तथा आयोग
के विभिन्न विशेषीकृत निदेशालयों की आवश्यकताओ को पूरा करता रहा. भारत के तकनीकी
तथा आर्थिक कार्यक्रम के अन्तर्गत ऐसकैप (इ.एस.सी.ए. पी.) के लोअर मेकोंगे बेसिन के
अन्वेषण के लिए बैंकाक थाइलैंड को भी अन्वेषण उपस्कार सप्लाई किए गए थे.
२. अन्वेषण सर्किल संख्या --दो,फरीदाबाद
(१)सिक्किम में जल-विद्युत स्कीमें
पश्चिम सिक्किम में रणजीत जल विद्युत (चरण-तीन) के सर्वेक्षण पूरे कर लिए गए है और
सम्भाव्यता रिपोर्ट तैयार की जा रही है. एक और स्कीम, अर्थात् उतर सिक्किम में
तीस्ता नदी पर तीस्ता जल विद्युत स्कीम,चरण तीन का अन्वेषण कार्य भी प्रगति पर है. विभिन्न श्थसलो
विभिन्न स्थलों पर जल मौसम विज्ञान सम्बन्धी आंकड़ों के एकत्रीकरण मे प्रगति जारी
रही.
(२) भूटान की स्कीमें
(क) एक मध्यम जल-विद्युत स्कीम और एक लिफ्ट सिंचाई स्कीम ,चरण-दो का सर्वेक्षण
और अनु-~संधान कार्य पूरा हो चुका है और उनकी सम्भाव्यता रिपोर्ट कर ली गई है.
(ख) केन्द्रीय भूटान में जल विद्युत शक्यता का मूल्यांकन करने और दो माइक्रो जल
विद्युत स्कीमों के बारे मे तकनीकी आर्थिक सम्भाव्यता रिपोर्ट तैयार करने के लिए
आवीक्ष सर्वेक्षण और भू-वैज्ञानिक अध्ययन किए गए हैं.
(३) चनाब अन्वेषण सर्किल जम्मू (जम्मू तथा कश्मीर)
(क) ४ जल विद्युत स्कीमों में से २ स्कीमों के सर्वेक्षण और अन्वेषण किए जा चुके
हैं जबकि शेष दो स्कीमों के बारे में ये प्रगति पर है और उनकी सम्भाव्यता रिपोर्ट
संकलित की जा रही है.
(ख) जल संसाधनों के समुयोजन से स्कीमें तैयार करने में उपयोग के लिए चुनाव बेसिन
में चुने हुए केन्द्रों पर जल-मौसम विज्ञान सम्बन्धी आंकड़े एकत्रित किए गए और
सिंचाई मंत्रालय को भेजे गए.
(ख)
जल संसाधनों के समुपयोजन से सम्बद्ध स्कीमें तैयार करने में उपयोग के लिए चनाब
बेंसिन में चुने हुए केन्द्रों पर जल-मौसमविज्ञान सम्बन्धी आंकड़े एकत्रित किए
गए और सिंचाई मंत्रालय को भेजे गए.
