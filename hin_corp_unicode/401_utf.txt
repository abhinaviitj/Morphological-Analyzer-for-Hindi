<णटुरल् श्चिएन्चे><श्चिएन्चे अन्ड् शोचिएट्य्><झइ फ्रकस्ह् भ्हरटि><घ्रमिन् झेएवन् मे   भ्हरट्- शर्कर्><णेत् ढेल्हि><१२ टो १९.><२१००><भ्हरटि-घ्रमिन् झेएवन् मे 

आज यह आवश्यक है कि हमारे किसान मिश्रित खेती करें. मिश्रित खेती में
मनुष्य, पशु, वृक्ष और भूमि सभी एक सूत्र में बंध जाते हैं. सिंचाई की
सहायता से भूमि, मनुष्य और पशुओं के लाभ के लिए, फसलें और वृक्ष पैदा
करती है और इसके बदले में मनुष्य और पशु खाद द्वारा भूमि को उर्वरक बनाते
हैं. इस प्रकार की कृषि-व्यवस्था में प्रत्येक परिवार एक या दो गाय या
भैंस, बैलों की जोड़ी और, यदि सम्भव हो तो, कुछ मुर्गियां भी पाल सकता
है. थोड़ी सी भूमि में शाक-तरकारियां उगा सकता है, खेतों में अनाज आदि की
फसलें पैदा कर सकता है और मेड़ों के सहारे घर-खर्च के लिए या बेचने के
लिए फल देने वाले वृक्ष उगा सकता है. जहाँ संभव हो, किसान अपने फार्म में
छोटे से कुंड में मछलियां भी पाल सकता है.
जहां पानी की कमी नहीं है, उन क्षेत्रों में पेड़-पौधे लगाने की योजना इस
प्रकार हो सकती है--
खेत की मेंड़ों के सहारे पीछे की ओर, शीशम जैसे इमारती लकड़ी के वृक्ष और
बबूल, सामने की ओर कलमी आम, पपीता, अमरूद, नींबू और संतरा जैसे फलों के
वृक्ष लगाने चाहिएं. कृषक परिवार के लिए स्वादिष्ट शाक-तरकारी के रूप में
काम आने वाले कटहल के भी एक-दो वृक्ष उगाए जा सकते हैं.
जितने वृक्षों के नाम बताए गए हैं, वे सभी बौने वृक्ष हैं, इनकी छाया
थोड़ी होती है. इसलिए फसलों को इनसे किसी प्रकार की हानि नहीं पहुंचती.
दो वृक्ष ऐसे हैं जो प्राचीन काल से ही भारतीयों को बड़े प्रिय रहे हैं.
घर के बगीचे में इन दोनों वृक्षों को लगाना सभी पसन्द करते हैं. ये दो
वृक्ष हैं--बेल और आमला. बेल के फल पाचन-क्रिया, पेट के विकारों में,
विशेषकर अतिसार और संग्रहणी जैसे रोगों में, अति लाभदायक समझे जाते हैं.
आमले के फलों में विटामिन `सी' प्रचुर मात्रा में होता है. आमले के फलों
से चटनी और मुरब्बे तैयार किए जाते है.
पशुओं के बाड़ों में वृक्ष लगाएं
पंजाब और राजस्थान में किसानों के पास अपने पशुओं के लिए सामान्यत:, काफी
बड़े-बड़े बाड़े होते हैं. इन बाड़ों में पशुओं को, विशेषकर भैंसों को,
धूप की गर्मी से बचाने के लिए छाया का होना जरूरी है. इसके लिए उन बाड़ों
के अहातों में शीघ्र उगने और बढ़ने वाले बकाइन जैसे वृक्षों की कतारें
लगानी चाहिए. इनके बीच-बीच में शहतूत के वृक्ष उगाने चाहिए. पहले तीन
वर्षों में इन वृक्षों की विशेष रूप से देख-भाल करनी पड़ती है. पंजाब में
शहतूत की टहनियों से डालियां, टोकरे आदि तैयार किए जाते हैं, जो आमतौर पर
घरों और पशुओं के बाड़ों में काम में लाए जाते हैं. बकाइन के वृक्ष से
कीमती इमारती लकड़ी मिलती है, जिसको कीड़ों से कोई हानि नहीं पहुंचती.
वृक्ष: अनेक उपयोग
ईधन के काम में आने वाले वृक्षों का लगाना भी बहुत जरूरी है. ईधन की कमी
के कारण ही किसान अपने पशुओं का लगभग आधा गोबर उपले बनाकर जला डालते हैं.
यदि ईंधन के लिए पर्याप्त वृक्ष लगा दिए जाएं तो सारा गोबर खाद के काम
आएगा. यही नहीं, ये वृक्ष भूमि को वायु और जल के आघात से होने वाली कटन
से भी बचाएंगे.
गांव की शामिलात भूमि, जो पशुओँ को चराने के लिए चरागाह के रूप में काम
में लाई जाती है, वृक्ष लगाने के लिए सबसे अच्छी है. पुरानी परती भूमि
में भी, जो खेती के काम में नहीं लाई जाती, वृक्ष लगाए जा सकते हैं.
वृक्ष लगाने और उनकी देखभाल का सारा कार्य पंचायतों की निगरानी में हो
सकता है.
गांव में हमें ऐसे वृक्षों की आवश्यकता होती है जो ईंधन के लिए लकड़ी और
खाने के लिए फल दे सकें. इनके साथ--साथ खेती के औजारों के लिए बढ़िया
लकड़ी भी मिल सके. इसलिए गांवों के लिए ऐसे वृक्षों का चुनाव करना चाहिए,
जो शीघ्रता से उगें, सुगमता से बढ़ें और जिनका झाड़ अच्छा बन सके. इन
बातों को ध्यान में रखते हुए निम्नलिखित वृक्ष गांवों में लगाए जा सकते
हैं--
ईंधन और लकड़ी
बबूल--सूखे जलहीन क्षेत्रों में, ऊंचे-नीचे खारों और झीलों के किनारे
दलों में कहीं भी बबूल उग सकता है. इससे ईंधन के लिए बढ़िया लकड़ी मिलती
है. खेती के औजार और बैलगाड़ी के पहिए तैयार करने के लिए बबूल की लकड़ी
अच्छी समझी जाती है. इसकी छाल चमड़ा बकाने के लिए काम में लाई जाती है.
विलायती बबूल बालू वाली या पथरीली भूमि मे भी सुगमता पूर्वक लगाए जा सकते
हैं.
शीशम--इससे बहुत बढ़िया इमारती और ईधन के काम की लकड़ी पैदा होती है. यह
वृक्ष बहुत शीघ्रता से बढ़ता है. होशियारपुर जिले में बरसाती नदी-नालों
के किनारे रेतीले खेतों को ढकने के लिए शीशम के वृक्ष बहुत अधिक संख्या
में लगाए गए हैं. इनका अच्छा झाड़ बन जाता है.
बकाइ--यह अति शीघ्र उगने वाला वृक्ष है. इससे हल आदि कृषि औजारों के लिए
अच्छी लकड़ी मिलती है. इसकी लकड़ी को घुन आदि कीड़ों से हानि पहुंचने का
कोई डर नहीं.
ढाक-- ढाक के वृक्ष खराब धरती में भी उग सकते हैं. ये साधारण रेह को भी
सहन कर सकते हैं. इनका झाड़ बहुत अच्छा बनता है.
बांस--बांस के पेड़ तालाबों और पोखरों के पास लगाए जा सकते हैं. बांस
खेती के लिए अनेक प्रकार से काम आता है.
शहतूत--शहतूत के परिवार में से गांवों में केवल देसी शहतूत के वृक्ष ही
लगाने चाहिए.
देशी फलों के वृक्ष
देशी आमों की बढ़िया रसदार, फल देने वाली उत्तम किस्म उगानी चाहिए. कलमी
आमों में अच्छी महक और पतली गुठली वाला सफेदा, दसहरी, लंगड़ा, गुलाब
जामुन और चौंसा जैसी किस्मों के पेड़ लगाए जा सकते हैं. जहां ७५ सें. मी.
से अधिक वर्षा होती है, कटहल के वृक्षों को वहां प्रधानता मिलनी चाहिए
महुआ उत्तर प्रदेश में अवध का एक लोकप्रिय वृक्ष है. इसके फल और लकड़ी
दोनों ही अच्छे समझे जाते हैं. महुआ का वृक्ष साधारण ऊसर भूमि में भी उग
सकता है. जामुन की बड़े फलों वाली किस्म लगाने चाहिए. यह अक्सर बाढ़ आती
रहती है, वहां जामुन के वृक्ष लगाने चाहिए. इमली के वृक्ष से खाने के लिए
काम आने वाली फलियां मिलती हैं. इसकी लकड़ी से गैस से चलने वाले इंजनों
के लिए बहुत बढ़िया कोयला तैयार किया जाता है.
चारे के लिए वृक्ष लगाएं
जाड़े के महीनों में घास नहीं रहती, तब चारा पैदा करने वाले वृक्षों से
पशुओं के लिए कीमती चारा मिल सकता है. विशेषकर, कचनार और शहतूत की
पत्तियों के चारे में घास की तुलना में चिकनाई, प्रोटीन, चूना आदि आवश्यक
पोषक तत्वों की मात्रा अत्यधिक होती है. वृक्षों की पत्तियों के चारों
में नीम, शहतूत और बबूल की पत्तियों के चारे सबसे अच्छे समझे जाते है.
गांव में लगाए जाने वाले वृक्षों में चारे के काम आने वाले वृक्षों का
उगाना भी बहुत जरूरी है.
बेकार पड़ी हुई भूमि और वनों में बेर और शहतूत जैसे जंगली फलों वाले
वृक्ष अधिक से अधिक संख्या में उगाए जा सकते हैं. बेर की अनेक किस्में
हैं. उनसे कई प्रकार के स्वादिष्ट फल मिलते हैं जिन्हें ताजा भी खाया
जाता है और सुखाकर भी रखा जा सकता है. बेर चारे के लिए भी एक उत्तम पेड़
है. इसकी पत्तियां बकरियों और भैंसों को खिलाई जाती है. यह एक अति सुदृढ़
वृक्ष है. सूखा और तुषारपात से इसको कोई हानि नहीं पहुंचती. ऊजड़
क्षेत्रों के लिए, जहां वर्षा कम होती है, यह एक आदर्श वृक्ष है.
कृषि विभाग ने सामाजिक वनारोपण की एक योजना बनाई है. इसके अन्तर्गत प्रति
हेक्टेयर एक हजार रुपये की केन्द्रीय सहायता देने की व्यवस्था है. इस काम
के लिए राज्य सरकारें भी सहायता करती हैं. सामाजिक वनारोपण की योजना तथा
परती भूमि पर वनारोपण अथवा उपेक्षित वनों में फिर से वृक्षरोपण की योजना
के अन्तर्गत बबूल या चारे के वृक्ष या अन्य पेड़ लगाने चाहिए.
इस समय केन्द्र द्वारा प्रयोजित ९ क्षेत्रिय वन योजनाओं पर काम चल रहा
है. इसके अन्तर्गत परती भूमि और जनजातीय भूमि पर वृक्षारोपण किया जा रहा
है. उपेक्षित वनों के स्थान पर फिर से वनारोपण और संक्षिप्त पट्टी तैयार
करने सहित सामाजिक योजनाओं के अधीन हिमालय प्रदेश में भूमि और जल संरक्षण
की योजनाएं चलाई जा रही हैं.
राज्य वन विकास निगम
वृक्षारोपण का काम बराबर चलता रहे, इसके लिए वन विकास निगम बनाए गए है.
अब तक इ इस प्रकार के १६ निगम बने हैं. राज्य वन विकास निगमों ने ९०,४७३
हेक्टेयर भूमि में वृक्षारोपण किया है. चालू वर्ष में लगभग ९५ हजार
हेक्टेयर क्षेत्र में पेड़ लगाने का कार्यक्रम बनाया गया है. इन निगमों
ने वार्षिक उत्पादन में भी सराहनीय प्रगति की है. निगमों की गतिविधियां
बढ़ने से ठेकेदारी प्रथा काफी हद तक समाप्त हो रही है. इससे जनजातियों के
लोगों और ग्रामीण लोगों को भी लाभ हुआ है. वनों से लोगों को काफी लाभ हुआ
है. वनों से लोगों को काफी रोजगार मिल सकता है. केरल में वन विकास निगम
ने लाखों लोगों को रोजगार प्रदान किया है.
रेगिस्तान की रोकथाम
रेगिस्तान का बढ़ाव रोकने में वृक्षों की भूमिका कम महत्व की नहीं है.
अनुमान है कि रेगिस्तान ८ वर्ग मील प्रतिवर्ष की रफ्तार से बढ़ता आ रहा
है. हरियाणा के महेन्द्रगढ़ जिले में (जो कि राजस्थान की सीमा से लगा हुआ
है) रेगिस्तान को रोकने और रेतीले टीलों को रोकने के लिए सराहनीय कार्य
किया गया है. महेन्द्रगढ़ में कमानिया गांव की पंचायती भूमि पर राज्य के
वन विभाग ने सरकंडे की घास और इजरायली कीकर काफी संख्या में लगाए हैं. इस
तरह की घास और पेड़ लगाने के बाद ५ साल के अरसे में रेतीले टीले रुक जाते
हैं. पर इस समय कुछ भी न किया जाए तो रेगिस्तान का असर बढ़ता जाता है.
उसका उदाहरण कमानिया के पास ही के अन्य गांव नांगलिया में मिलता है, जहाँ
हवा के सहारे उड़ती हुई रेत के ढेर ठेठ गांव तक आ पहुँचे हैं. वहां बालुई
टीले इकट्ठे हो गए है. सड़कों व नहरों को अवरूद्ध होने से बचाने के लिए
भी घास व विशेष पेड़ लगाए जाने चाहिए.
बीज खरा तो भंडार भरा
देश के सिंचित क्षेत्र में अनाज की दो प्रमुख फसलें उगाई जाती हैं गेहूँ
और चावल. इन फसलों का उत्पादन बढ़ाने के लिए, फसल को रोगों से बचाने के
लिए और अच्छी किस्म का अनाज पाने के लिए उन्नत किस्म के बीज विकसित किए
गए हैं. गेहुँ और धान के अलावा मोटे अनाज, दालें, तिलहन तथा फल-सब्जियों
की उन्नत किस्में भी तैयार हुई हैं. ऐसे बीज किसान को उपलब्ध हो सकें, इस
दिशा में भी बराबर प्रयास हो रहे हैं.
गेहूं की अधिक उपज देने वाली किस्में
अच्छी फसल लेने के लिए गेहूं की किस्मों का सही चुनाव बहुत महत्वपूर्ण
है. विभिन्न अनुकूल क्षेत्रों में समय पर, तथा प्रतिकूल जलवायु, व भूमि
की परिस्थितियों में, पक कर तैयार होने वाली, अधिक उपज देने वाली व
प्रकाशन प्रभावहीन किस्में उपलब्ध हैं. उनमें से अनेक रतुआ रोधी हैं.
यद्यपि `कल्याण सोना' लगातार रोग ग्रहणशील बनता चला जा रहा है, लेकिन तब
भी समय पर बुआई और सूखे वाले क्षेत्रों में जहां कि रतुआ नहीं लगता,
अच्छी प्रकार उगाया जाता है. अब `सोनालिका' आमतौर पर रतुआ से मुक्त है और
उन सभी क्षेत्रों के लिए उपयोगी है, जहां किसान अल्पकालिक (अगेती) किस्म
उगाना पसन्द करते हैं. द्विगुणी बौनी किस्म `अर्जुन' सभी रतुओं की रोधी
है और मध्यम उपजाऊ भूमि की परिस्थितियों में समय पर बुआई के लिए अत्यन्त
उपयोगी है, परन्तु करनल बंटा की बीमारी को शीघ्र ग्रहण करने के कारण इसकी
खेती, पहाड़ी पट्टियों पर नहीं की जा सकती. `जनक' ब्राऊन रतुआ रोधी किस्म
है. इसे पूर्व उत्तर प्रदेश और नेपाल में भी उगाने की सिफारिश की गई है.
`प्रताप' पंजाब, हरियाणा, राजस्थान और पश्चिमी उत्तर प्रदेश के वर्षा
वाले क्षेत्रों में मध्यम उपजाऊ भूमि की परिस्थितियों में अच्छी प्रकार
उगाया जाता है. `शेरा' ने मध्य भारत व कोटा और राजस्थान के उदयपुर मंडल
में पिछेती, अधिक उपजाऊ भूमि की परिस्थितियों में, उपज का अच्छा प्रदर्शन
किया है. `राज ९११' मध्य प्रदेश, गुजरात, उत्तर प्रदेश के बुन्देलखण्ड
क्षेत्र और दक्षिण-पूर्वी राजस्थान में सामान्य बुआई व सिंचित और अच्छी
उपजाऊ भूमि की परिस्थिति में उगाना उचित है. `मालविका बसन्ती' बौनी किस्म
महाराष्ट्र, कर्नाटक, आन्ध्र प्रदेश की अच्छी सिंचाई व उपजाऊ भूमि की
परिस्थितियों के लिए अच्छी है. `यू. पी. २१५' महाराष्ट्र और दिल्ली में
उगाई जा रही है. `मोती' भी लगातार प्रचलन में आ रही है. यद्यपि दूसरे
स्थानों पर इसको भुलाया जा रहा है. पिछले कई वर्षों से `डबल्यू जी-३५७'
ने बहुत बड़े क्षेत्र में कल्याण सोना व पी वी-१८ का स्थान ले लिया है.
भिन्न-भिन्न राज्यों में अपनी महत्वपूर्ण स्थानीय किस्में भी उपलब्ध हैं.
अच्छी किस्मों की अब कमी नहीं हैं. किसान अपने अनुभव के आधार पर, स्थानीय
प्रसार कार्यकर्ता की सहायता से, अच्छी व अधिक पैदावार वाली किस्में चुन
लेता है. अच्छी पैदावार के लिए अच्छे बीज की आवश्यकता होती है और इस बारे
में किसी भी प्रकार का समझौता नहीं किया जा सकता.
भूमि का चुनाव: गेहूं की अच्छी पैदावार के लिए मटियार दुमट भूमि सबसे
अच्छी रहती है, किन्तु यदि पौधों को सन्तुलित मात्रा में खुराक देने वाली
पर्याप्त खाद दी जाए व सिंचाई आदि की व्यवस्था अच्छी हो तो हलकी भूमि से
भी पैदावार ली जा सकती है. क्षारीय एवं खारी भूमि गेहूं की खेती के लिए
अच्छी नहीं होती है. जिस भूमि में पानी भर जाता हो, वहां भी गेहूं की
खेती नहीं करनी चाहिए.
भूमि की तैयारी: खेत की मिट्टी को बारीक और भुरभुरी करने के लिए गहरी
जुताई करनी चाहिए. बुआई से पहले की जाने वाली परेट (सिंचाई) से पूर्व
तवेदार हल (डिस्क हैरो) से जोतकर पटेला चला कर, मिट्टी को समतल कर लेना
चाहिए. बुआई से पहले २५ कि. ग्रा. प्रति हेक्टेयर के हिसाब से १० प्रतिशत
बी. एच. सी. मिला देने से फसल को दीमक और गुझई के आक्रमण से बचाया जा
सकता है. यदि बुआई से पहले खेत में नमी नहीं है तो एक समान अंकुरण के लिए
सिंचाई आवश्यक है.
बीज कहां से प्राप्त करें: हर तीन या चार वर्ष बाद बीज बदलना एक अच्छी
नीति है, जिसके परिणामस्वरूप फसल अच्छी होती है. अच्छी उपज के लिए
प्रमाणित बीज का प्रयोग करें, जो कि अच्छे संस्थान से ही प्राप्त हो सकता
है. इससे अच्छा जमाव और बीज की किस्म की उत्तमता के विषय में सुनिश्चितता
होती है, साथ-साथ बीज शारीरिक बीमारियों से मुक्त होता है.
