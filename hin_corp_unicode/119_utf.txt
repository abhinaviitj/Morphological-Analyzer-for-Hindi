<ळिटेरटुरे><श्होर्ट् श्टोर्य्><फन्डेय् छ्हन्ड्र फ्रकस्ह्><ःअलल् ःओटे ःउए ळोग्><१९८९><ंअड्हुमटि (षज् शहिट्य आकडमि><ऊडय्पुर्><३२ - ३७><२०१०><फन्डेय् छ्.फ्, ःअलल् ळोग्, श्श्>

"पूरा राशन तो उठा लिया ?' अपने को काफी बटोर कर उसने सुलेमानी से पूछा.
`हां, सिर्फ शक्कर बाकी है चलकर उसे भी ले लेंगे...नानक ने पैसे देने को
बोला है....आधी शक्कर यह ले लेगा...तुम किसी बात की फिक्र न करना.....
अल्ला सब ठीक करेगा.'
`हां....हां फिक्र काहे कि, सब ठीक हो जायगा...कुछ मुआबजा मिल की ओर से
मिल जायगा, सिलाई वाला काम फिर शुरू कर दूंगा....सिलसिला जम
जायगा...अल्ला जब उखाड़ता है तो बैठाने को अक्ल भी देता है.' करीम अपने
से अधिक सुलेमानी को आश्वस्त करने के लिए कुछ अधिक विश्वास से बातें कर
रहा था.
`दवा तो समय से मिल जाती है ?'
`हां.'
`कंपोडर बाबू को पांच रुपये दिये थे....मोटी वाली नर्स भी मांगने लगी.
नहीं देना चाहती थी, मुन्ने के लिए अच्छी सी `घूंटी' खरीदना चाहती थी.
बाद में दो रुपये उसे भी दिये ...तुम नहीं जानते इन लोगों को, पूरे कसाई
होते हैं...नाराज होने पर अण्ट-शण्ट दवाइयां दे देते हैं.....हड्डियां तक
गल जाती हैं, कालोनी के कल्लन पहलवान की मौत ऐसे ही तो हुई थी......अच्छा
मैं चलती हूं....डाक्टर कल अस्पताल से छुट्टी दे देता है तो ठीक ही
होगा......दौड़-धूप से बच जाऊँगी' मुन्ने मियां को सीने से लगाये,
सुलेमानी ने अस्पताल से निकलते वक्त कई बार मुड़कर करीम को देखने की
कोशिश की जैसे गायें जंगल जाते वक्त मुड़ मुड़ कर बंबाती हैं.
विपरीत परिस्थितियों में उदास न रहने की आदत सुलेमानी को बचपन से है.
छोटी उम्र में माँ मर गई. अब्बा ने दूसरी शादी कर ली. सौतेली माँ के कारण
घर का वातावरण हमेशा तनाव ग्रस्त रहता वह अक्सर लड़ती लड़ने का बहाना
ढूंढ़ा करती. लेकिन सुलेमानी सबसे बेखबर सुबह होते ही बकरियां लेकर निकल
जाती मैदान बाग और खेतों की तरफ. बेर आम-~रूद, आम, जामुन, शाक-पात खाकर
अपनी भूख प्यास भूली रहती. बकरियां के साथ उछलती कूदती. लौटने पर जो कुछ
डॉट फटकार के बाद मिलता खा कर तृप्त हो लेती. उसकी अपनी इच्छा रही हो, वह
जानती ही नहीं. नींद इतनी गहरी आती कि रात छोटो पड़ जाती.
करीम आगे और कुछ नहीं सोच सका. लगा आंखों की रोशनी मंद पड़ गई है और कान
में कुछ भन भना रहा है. वह बिस्तर से उठकर बैठ गया. दोनों हाथ से आंख और
कान मले तकिए के नीचे से बीड़ी निकाल कर सुलगाई और पीने लगा. दिमाग में
तरह तरह की बातें जाती रहीं.
`एक्सीडेण्ट के कुछ नहीं तो पांच-छै हजार मिल जाएंगे...तमाम अटके काम हो
जाएंगे.... गांव में दादा बाबा की बन-~वाई, बखरी ढह गई है, एक खण्ड बन
जायगी. गिरवी रखे दो बीघे खेत छूट जाएंगे, बूढ़ी माई अजमैर की दरगाह हो
लेगी, बहुत पुरानी ख्वाहिश है बेचारी की....कई बार समझाया कि अकेली जान
के लिए वह गांव में क्यों मर-खप रही है, साथ रहे..... दो तीन बीघे खेत और
चार-पांच पेड़ों के लिए वह पगला गई है.....कहती है कि अगर वह भी शहर आ गई
तो देहात से पुराना नाता ही टूट जायगा.......खेत-पेड़ सब पुराने हो
जाएगे, आंख ओट पहाड़ ओट. जिद पर अड़ी तो अड़ी रही. तीन-चार बकरियां हैं
उन्हीं को चराती. एक गाय भी थी. पिछली साल पता नहीं कौन सी नीमारी लगी और
वह चल बसी. गइया का मरना माई को बहुत खला. अब भी जब कभी उसकी याद आती माई
का झुर्रिया वाला चेहरा लटक जाता है. गाय को मरते वक्त भी छटपटाहट उसकी
आंखों के सामने घूम जाती है. खेत बंटाई पर है. कुछ न कुछ मिल ही जाता है.
पेट काट कर माई ने जिस तरह उसे पाला है, वह अच्छी तरह समझता है. उसी के
लिए माई देहात नहीं छोड़ रही, इसे भी वह समझता है. भाई अकेलापन न महसूस
करने पाए इसलिए बच्चों को महीने दो महीने के लिए गांव छोड़ आता है. खुद
भी चला जाता है. ईद तो उसने हमेशा गांव में ही मनाई. त्योहारों में अपनों
के बीच रहकर हंसने खेलने में जो आनन्द आता है. वह बनाये हुए अपनों के बीच
कहां. परदेश में कौन अपना होता है. कौन किसकी परवाह करता है.'
सोचते-सोचते वह बिस्तर पर लेट गया.
मोटी वाली नर्स इस बीच आई, दवा खिला कर चली गई.
अगल-बगल के मरीजों को करीम जानता हैं. एक तरफ महरजादीन हैं तो दूसरी तरफ
रहमत मियां. दोनों उदास रहते हैं. चेहरा पियरा गया है. दाढ़ी बाल इस कदर
बढ़ आये हैं कि सूरत पहचानी नहीं जाती. इनसे मिलने कोई नहीं आता.
महराजदीन कहता है कि उसके भगवान हैं जो रोज शाम-सबेरे उनसे मिलने आते
हैं. रहमत कुछ नहीं कहता. कहते कहते रुक जाता है. ये दोनों मिलने वालों
को हसरत भरी निगाहों से देखते हैं. यहां अपना कोई नहीं है. बाल बच्चे
देहात में रहते हैं. उन्हें खबर भी नहीं होगी. खबर देने से कोई फायदा
नहीं घर वालों को हजाकान में डालना उन्हें अच्छा न लगा होगा.
`कैसी तबियत है महाराज?' करबट बदलते हुए करीम ने पूछा.
`ठीक हो गया लगता हूं.....कमजोरी है...... डॉक्टर खून के लिए कह रहा
था.....कहां मिलेगा खून....कौन देगा मुझे.....गांव में बच्चे भी बीमार हो
भी गये हैं....एक बैल मर गया, गाभिन भैस अड़ा गई.' कहकर वह चुप हो गया.
सिरहाने रखी चिट्ठी उसने फिर निकाल ली.
`भाई करीम, घर का मरद जब बीमार हो जाता है तब खेत-खलिहान, पशु परानी सब
बीमार हो जाते हैं, इसी को कुदिन कहते हैं.' महाराजदीन ने जैसे अपने
अनुभवों की बात बताई हो.
करीम मजाक करना चाहता था कि महाराज तुम तो कारखाने के मजदूर हो, घर के
मरद कहां हो, लेकिन बात मुँह तक आकर रह गई. हो सकता है महाराज अपने को
मजदूर न समझता हो. आदमी बीमार हो जाने पर तमाम बातें सोचने लगता है
जिन्हें स्वस्थ रहने पर वह नहीं कर पाता. शायद बीमारी इसीलिए उन्हें और
तोड़ जाती है.
महराजदीन ने अपनी जिन्दगी के तमाम वीरान खण्डहरों को जो शहर के अजनबी
माहोल में उसके अन्दर घुसे, अपने में ही बस्त रहकर आबाद कर लिया. कुछ लोग
समझते वह चलता-फिरता अखबार है तो कुछ देवता समझकर पीछे लग जाते कुछ पंडित
जानकर पैर छूते और पूर्णमासी के दिन सतनारायण की कथा सुनते. कुछ डॉक्टर
पाठक का दलाल बताते तो कुछ ऊसर में दूब उगाने वाली मशीन का नाम देते.
उसका व्यइतत्व लोगों के सामने कुछ इस तरह आता कि असलियत मसझने में
अक्सर भूल हों जाती. रोज शाम-सवेरे भांग छानता. मल मल कर घण्टों नहाता.
परात भर कर आटा गूंथता. खुद खाता और कोई आ जाता तो वह भी खाता अन्यथा शाम
के लिए ताजा बनाने को झंझटों से मुक्त हो जाता. रात ग्यारह-~ बारह बजे तक
लोग उसके पास बैठे रहते और वह उन्हें कभी राधेश्याम रामायण तो कभी आल्हा
गा कर सुनाता. जब भांग मजे को चढ़ी होती तो कबीर की उलटवांसियां गाता और
उनका अर्थ अपने हिसाब से उन्हें समझाता. लड़के लड़कियों की जोड़ी बनाता
और जनम-मरन की पूरी तालिका वह अपने पास रखता. कालोनी में कौन लड़का या
आदमी बदमाश है और कौन शरीफ इसका दो टूक निर्णय हमेशा उसके पास रहता. किस
औरत ने कितने आदमी रखे हैं और किस आदमी ने औरत का स्वाद कभी नहीं जाना
इसे भी क्षण भर में वह फट्ट से कह डालता. रोने वालों को हँसा देता और
ज्यादा हँसने वालों को इतना हँसाता कि उनकी आँखों में आँसू आ जाते.
मजदूरों के बीच वह इस तरह जीता और जीने की प्रेरणा देता. यह सब न हो तो
आदमी कैसा ? यह सब आदमी नहीं करेगा तो क्या स्वर्ग से आकर देवता करेंगे
या गन्दे नाले के नरक वासी, वह लोगों से पूछता और लोग सिर झुका कर उसकी
बातों को स्वीकार कर लेते. महराजदीन की सबसे बड़ी विशेषता यह रही कि वह
कभी लंग-~छोर नहीं रहा. पत्नी के रहते जिस अखण्ड ब्रह्चर्य व्रत का पालन
उसने लगातार वर्षों किया वह निश्चित रूप से स्पृहणीय हो सकता है. इस
कालोनी में दाल, रोटी, औरत और मकान के लिए अलग-अलग परिभाषाएं है और लोग
इन्हीं की व्याख्याओं में उलझे रहते हैं.
यह वही महराजदीन है. लरीर इतना लट गया है कि उठ बैठ नहीं पाता. आंखें घंस
वई और चेहरा निष्प्रद हो गया है कि देखने वाला डर जाय. शहर के अजनवी
माहोल में आखिर वह नितान्त ही रह गया.
एक दिन बुखार आया और शरीर बेहोशी में निढ़ाल हो गया. करीम का एक्सीडेण्ड
उस वक्त नहीं हुआ था. उसी ने अस्पताल में भर्ती कराया. नहीं जानता था कि
महाराजदीन के बगल एक दिन वह खुद मरीज बन कर आ जायगा. इसीलिए करीम अपने
बारे में सोचने के साथ महराज दीन से भी आत्मीय हुए बगैर नहीं रह पाता.
कभी अपनी निरुणयता तो कभी अपने निज के संकोच से न कुछ उससे पूछ पाता न
अपनी ही तरफ से कोई पेशकश कर पाता. एक दिन सुलेमानी से कहा कि महाराज से
पूछ ले, किसी चीज की जरूरत तो नहीं.
`पक्का पंडित है, हमारा छुआ कैसे लेगा?' सुलेमानी ने तुरन्त जवाब दिया
था. फिर भी उसने साहस करके पूछा तो वह हँसकर टाल गया.
`सब ठीक है बहु.....बुरे दिन कट गए...तू करीम का ख्याल रख..... बहुत
कमजोर दिल आदमी है....जल्दी घबड़ा जाता है.'
`हां महाराज दिन तो कैसे भी हों कट ही जाते हैं....आदमी आदमी के काम नहीं
आएगा तब उसे कौन पूछेगा.....हम तो खुद ही गरीब हैं किसको क्या दे सकते
हैं....फिर भी जितना कुछ कर सकते थे, उसीके लिए पूछा था.
`लगता है तू बुरा मान गई बहू....बुरा नहीं मानते....मेरे लिए थोड़ी सी
खैनी ला देया' खुश होकर निसंकोच मह-~राजदीन ने कहा.
सुलेमानी ने खेनी लाकर दे दिया था.
करीम दूसरे दिन अस्पताल से घर वापस आ गया था. डाक्टर ने ठीक ही समझा होगा
तभी तो अस्पताल से छुट्टी दे दी. घाव ठीक हो गया है लेकिन ढेर सा खून
निकल जाने के कारण जो कमजोरी आ गयी थी वह कुछ और समय लेगी. अपना पुराना
दर्जीगीरी वाला काम फिर शुरू करना चाहता है क्योंकि लम्बी बैठकी ने उसे
आर्थिक स्वर पर पूरी तरह तोड़ दिया है. लेकिन सिर्फ चाहने से क्या होता
है.
हफ्ते भर के विश्राम के बाद जब कुछ ताकत आई तो सिलाई मशीन पर बैठने के
बजाय डाक्टर से मिलना ही ठीक समझा. बीमारी वाले पैसे मिल जायगें तो सिलाई
के काम में भी मदद मिलेगी-यही सोचकर.
डाक्टर के यहां का काम जितना आसान वह समझता था, दरअसल उतना था नहीं.
कम्पोन्डर ठीक से बातें न करता. कहता-`अब ठीक हो गए हो जाओ काम करो,
सरकार ऐसे ही मुआवजा देती रही तो उसका कबाडा निकल जाएगा......ड्यूटी पर
जाना चाहते हो तो जाओ, अब सब ठीक है.
कम्पान्डर की बातें करीम की समझ में न आती. मुआवजा यह कोई छल-प्रपंच में
तो चाहता नहीं. शरीर का एक अंग कट गया है. अंग कटजाने का मुआवजा सरकार
देती है यह हर कोई जानता है. वह सीधे डाक्टर से मिलकर बातें करना चाहता
लेकिन वहां भी काम कुछ आसान नहीं. पूरे हफ्ते घूम कर जायजा ले चुका है.
सबेरे घर से निकलता और शाम तक घर वापस आ जाता खाली हाथ. वह और टूटने लगा,
लेकिन सुले-~मानी समझाती-
`घबड़ाओ नहीं खुदा पर यकीन रखो, वह सब ठीक करेगा.......मुआवजा तुम कोई
झूठ नहीं मांग रहे पैर की दो उंग-~लियां कट गई हैं....अल्लाह के घर देर
हो सकती है अंधेर नहीं.....'
`सोचता तों मैं भी हूं तेरी ही तरह लेकिन सिर्फ सोचने से क्या होता
है.......लगता है कहीं कोई बहुत बड़ी गड़ब़्अड़ी है. सही आदमी कदम-कदम पर
परेशान होता है और गलत आदमी लगातार फल फूल रहा है और जब ऐसा होता है तो
खुदा, अल्ला सब एक किनारे पड़े रह जाते हैं.' कहते कहते करीम चुप हो गया.
आज सुबह घर से निकलते वक्त करीम ने तय किया था कि डाक्टर से सीधे मिलकर
कोइ फैसला जरूर कर लेगा चाहे इधर चाहे उधर. बिना मतलब अब नहीं भटका जा
सकता. मुआवजे पर टिकी आशा, वह महसूस करने लगा, उसकी बिमारी से कही अधिक
खतरनाक साबित होती जा रही है. उसकी बनाई योजनाएं लिखती जा रही है. यूनियन
के नेताओं से उसने बातें की कम्पाउन्डर और डाक्टर की शिकायत की लेकिन
वहां भी उसे निराशा मिली. पांच पतिशत तक देने के लिए वह तैयार था. ये लोग
दस प्रतिशत मांग रहे थे. रामदास की घटना याद आते ही वह घर्रा गया. उसका
केस इन्हीं लोगों ने खराब कर दिया और अंत में बेचारे को नौकरी से हाथ
धोना पड़ा. यूनियन ने उसे बरबाद किया तो उसने यूनियन ही तोड़ दिया. जब
मजदूरों के काम न आ सके तो कैसी यूनियन. चार-पांच बन गई. अपने-अपने लोगों
की खींचतान शुरू हो गई.
डाक्टर से उसने अपनी पूरी बात बता दी थी जिसे उसने गौर से सुना भी था
लेकिन जब उसने करीम से पूछा कि वह उसके लिए क्या कर सकता है तब करीम का
भोचक रह जाना स्वाभाविक था.
`आप लिख दें तो गरीब का भला हो जाए' करीम ने लगभग रोते हुए कहा.
`मेरे लिखने से कुछ नहीं होगा.'
`आपके लिखने से ही सब कुछ होगा.
`इसके लिए बोर्ड बैठेगा.'
वह भी आपके लिखने से.'
`फैसला वही करेगा.'
`आपके फैसले पर ही, आप तो कुछ फैसला कीजि ए.'
`सरकार पैर उंगली कट जाने पर मुआवजा नहीं देती....तुम मशीन हाथ से चलाते
हो जो बिल्कुल ठीक है....मैं गलत काम नहीं करता' डाक्टर ने फैसला सुनाते
हुए कहा. करीम हक्का बक्का. डॉ. ही जब इस तरह जी बातें करेगा तो हो गया
उसका बेड़ा गर्क. हो सकता है उंगली शरीर का अंग न हो. डॉं. जब कहता है तो
सही ही सकता है. करीम सोचे ही रहा था कि कोई आया और डाटते हुए बोला-
`एक्सीडण्ट का पैसा ऐसे नहीं मिलता, पैसे कमाने के लिए पैसे लगाने भी
पड़ते है, तू ऐसे महीनों चक्कर काटता रहेगा, कुछ नहीं होगा.' यह
कम्पाउन्डर था. नाटक के छोटे पात्र की तरह आया और चला गया.
`ठीक कहता है--पैसा कमाहैं के लिए पैसा लगाना पड़ता है, लेकिन हम मजदूरों
के पास सिर्फ मेहनत मजदूरी है और इसी का पैसा मिलता है, पैसा लगाया कहां
से जा सकता है.' करीम असली बात तो नहीं समझ सका लेकिन इतना अहसास जरूर हो
गया कि मुआवजे का पैसा इतनी जल्दी मिलने वाला नहीं. अगर असली मकसद भी समझ
जाता तो भी कुछ नहीं हो सकता था. विडंबना तो यहां यही है कि समझने वाले
लोग अपना काम नहीं करते.
