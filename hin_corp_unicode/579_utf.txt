<ळिटेरटुरे><ऐस्सय्स्><घुप्ट् श्हम्ब्हु><शकरट्मक् खवि ंउक्टिबोड्ह्><१९८७><ंअड्हुमटि (षज् शहिट्य आकडमि)<ऊडयपुर्><२८-३३><२०४०><घुप्ट् श्., खवि ंउक्टिबोड्ह्, ऐश्>

+मुक्तिबोध की एक कवि-वृति है कि वे एक ही बात को कई-कई कविताओं में कहते हैं
अर्थात् दुहराते चलते हैं. उनकी कविताओं में बार-बार दुहराए जाने वाली यें बातें
अर्थात् विचार, अपने इन दुहरावों में ही, इस बात की सूचना देते हैं कि ये विचार
सम-सामयिक स्थितियों (विशेषत: राजनैतिक स्थितियों) में कितने महत्त्वपूर्ण और सवेद्य
हैं! मुक्तिबोध चयित यथार्थ को ही [अर्थात् युग की वे समस्याएँ जो आदमियत
(सामान्य-जन ) की दृष्टि से अधिक महत्त्वपूर्ण है! अपना काव्य-विषय बनाते हैं.
आत्मानुभूति की उच्छल (आवेगी काव्यामिव्यक्ति अर्थात् 'स्पाटेनियस ओवर फ्लों
वाली काव्य-धर्मिता से उनका सैद्धान्तिक विरोध है. एक स्पष्ट जन-प्रतिबद्धता
(कमिट भेंट ) उनके सम्पूर्ण काव्य-धर्म का एक पारिभाषिक लक्षण है. इसी
प्रतिबद्धता को दृष्टि के अन्तर्गत वे अपने समसामयिक यथार्थ की एक आलोचनात्मक
काव्य-प्रस्तुति अपनी रचनाओं में देते हैं. इसी प्रतिबद्धता का एक गुणात्मक नतीजा
यह है कि उनकी युग-यर्थाथ का बीज-गणितीय समीकरण मात्र नहीं बनकर रह जाती,
बल्कि एक स्वस्थ वातावरण और स्वस्थ जीवन की संभवनशीलता की तलाश भी प्रस्तुत करती
है. एक स्वस्थ वातावरण और स्वस्थ जीवन(मानव-मात्र का) की संभावना की यह तलाश ही
मुक्तिबोध की समूची काव्य-करिता का सार (एसेंस) है और यही उनकी सबसे बड़ी शक्ति है?
एक स्वस्थ वातावरण और स्वस्थ जीवन की आकांक्षा तो प्राय: प्रत्येक कवि (आधुनिक युग
का) अपनी कविता में अभिव्यक्त करता ही आया है. फिर मुक्तिबोध में ही कौन नई बात
है)... हाँ, एक नई बात है मुक्तिबोध में ! और वह नई बात है; अपनी इस आकांक्षा को
एक गहरी परम आत्मीय प्रतिबद्धता और व्यक्तिगत ईमानदारी के साथ कहना एक उत्कट और तेज
ललक. यदि प्रतीकों बिम्बों, फैंटेसी में नहीं कही जा सक रही हो तो सीधे-सीधे साफ-साफ
कह देना, कि जैसे कोई अपनी आत्मीया को स्नेह-पत्र लिखें ! यह ललक, व्यक्तिगत
ईमानदारी, आत्मीय प्रतिबद्धता मुक्तिबोध की काव्य-सरंचना की धड़कने हैं. जिस
गहराई और प्रगाढ़ता के साथ ये संवेदनाएँ मुक्ति-~बोध में पाई जाती हैं; उतना युग के
अन्य किसी कवि में नहीं. और, सबसे बड़ी बात, जो मुक्ति बोध में-शिल्प के स्तर पर
है, वह यह कि यह कवि अपने फैंटेसियों में, जटिल बिम्बों और ढुरूह प्रतीकों में उलझा हुआ
होने पर भी अत्यन्त सहज और भाव-~प्रवण है. बेहद सीधा-सादा और साफ ! ठोस !! व्यक्ति
-मुक्तिबोध और कवि मुक्ति-~बोध में यहाँ आकर फर्क खत्म हो जाता है. कलाकार की
व्यक्तिगत ईमानदारी के मुक्तिबोध एक प्रतिमान हैं. यह सब उनकी 'जन' के प्रति की उस
आत्मीय (भाव--~प्रवण) प्रतिबद्धता की वजह से है. उनका संवेदात्मक ज्ञान (आत्मानुभव)
ज्ञानात्मक (आलोचकीय दृष्टि से सम्पन्न) संवेदक में परिणत होकर कविता में संरचित होता
है. इस प्रकार उनकी समुची काव्य-प्रक्रिया 'संवेदन से संवेदन'की चक्र-यात्रा है.
किन्तु यह चक्र (यावृत्त) जिस बिन्दु पर बनता है, वह है 'ज्ञान'. ज्ञान यहाँ कोई जानकारी
या ज्ञान की कोई विशिष्ट शाखा नहीं है अपितु एवं 'दृष्टि' है. वस्तुत: यह एक
दिक्सूचक-यंत्र है जिसके निर्देशन में कवि का व्यक्तिगत संवेदन (आत्मानुभव)
सार्वजनिक संवेदन (साधारणीकृत कला) का रुप ग्रहण करता है. कवि की वैचारिक
प्रतिबद्धता की पहचान भी इसी बिन्दु पर संभव की जा सकती है. [स्वयं मुक्ति बोध के
अनुसार इन ज्ञान अर्थात् दृष्टि की अवस्थिति 'कला के दुसरे क्षण' के अन्तर्गत मान्य
है. ]
प्रतिबद्धता कला-भाव का एक स्वाभाविक गुण है. अप्रतिबद्ध या तटस्थ या जलकमलवत्
कला की बात/ किसी जमानें में चाहे किसी मानी जाती रही हो/ आज स्वीकार्य नहीं. जिस
प्रकार यह कहा जाता है कि कोई भी रचना निरुद्देश्य नहीं होती, उसी प्रकार अब यह भी
कहा जाने लगा है कि कोई रचना अप्रतिबद्ध या तटस्थ नहीं होती. अप्रतिबद्धता या
तटस्थता की वकालत करना ही वस्तुत: कला की सोद्देश्यता को झूठलाना है. अप्रतिबद्ध कोई भी रचना नहीं होती,
कोई भी रचना जब सोदेश्य है तो किसी-न-किसी (विचारधारा या वर्ग या मानसिकता)
से वह प्रतिबद्ध भी अवश्य ही होगी. वस्तुत: सोद्देश्यता में ही प्रतिबद्धता का तत्व संगु फित है. अब यह
अलग बात है कि किस रचना की सोदेश्यता कितनी महत्तवपूर्ण (जेनुइन) है. (यह एक
परम्परा-~पुष्ट तथ्य है कि जिस रचना की सोद्देश्यता जितनी जेनुइन होगी; महान् और
कालातीत कृति भी वहीं होगी. )
प्रतिबद्धता भी, कला कृति में दो रूपों में संरचित होती है. एक-सकारात्मक रुप में
यानी कि प्रत्यक्ष या अभिधेय. और दूसरी-नकारात्मक अर्थात् व्यंग्य रुप में.
सकारात्मक प्रतिबद्धता वह है जब कलाकार (कवि) अपने 'मर्म' को सीधे-सीधे
सपाट रूप में खोलकर रख देता है(सपाट बयानी). नकरात्मक प्रतिबद्धता व्यंग्य को
जन्म देती है. मुक्तिबोध में प्रतिबद्धता की ये दोनों ही संरचनाएँ उपलब्ध हैं .
प्रतिबद्धता के बिषय में एक विशेष बात यह भी है कि एक कवि जिस विचार-~धारा
या वर्ग या मानसिकता से प्रतिबद्ध होता है अपनी कविताओं में उस विचारधारा या वर्ग
या मानसिकता का पुन:पुन: उद्धत करता है. उसे बार-बार दुहराता है. यह
विशेषत: उस कवि के साथ अधिक होता है जो किसी विचारधारा या वर्ग या मानसिकता
से सकरात्मक रूप से प्रतिबद्ध हैं. मुक्ति बोध ऐसे ही कवियों में हैं.
सकारात्मक प्रतिबद्धता की बात यहाँ और खोलनी पड़ेगी. सकारात्मक प्रतिबद्धता वह है,
जब लेखक या कवि अर्थात् रचनाकार किसी विचार धारा या वर्ग (समाज) या मानसिकता के
प्रति सैद्धान्ति रूप से (वलिण्टरिलि) प्रतिबद्ध या कहना चाहिए बचन-बद्ध हो.
इस प्रतिबद्धता की प्रकृति स्वीकारवादी (पोजिटिव) होती है. स्वाभाविक है कि
स्वीकारवादी सैद्धान्तिक प्रतिबद्धता की काव्यप्रस्तुति अभिधेय या सीधी कथन. प्रणाली
के अन्तर्गत ही संभव हो. व्यग्यात्मक कथन-प्रणाली और सीधी /सरल रेखीय कथन प्रणाली
में प्रतिबद्धता की प्रकृति------के आधार पर अन्तर उपस्थित होता है. प्रतिबद्धता इन
दोनों ही कथन-प्रणालियों के मूल में निहित है: यह तय है. किन्तु, जब कवि की
प्रतिबद्धता की प्रकृति स्वीकारवादी सैद्धान्तिक होती है तो वह बात को सीधे, सरल
-रेखीय कोण से कहता है, वह नाक को सीधे पकड़ता है, और कवि की प्रतिबद्धता जब
नकारात्मक अर्थात् अस्वीकारवादी होती है, तब वह व्यंग्य की राह पकड़ता है. उसकी
कथन-भंगिमा वक्र-रेखीय हो आती है.
मुक्तिबोध की प्रतिबद्धता समग्रत: (कुल मिलाकर) स्वीकारवादी और उनकी कथन-प्रणाली
अधिकांशत: अभिधेय, 'अभिधेय' शब्द से यह तात्पर्य नहीं है कि उनकी काव्याभि व्यक्ति
एकदम सपाट (कथित) या शब्दार्थ-ल्यापार वाली सामान्य है, यहां यह शब्द उनकी
कवि-दृष्टि (पोयटिक एप्रोच) की प्रकृति के सन्दर्भ में ही प्रयुक्त किया गया है,
मुक्तिबोध 'उठा पटक' या 'कूटनीति' में अधिक विश्वास नहीं करते, एक सीधे-साधे गांव
के आदमी की तरह बात को वे सीधे तरीक से समझ कर सीधे (साफ-~ और वेलेंस) तरीके
से ही समझा देना अधिक पसन्द करते हैं. इस सीधी समझ और सीधी अभिव्यक्ति
के बीच एक टेढ़ी-सी और अपने आप में उलझी हुई (रहस्यमय) बात है अर्थात् कविता के
बिषयोपादान (सब्जैक्ट मैटर). सारी गडबड़ की जड़ यही बिषय चयन है, मृक्तिबोध की
कविता पर सम्प्रेषणीयता की अशमता का जो दोष लगाया जाता है; उसका मूल कारण ये
बिषयोपादान ही है, बिषयों की कवि-समझ और विचार-निष्कर्पों में कहीं कोई उलझाव या
आन्तरिक द्धेत नहीं है उलझाव और आन्तरिकद्धेत स्वयं इन विषयोंपादानों अर्थात् कविता
की विषय-वस्तु में ही है,
मुक्तिबोध का काव्य-विषय समसामयिक युग-यथार्थ है. यथार्थ की प्रकृति सगुंम्फनात्मकता की
होती है. यथार्थ परतदार (विद स्टैप्स) होती है. इसीलिए उसके तत्व गतिशील अर्थात्
परिवर्तन शील होते है. विस्तार से अधिक उसमें गहराई होती है. यथार्थ के अतिरिक्ति
एक ओर काव्य-वस्तु मुक्तिबोध में मुध्य है, वह है-आत्म अर्थात् व्यक्ति और सभाज का
पारस्परिक सह-सम्बन्ध, समाज यहां व्यापक अर्थ में सम्पूर्ण मानव-समुदाय नहीं हैं,
अपिंतु सामान्य-जन अर्थात आम आदमी का वह समाज है जो दलित और शोषित और
उपेक्षित है और जिसके प्रति मुक्तिबोध का विचारक मन सैद्धान्तिक रूप से प्रतिबद्ध
या बचन-बध्द (कमिटंड) है.
आत्म अर्थात् व्यक्ति, अपने पारम्परिक संस्कारों में अस्तित्ववादी होती है,
अस्तिस्व बाद अन्तिमत: आत्म-मोह की प्रतिष्ठापन करता है और यथास्थितिवाद का समर्थक
होता है. आत्म अर्थात् व्यक्ति और समाज अर्थात् सामान्य जन; इन दोनों के बीच
सम-समायिक युग यथार्थ है, व्यक्ति का साक्षात् युग-यथार्थ से होता है, यह व्यक्ति
अपने संस्कारों में अस्तित्ववादी है. किन्तु वैचारिक या सैद्धान्तिक स्तर पर
प्रगतिवादी चिन्तनाओं से प्रतिबद्ध है. मतलब कि उसमें एक आन्तरिक दरार है. यह
आन्तरिक दरार मुक्तिबोध के यहॉ कविता की विषय-वस्तु (कण्टेण्ट) बनती है.
कहने की आवश्यकता नहीं कि इस आन्तिरक दरार की प्रकृति भी अपने आप में
सगुंम्फनात्मक है.
जहाँ तक समाज अर्थात् सामान्य जन की काव्य प्रस्तुति की बात है, चुंकि इसका
स्वरूप अत्यन्त इकहरा और साफ है; कविता में भी वह सीधे और सपाट और सुलझे
हुए रूप में ही प्रस्तुत होता है, काव्य-प्रस्तुति की सारी कठिनाइयाँ व्यक्ति को उस
आन्तरिक दरार और परतदार युग-यथार्थ के प्रसंगों में ही उत्पन्न होती है. वे दोनों ही
काव्य-विषय अपने इतिवृत्त में चूंकि संगुम्फनात्मक और गहरे हैं अत: इनकी प्रस्तुति
उतने सपाट और सीधे ढ़ंग से नही संभव की जा सकती. इनकी काव्य प्रस्तुति
भी उतने ही चक्कर दार तरीके से सम्भव की जा सकती है.....इस चक्कर दार तरीके
की काव्य प्रस्तुति के दो परिणाम हुए: एक- फैण्टेसी, और दूसरा--~लम्बी कविता.
यथार्थ को यदि सीधे अर्थात् सरलीकृत (सिम्पलि फाइड) तरीके से कहा जाय तो उसके वक्तव्य
बाजी, का रूप ले लेने का खतरा पैदा हो जाता है. ठीक वैसी ही वक्तव्य बाजी, जैसी
विपक्षी राजनीतिक पार्टियों या समाज-सुधारक संस्थाओं के घोषणा-पत्रों में देखने को
मिलती है. मतलब कि कलात्मकता वहाँ कुण्ठित होने लगती है. फैण्टेसी इस
कलात्मकता को यहाँ साधे रहती है,
लम्बी कविता, केवल एक नवीनतम काव्य-रुप (फॉम) के स्तर से ही, हिन्दी में नहीं आई,
बल्कि यह समसामयिक काव्य-संवेदन की संरचना की अनिवार्य स्थिति के रुप में उपस्थित हुई.
महाकाव्य या प्रबन्धकाव्य की रचना-अवधारणा आज एक पुरानी (आउट आव् द डेट)
चीज हो गई है, खण्ड-काव्य अपनी शास्त्रीय परि-~सीमाओं में समसामयिक काव्यानुभव को बिना
काटे-पिटे प्रस्तुत नहीं कर सकता. छोटी कविता में बात को पूरी तरह खोल कर अर्थात्
उसके विविध (या समस्त) आयामों, उप-आयामों और आसंगों अवान्तरताओं के साथ, कह
पाना चुहिया की खाल को जबर्दस्ती खींचते चले जाना है, केवल लम्बी कविता एक ऐसी
काव्य-संरचना है जिसके अन्तर्गत किसी भी बात को किसी भी रुप में कितना भी खोलकर,
कितना ही मार्मिक बनाया जा सकता है, हां, फैण्टेसी लम्बी कविता के लिए जरुरी है.
वरना उसमें विवरणों और वक्तव्यों को भरमार हो जाएगी और कविता से ज्यादा वह एक
पोस्टर बन जाएगी.
संगुम्फनात्मक काव्य-वस्तु और सकारात्मक प्रतिबद्धता : ये दो तो वे कारण रूप तत्त्व हैं,
जो एक ही विचार-बिन्दु या बिम्ब या वस्तु-सन्दर्भ को एक ही कवि में पुन:पुन:- अनेकानेक
कविताओं में-दुहराए जाने का सर्जनात्मक आधार उत्पन्न करते हैं, और फैटेसी और लम्बी
कविता खुद. इस दुहराव अर्थात् उक्त दोनों तत्वों को मूर्त्त परिणातियाँ है, कम से
कम मुक्तिबोध के सन्दर्भ में तो यह बात शत-प्रतिशत लागू होती है.
युग-यथार्थ और एक व्यक्ति के रूप में कवि अपना संस्कार और प्रगति वादिता का/
अन्तर्द्वन्द्व-ये दोनों ही वस्तु सन्दर्भ, जैसा कि ऊपर कहा गया; अपने अन्तरिक
इतिवृत्तों मे अत्यन्त संगुफित है, परतदार है, गतिशील और विकसनशील हैं. अत: इनका
कोई एक स्थिर, स्पष्ट/ रूप और स्थान (लोकेशन) नहीं है. एक घूमते हुए ग्लासबॉल की
तरह ये दोनों ही सतरगी छायाएँ छोड़ते हैं और इनकी छायाओं का रंग हर बार पहले से
अलग और परिवर्तित होता है, अत: इसको एकान्तत: और सम्पूर्णत: पकड़/ पहचान
पाना अत्यन्त मुश्किल है, इसीलिए इसके काव्यात्मक पुन: सृजन के समय एक व्यावहारिक
कठिनाई उत्पन्न हो जाती है. वह यह की इसे इसकी तह तक कैसे ' एक्सपोज'
किया जाए ? असल बात यह है कि इसकी तहो को जितना ही 'एक्सपोज' किया/ करवाया
जाता है, अन्दर उतना ही और रहस्य छिपा हुआ अनकहा रह जाता है. ठीक वैसे ही जैसे गहरी
कीचड़ (दलदल) में फँस जाने पर जितना ही आदमी निकलने की कोशिश करे उतना ही वह
और अन्दर धँसता चलता है. लेकिन फिर भी निकलने की कोशिश तो बराबर की ही जाती है!....
मुक्तिबोध जो बार बार प्राय: हर कविता में-युग-यथार्थ को पुनप्रर्स्तुत करते
हैं,उसका मूल रूप यही है, वह इतना गहरा और रहस्यमय है कि उसको जितना ही एक्सपोज
किया जाय: कम है. ठीक यही बात व्यक्ति-स्तर के साँस्कारिक और सैवारिक यानी कि
प्रगतिवादी अन्तर्द्वन्द्व की काव्यों परिस्थिति पर लागू होती है, यह भी इतना गहरा
और रहस्यमय है कि जितना ही इसे सुलझाने की कोशिश की जाए, उतना ही और अधिक
उलझाव इसमें भरता चलता है.
