<औङ्ङिचिअल् आन्ड् ंएडिअ ळन्गुअगेस्><ंअस्स् ंएडिअ><षइ, णेट्हिस्ह् खुमर्><षच् झ्हरोक्हे भट्हे खे><१९८०><श्व्ट्- ईन्डिअन् फ्रेस्स् फ्व्ट्.ळ्ट्ड्.><ईलहबड्><५४-५७><२०२५><षइ, ण्क्-षम् झ्हटोक्हे भट्हे खे> 

सन् ७७ ई.  के आमचुनाव के बाद ऐसा लग रहा था मानों सभी को मनमाना बकवास
करने की खुली छुट मिल गई है. सामान्य जनता में तथाकथित नेता एवं राज-नीतिक
कार्यकर्ता लोग तो रातोंरात नेता बनने के चक्कर में थे ही सचमुच रातोंरात
बने नेता लोग भी ऐसा वक्तव्य दिया करते थे जिससे संवाद-पत्रों में प्रथम
पृष्ठ के शीर्ष पर स्थान मिले. इसका एक बहुत ही अस्वास्थ्यकर होड़ लग गया
था. जो जितने बड़े आदमियों को गाली देता वह उतना ही प्रकाश में आता..  .  .
भारत सरकार के शासन यंत्र चलानेवालों को भी इन्दिरा से भय बना हुआ था इसलिए
नाना प्रकार के आयोग का गठन नित्य करके सार्वजनिक धन का अपव्यय किया
जा रहा था. अवकाश प्राप्त न्यायिक अधिकारियों को आयोग बनाकर ऊँची फीस
पर अभियोजक नियुक्त किए जा रहे थे. जितना अधिक दिन आयोग चलता उतनी अधिक
फीस अभियोजक पाता और उतने ही दिनों तक अवकाश प्राप्त न्यायिक अधिकारी पुन:
वेतन प्राप्त करता.वक्तव्य देने के लिए लोग इस प्रकार बेचैन रहा करते थे
कि अक्सर यही नहीं समझ पाते थे कि उनके वक्तव्य का क्या प्रभाव पड़ रहा
है! जिस समय इन्दिरा कांग्रेस के सहयोग से चौधरी चरणसिंह ने केन्द्र में
सरकार बनाया ठीक उसी समय भारत के तत्कालीन न्यायमंत्री श्री श्याम-नाथ
कक्कड़ की घोषणा कि यदि इन्दिरा आदि के विरुद्ध मुकदमों की सुनवाई के लिए
संगठित `विशेष न्यायालय' वाली योजना को कार्यान्वित नहीं किया गया तो
मंत्री पद से पद-त्याग करेंगे! उनका यह वक्तव्य इतना असमी-चीन, असामयिक
एवं अयाचित था कि हमें आश्चर्य है इतने दायित्वपूर्ण पद पर रहकर इतना
सामान्य दायित्व ज्ञान भी उनमें क्यों नहीं दिखाई दिया.माननीय न्यायमंत्री
के वक्तव्य का प्रभाव बुरा पड़ा. एक ऐसे विषय पर उन्होंने चौधरी चरणसिंह
को अकारण प्रतिबद्ध किया जिस विषय पर वे मौन थे एवं पक्ष या विपक्ष में
न बोलकर निरापद थे.इन्दिरा के पराजय के बाद उनके विरुद्ध नाना प्रकार का
सही या गलत आरोप लगाने का दौर आरंभ हो गया था..  .  .  उन दिनों शासकीय एवं
न्यायिक अधिकारियों को भी मानों खुली छूट मिली थी. यदि इन्दिरा के विरुद्ध-
बोलना है तो अनुशासन शालीनता, विभागीय कायदे-कानून- किसी बात की परवाह न की
जाए!जब श्री धात्रीशरण माथुर आई.  सी.  एस.  की नियुक्ति बतौर मारुति आयोग
के हुई तो मैं चकित एवं सन्तुष्ट दोनों हुआ था. चकित इसलिए कि उनके जैसे सख्त
एवं निष्पक्ष न्यायमूर्ति को आयोग कैसे नियुक्त किया गया.सन्तुष्ट इसलिए हुआ
था कि मैं उन्हें भली भाँति जानता था. उनके समान न्यायप्रिय, निष्पक्ष एवं
वसूल के पक्के न्यायमूर्ति विरले ही मिलेंगे.क्या माननीय माथुर माननीय सिनहा
को प्रभावित करना चाहते थे?परन्तु उसके बाद जो कुछ देखने व पढ़ने को मिला
वह अभूतपूर्व था..  .  .  गृहमंत्री का किसी कार्यरत न्याय-मूर्ति को पत्र
द्वारा किसी राजनीतिक मुद्दे पर टिप्पणी करने का अनुरोध अवांछनीय ही नहीं
अपितु न्यायपालिका कि परंपरा के विरुद्ध था.यह भी अस्वाभाविक, अभूतपूर्व एवं
कदाचित् अवांछ-नीय था कि श्री कुलदीप नायर माननीय श्री जगमोहन लाल सिनहा
जो कि इलाहाबाद उच्च न्यायालय के कार्यरत न्यायमूर्ति थे- से मिलकर उस
निर्वाचन याचिका की चर्चा करते जिसके द्वारा श्रीमती गांधी का रायबरेली
से निर्वाचन अवैध घोषित किया गया था.माननीय श्री जगमोहनलाल सिन्हा का श्री
कुलदीप नायर से यह कहना कि अवकाश प्राप्त न्यायमूर्ति श्री धात्रीशरण माथुर
ने उनको प्रभावित करना चाहा था ताकि वे श्रीमती गांधी के पक्ष में निर्णय
दें एक अद्भत बात थी.मैं माननीय न्यायमूर्ति श्री जगमोहनलाल सिनहा एवं
माननीय श्री डी.  एस.  माथुर दोनों को व्यक्तिगत रूप से एवं न्यायमूर्ति
के रूप में अच्छी तरह जानता था. मैं उत्तर प्रदेश के बरेली जिले में
(जहाँ के माननीय सिनहा निवासी हैं) बहैसियत मैजिस्ट्रेट नियुक्त था एवं
माननीय श्री माथुर वहीं जिला जज पद पर थे.माननीय श्री सिनहा उन दिनों वहाँ
सामान्य अधि-वक्ता थे और सरकारी अभियोजक की सूची में अन्यतम अभियोजक थे. कुछ
वक्ला साहबान को समय-समय पर अभियोजन का काम करने के लिए नामजद किया जाता था
और ऐसे अधिवक्ताओं का `पैनल' बनता था.इस पैनल में नामांकित करने का काम श्री
माथुर एवं कलक्टर का था..  .  .  श्री सिनहा बहुधा मेरे समक्ष मुकदमे में
आते थे और मैं उनकी बुद्धि, मेघा एवं योग्यता से प्रभावित था. मुझे माननीय
श्री माथुर बहुत मानते थे. जब कभी चर्चा होती मैं श्री माथुर से जगमोहन जी की
प्रशंसा किया करता था. श्री माथुर स्वय भी श्री सिनहा के काम से सन्तुष्ट थे.
इसीलिए जब बरेली में एकाएक जन अभियोजक अपने पद से अपसारित किए गए तो इन्हीं
श्री माथुर के प्यास से जगमोहनलाल जी बरेली के जज अभियोजक (गवर्नमेन्ट
प्लीडर) नियुक्त किए गए थे.इसके बाद जब श्री सिनहा उच्चतर न्यायिक सेवा
में नियुक्त होकर पदोन्नत होकर मेरठ में जिला जज थे तब माननीय धात्रीशरण
माथुर उच्च न्यायालय इलाहाबाद के मुख्य न्यायमूर्ति पद को अलकृत कर रहे थे.
माननीय मुख्य न्यायमूर्ति को क्षमता है जिस जिला जज को उचित समझें हाईकोर्ट
जजी के लिए सराहें!फिर इन्हीं माननीय श्री माथुर ने श्री सिनहा के काम को
देखते हुए न्यायमूर्ति पद पर उन्नीत किए जाने की सिफारिश की थी.तब माननीय
श्री सिनहा न्यायमूर्ति नियुक्त किए गए थे.श्री माथुर अच्छी तरह जानते थे
श्री सिनहा आदर्श के दृढ़, अनमनीय, निष्पक्ष एवं बड़े सख्त जज हैं! यह भी
श्री माथुर को अच्छी तरह मालूम रहा होगा कि श्री सिनहा से न्यायिक निर्णय
इच्छानुसार लिखवाना किसी के लिए संभव नहीं था.इन सब बातों को जानते हुए वही
श्री माथुर यदि निर्वाचन याचिका को अपनी इच्छानुसार निर्णय करने पर उतारू
थे तो कदापि श्री जगमोहनलाल जी निर्णय न दिए होते.माननीय श्री माथुर उस
याचिका का स्वयं फैसला कर सकते थे. ऐसा न करके श्री सिनहा को याचिका देना
इस बात का प्रकृष्ट प्रमाण है कि श्री माथुर निर्वाचन याचिका का न्यायोचित
निर्णय चाहते थे.वैसे भी याचिका के निर्णय को यदि वे प्रभावित करना चाहते
थे तो सबसे उत्तम अवसर था अपने मुख्य न्यायमूर्ति पद पर कार्यकाल के समय
संबंधित न्यायमूर्ति को प्रभावित करने का प्रयत्न किए होते. बड़ा से बड़ा
पदाधिकारी अवकाश प्राप्ति के बाद प्रभावहीन हो जाता है. वे भला माननीय
सिनहा जैसे सख्त, अनमनीय जज के घर अवकाश प्राप्ति के बाद सपत्नीक जाते
और वे भी निर्णय को अपने पक्ष में करवाने के लिए!परन्तु जब चौधरी चरणसिंह
जी ने माननीय सिनहा से इस विषय पर पत्र लिखकर पूछा तो श्री सिनहा ने श्री
नायर के कथन की पुष्टि की और कहा कि श्री धात्री-शरण माथुर सपत्नीक उनसे
मिलने आए थे और तब उनसे बातों ही बातों में कहा था याचिका श्रीमती गांधी
के पक्ष में निर्णीत करने से जज को बड़ा लाभ होगा.चौधरी चरणसिंह ने श्री
माथुर से भी इसका सत्या-सत्य के बारे में दर्याफ्त किया क्योंकि मारुतिकांड
की जाँच के लिए श्री माथुर आयोग नियुक्त किए गए थे और इस बात से उनका ईमान
सन्दिग्ध बन रहा था.श्री माथुर चाहते तो उनके एवं श्री सिनहा के बीच किए गए
इस बात को बिलकुल अस्वीकार कर सके होते. मगर उनके हृदय में कोई पाप नहीं
था इसलिए उन्होंने चौधरी साहब को स्पस्ट लिख भेजा कि उन्होंने याचिका का
निर्णय कदापि प्रभावित नहीं करना चाहा था. यद्यपि यह प्रसंग मजाक में आपसी
बातचीत में उठा था..  .  .  उन्होंने विस्तारपूर्वक चौधरी जी को लिख भेजा
था. परन्तु उस समय तो चौधरी जी को ऐसे न्यायिक अधिकारी की तलाश थी जो आयोग
की हैसियत से इन्दिरा एवं उनके सुपुत्र के मामले की उनके इच्छानुसार जाँच
कर सके. अस्तु श्री माथुर अलग किए गए.श्री माथुर के इस प्रकार से अपमानित
एवं लांछित किए जाने पर मुझे दु:ख हुआ. क्योंकि एक निष्पक्ष, न्या-प्रिय,
आदर्श न्यायिक अधिकारी अकारण कलंकित हुए. इस सन्दर्भ में कुछ महत्वपूर्ण
प्रश्न विचारणीय हैं-(१) क्या गृहमंत्री को किसी कार्यरत हाईकोर्ट जज को
इस प्रकार के मामले में घसीटना उचित था?(२) क्या किसी हाईकोर्ट जज के लिए
पत्रकार से ऐसी बातें चर्चा करना समीचीन था?(३) क्या माननीय सिनहा के लिए
इतने दिनों के बाद व्यक्तिगत गपशप में कहे जाने वाली बातें सही-सही याद रखनी
एवं दुहराना संभव था?(४) क्या गृहमंत्री का इस प्रकार जाँच-पड़ताल सामान्य
जनता की उच्च न्यायालय के न्यायमूर्ति एवं उनकी निष्पक्षता पर आस्था की
नींव को कमजोर नहीं करता?(५)क्या माननीय माथुर के विरुद्ध श्री सिनहा को
तौहीन अदालत की कार्यवाही करना चाहिए था? आशा है इन बातों पर न्यायपालिका
एवं विचार-विमर्ष करके समुचित समाधान निकालेंगे.निर्वाचन विभीषिका"पोलिंग
पार्टी नं.  ७ बहेड़ी जाने के लिए ट्रक नं.  यू.  पी.  एम.  ३१८५ पर बैठें.
वहीं उनके अफ्सर इन्तजार में हैं!" लाउडस्पीकर पर सुनाई दिया. पुलिस लाइन्स
के विशाल मैदान में असंख्य ट्रक, बस, `जीप' के आवा-गमन से धुल का बादल-सा
छा रहा था.चारों तरफ लाउडस्पीकर! उसके माध्यम से प्रसारित नाना प्रकार की
सूचनाओं का उद्घोष- आती-जाती गाड़ियों के हार्न की कर्कश ध्वनि! व्यस्त
लोगों का इधर-उधर परिभ्रमण."फरीदपुर पार्टी के पोलिंग अफ्सर अपना `बैलट
पेपर' दफ्तर में भूलकर छोड़ गए हैं तुरन्त आकर ले जाएँ"!.  .  .  इस घोषणा
के बाद `लाउडस्पीकर' से बहुत ही कर्कश ध्वनि वातावरण को मानों चीर जाती है-
लाउड-स्पीकर की खराबी से उत्पन्न आवाज!"फरीदपुर पार्टी तुरन्त सूचित करें
कि उनके केन्द्र अधिकारी निजी गाड़ी पर तो फरीदपुर कहीं नहीं चले गए! यदि ऐसी
बात हो तो-वहाँ के पोलिंग अफ्सर फौरन इसे ले जायें!"धूल, कोलाहल, लाउडस्पीकर
पर की गई घोषणायें वहाँ के वातावरण को क्षुब्ध कर रखा था. परन्तु सभी को
वहाँ आना था. क्योंकि निर्वाचनाधिकारी ने सभी को सूचित किया था कि पुलिस
लाइन्स में एकत्रित हों.जिन केन्द्रों के निर्वाचनाधिकारी के पास निजी
मोटर थीं उन्हें भी आना पड़ा था क्योंकि `बैलट पेपर' और `सील' उनके अलावा
किसी और को नहीं दी जाती!.  .  .  उन वस्तुओं को लेकर, तभी ये घर जा सकते
थे और सुविधानुसार अपनी निजी गाड़ी पर गन्तव्य स्थल को जाते!उन वस्तुओं को
लेने के लिये भी लम्बी `क्यू' लगी थी. उसमें खड़ा होना अपमानजनक के अलावा
असुविदा-जनक भी था. आती-जाती गाड़ियों से उत्थित धूल उन प्रतीक्षामान लोगों
को धूल-धूसरित कर रही थी. फरवरी का अन्त था. धूप कड़ी हो रही थी. उस
धूप में कम कीमत का सिनेमा टिकट खरीदनेवाले दर्शकों की तरह लाइन लगाना-
अचिन्त्य था. इसलिये अपने अहलकारों को खड़ा रखा था- बारी आने पर स्वयं जाते
थे.प्रतीक्षा भी बहुत सम्मानजनक नहीं थी? कब तक मोटर के भीतर बैठा रहे? बाहर
निकलकर प्रतीक्षा कब तक करे? कोई सीमा तो हो. ऐसा लगता था मानों अनन्तकाल से
प्रतीक्षा में है.कभी मोटर में और कभी बाहर इन्तजार करते समय लगातार `सिगार'
दाँतों के तले दाबे-दाबे मुँह दुखने लगा था परन्तु सिगार हटाने से आला अफ्सर
लोग नहीं समझेंगे- इसलिये अकारण ही सिगार पी-पीकर बेचारे प्रतीक्षा करते
हैं कि कब उनकी बारी आये!सरकारी सेवा अगर किसी ड्यूटी से घबराते हैं तो वह
है निर्वाचन की ड्यूटी! आरम्भ में दो-तीन निर्वाचनों में मतदान छोटे-छोटे
(एक रुपये वाले नोट जैसे) पत्रों द्वारा किया जाता था. प्रत्येक मतदाता
को मतदान केन्द्रों पर एक मतदानपत्र (बैलट पेपर) मिला करता था. घेरे के
अन्दर अलग-अलग उम्मीदवारों के बक्से रहते थे. उन पर अलग-अलग चुनाव चिन्ह
रहता था और मतदाता इच्छानुसार उनमें से किसी में मतदानपत्र को डाल देता था.
बाद में उस पद्धति को बदल दिया और अब मतदानपत्र इच्छानुसार किसी एक चिन्ह
पर निशान लगा देता है. फिर उसे मोड़कर चुनाव अधिकारी के सामने रखे बक्से
में डाल देता है.आम चुनाव के समय सभी विभागवालों की ड्यूटी लगती है! एक
इन्चार्ज एक मतदान केन्द्र पर होता है. उसके अधीन कई मतदान अधिकारी एवं
अमला होते हैं. उनके अलावा सुरक्षा के लिये प्रत्येक केन्द्र पर एक या अधिक
कानस्टिब्ल रहा करते है! कानस्टिब्ल को मदद करने के लिए चौकीदार, लोगों
की सिनाख्त करने के लिए लेकपाल वगैरह रहा करते हैं.
