<ळिटेरटुरे><ऐस्सय्स्><श्हर्म  ंओहन्><श्होड्ह् फ्रविड्हि><१९८०><णटिओनल् फुब् ःओउसे><णेत् ढेल्हि><१३२-१३७><२०६०><श्हर्म  श्होड्ह् फ्रविड्हि, ऐस्>

+ `इतिहास' शब्द द्वि-अर्थी है-- एक अर्थ में यह अतीत की घटनाओं के वर्णन का
द्योतक है, दूसरे अर्थ में स्वयं घटनाओं का. इतिहास में ये दोनों बातें रहती
हैं. इतिहास राजाओं के जन्म-मरण और उनके कार्यो का काल-~क्रमानुसार वर्णन नहीं
है, न कोरी काल-घटित घटनाओं का संग्रह-मात्र. इति-~हास तो जाति (नेशन) के उदय,
उत्थान तथा अवसान की, विश्व की बहुमुखी प्रगति के परिप्रेक्ष्य में आलोचना है;
उसमें मानव-सभ्यता के विकास का लेखा-~जोखा होता है. जो इतिहास को केवल घटनाओं
का काल-क्रमबद्ध संचयन समझते हैं, वे मानव-मन के विकास की अपेक्ष करते हैं.
संसार में घटनाएं घटती हैं, पर वे अनायास नहीं घटतीं, उनमें कार्य-कारण संबंध
होता है.
प्रसिद्ध इतिहासकार टॉयनबी का मत है कि घटनाएं किसी विशिष्ट पैटर्न से
घटती हैं और उनमें एक लयात्मकता भी खोजी जा सकती है. अतीत में होनेवाली मार-काट
की घटनाओं से हमें उस युग के प्रति वितृष्णा का भाव नहीं धारण कर लेना चाहिए.
ऐतिहासिक क्रम में सब मिलाकर प्राकृतिकता और नैतिक वैचार्य भी निहित रहता है.
यूरोप में और भारत में भी मानव-इतिहास पर धार्मिकता का रंग चढ़ा रहता था.
लोगों का विश्वास था कि किसी राष्ट्र या जाति का उत्थान-पतन परमात्मा की इच्छा
पर निर्भर रहता है. इस दार्शनिक पृष्ठभूमि पर लिखे इतिहासों में घटनाओं का
कार्य-~कारण भौतिक संबंध से नहीं देखा जाता था, पर वैज्ञानिक युग में
इतिहासधार्मिक मान्यताओं को ग्रहण कर नहीं लिखे जाते. अब तो घटनाओं का
निरीक्षण-परीक्षण तर्कबुद्धि से किया जाता है और निष्कर्ष निकाले जाते हैं.
सामाजिक विचारधारा के उदय के साथ यह सोचा जाने लगा कि इतिहास को किसी राष्ट्र
तक सीमित न रखकर उसे विश्व-व्यापी दृष्टि से देखा जाए, उसे दर्पण बनाया जाए.
घटनाएं परमात्मा द्वारा थोपी नहीं जातीं, वरन् मनुष्य के कर्मो ता परिणाम होती
हैं. मनुष्य अपने भाग्य का स्वयं निर्माता होता है. इस विचार को लेकर घटनाओं का
कार्य-कारण संबंध खोजा जाना चाहिए. मिल, मार्क्स, एंजिल इतिहास-लेखन की
वैज्ञानिक पद्धति के प्रस्तुत-~कर्ता माने जाते हैं. अठारहवीं शताब्दी के
इतिहासकार विको और हर्डर का मत है कि प्राकृतिक जगत् के निरीक्षण-परीक्षण से जो
ज्ञान प्राप्त किया जाता है वह मानव-कृत्यों, सर्जनों तथा संस्थानों से अर्जित
ज्ञान से भिन्न प्रकार का है. अत: यह ज्ञान मनुष्येतर माध्यम से प्राप्त ज्ञान
की अपेक्षा अधिक श्रेष्ठ, अधिक विश्वसनीय है. राष्ट्रों का संसार मनुष्य की
सृष्टि है. अत: वही इति-~हास का विषय हो सकता है और मनुष्य उसी के प्रति
जिज्ञासु हो सकता है; प्राकृतिक जगत् परमात्मा की सृष्टि है. उसका इतिहास
जनसामान्य के लिए अधिक रुचिकर नहीं हो सकता. विको इसी से अतीत की मानव-आत्मा को
कल्पित करने पर बल देता हे. उस युग में मानव-मन की क्या प्रवृत्ति थी, उसे
घोषित करने की इतिहासकार को आवश्यकता है. विको मानव-इतिहास के चक्रकार-सिद्धांत
का पक्षपाती है. उसके मत से `स्टेज' मानव-मन का एक ऐतिहासिक उपकरण है
जो बंधी लीक पर न चलकर समय-~समय पर परिवर्तित दिशा ग्रहण करता रहता है.
हम ऐतिहासिक शोध-प्रक्रिया से उसका मूल्यांकन करने में समर्थ होते हैं.
जर्मन लेखक हर्ड का मत है कि मनुष्य के कृत्यों को देश-काल तथा राष्ट्रीय
चरित्र की दृष्टि से देखने की आवश्यकता है. भूतकालीन मानव-कृत घटनाओं को
विश्वव्यापी निरपेक्ष सार्वभौम सार्वकालिक नियम का निदर्शन नहीं मानना चाहिए.
मानव-मन गत्यात्मक होता है, इसे विस्मृत नहीं किया जाना चाहिए. प्राकृतिक नियंम
सार्वकालिक, सर्वदेशीय होते हैं; उन्हें ऐतिहासिक घटनाओं पर लागू करना अनुचित
होगा. समाज-विशेष से संबंद्ध मनुष्य पर जटिल और व्यापक प्रभाव पड़ते रहते हैं.
वे ही ऐतिहासिक कालों में मनुष्य के विचार तथा आचरणों के ढंग की अभिव्यक्ति का
निर्धारण करते हैं. जर्मन दार्शनिक हेगेल ने भी लगभग ऐसे ही विचाक व्यक्त किए
हैं. इतिहास को क्या होना चाहिए, इस संबंध में चिंतकों का मतभेद समाप्त नहीं
हुआ है और न होगा. संक्षेप में, हम यही कह सकते हैं कि इतिहास को देश-काल
की सामाजिक, सांस्कृतिक, राजनीतिक, धार्मिक आदि प्रवृत्तियों का दर्पण होना
चाहिए.
-इतिहास की शोष-प्रविधि अन्य विषयों की शोध-प्रविधि से विशेष भिन्न नहीं है.
शोधार्थी को कार्य प्रारंभ करने के पूर्व शोध की वैज्ञानिक प्रविधि से अवगत हो
जाना चाहिए. उसके पश्चात् उसे उसके विषय पर किए गए शोध-कार्य का ज्ञान प्राप्त
कर लेना चाहिए. उसे पांडुलिपियों को एकत्र कर उसे पढ़ने की कला से परिचित
होना चाहिए, शोधपत्रियों को सूचीबद्ध करने, सामग्री का वर्गीकरण करने और
संदर्भ-ग्रंथों आदि से अवगत हो जाना चाहिए. ज्ञात तथ्यों से अज्ञात तथ्यों तक
पहूंचा जा सकता है. जो इतिहासकार शोध के विषय पर कार्य कर चुके हैं
उनसे संपर्क स्थापित करने की आवश्यकता होती है. शोघार्थी में प्रलेखों की
सामग्री से काम की बात तुरंत छांट लेने की क्षमता होनी चाहिए. प्राप्त तथ्यों
की व्याख्या भी आवश्यक होती है. जिस काल का शोघ करना हो, उस काल का यदि
कोई व्यक्ति जीवित हो तो उससे संपर्क स्थापित करना आवश्यक होगा. इतिहास
के शोघर्थी को अपने विषय के ज्ञान के अतिरिक्त नृतत्व-विज्ञान, अर्थशास्त्र,
भूगोल, दर्शन, मनोविंज्ञान, समाज-विज्ञान, विविध भाषाओँ के साहित्य का, इतिहास
आदि का भी ज्ञान संपादित करना होगा क्योंकि इतिहास राजाओं के कार्यकलाप का
वर्णन न होकर राष्ट्र और जाति का संपूर्ण चित्र होता है.
इतिहास की सामग्री के मुख्य स्रोत दो हैं- १. लिखित, और २. परंपरा.
लिखित स्रोत भी दो भागों में विभाजित किया जा सकता है-साहित्या (आत-~रिक),
शासकीय (बाह्य).
साहित्यिक स्रोत से हम उन घटनाओं का चयन कर सकते हैं जो साहित्य-~कार
द्वारा देखी-सुनी गई हैं और जिसे उसने अपनी कृतियों में अंकित किया है. दूसरे
विभाग में वे शासकीय प्रपत्र आते हैं जिनमें व्यक्ति, समाज और राष्ट्र से लेकर
अंतराष्ट्रीय घटनाओं का वर्णन रहता है. भारत का शासन अंग्रेज़ों ने किस प्रकार
भारत को सौंपा, इसका वर्णन `इंडिया हाउस, लंदन' के रिकार्ड से ज्ञात होता है.
पार्लियामेंट की कार्रवाई से समय-समय पर पारित विधि-नियम आदि का ज्ञान होता
है. परंपरा-स्रात से प्राप्त सामग्री तो पीढ़ी-~दर-पीढ़ी सुनी-सुनाई बातें
(घटनाएं) होती हैं. लोक-साहित्य (गीत, कथा आदि) में अतीत की घटनाएं बहुत-कुछ
अंश में संचित रहती हैं. राजस्थान का अंधिकांश इतिहास कर्नल टाड ने परंपरा
से प्राप्त लोक-साहित्य के आधार पर लिखा था.
परंपरा या अन्य स्रोतों से प्राप्त तथ्यों की अन्य स्रोतों से प्राप्त तथ्यों
से तुलना करने पर ही उनकी प्रामाणिकता-अप्रामाणिकता जानी जा सकती है.
कई तथ्य प्रस्तर-लेखों से भी ज्ञात होते हैं. अत: शोधकर्ता को उनका भी उप-~योग
करना होता है. कभी-कभी पत्थर का काल जानना भी आवश्यक होता है. ऐसी
दशा में उसे किसी भूर्गभ-विशेषज्ञ तथा पुरातत्त्व-विशेषज्ञ से, जो लिपिज्ञाता
भी हो, सहायता लेनी होती है. इतिहासकार का कार्य तथ्यों का संकलन या
संपादन मात्र नहीं है, उसे उनका उपयोग अपने इतिहास-लेखन, करना चाहिए.
स्रोत-सामग्री का उपयोग कैसे किया जाए, यह शोधार्थी के चातुर्य पर निर्भर है.
उसे जाति या राष्ट्रप्रेम के कारण राष्ट्रीय तथ्यों की तोड़-मरोड़ नहीं करनी
चाहिए.
इतिहास के शोधकर्ता के सामने एक कठिनाई आती है. विद्वानों ने इति-~हास क्या है-
और क्या होना चाहिए ? इस प्रश्न पर विविध मत व्यक्त किए हैं. अत: वह यह
निर्णय नहीं कर पाता कि इतिहास की किस धारणा को अंगीकार कर अपनी प्रविधि
निर्धारित करे.
इतिहास को साहित्य माननेवले उसमें आत्मपरकता (सब्जेक्टिविटी) को प्रविष्ट कर
देते हैं. इस प्राकार के इतिहास में भाषा और कल्पना-सौंदर्य की प्रधानता हो
जाती है. तथ्य गौण हो जाते हैं. इतिहास के साथ नैतिकता को जोड़ देने निष्कर्षों
के जीवन-मूल्य आधार बनने लगे.
इसके विपरीत वस्तुनिष्ठ दृष्टिकोण के साथ वैज्ञानिक प्रविधि से इतिहास लिखे
जाने लगे थे. पर यह प्रणाली अधिक प्रचलित नहीं हो पाई. इतिहास को प्रचार बनाने
की दिशा को भी सत्य का हनन समझा जाना चाहिए. कुछ देशों में इतिहास प्राय: इसी
दृष्टिकोण से लिखे जाते रहे हैं. ऐसे वर्णन `इति-~हास' के अंतर्गत नहीं आने
चाहिए. क्योंकि इसमें बौद्धिक भ्रष्टाचार दिखाई देता है. इतिहास में
सत्यान्वेषण होना चाहिए, सत्य-विकृति नहीं. प्राचीन इतिहासकारों ने ऐसे अटल
सिद्धांत बना रखे थे जिनके अनुसार लिखे गए वर्णन ही `इतिहास' कहे जाते थे, पर
दुर्भाग्य से उन सिद्धांतों की आज मान्यता समाप्त हो गई है.
इतिहास के शोध को वैज्ञानिक विधि-सम्मत माना जाए या नहीं, इस संबंध में
मतभेद है. ऐतिहासिक शोध को वैज्ञानिक प्रयास तो माना ज सकता है, परंतु यदि
शोध की विवेचनात्मक प्रणाली की कसौटी पर उसे कस जाए तो वह वैज्ञानिक
नहीं कहा जा सकता. वैज्ञानिक शोध के तीन मुख्य अंग हैं: (१) तथ्यों का संग्रह,
(२) तथ्यों की व्याख्या, और (३) निष्कर्ष तथा उनका सामान्यीकरण. मोले का मत है
कि ऐतिहासिक शोध उपयुक्त तीन कसौटियों पर खरा नहीं उतरता और इसके लिए उसने
निम्नलिखित कारण दिए हैं-
(१) तथ्यों के संग्रह के आधार पर सामान्य निष्कर्ष निकाले जाते है. परंतु जो
तथ्य एकमित्रत किए जाते हैं उनके स्रोतों की प्रामाणिकता प्राय: संदिर रहती है.
भौतिक विज्ञान के तथ्यों के समान ऐतिहासिक तथ्य प्रत्यक्ष ज्ञात: या
प्रयोग-साध्य नहीं होते. उनकी सत्यता अनुमान-आधारित होती है. घटना एक बार घट गई
वह उसी रूप में दुबारा नहीं घटती. अत: इतिहासकार आलोच्य काल की प्रमुख
घटनाओं के आधार पर ही अपना निष्कर्ष निक सकता है, जो अनुमानित ही हो
सकता है. हम मोले की आपत्ति के तर्क असगंत नहीं कह सकते. प्रागैतिहासिक काल
की घटनाओं को जिन्हें इतिहासक ने तथाकथित शोध के बल पर `तथ्य' मान लिया है,
क्या वे निर्विवाद सिद्ध पाती हैं ? उदाहरणार्थ, आर्यों का आदिदेश भारत था या
वे बाहर से आ बसें थे, यह प्रश्न इतिहास के अनुसंधान से अभी तक हल नहीं हो
पाया. विद्वानों का मत है कि आर्य न तो मध्य एशिया से आए, न उत्तरी ध्रुव यूरोप
के किसी अन्य स्थान से, वे तो भारत के ही मूल निवासी हैं. अपने निष्कर्ष
के लिए अन्य प्रमाणों के साथ विदेशी यात्रियों-विशेषकर अलब और मेगास्थनीज-
के मतों का भी सहारा लेते हैं. अलबरूनी आर्यो का निवास हिमालय मानता
है और मेगास्थनीज भारतवर्ष. मेगास्थनीज लिखता है, "कहा जाता है कि भारत में
विभिन्न जातियों के लोग बसते हैं. उनमें से एक भी विदेशी वंशज नहीं है.
न तो भारत ने कहीं उपनिवेश बनाए और न बाहर की जातियों ने भारत को
अपना उपनिवेश बनाया." अलबरूनी ने सुनी-~सुनाई बातें लिखी हैं: "ऐसे प्रमाण मिले
हैं ,जिनसे ज्ञात हुआ है कि भारतीय बाहर जाते थे, दक्षिण-पूर्वीय देशों में
उनका विशेष रूप से संचार होता था." पुराणों में ययाति के पुत्र के वंशज पश्चिम
में गए और म्लेच्छ म्लेच्छ हो गए. भविष्यपुराण में शाकदीप मगों के आने का उल्लेख है. बोद्ध-साहित्य के पालिग्रन्थों के अनुसार चक्रवर्ती राजा चारों महादीपों पर
राज्य करता है. वह क्रमश: पूर्व, दक्षिण, पश्चिम और उत्तर में जाकर पूर्व
विदेह, जंबूद्वीप, अपर-~गोपाल और उत्तरकुरु को जीतता है (यहां बोधिवृक्ष और
बुद्धवंश अट्ठकथा द्रष्टव्य है). प्रथम कल्प में मान्धाता ने इसी प्रकार
दिग्विजय की थी. उस समय अन्य तीन महाद्वीपों के लोग भी जंबूद्वीप में आ बसे थे
और उन्हीं के नाम पर विदेह राष्ट्र, कुरु राष्ट्र और अपरांत राष्ट्र नाम के
प्रदेश हो गए थे. पूर्व विदेह डॉ. हेमचंद्र रायचौधरी के अनुसार पूर्वी
तुर्किस्तान या उत्तरी चीन है.
 डॉ. काशीप्रसाद जायसवाल और डॉ. हेमचंद्र रायचौधरी ने उत्तर कुरु को साइबेरिया
से मिलाया है.
अपरगोपाल को पश्चिमी तुर्किस्तान से मिलाया गया है. अत: प्रागैतिहासिक काल में
इन देशों से भारत में विदेशी जातियों का आना सिद्ध होता है."१ जिन घटनाओं को
ऐतिहासिक युग की कहा जाता है उनकी सत्यता भी कहां निर्विवाद सिद्ध हो पाती है ?
उदाहरण के लिए, सन् १८५७ के अंग्रेज़ों के प्रति हुए देशव्यापी विद्रोह को
स्वाधीनता-आंदोलन कहा जाए या सिपाही-~विद्रोह ? झांसी की रानी लक्ष्मीबाई ने
देशभइत से प्रेरित हो शस्त्र ग्रहण किए थे या अपने राज्य की रक्षा के
प्रतिशोध में विद्रोह किया था ? ऐसे कई तथ्यों के आगे प्रश्नवाचक चिह्न लगाए जा
सकते हैं.
(२) ऐतितहासिक शोध को अवैज्ञानिक कहने का दूसरा कारण यह है कि भौतिक विज्ञान के
शोध प्रयोगात्मक होने से विश्वसनीय होते हैं. ऐतिहासिक तथ्यों की परीक्षा तर्क
के आधार पर ही हो सकती है. वे किंवदंतियों, पत्रों, डायरियों,
यात्रा-वर्णन-ग्रंथों आदि से एकत्र किए जाते हैं, जिनका विश्लेषण कठिन होता है.
इतिहासकार को उक्त स्रोतों में वर्णित अधिकांश तथ्यों को सत्य मानकर ही तर्क
करना पड़ता है. पर लिखित घटनाएं कभी-कभी आलंकारिक, प्रतीकात्मक या व्यंग्यात्मक
शैली में भी प्रस्तुत की जाती हैं जिनका वास्तविक अर्थ तत्कालीन युग की जनता के
लिए सहज ग्राह्य होता है, वर्तमान युग का विश्लेषक तो अपनी ही बुद्धि से उनका
अनुमान लगा सकता है.
पुराणों की ऐतिहासिक घटनाएं प्रतीक और आलंकारिक भाषा के कारण ही रहस्यमय हो गई
हैं. अंततोगत्वा इतिहासकार को अपने तर्को के परिणाम को अनिश्चित शब्द`संभावना'
के साथ ही प्रस्तुत करना पड़ता है. बहुत प्राचीन काल का बात छोड़ भी दें तो
वर्तमान काल के प्रथम यूरोपीय महायुद्ध का कारण इतिहासकार ठीक-ठीक नहीं बात
पाए. कुछ इतिहासकार आर्कड्यूक फ़र्डिनंड की हत्या मानते हैं, पर युद्ध इसी एक
कारण से नहीं हो सकता. अन्य कारण भी उससे संबद्ध हो सकते हैं. कई बार तो
ऐतिहासिक निष्कर्ष ऐसे होते हैं जैसे किसी दंपती के संबंध-विच्छेद (तलाक) का
कारण विवाह को माना जाए. यह तो वही तर्क हुआ कि "न होगा बांस, न बजेगी
बांसुरी." संबंध-विच्छेद के कारण गंभीर सैद्धांतिक मतभेद, क्रूरता,
चरित्र-~हीनता आदि भी हो सकते हैं. तात्पर्य यह कि ऐतिहासिक शोध
में निष्कर्ष अनुमानित होने के कारण शुद्ध वैज्ञानिक नहीं कहे जा सकते. भौतिक
विज्ञान के शोध के निष्कर्ष परिस्थिति-विशेष के लिए `नियम'का रूप धारण कर लेते
हैं. पर इतिहास-संबंधी शोध के निष्कर्ष अनिर्णीत तथ्य मात्र रह जाते हैं. इसलिए
इतिहास के शोध वैज्ञानिक प्रविधि का अनुकरण नहीं करते.
जो शोध केवल प्रलेखों (डाक्यूमेंट) पर आधारित होते हैं, उन्हें बहुत विश्वसनीय
नहीं माना जाना चाहिए. एक शोध-प्रबंध में प्रलेखों के आधार पर यह प्रतिपादित
किया गया कि एशियाई देशों में बच्चों की मृत्यु-संख्या पाश्चात्य देशों की
अपेक्षा अधिक है;पर शोधकर्ता का, यदि व्यइतगत अनुभव होता तो बहुत से एशियाई
देशों में बहुत बार बच्चों के जन्म-मृत्यु को दर्ज नहीं कराया जाता. भारत के
आदिवासी क्षेत्रों में तो यह बात सामान्य है.
