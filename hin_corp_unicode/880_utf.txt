<औङ्ङिचिअल् अन्ड् ंएडिअ ळन्गुअगेस्><आड्मिनिस्ट्रटिवे><आनोन्><आ.ष्. ८८-८९ श्चिएन्चे ' ऐद्पेरिमेन्ट्><१९८९><ंइन्. ओङ् श्चिएन्चे ' ऐद्पेरिमेन्टटिओन्.><णेत् ढेल्हि><६२ ठो ६७><२४००><आनोन् आ.ष्. ८८-८९ स्चिएन्चे ' ऐद्प्.><ढ्हनन्जय् खुमर्>

अंतर्राष्ट्रीय सहयोग
विकसित और विकासशील देशों और अंतर्राष्ट्रीय मंच (बहुपक्षीय कार्यक्रम) के साथ
अन्योन्यक्रिया करके अंतर्राष्ट्रीय विज्ञान और प्रौद्योगिकी में सहयोग के नये
मुख्य दायित्व पूरे किये गये और पारस्परिक हित के मामलों का पता लगाया गया. इस
वर्ष की मुख्य विशेषताओं में विज्ञान और प्रौद्योगिकी में सहयोग के करारो पर
वार्ताएं और उन्हें अन्तिम रूप देना, अन्य देशों के साथ अनेक द्विपक्षीय बैठकों
में भाग लेना, सहयोंग के द्विपक्षीय कार्यक्रमों को अन्तिम रूप देना,
अन्तर्राष्ट्रीय सम्मेलन और बैठकें बुलाना तथा विज्ञान और प्रौद्योगिकी में
सहयोग के कार्यक्रमों का कार्यान्वयन/समन्वयन शामिल है.
विभाग ने चीन जर्मन जनवादी गणराज्य और मंगोलिया के साथ विज्ञान और प्रौद्योगिकी
में सहयोग के नये कार्यक्रमों पर हस्ताक्षर किये. इसके अलावा फ्रांस, बलगेरिया,
हंगरी, जापान, जर्मन जनवादी गणराज्य, नीदरलैंड, सिवीडन, संयुक्त राज्य अमरीका,
सोवियत संध और यूगोस्लाविया, इत्यादि के साथ विज्ञान और प्रौद्योगिकी में सहयोग
के संबंध में बैठक तथा विज्ञान और प्रौद्योगिकी संबंधी सार्क की तकनीकी बैठक भी
आयोजित की गयी. ये वार्ताएं संयुक्त समितियां, संयुक्त आयोगों और अन्य वरिष्ठ
स्तर की बैठकों में हुई.
फ्रांस, नीदरलैंड, जर्मन जनबादी गणराज्य, संयुक्त राज्य अमरीका, सोवियत संघ,
मारीशस, जापान, यूरोपीय आर्थिक समुदाय, सार्क और यूगोस्लाविया के साथ सहयोग के
कार्यक्रम की समीक्षा की गई.
विकास के सिये विज्ञान और प्रौद्योगिकी पर संयुक्त राष्ट्र की सलाहकार समिति का
आठवां सत्र २६- ३० सितम्बर तक आयोजित किया गया. गुट निरपेक्ष और विकासशील देशों
की नयी और उच्च प्रौद्योगिकी के संबंध में पहला अन्तर-सरकारी परामर्श सम्मेलन
४-५ अक्तूबर १९८८ को नई दिल्ली में आयोजित किया गया.
भारत-अमरीकी विज्ञान और प्रौद्योगिकी कार्यान्वयन कार्यक्रम के अन्तर्गत
सहयोगात्मक परियोजनाओं में बौद्धिक स्वामित्व अधिकार से सम्बन्धित मामले कार्य
का एक महत्व पूर्ण परिणाम है.
वर्ष के दौरान निम्नलिखित गतिविधियां शामिल की गयी:
द्विपक्षीय कार्यक्रम
अर्जेंटीना
कृषि, जैव प्रौद्योगिकी, जल संसाधन प्रबंध व गैर परम्परागत ऊर्जा श्रोतों के
क्षेत्रों में सहयोंग बढ़ाने हेतु भारत और अर्जेंटीना के बीच विज्ञान और
प्रौद्योगिकी सहयोग पर १९८५ मे हुए समझौतों को दोनो सरकारों ने पुन: अनुमोदन
किया है. किये गये समझौते का सत्यापन दोनों सरकारों द्वारा किया गया है. कृषि
अनुसंधान और शिक्षा के क्षेत्र में एक समझौता ज्ञापन पर हस्ताक्षर करने के लिए
प्रारम्भिक कार्यवाई पूरी कर ली गई है.
आस्ट्रेलिया
" राज भारत के अधीन विज्ञान और शासकीय प्रत्याशना" पर एक भारत-आस्ट्रोलियाई
संयुक्त संगाष्ठी मई, १९८८ में आयोजित की गई. अनेंक भारतीय वैज्ञानिकों ने
आस्ट्रेलिया के वैज्ञानिक संस्थानों से काम लरने के लिये वहाँ का दौरा किया.
विज्ञान और प्रौद्योगीकी मंत्री श्री के.आर. नारायणन ने १७ से २७ अक्तूबर १९८८
तक आस्ट्रेलिया का दौरा किया . मंत्री महोदय आस्ट्रेलिया के प्रधान मंत्री
महामहिम रॉवर्ट हॉक से मिले और दोनों देशों के बीच विज्ञान और प्रौद्योगिकी में
सहयोग के संबंध से आस्ट्रेसिया के मंत्री और अन्य उच्चाधिकारियों के साथ विचार -
विमर्श किया. उन्होने अनेक आस्ट्रेलियाई शैक्षिक संस्थानों, अनुसंधान और विकास
एककों और उत्पादन केन्द्रों का भी दौरा किया.
बलगेरिया
आर्थिक वैज्ञानिक और तकनीकी सहयोग के लिये भारत-बलगेरियन संयुक्त आयोग का नवां
अधिवेशन १५-१८ नवम्बर, १९८८ तक नई दिल्ली में हुआ. भारत और बलगेरिया के वीच
विज्ञान और प्रौद्योगिकी में मौजूदा सहयोग की समीक्षा करते समय यह सहमति व्यक्त
की गयी कि पारस्परिक हित के ऐसे तीन-चार थ्रस्ट क्षेत्रों का अभिनिर्धारण किया
जाय, जहां सहयोग विज्ञान से प्रौद्योगिकी की ओर बढ़े और बाद में औद्योगिक
उत्पादन की ओर.
चीन जनवादी गणराज्य
चीन की जैव-प्रौद्योगिकी में पाँच सदस्यीय विशेषज्ञ टीम ने फरवरी/मार्च, १९८८
में भारत का दौरा किया. यह दौरा भारत-चीनी सरकारी स्तर की वार्ता में अक्तूबर,
१९८७ में लियें गये निर्णयों के अनुरूप है. विशेषज्ञ दल ने आपसी हित के
क्षेत्रों मे सहयोग की प्रकृति और प्रकार पर व्यापक विचार-विमर्श किया.
इस वर्ष भारत और चीन के बीच द्विपक्षीय आदान-प्रदान के फलस्वरूप दोनों देशो के
बीच विज्ञान और प्रौद्योगिकी के संबंधों में महत्वपूर्ण प्रगति हुई. भारत और चीन
के बीच विज्ञान और प्रौद्योगिकी में सहयोग के एक समझौते पर २२ दिसम्वर, १९८८ को
भारत के प्रधान मंत्री के चीन के दौरे के दौरान बीजिंग में हस्ताक्षर किये गये .
इस करार पर भारत की ओर से विज्ञान और प्रौद्योगिकी विभाग के सचिव डॉ. वसन्त
गोवारीकर ने और चीन की ओर मे वहां के विज्ञान और प्रौद्योगिकी उप-मंत्री ने
हस्ताक्षर किये.
क्यूबा
भारत और क्यूबा के बीच विज्ञान और प्रौद्योगिकी में सहयोग के करार के
अनुपालनार्थ विज्ञान और प्रौद्योगिकी राज्य मंत्री श्री के.आर. नारायणन की
अध्यक्षता में एक दो सदस्यीय प्रतिनिधि मंडल ने १-१६ सितम्बर, १९८८ तक क्यूबा का
सरकारी दौरा किया. यह दौरा क्यूबा की विज्ञान अकादमी के अध्यक्ष द्वारा दिये गये
निमंत्रण के प्रत्युत्तर में था.
इस दौरे के फलस्वरूप द्विपक्षीय सहयोग के लिये अनेक क्षेत्र अभिनिर्धारित किये
गये. ये क्षेत्र हैं:- पशु विज्ञान, कृषि विज्ञान, आण्विक जैविकी, पारम्परिक
चिकित्सा और चिकित्सीय पादप, जैव प्रौद्योगिकी और आनुवंशिक इंजीनियरी,
इलैक्ट्रानिकी और साफ्टवेयर गहन समुद्र खनन द्वारा निकाले गये खनिजों का संसाधन,
गैर-परम्परागत ऊर्जा श्रोत, दूरस्थ ग्राह्यता से संबंधित अंतरिक्ष
प्रौद्योगिकी का अनुप्रयोग और चिकित्सा उत्पादों के अविकरण द्वारा संचार तथा
रेडियों फार्माक्यूटिकल तथा नसबंदी. इस संबंध में १६ सितम्बर, १९८८ को हवाना,
क्यूबा में एक प्रोटोकॉल पर हस्ताक्षर किये गये.
यूरोपीय आर्थिक समुदाय
भारत-यूरोपीय और्थिक समुदाय के संयुक्त आयोंग की पांचवी बैठक २१-२४ मार्च, १९८८
तक नई दिल्ली में हुई और संयुक्त आयोगों के प्रावधानों के अंतर्गत विज्ञान और
प्रौद्योगिकी के लिए स्थापित एक कार्यकारी दल का बैठक २१-२२ मार्च, १९८८ को हुई.
जैव-प्रौद्योगिकी में तीन प्रस्तावों के लिए, जो टाटा ऊर्जा अनुसंधान संस्थान,
नई दिल्ली से आये थे, संविदा-कराने पर हस्ताक्षर हो चुके हैं और कार्य शुरू हो
गया है. कैंसर अनुसंधान संस्थान, टाटा मैमोरियल केन्द्र, बम्बई में कुष्ट रोग से
प्रतिरक्षा और प्रतिरक्षा द्वारा रोग निरोध पर एक प्रस्ताव का अनुमोदन कर दिया
गया है.
वायु प्रदूषण मानीटरन पर चालू परियोजना में मानीटरन यंत्रों का पहला सेट
केन्द्रीय प्रदूषण नियंत्रण बोर्ड, नई दिल्ली के पर्यवेक्षण में लगा दिया गया
है.
मिश्र
मिश्र अरब गणराज्य की सरकार के वैज्ञानिक अनुसंधान राज्य मंत्री डॉ. अब्दुल हमीद
के नेतृत्व में एक पाँच सदस्यीय सरकारी दल ने अप्रैल, १९८८ में विज्ञान और
प्रौद्योगिकी में द्विपक्षीय रुचि के मामलों पर विचार-विमर्श करने के लिये भारत
का दौरा किया. मिश्र के प्रतिनिधि मंडल ने बंग्लौर, हैदराबाद और दिल्ली में बाद
में अनेक संस्थानों का दौरा किया और वैज्ञानिकों के साथ गहन विचार-विमर्श किया.
वैज्ञानिक और औद्योगिक अनुसंधान परिषद्, नई दिल्ली और वैज्ञानिक अनुसंधान और
प्रौद्योगिकी अकादमी(मिश्र) के बीच वर्ष १९८८-८९ के लिये विज्ञान और
प्रौद्योगिकी सहयेग की एक कार्य योजना पर २० अप्रैल, १९८८ को हस्ताक्षर किये
गये.
फ्रांस
उच्च अनुसंधान संवर्धन के लिये भारत-फ्रांस केन्द्र को टैक्नालॉजी भवन से
स्थानान्तरित करके वसन्त विहार नई दिल्ली में किराये के एक मकान में ले जाया
गया. केन्द्र की वैज्ञानिक परिषद् द्वारा नवम्बर, १९८७ मे इसकी पहली बैठक में
अभिनिर्धारण थ्रस्ट क्षेत्रों में १४ परियोजना प्रस्ताव रखे गये,जिन्हें सहायता
देने की शिफारिश की गई.
केन्द्र के शासी निकाय की भी १५ जून १९८८ को बैठक हूई जिसमें वैज्ञानिक परिषद्
द्वारा सिफारिश प्राप्त परियोजना प्रस्तावों का अनुमोदन किया गया . शासी निकाय
मे ज्यामिनि, उत्पन्नपादप जिनोम और सैद्धान्तिक कम्प्यूटर विज्ञानों पर चार
भारत-फ्रांस ,संगोष्टिया आयोजित करने के सिए वैज्ञानिक परिषद् की सिफारिश का भी
अनुमोदन किया. इनमें से दो संगोष्ठियां भारत में तथा दो फांस में आयोजित की
जायेगी. एक भारतीय विशेषज्ञ और एक फ्रांसीसी विशेषज्ञ द्वारा संयुक्त रूप से
आप्टो-इलैक्ट्रौनिक्स पर एक प्रस्थिति रिपोर्ट तैयार करने का भी अनुमोदन किया
गया.
यह निर्णय किया गया कि वैज्ञानिक कार्यक्रम के लिये और केन्द्र चलाने के लिये
खर्च दोंनों देशों द्वारा वहन किया जायेगा.
विज्ञान और प्रौद्योगिकी में सहयोग के लिये भारत-फ्रांस संयुक्त समिति की पांचवी
बैठक ६-८ जुलाई,१९८८ तक नई दिल्ली में हुई. विज्ञान और प्रौद्योगिकी विभाग के
सचिव डॉ. वसंत गोवारीकर तथा श्री सेम्युअल डी. बोवेस, अपर सचिव, संस्कृत
महानिदेशक, वैज्ञानिक और तकनीकी संपर्क, विदेश मंत्रालय, फ्रांस क्रमश: भारत और
एक की ओर से सह-अध्यक्ष थे. संयुक्त समिति जिसका ध्यान अनेक नये क्षेत्रों की ओर
आकर्षित किया गया चालू कार्यक्रमों की समीक्षा की गई. विशेषज्ञ समिति द्वारा
मूल्यांकन किये जाने वाले प्रस्तावों पर विचार-विमर्श किया.
कुछ सहयोगात्मक कार्यकलाप हैं:
आई.आई.टी. दिल्ली और लेबोरेटरी डे मांट्रियोरोलोजी डिकनामिक इकोल नार्मेल
सुपीरियोरे, पेरिस के बीच सहयोग के अंतर्गत आई.आई.टी. दिल्ली में कम्प्यूटर पर
एक परिवर्तनशील ग्रिड मानसून सामान्य परिभ्रमण माडल की स्थापना की गई है. यह माडल
एन.आई.सी. साइबर प्रणाली पर अनेक मामलें में अध्ययन करने के लिये समेकित किया
गया है.
पर्यावरण में प्रदूषकों के फैलाव का अध्ययन करने के लिए लेबोरेटरी डे
मेटियोरोलोजी, डाइनामिक, पेरिस के सहयोग से आई.आई.टी. दिल्ली में वायु प्रदूषण
अध्ययन करने के लिये एक गतिशील माडल लगाया गया.
हेनरी मानडोर अस्पताल क्रेटेल और मेडीकल स्कूल पेरिस विशवविद्यालय सेंट लुई
अस्पताल, पेरिस के सहयोग से आई.आई.टी. नई दिल्ली द्वारा गणितीय माडलें का भी
विकास किया गया, जिसका अनुप्रयोग अतिवायुदाबीय परस्थितियों में किया गया, ताकि
ऊतकों में कार्बन-डाई- क्साइड की मात्रा का अध्ययन किया जा सके . इसके लिए अखिल
भारतीय आयुर्विज्ञान संस्थान नई दिल्ली के वरिष्ठ वैज्ञानिक नें लुई अस्पताल ,
पेरिस का दौरा किया.
आन्ध्र प्रदेश अभिकलित्रालेखन कार्यक्रम सम्पन्न
हो गया. संवेदन , संकेत संसाधन और अविध्वंसक परीक्षण के लिए सूक्ष्म ध्वनि यंत्र
और प्रौद्योगिकी पर सहयोग के अन्तर्गत आई.आई.टी. दिल्ली और यूनिवर्सिटी पिअर एट
मेरी क्यूरी, पेरिस के बीच पारस्परिक दौरे किये गये. संवेदन और संकेत संसाधन
अनुप्रयोगों के लिए ध्वनि और ध्वनि प्रकाश संघटकों पर एक अल्पावधि पाठ्यक्रम
आई.आई.टी. दिल्ली में फरवरी,१९८८ में सी.ए.आर.ई. द्वारा आयोजित किया गया,
जिसमें पेरिस के एक वैज्ञानिक मुख्य वक्ता थे.
राष्ट्रीय प्रतिरक्षा विज्ञान संस्थान, दिल्ली और इन्स्टीट्यूट पास्चर, पेरिस के
बीच सहयोग के अन्तर्गत वैज्ञानिकों ने एक-दूसरे के देशों का दौरा किया.
जर्मन संघीय गणराज्य
एक जर्मन तकनीकी प्रदर्शनी "टेकनोजर्मा" इण्डिया,१९८८,१४-२० मार्च, १९८८ तक नई
दिल्ली के प्रगति मैदान में लगायी गयी. इस प्रदर्शनी के एक भाग के रुप में
"विज्ञान और प्रौद्यौगिकी में भारत-जर्मन सहयोग" पर एक सम्मेलन भी १५
मार्च,१९८८ को इण्डिया इंटरनेशनल सेंटर नई दिल्ली में आयोजित किया गया,जिसका
उद्घाटन विज्ञान और प्रौद्योगिकी राज्य मंत्री श्री के. आर. नारायणन ने किया और
इसमें भारत और जर्मनी के अनेक वैज्ञानिकों ने भाग लिया.
विज्ञान और प्रौद्योगिकी राज्य मंत्री श्री के.आर.नारायणन ने जर्मनी के अनुसंधान
और प्रौद्योगिकी के संघीय मंत्री डॉ. हेस रीजनह्यूबर के निमंत्रण पर अप्रैल,१९८८
में जर्मन संघीय गणराज्य का दौरा किया. विज्ञान और प्रौद्योगिकी में विभिन्न
द्वीपक्षीय कार्यक्रमों का समीक्षा की गयी और दोनों देशों के बीच भावी सहयोग की
सम्भावना पर विचार-विमर्श किया गया. यह महसूस किया गया कि विज्ञान और
प्रौद्योगिकी में भारत-जर्मन सहयोग में हुई प्रगति और उसकी सम्भावनाओं का
मूल्यांकन करने के लिये उपयुक्त समय है, ताकि दोनों पक्ष पारस्परिक हित के लिए
द्विपक्षीय संबंधों को और अधिक सुदृढ़ कर सकें. विज्ञान और प्रौद्योगिकी राज्य
मंत्री ने जर्मनी की कुछ मुख्य वैज्ञानिक और अनुसंधान संस्थाओं और प्रतिष्ठानों
तथा बैनोवर उद्योग मेले ,१९८८ का दौरा किया.
दोनों सरकारों ने भारत तथा जर्मनी के बीच विज्ञान और प्रौद्योगिकी में
द्विपक्षीय सहयोग की समीक्षा करने और भावी सहयोग हेतु सिफारिश करने के लिए एक
संयुक्त समिति स्थापित की . भारत की ओर से इस समिति के अध्यक्ष प्रौद्योगिकी
मिशनों पर प्रधानमंत्री के सलाहकार श्री एस.जी.पिट्रोडा होंगे.
हंगरी
वर्ष १९८८-८९ के लिए विज्ञान और प्रौद्योगिकी में सहयोग के भारत-हंगरी कार्यक्रम
को मार्च, १९८८ में अन्तिम रूप दिया गया . सहयोग के लिये अभिनिर्मित क्षेत्रों
में इलैक्ट्रोनिक सामग्री, जैव-प्रौद्योगिकी, लेजर प्रकाश,
मृत्तिकाशिल्प,औद्योगिक एल्यूमिनियम, उत्प्रेरक, तंत्रिका विज्ञान और मशीनी औजार
शामिल हैं.
आर्थिक वैज्ञानिक और तकनीकी सहयोग के लिए भारत-हंगरी संयुक्त आयोग के आठवें
अधिवेशन में २४-२८ अक्तूबर, १९८८ तक नई दिल्ली में कार्यक्रम के क्रियान्वयन की
समीक्षा की गई. इस बात पर सहमति व्यक्त की गयी कि जिन संयुक्त कार्ययोजनाओ का
तैयारी का काम शेष है, उसे तेजी से पूरा किया जाना चाहिए,ताकि सहयेगात्मक
परियोजनाएं कारगर तरीके से आगे बढ़ सके.
इंडोनेशिया
भारत और इंडोनेशिया के बीच विज्ञान और प्रौद्योगिकी सहयोग पर विचार-विमर्स करने
के सिए इंडोनेशिया से आये एक तीन सदस्यीय प्रतिनिधि-मंडल के दिसम्बर,१९८७ में
किये गये दौरे के फलस्वरुप, सहमति-प्राप्त क्षेत्रों में , नामत: विज्ञान और
प्रौद्योगिकी नातियो, खाद्य, स्वास्थ्य और आवास सहित मूल मानव आवशयकताएं, कृषि
और जल संसाधनों के लिये मानव संसाधन का विकास, पर्यावरण और भूमि जल सुधार तथा
जौव-प्रौद्योगिकी और प्रतिरक्षण विज्ञान , में स्पष्ट प्रस्ताव किये जा रहे हैं.
जापान
विज्ञान और प्रौद्योगिकी में सहयोग के करार के अनुच्छेद-३ के अनुसार स्थापित
विज्ञान और प्रौद्योगिकी भारत-जापान संयुक्त समिति की दूसरी बैठक ३०-३१ अगस्त,
१९८८ तो टोक्यो में हुई. भारतीय और जापानी प्रतिनिधि मंडल की अध्यक्षता क्रमश:
डी.एस.टी. के सचिव और विदेश मंत्रालय में वैज्ञानिक और प्रौद्योगिकीय मामलों के
महानिदेशक महामहिम राजदूत टेटसूया एंडो ने की.
संयुक्त समिति मे पहली बैठक में अभिनिर्धारित क्षेत्रों में दोनों पक्षों की ओर
से प्राप्त परियोजना प्रस्तावों पर विशिष्ट निर्णय लिए. अलग-अलग परियोजना
प्रस्तावों में विस्तृत कार्य योजनाओं की तैयारी का काम चल रहा है.
इससे पूर्व, जापान के परिवहन मंत्रालय के मौसम विज्ञान अभिकरण से एक वरिष्ठ
अधिकारी ने आपदा पूर्वानुमान और निवारण तथा मौसम पूर्वानुमान के क्षेत्रों में
जापान के साथ सहयोग के सिये भारतीय प्रस्तावों पर भारतीय वैज्ञानिकों के साथ
फरवरी/मार्च १९८८ से विचार-विमर्श किया.
कोरिया गणराज्य
विज्ञान और प्रौद्योगिकी विभाग के सचिव की अध्यक्षता में विशेषज्ञों के एक भारतीय
दल के अप्रैल,१९८७ में कोरिया गणराज्य के दौरे के परिणामस्वरूप कोरियाई रसायन
प्रौद्योगिकी अनुसंधान संस्थान से उच्च पोलिमरों के क्षेत्र में एक वरिष्ठ
वैज्ञानिक ने ८-१४ मार्च,१९८८ तक भारत का दौरा किया. राष्ट्रीय रसायन
प्रयोगशाला, पुणे और चिकित्साविज्ञान और प्रौद्योगिकी के लिए श्री चित्रा तिरुनल
संस्थान, त्रिवेन्द्रम में विचार-विमर्श किया.
मंगोलिया
विज्ञान और प्रौद्योगिकी में सहयोग पर भारत और मंगोलिया के बीच एक करार पर,
विज्ञान और प्रौद्योगिकी राज्य मंत्री श्री के.आर.नारायणन द्वारा मंगोलिया के
दौरे के दौरान १४ जुलाई, १९८८ को हस्ताक्षर किये गये. इस समझौते में वरिष्ठ
वौज्ञानिकों, अनुसंधान कार्यकर्ताओं, विशेषज्ञों और विद्वानों के आदान-प्रदान,
सामान्य रुचि की समस्याओं पर द्विपक्षीय संगोष्ठियों और पाठ्यक्रमों के आयोजन
तथा उद्योग कृषि और अन्य क्षेत्रों में संयुक्त अनुसंधान के जरियें सहयोग बढ़ाने
का विचार है.
नीदरलैंड्स
१९८८-८९ के लिए कार्य योजना को अन्तिम रूप देने के लिए विज्ञान और प्रौद्योगिकी
पर भारत-नीदरलैंड्स संयुक्त समिति की दूसरी बैठक १६-१७ जून, १९८८ को
जोएटरमीअर,नीदरलैंड्स में हुई. इस बैठक में विज्ञान और प्रौद्योगिकी विभाग के
सचिव तथा नीदरलैंड्स के शिक्षा और विज्ञान मंत्रालय में विज्ञान नीति के
महानिदेशक डॉ. ई.वेन स्पीगेल सह-अध्यक्ष थे.
विज्ञान नीति पर भारत-नीदरलैंड्स कार्यशाला५-६ सितम्बर,१९८८ को नई दिल्ली में
आयोजित की गई, जिसमें ११ डच और १८ भारतीय वैज्ञानिकों और प्रशासकों ने भाग लिया.
इसके अलावा, यंत्रीकरण, सर्वेक्षण , रेडियोखगोलिकी, और चिकित्सा विज्ञान जैसे
क्षेत्रों में अदान-प्रदानार्थ बहुत सी पारस्परिक यात्राएं की गई.
आई.टी.सी. और भारतीय सर्वेक्षण विभाग के सर्वेक्षण प्रशिक्षण संस्थान के बीच सहयोग
का और विकास करने के लिए संस्थागत सहयता प्रदान करने के सिये एक कार्यक्रम का
अनुमोदन किया गया है, जिसका उद्देश्य हैदराबाद(भारत) तथा एन्शिडे(नीदरलैंडस)
स्थित सर्वेक्षण प्रशिक्षण संस्थान को आधुनिक बनाना है.
पोलैंड
वर्ष १९८९-९१ के लिये भारत-पोलैंड सहयोग कार्यक्रम बनाने के लिए अन्तर-मंत्रालयी
विचार-विमर्श किया गया. सहयोग के लिये अभिनिर्धारित क्षेत्रों में खनन, कोयला
विद्युत उत्पादन, मानकीकरण, भवन सामग्री, सामग्री विज्ञान, वैमानिकी विज्ञान, फर
प्रौद्योगिकी,चमड़ा प्रौद्योगिकी ,यंत्रीकरण, क्रिल मछली पालन, और संसाधन और जैव
-प्रौद्योगिकी और प्रतिरक्षा विज्ञान शामिल हैं.
स्वीडन
१९८७ में एक द्विपक्षीय करार किए जाने के फलस्वरूप तोराई-सरसों में सुधार पर
भारत-स्वीडन सहयोगात्मक अनुसंधान कार्यक्रम के कार्यान्वयन के लिए कदम उठाये गए.
अभिनिर्धारित परियोजनाओं में निम्नलिखित शामिल हैं:--
(१) स्तर सुधार, (२) सूखा प्रबन्ध, (३) वन प्रबन्ध, (४) सरसों एफिड प्रबन्ध,(५)
अधिक उत्पादन के लिए पालन ब्रीडिंग, पादप ज्यामिति.
