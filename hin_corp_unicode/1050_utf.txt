<ठ्रन्स्लटेड् ंअटेरिअल्><ळिटेरटुरे><ढुग्गल्, खर्टर् शिन्ग्ह्><ःअअल् ंउरेएडोन् ख><१९९३><णटिओनल् भोओक् ठ्रुस्ट्><णेत् ढेल्हि><६२-६९><२१४०><ढुग्गल्, ख्.श्.ःएअल् ंउरेएडोन् ख - ठ्रन्स्लिट् -औ>

बढ़िया मलमल की किस्मफिर जीते ने तेजी को तस्वीरें दिखाई. नंगी मेंमें कहीं
खड़ी थी - कहीं लेटी थीं - नंग - धड़ंग. जीते की दोस्ती मेमों के साथ थी.
वह कहता था कि अगर वह चाहे तो नम्बरदार की बेटी को भगाकर ले जा सकता है.
नम्बरदार की बेटी, जिसके हुस्न की कहानियां सारे इलाके में मशहूर थीं.हर
रोज दोपहर को जब तेजी जीते के चौबारे में जाता तो वह इस तरह की कहानियां
सुनाता रहता. तेजी को लगता, जैसे जीता कोई जादूगर हो. वह जीते की आंखों में
देखता ही रह जाता.मजिस्ट्रेट के सामने उसने जो बयान दिया था वह तो पुलिसवालों
ने सिखाया था. और कई-कई बार उसके घरवालों ने उससे रटवाया था.कंवलजीत की यह
ड्यूटी थी कि वह झूठ बोले.इसके बदले में उसकी बेहद खातिर होती. उसे बर्फी
अच्छी लगती थी; उसे बर्फी खाने के लिए मिलती. दूध जैसी सफेद बर्फी जिसमें
पिस्ते और बादाम मिले रहते. ऊपर चांदी के वर्क झिलमिलाते रहते. उसे खट्टी
कांजी अच्छी लगती थी; उसे बिल्लौर के गिलास में लाल-लाल कांजी पीने के लिए
मिलती. सुन्दरी चाची मटकी-भर कांजी उसके लिए बनाती. कंवलजीत को अनवरी
बाई और और भाई छैला पटियाले वाले के गाने अच्छे लगते थे, सुन्दरी चाची
के ग्रामोफोन पर वह कितनी - कितनी देर तक इस तरह के गीत सुनता रहता, खास
तौर पर `चिट्ठिये दरद फिराक वालीये, लै जा, लैजा, सुनेहड़ा सोहने यार दा'
- इस गीत में तो उसकी जान थी. इस तरह के रिकार्ड उनके अपने घर में नहीं
घुस सकते थे.कंवलजीत की हद से ज्यादा खातिर होती. उसका काम केवल यह था कि
सुन्दरी चाची के सूफे की दहलीज पर बैठा रहे. अगर कोई सामने वाली गली में
उसके आँगन में आता दिखाई दे, तो उसे कह दे कि सुन्दरी चाची घर नहीं है. लोग
सोचते, सुन्दरी उसे घर की रखवाली के लिए बैठा गई है, और सुन्दरी सूफे के
भीतर सुरक्षित होकर अपनी मन-मर्जी करती रहती.सामने गली, बाहर खुला आंगन,
एक तरफ रसोई और रसोई से लगता मोकला सूफा और पीछे दो कोठरियां थी. एक में
लकड़ियां और पुराना कूड़ा-कबाड़ भरा था, दूसरे में ट्रंक थे, बिस्तरे थे,
सुन्दरी चाची के हवलदार खाविंद की चार बांसों से बंधी मच्छरदानी थी. सारे
गांव में बस एक वही मच्छरदानी लगाकर सोता था. उसे मच्छरदानी में सोता देखने
के लिए गांव के `राजे' भी सुन्दरी के आंगन में झांकते रहते. और फिर वह लाम
पर चला गया. छुट्टी पर आया हुआ था. एक दिन पहुंचा तो अगले दिन पीछे-पीछे
उसे बुलावा आ गया. सुन्दरी ने हंसते-हंसते उसे विदा किया. लाम बंद हुए भी
कितना अर्सा गुजर गया था, अभी तक उसका कोई पता नहीं चला था. बस यही कहते
थे - हवलदार लापता है. सुन्दरी इन्तजार करती-करती बावरी हो गई. कितनी देर
मायके रह आई थी, अब कई महीनों से अपने घर बैठी थी.सुन्दरी की ससुराल में
इधर-उधर कोई नहीं था. जो थे, उनसे उसकी बनती नहीं थी. बस एक सुन्दरी थी,
और एक हवलदार की मधुर याद.या फिर कंवलजीत था, जिसे पिछले कुछ महीनों से
सुन्दरी ने अपना हमराज बनाया था. कंवलजीत का काम बस इतना था कि वह बैठक
की दहलीज पर बैठकर झूठ बोले-सुन्दरी चाची बाहर गई हुई है. किसी-किसी दिन तो
उसे यह भी जरूरत न पड़ती. उसे दहलीज पर बैठा देखकर अल्ले -मुहल्ले की औरतें
कहती थीं, "लड़के, तेरी चाची घर नहीं है? और खड़े पैर वापस चली जाती. कभी
अगर कोई घुसकर उधर आने की कोशिश करती, तो कंवलजीत उसे आंगन में ही रोक लेता,
"सुन्दरी चाची ने मुझे कहा है, मेरे पीछे घर में किसी को न घुसने देना."
यह सुनकर गांव की औरतें हवलदार की तरीमत पर नाक-भौं चिढ़ाती बड़बड़ाती
हुई वापस चली जातीं.सुन्दरी गांववालों से कहती कि उसका घरवाला लापता है,
पर सरकार ने इन्तजार कर करके उसे मरा हुआ मान लिया था. उसके सारे कागज
दाखिल दफ्तर कर दिए गए थे. जो रकम उसकी तरफ बनती थी, सरकार ने उसकी विधवा
सुन्दरी क के नाम ढेर सारा पैसा जमा करवा दिया गया था.सुन्दरी कहती, "वह
मर नहीं सकता. इस तरह उसे दगा नहीं दे सकता. अभी तो उसने अपने अपने लाखों
इकरार पूरे करने हैं." सुन्दरी दिन-रात अपने `ढोल-सिपाही' का इंतजार करती
रहती. दोनों वक्त उसके लिए रोटी पकाती, दोनों वक्त वही चीजें पकाती जो उसे
अच्छी लगती थीं. दोनों वक्त थाल परसके उसका इंतजार करती. कोई बात होती तो
कहती, "वह आ जाए, उससे पूछकर फैसला करूंगी." उसके नाम अपने खत बहुत देर से
उसने अलग से संभाल-संभालकर रखे हुए थे" मजाल है, उसे कोई विधवा कह जाए,
सुहागिनों वाले कपड़े पहनती, सुहागिनों की तरह खुश-खुश रहती, एक इंतजार
था जिसे दिन-रात वह अपने सीने से लगाए रखती. और कुछ दिनों से उसने एक अजब
खेल खेलना शुरू कर दिया था. कंवलजीत को अपनी बैठक की दहलीज पर बैठाकर वह
कितनी-कितनी देर शीशे के सामने बैठी सजती रहती. दरवाजा बंद नहीं कर सकती थी,
क्योंकि भीतर अंधेरा हो जाता था और उमस भी कितनी हो जाती थी. खुला दरवाजा
देखकर वक्त-कुवक्त अल्ले-मुहल्लेवाली गप्पें मारने आ जातीं. बर्फी के लालच
में दहलीज पर बैठा कंवलजीत उन्हें टालता रहता.सामने के कोने में शीशे के
सामने बैठी सुन्दरी सिगार कर रही होती. अपने बालों को पानी से गीला करके
फंदे बनाती, तोते और चिड़ियां, फूल और पत्तियां. मुंह पर पाउडर मलती.
गालों पर हल्का-हल्का गुलाबी रंग लगाती. आंखों में काजल की लकीर, होठों
पर सुर्खी. सुन्दरी अपनी चोली की तनियां कसती रहती. कभी इस तरह से शीशे में
देखती, कभी उस तरह से. कभी सलवार-कमीज पहनती, कभी घाघरा, कभी रेशमी साड़ी.
सिंगार करके कभी कुर्सी पर जा बैठती, कभी पलंग पर जा लेटती. कभी बैठक में
टहलने लग जाती. कितनी-कितनी देर अपने-आप बोलती रहती, जैसे बातें कर रही
हो. कभी गाने लग पड़ती. सुन्दरी कितना सुन्दर गाती थी. हल्के-हल्के सुर -
दर्द से भीगे हुए:सुन्दरी ग्रामोफोन रिकार्ड से भी सुन्दर गीत गाती थी.
कंवलजीत सुनता और रस लेता हुआ ऊंघने लग पड़ता. सुन्दरी चाची उसे याद करती,
वह अपनी ड्यूटी ठीक तरह से पूरी नहीं कर रहा था. या फिर सुन्दरी उसे तब
टोकती जब वह उसे सजते हुए देखना शुरू कर देता. कोई उधर से आ जाता तो.  .  .
दहलीज पर कंवलजीत को एक अजब सी सुगन्ध आती रहती. सुन्दरी चाची के अंग्रेजी
तेल की सुगंध, अंग्रेजी पाउडर की सुगंध, अंग्रेजी सुर्खी की सुगंध.कुर्सी
पर बैठे-बैठे, पलंग पर लेटे-लेटे, बैठक में टहलते-टहलते जब सुन्दरी चाची थक
जाती तो अपना सिंगार उतार कर फिर घर के धुले कपड़े पहन लेती. कंवलजीत अपना
इनाम लेकर खेलने चला जाता.छोटा-सा यह राज उसका और सुन्दरी चाची का, उसने
इसका कभी किसी से जिक्र नहीं किया था.अकेली - मुकेली सुन्दरी या तो पाठ
करती रहती या गुरुद्वारे जाकर बैठी रहती. घर रहती तो उसकी आंखें सामने गली
में लगी रहतीं. भीतर ही भीतर घुलती जा रही थी. गोरी-चिट्टी सुन्दरी का रंग
धुआंखा जा रहा था. जैसे किसी के भीतर एक धूनी सुलग रही हो.तड़के, पौ फटने
पर वह सबसे पहले गुरुद्वारे जा पहुंचती. सारे गुरुद्वारे में झाड़ू देती,
कुएं से पानी की गागरें ढो-ढोकर आंगन धोती. गुरुद्वारे के ग्रंथी के स्नान
के लिए ताजा पानी लाती. फिर दरबार साहब का प्रकाश होता. वह चंवर लेकर पीछे
खड़ी रहती. सबसे पहला वाक् सुनती. कीर्तन के वक्त साध-संगत में शामिल होती.
अरदासा सोधा जाता, प्रसाद बांटा जाता. लोग अपने-अपने घर चलेजाते, ग्रंथी
आराम कर रहे होते और वह बाहर आंगन की दरियां तहाती रहती. जिस जगह बच्चे आकर
खेलते उस जगह को वह साफ करती. लोग भी अजब थे. गुरुद्वारे में आकर मूंगफलियां
खाते थे और छिलके टाटों के नीचे छिपा जाते थे. सुन्दरी हर चीज को पूरी तरह
संभाल-समेटकर घर जाती. और फिर शाम को भी यही करती. रात को बहुत देरी से
वह घर लौटती थी. जब कीर्तन सोहला पढ़ा जा चुकता, जब संगत अपने-अपने घर जा
चुकी होती, तब जाकर कहीं सुन्दरी दरियों को तहाती, खिड़कियां बंद करती,
गुरुद्वारे की चौखट पर लकीरें निकालती और फिर घर लौटती.घर आती तो बैठक
का एकाकीपन जैसे उसे खाने को दौड़ता था. हवलदार के पलंग की चादर बदलती,
उसके सोने के कपड़े उसके सिराहने लाकर रखती- ठीक उसी तरह जैसे वह उन दिनों
किया करती थी, जब वह रात को नौकरी से देर से लौटता था. फिर इंतजार कर-करके
खाना खाती. रात का खाना दिन को खाती. उसके लिए पकाया खाना अलग पड़ा रहता.
हवलादार के लिए रखा दिन का खाना रात को खाती. रात का खाना दिन को खाती. कई
महीने गुजर गए. फिर लोगों ने सुन्दरी की कहानियां शुरू कर दीं. इतनी सुबह
गुरुद्वारे में क्यों जाती थी ? इतनी देर से गुरुद्वारे से क्यों लौटती थी
? इस तरह अकेली कैसे रहती थी ? अगर ससुराल में उसकी किसी के साथ बनती नहीं थी
तो उसे मायके चले जाना चाहिए था. कोई बात भी हो, इस तरह अकेली जनानी-मुहानी
हलकाई हुई फिरने लग पड़े ? गली-गली, घर-घर चर्चा होती रहती.रब्ब की करनी कुछ
ऐसी हुई कि उन्हीं दिनों गुरुद्वारे की ग्रंथी की तरीमत गुजर गई. एक दिन उसे
ठंडी लगी, बुखार आया, दूसरे दिन उसे डबल निमोनिया हो गया. तीसरे दिन वह मर
गई. आठ बच्चे छोड़कर वह चली गई थी. जैसे कुलबुलाते कीड़े हों. हर कोई कहता,
भाई साहब के साथ बड़ा जुल्म हुआ है. औरतें हाथ मल-मलकर गुरुद्वारे के भाई
की तरीमत की अच्छाइयां गिनवाती रहतीं. मजाल है, अपने घर गुरुद्वारे की कोई
चीज घुसने दे. अपना गुजारा तनख्वाह में करती थी, जो उन्हें गुरुद्वारे की
तरफ से मिलती थी. बड़ी लिस्सी१ औरत थी. कभी किसी ने उसकी ऊंची आवाज नहीं
सुनी. छोटे-छोटे बच्चों की वजह से उसे गुरुद्वारे में ज्यादा आने की फुर्सत
नहीं मिलती थी, पर थी रब्ब से डरने वाली औरत .बाकी गांववाली आतीं. सुबह-शाम
मुंह-जबानी हमदर्दी जताकर चली जातीं, पर यह किसी को नहीं सूझता था कि भाई
साहब अब घर की रोटियां पकाया करेंगे या गुरुद्वारे जाकर कथा किया करेंगे,
घर आकर बच्चों को संभालेंगे, या गुरुद्वारे जाकर कीर्तन किया करेंगे ?इस
बात की फिक्र सुन्दरी को थी. सुन्दरी दोनों वक्त भाई साहब की थोड़ी- बहुत
मदद कर देती. उनके बच्चों को नहलाती, उनके कपड़े धोती. चूल्हे में आग जलाती.
ऊपर दाल पकाने के लिए रख देती. रोटियां तंदूरवाली सेंककर दे जाती थी.सुन्दरी
भाई साहब की जितनी सेवा करती, जितनी ज्यादा गुरुद्वारे में आती-जाती, लोग
उसकी उतनी ज्यादा बातें करते. कोई कहता, वह भाई साहब के जांघिये धोती थी.
कोई कहता, वह भाई साहब के लिए भांग घोटती थी. कोई कहता, वह भाई साहब के
गोदवाले बच्चे को सुलाने के लिए उसके मुंह में अपना दूध देती थी. कोई कहता,
रात को गुरुद्वारे की दरियां समेटकर वह भाई साहब की टांगें दबाती थी. कोई
कहता, अपने बच्चों की मां के बिछोह में भाई साहब की आंख नहीं लगती थी और
सुन्दरी भाई साहब के साथ छोटी-छोटी बातें करती हुई उन्हें सुलाकर घर लौटती
थी.जितने मुंह उतनी बातें. लोगों ने सुन्दरी का गुरुद्वारे जाना मुश्किल
कर दिया. जिस गली में भाई साहब रहते थे, लोगों ने सुन्दरी का उस गली में
से निकलना मुश्किल कर दिया. सुन्दरी सारा-सारा दिन अपनी बैठक में पड़ी रहती.
कंवलजीत को पकड़-कर अपने घर ले आती और उसकी खआतिर करती रहती. कभी उसके साथ
खेलने लगती, कभी उसे खिलाने लगती. आजकल वह सिंगार नहीं करती थी. बात-बात
में फूट पड़ती थी, उसकी आंखों से आंसू बरसने लगते. कभी कंवलजीत से कहती,
तू पढ़ा कर. कभी कहती, तू खेला कर. कभी कहती, तू अच्छा खाया कर. कभी कहती,
तू कपड़े बढ़िया पहना कर. कभी कहती, जल्दी-जल्दी ब़्अड़ा हो जा. कभी कहती,
तू ब्याह करना. कभी कहती, ब्याह बिलकुल न करना. जो मुंह आता, बोलती रहती
और फिर कंवलजीत की मां ने उसका सुन्दरी के यहां जाना बंद कर दिया.लोग
कहते, सुन्दरी दीवानी हो गई है. हर वक्त झक्की बातें करती. एक दिन गली
में बैठी गाने लग पड़ी-बार-बार यही तुक गाती रहती. गली में मर्द भी थे,
औरतें भी थीं. जो कोई सुनता, आंखे नीची कर लेता. गांव के बड़े चौधरी तक
शिकायत जा पहुंची. वह कहता था, यह तो गुरबानी की तुक है. यह तुक तो कई
बार गुरुद्वारे में कीर्तनियों से उसने सुनी थी. लोगों को एतबार न आता,
गुरुद्वारे के भाई साहब ने वह पन्नानिकालकर हरेक को दिखाया, तब भी लोग
सुन्दरी को माफ करने के लिए तैयार नहीं थे. गली में बैठकर आंखे मूंदे,
नशे-नशे में क्यों उसने ऐसा गया था-गुरु साहिब की बात दूसरी है. गुरुद्वारे
में इस तुक के दूसरे अर्थ निकलते हैं.ईश्वरकंत है, बंदा उसकी दुल्हन है.
उसकी भक्ति बंदे का आधार है, जिसके बिना अंग मुड़-मुड़ जाता है. पर सुन्दरी
यह तुक नहीं गा सकती थी, सुन्दरी,जिसके कंत का कुछ पता नहीं था. लाम पर गया,
अभी तक लौटा नहीं था
