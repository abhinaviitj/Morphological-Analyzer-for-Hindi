<ळिटेरटुरे><ळेट्टेर्स्/ ढिअरिएस्/ श्पेएच्हेस्><उनुस् ंउहम्मड् ><खइडि खे ख्हट् ><१९८५ ><शरस्तटि  ><ढेल्हि><१०६-१११><२०१० ><उनुस्, ं-खइडि खे ख्हट्-ईड्स्-औ>

+
सत्रहवांॅ खत:
डिस्ट्रिक्ट जेल, एबटाबाद; २९ अगस्त, १९४३
हरीपुर सिर्फ एक माह और ग्यारह दिन ही रहा. दिन तो कड़े थे मगर साथ ही दिलचस्प
भी. टी.बी. वार्ड के बाद कौन-सी जगह बुरी लगती . फिर हरीपुर तो सूबा सरहद का
सबसे बढ़िया जेल है. साथियों ने इतना साथ दिया और इतनी देखभाल की कि उनका एहसान
कभी नहीं भूलूँगा. जिसके लिए बाहर से कोई चीज आती , वह पहले मेरे पास लाता कि
चखकर मुँह का मजा बदलूँ. जुमा की नमाज के बाद पानी फूंककर लाते और आग्रह करते
कि इसे पी लूँ, ताकि जल्द तंदुरुस्ती मिले. और मुझे इससे कोफ्त कि ना मालूम
इसमें कितने जरासीम घुस बैठे हैं. खैर, इस तरह वहाँ की कौन-कौन-सी बातें याद
करता जाऊँ!
जेल की बन्द लॉरी में बैठकर फिर से एबटाबाद की तरफ़ चला. रास्ते में बारिश होने
लगी और अगरचे सवारी तो बन्द थी मगर ताजा हवा कैसे रुकती . थोड़ी देर में पुरानी
सराय आ गई और लॉरी रुकी. बारिश और आँधी से एक दऱअत उखड़कर सड़क बन्द किए हुए
था. इसलिए जेल से जरा दूर ही उतरना पड़ा. और बारिश में भीगता हुआ ड्योढ़ी तक
पहुँचा यहाँ खुशी की इन्तिहा न रही, जब पता चला कि टी.बी. वार्ड में नहीं,
बल्कि जेल के अन्दर जाना है. दस माह की मु़अतसर कैद में यह मेरी चौथी तब्दीली
थी.
और बक़ौल शायर:
मिसले हुबाब बहरे जहाँ में न दम लिया,
इक मौज की तरह इधर आया उधर गया
चार बजे होगे कि जेल का अन्दरूनी दरवाजा खुला और मेरी नजरों ने खुश-~खरामी
शुरू की. हलकी-हलकी बूँदाबांॅदी इस वक्त भी हो रही थी. कैना के फूल कसरत से लगे
हुए थे और हर चीज साफ़-सुथरी दिख रही थी. जेल चूँकि पहाड़ी जगह पर है, इसलिए
चार क़तओं में बंटा है. और खासा मुगल बाग दिख रहा है. ऊपर की जानिब एक चिनार
का दरख़्त तो इस क़द्र अच्छा लग रहा था कि उसे देखते जी न भरता. क़िस्सा
मु़अतसर कि सावन के नजारे थे और जो चाहता था कि शायरी करने बैठे जाऊँ. ना
जाने यह जेल क्यों इस क़द्र पसन्द आया, शायद:
क़ैदी हूँ और क़फ़स को चमन जानता हूँ मैं,
ग़ुरबत-कदा को अपना वतन जानता हूँ मैं.
ऐन इस बक़्त इसकी बाकी बनावट सामने आई, जिससे वाज़ेह हुआ कि बनाने वाले ने अक्ल
से मुठभेड़ की होगी. सर-पैर का पता नहीं. अलबत्ता बारकें एक-दूसरे से दूर-दूर
हैं और पथरीली ज़मीन होने के कारण कीचड़ का तो नामो-~निशान न था.
जेल वाले सीधा अस्पताल की तरफ ले गए. वहाँ एक बरामदे में, जो शायद पाँच फ़ीट
चौड़ा और सात फ़ीट लम्बा था, एक चारपाई पड़ी देखी. एक तरफ़ चिक भीं लटक रही
थीं. शायद बारिश रोकने के लिए. वहां अपनी चीजों को एक तरफ रखा और हैरान होकर
देखने लगा कि इस मुख्तसर जगह में कैसे गुजर होगी. हैड वार्डर एक कैदी नम्बरदार
को मेरी निगाहदाश्त की बावत हिदायत दे रहा था कि मैने इससे पूछा कि बादशाह खान
कहां है ? उसने एक कबूतर खाने की तरफ झांका जिसकी अजीबों गरीब साख्त ने दिल में
ऐसी नफरत पैदा की कि वह वढ़ती ही जा रही है. वस एक बड़ा दरबा, जो हमारे सरहदी
गाँधी, खान अब्दुलगफ्फार खाँ का आगा खान महल. आठ फीट चौड़ा, चौदह फीट लम्बा और
सौलह फीट ऊँचा ढांचा. छत दो हिस्सों में तकसीम, जिसका बीच का हिस्सा रोशानी और
हवा के लिए खुला छोड़ दिया गया था. जहाँ से वारिस और वर्फ आ जाए वह हमारा ही
कुसूर. साथ ही छोटा सा सहन भी है, जिसमें एक तरफ चूल्हा है. वहाँ बादशाह खान की
कदम बोसी का फख्र हासिल हुआ. वह बैठे आग जला रहे थे. मुझे सामने देखकर हैरान भी
हुए और खुश भी. आने की वजह बताई और यह कि अब एक ही जेल में बन्द. वली भी आ गया
और बड़े तपाक से मिला. चारसद्दा का सद्र और वह शाद मुहम्मद भी आ गए. चाय तैयार
हुई क्योंकि वक्त हो चुका था. हम पाँचों ने चार प्यालियों और एक गिलास में चाय
पी. चाय पीते हुए इधर -उधर के हालात सुने और सुनाए.
यूं तो मैं पाँच महीने इसी जेल के बाहर बादशाह खान का पड़ोसी रह चुका था मगर
दीवार के आर-पार की वो बातें कहां और कहां यह आमना -सामना. अब नये सिरे से
पुराने हिस्से दोहराये. जो कुछ बाद में बीती, वह भी कह डाली. लेकिन कहते-कहते
दर्द दाँत ने सताना शुरु किया. दाँत को दाबा तो बहुत, मगर वह दबने वाली आसामी
नहीं. जेल वालों ने पहले तो एक बड़े डीलडौल वाला दाँतों का डॉक्टर बुलाया. जो
अगर जानवरों का डॉक्टर होता तो ज्यादा मुनासिब. उस बुद्धु ने मेरा मुँह खोलकर
इस तरह देखना शुरु किया, जैसे कोई घोड़े या बैल को देखे. इसकी कारगुजारी देखकर
यह ठान ली कि यह दर्द सह लूंगा मगर ऐसे जंगली दाँतों के डॉक्टर की करिश्मा
साजियां न भुगतूंगा मेरा खौफ बेजा न था क्योंकि सुप्रटेंडेण्टभी इसकी असलियत जान
गया. या फिर मेरे चेहरे की उड़ती हुई हवाइयों ने काम लिया. एक तरफ ले जाकर कहा
कि फ़िक्र मत करो. अब फ़ौजी अस्पताल वालों से वक्त तय करुंगा . ना मालूम पहले
इस भूत से क्यों दो-चार करवाया.
तीसरे दिन फौजी अस्पताल जाना तय पाया. दफ़्तर पहुंचा तो वही पुलिस इंसपेक्टर, जो
पेशावर में गिरफ्तार करने आया था, खड़ा मुसकरा रहा था. बड़ी इज्जत से पेश आया और
कहने लगा कि शायद मेरी किस्मत में आपकी खिदमत लिखी है, क्योंकि कल हीं यहाँ
तबदील होकर आया हूँ. मैंने हँसकर कहा कि खिदमत करने की नहीं , सय्याद होने की.
अस्पताल में माहिरे-फन को इन्तिजार में खड़ा पाया.मुख्तसिर सा आदमी बड़ी नजाकत
से मिला और नफ़ासत से काम शुरु किया. उसने बताया कि दाँत खराब हो चुका है.
मगर वह बचाने की कोशिश जरुर करेगा. देखते -देखते थोड़ा सा चूना घोलकर ख़ानापूरी
कर दी. मैं हैरान था कि आखिर यह क्या मजाक है. मगर उसने एक पर्चा लिखकर पुलिस
वालों को दिया कि मामला तमाम. दूसरे दिन वह मसाला जूँ का तूँ मुँह में आ गया.
और मुझे दुबारा जाने के लिए तैयार रहने को कहा गया. इस दौरान में दर्द को अपना
लेने के बाएस तकलीफ की वह तेजी भी कम होते देखी.
चन्द रोज दुख सह लेने के बाद दुबारा फ़ौजी अस्पताल के दर्शन किये. इस बार दूसरा
माहिर मिला, जो पहले से भी ज्यादा नफ़ीस. था तो कौवा मगर खामख्वाह हंस की चाल
चलकर अपनी मिट्टी पलीद कर रहा था और मादरी -पिदरी ज़बान की हड्डियाँ पसलियाँ
तोड़ने पर तुला हुआ था.जी में आया कि कहूँ कि आखिर इस 'हम बोलटा'और' टुम क्या
करटा' से क्या हासिल
