<औङ्ङिचिअल् अन्ड् मेडिअ लन्गुअगेस्><आड्मिनिस्ट्रटिवे><आनोन्><श्टन्डर्ड् ङोर्म्स् ओङ् लेगल् डोचुमे.><१९८८><ंइन्. ओङ् ळत् झुस्टिचे ' छो. आङ्ङइर्स्><णेत् ढेल्हि><१३ टो १६><२४००><आनोन् श्टन्डर्ड् ङोर्म्स् ओङ् लेगल् डोचेमे.><ढ्हनन्जय् खुमर्>

खंड़ ६. कार्य पूरा होने के दस दिन के भीतर ठेकेदार उसकी सूचना भारसाधक इंजीनियर
को देगा और ऐसी सूचना की प्राप्ति के दस/तीस दिन के भीतर भारसाधक इंजीनियर कार्य का
निरीक्षण करेगा और यदि कार्य में कोई त्रुटि नहीं है तो वह ठेकेदार को समापन
प्रमाणपत्र देगा, अन्यथा ऐसी त्रुटियां (क) जो ठेकेदार द्वारा ठीक की जानी हैं
और/या (ख) जिनके लिए संदाय घटी हुई दरों पर किया जाएगा, उपदर्शित करते हुए अनन्तिम
समापन प्रमाणपत्र जारी किया जाएगा, किन्तु जब तक ठेकेदार उस परिसर से जिस पर कार्य
निष्पादित किया जाएगा, सब पाड़, बना हुआ सामान, कूड़ा-करकट और सभी झोपड़ियां तथा
स्वच्छता संबंधी इंतजाम जो कार्य के निष्पादन के संबंध में ठेकेदार के कर्मकारों
के लिए स्थल पर अपेक्षित थे और उसके द्वारा परिनिर्मित या सन्निर्मित हैं, हटा नहीं
देता और जब तक ऐसे भवन की जिसमें, जिस पर या जिनके निकट कार्य निष्पादित किया जाना
है, या जो कार्य के निष्पादन के प्रयोजन के लिए उसके कब्जे में रहा हो, सभी
काष्ठ-वस्तुओं, दरवाज़ों, खिड़कियों, दीवारों, फर्शों या अन्य भागों से गंदगी साफ
नहीं कर देता है और जब तक भारसाधक इंजीनियर द्वारा कार्य की माप न कर ली गई हो तब
तक अनन्तिम या अन्य समापन प्रमाणपत्र जारी नहीं किया जाएगा और न कार्य पूरा माना
जाएगा. यदि ठेकेदार कार्य पूरा करने के लिए नियत तारीख को या उससे पूर्व,
यथापूर्वोक्त पाड़, बचे हुए सामान और कूड़ा-करकट और सभी झोपड़ियों तथा स्वच्छता
संबंधी इंतजाम को हटाने के और गन्दगी साफ करने के संबंध में इस खंड की अपेक्षाओं का
अनुपालन करने में असफल रहेगा तो भारसाधक इंजीनियर ठेकेदार के व्यय पर ऐसे पाड़, बचे
हुए सामान और कूड़ा-करकट आदि को हटा सकेगा और जिस प्रकार वह उचित समझे उसका व्ययन
कर सकेगा और ऐसी गंदगी की सफाई करवा सकेगा तथा ठेकेदार का यथापूर्वोक्त किसी पाड़,
बचे हुए सामान के बारे में, उसके विक्रय द्वारा वस्तुतः प्राप्त किसी राशि के
सिवाय, कोई दावा नहीं होगा.
खंड ७. पांच हजार रुपए अथवा इससे कम की प्राक्कलित लागत वाले किसी कार्य के लिए कोई
संदाय तक नहीं किया जाएगा जब तक संपूर्ण कार्य पूरा न हो गया हो और समापन
प्रमाणपत्र न दे दिया गया हो. किन्तु पांच हजार रुपए से अधिक की प्राक्कलित लागत के
किसी कार्य की दशा में ठेकेदार उस कार्य के उतने भाग के जितना उसके भारसाधक
इंजीनियर के समाधानप्रद रूप में तब तक निष्पादित कर दिया हो, अनुपात में मासिक
संदाय, बिल पेश करने का हकदार होगा. ऐसी संदेय राशि के बारे में भारसाधक इंजीनियर
का प्रमाणपत्र ठेकेदार के विरुद्ध अंतिम और निश्चायक होगा. किन्तु ऐसे सभी
अन्तःकालीन संदायों के प्रति अग्रिम के रूप में संदाय, न की वस्तुतः किए गए और
पूरे हो चुके कार्य के लिए संदाय, माना जाएगा और इससे खराब, दोषपूर्ण और अपूर्ण या
अकुशल कार्य को हटाने और ले जाने की और उसका पुनः सन्निर्माण करने या उसे फिर
परिनिर्मित करने की अपेक्षा करना प्रवारित नहीं होगा और न उसे संविदा या उसके किसी
काम के किसी रूप में सम्यक् अनुपालन की या किसी दावे के प्रोद्भूत होने की स्वीकृति
समझा जाएगा और न ही यह इन शर्तों के अधीन लेखाओं के अंतिम परिनिर्धारण और समायोजन
के बारे में या अन्यथा भारसाधक इंजीनियर की शक्तियों को या उनमें से किसी को किसी
भी प्रकार से पर्यवसित, समाप्त या प्रभावित करेगा या संविदा में किसी रूप में
फेरफार करेगा या उस पर प्रभाव डालेगा. ठेकेदार द्वारा अंतिम बिल कार्य के पूरा होने के
लिए नियत तारीख से या भारसाधक इंजीनियर द्वारा पूरा होने का प्रमाणपत्र देने की
तारीख से एक मास के भीतर प्रस्तुत किया जाएगा और यदि संविदा की और अतिरिक्त मदों की
रकम २ लाख रुपए तक हो तो बिल प्रस्तुत किए जाने के तीन मास के भीतर और यदि वह दो
लाख रूपए से अधिक हो तो बिल प्रस्तुत किए जाने के छह मास के भीतर संदाय किया जाएगा.
यदि कार्य की किसी मद या किन्हीं मदों के बारे में विवाद हो तो केवल ऐसी मद या मदों के
लिए जिनके बारे में विवाद न हो, यथास्थिती, उक्त तीन मास या छह मास की अवधि
के भीतर संदाय किया जाएगा. ठेकेदार विवादास्पद मदों को नामंजूर किए जाने के तीस दिन
के भीतर उन मदों की एक सूची प्रस्तुत करेगा और यदि वह ऐसा करने में असफल होता है तो
उसका दावा पूर्णतः अधित्यजित और पूर्णतः समाप्त समझा जाएगा. जब किसी रिहायशी भवन
के चालू मामले में संदाय करने के लिए विस्तृत माप अभिलिखित करने में विलम्ब होने की
संभावना हो, तो (नींव और परिरूपण संबंधी मद को छोड़कर) (क) लिंटव स्तर ( जिनके
अन्तर्गत सयकन आदि भी हैं) और (ख) स्लेव स्तर तक किए गए संकर्म के लिए सहायक
इंजीनियर के पास इस आशय के प्रमाणपत्र के आधार पर कि प्रश्नगत स्तर तक कार्य पूरा
हो गया है, भारसाधक इंजीनियर अपने विवेकानुसार प्रत्येक तल के लिए विस्तृत माप किए
बिना चालू खाता बिलों में निविदत्त दरों के ७५ % के हिसाब से अग्रिम संदाय कर
सकेगा.
उनकी विस्तृत माप करने के पश्चात् इस प्रकार अनुज्ञात अग्रिम संदायों को
पश्चातवर्ती चालू बिलों में समायोजित कर दिया जाएगा. अंतिम संदाय विस्तृत माप के
आधार पर ही किया जाएगा.
खण्ड ८. ठेकेदार प्रत्येक मास में उस तारीख को या उससे पूर्व, जो भारसाधक इंजीनियर
द्वारा नियत की गई है, पिछले मास में निष्पादित समस्त कार्य के लिए बिल पेश करेगा
और भारसाधक इंजीनियर उसे सत्यापित करने के लिए उसका अपेक्षित माप लेगा या कराएगा और
दावा, जहां तक वह अनुज्ञेय है, यथासम्भव बिल पेश किए जाने से दस दिन की समाप्ति से
पहले समायोजित किया जाएगा. यदि ठेकेदार उक्त नियत समय के भीतर बिल प्रस्तुत करने
में असफल रहता है तो भारसाधक इंजीनियर उक्त नियत तारीख से सात दिन के भीतर अपने
अधीनस्थ किसी अधिकारी को उक्त कार्य की माप ठेकेदार की उपस्थिति में लेने के लिए
भेज सकेगा, जिसके माप सूची पर प्रतिहस्ताक्षर पर्याप्त आधार माने जाएंगे और भारसाधक
इंजीनियर ऐसी सूची से बिल तैयार कर सकेगा.
खण्ड ८क. किसी कार्य की कोई माप लेने के पहले, जैसा कि इसके खण्ड ६, ७ और ८ में
निर्दिष्ट किया गया है, भारसाधक इंजीनियर या उसके द्वारा भेजा गया अधीनस्थ अधिकारी
को उचित सूचना देगा. यदि ऐसी सूचना के पश्चात् ठेकेदार माप के समय उपस्थित होने में
असफल रहता है या प्रतिहस्ताक्षर करने में असफल रहता है या माप की तारीख से एक
सप्ताह के भीतर भारसाधक इंजीनियर द्वारा अपेक्षा की गई रीति से अन्तर अभिलिखित करने
में असफल रहता है तो ऐसी दशा में, यथास्थिति, भारसाधक इंजीनियर या उसके द्वारा भेजे
गए अधीनस्थ अधिकारी द्वारा की गई माप अंतिम और ठेकेदार पर आबद्धकर होगी और उसका
विरोध करने का ठेकेदार को कोई अधिकार नहीं होगा.
खण्ड ९. ठेकेदार सभी बिल मद्रित प्ररूपों में भेजेगा जो आवेदन किए जाने पर भारसाधक
इंजीनियर के कार्यालय से प्राप्त हो सकेंगे और बिलों में प्रभार सदैव निविदा में
विनिर्दिष्ट दरों पर या किसी ऐसे अतिरिक्त कार्य की दशा में जिनके लिए आदेश इन
शर्तों के अनुसरण में दिया गया है और जिनका उल्लेख जिनके लिए उपबंध या निविदा में
नहीं किया गया है, इसमें इसके पश्चात् ऐसे कार्य के लिए उपबंधित दरों पर दर्ज किए
जाएंगे.
खण्ड ९क. ठेकेदार को शोध्य संदाय, यदि वह चाहे तो, सीधे उसको किए जाने की बजाय उसके
बैंक को दिए जा सकते हैं परन्तु यह तब जबकि ठेकेदार भारसाधक इंजीनियर को (१) संदाय
प्राप्त करने के लिए बैंक को प्राधिकार प्रदान करने वाले मुख्तारनामे जैसी वैध रूप
से मान्य दस्तावेज़ के रूप में प्राधिकार दें और (२) उस हिसाब की शुद्धता के बारे
में अपनी स्वीकृति दे जिसमें सरकार द्वारा शोध्य राशि बताई गई है या भारसाधक
इंजीनियर द्वारा हिसाब या दावे के, बैंक को संदाय करके निपटाए जाने से पहले सरकार
को प्रस्तुत किए गए बिल या अन्य दावे पर अपने हस्ताक्षर दिखाए. ऐसे बैंक द्वारा दी
गई रसीद संदाय के लिए पूर्ण और पर्याप्त उन्माचित होगी किन्तु, ठेकेदार को, जहां
संभव हो, सम्यक् रूप से रसीदयुक्त और उन्मोचित बिल अपने बैंककारों की मार्फत
प्रस्तुत करने चाहिएं.
इसमें अन्तर्विष्ट कोई बात राष्ट्रपति के संबंध में बैंक के पक्ष में किसी अधिकार
या साम्या का सृजन नहीं करेगी.
खण्ड १०. यदि विनिर्देश या मदों की सूची में यह उपबंध हो कि ऐसे विशेष सामान का
प्रयोग किया जाए जो भारसाधक इंजीनियर के भण्डार से दिया जाएगा या यदि यह अपेक्षित
है कि ठेकेदार इससे उपाबद्ध सामान की अनुसूची में यथादर्शित भारसाधक इंजीनियर
द्वारा उपलब्ध कराई जाने वाली अमुक सामग्री का प्रयोग करेगा तो ठेकेदार केवल संविदा
के प्रयोजनों के लिए समय-समय पर उसके द्वारा प्रयोग किए जाने के लिए अपेक्षित सामान
और सामग्री प्राप्त करने के लिए आबद्ध होगा और उसे उसका प्रदाय किया जाएगा और सामान
की उक्त अनुसूची में विनिर्दिष्ट दरों पर इस प्रकार प्रदाय किए गए सामान और सामग्री
की पूरी मात्रा का मूल्य ठेकेदार को संविदा के अधीन या अन्यथा उस समय देय या उसके
पश्चात देय होने वाली किन्हीं राशियों में से या प्रतिभूति निपेक्ष के प्रति या
उससे या यदि वह सरकारी प्रतिभूतियों में है तो उसे या उसके पर्याप्त प्रभार को इस
प्रयोजन के लिए बेचकर उसके विक्रय आगमों में से मुजरा कर दिया जाएगा या काट लिया
जाएगा. ठेकेदार को इस प्रकार प्रदाय किया गया सब सामान पूर्णतः सरकार की संपति बना
रहेगा और किसी भी कारण से कार्य के स्थान से हटाया नहीं जाएगा और भारसाधक इंजीनियर
द्वारा निरीक्षण के लिए हर समय खुला रहेगा. संविदा पूरी हो जाने या ओ समाप्त कर दिए
जाने के समय अप्रयुक्त और पूरे तौर से अच्छी हालत में बचा हुआ सामान भारसाधक
इंजीनियर को उसके द्वारा निर्दिष्ट स्थान पर तब लौटाया जाएगा, जबकि वह अपने
हस्ताक्षर सहित लिखित सूचना द्वारा ऐसी अपेक्षा करे. किन्तु ठेकेदार ऐसी सम्मति के
बिना सामान के लौटाए जाने का हकदार नहीं होगा और पूर्वोक्त रूप से प्रदाय किए गए
किसी सामान के बारे में, जिसका वह उपयोग नहीं कर रहा है, या ऐसे किसी सामान की
बरबादी या नुकसान के लिए प्रतिकर का दावा नहीं करेगा. परन्तु ठेकेदार ऐसे सभी या
किसी सामान के प्रदाय में किसी विलम्ब या उसका प्रदाय न किए जाने के बारे में किसी
भी दशा में किसी प्रतिकर या नुकसानी का हकदार नहीं होगा. परन्तु यह और कि यदि सरकार
उस सामान का प्रदाय कार्य पूरा करने के लिए नियत समय में उसके ५० प्रतिशत समय को
जोड़़्अ कर जो समय आए उसके भीतर (यदि कार्य को करने का समय १२ मास से अधिक है तो,
नियत समय में ६ मास जोड़ कर जो समय आए उसके भीतर) कर देती है तो ठेकेदार सम्पूर्ण
कार्य निष्पादित करने के लिए आबद्व होगा. किन्तु यदि उक्त अवधि के भीतर सामान के
कुछ भाग का ही प्रदाय किया गया हो तो ठेकेदार उतना ही कार्य करने के लिए आबद्व होगा
जितना उपर्युक्त अवधि में प्रदत्त सामान और सामग्री से करना संभव है. बाकी कार्य को
पूरा करने के लिए ठेकेदार उतना समय बढ़ाए जाने का हकदार होगा जितना भारसाधक
इंजीनियर अवधारित करे. भारसाधक इंजीनियर का इस संबंध में विनिश्चय अंतिम होगा.
खंड १०क. भारसाधक इंजीनियर को परिसर से सभी सामग्रियों को, जो उसकी राय में
विनिर्देश के अनुसार नहीं है, हटाने की अपेक्षा करने की पूर्ण शक्ति होगी और
व्यतिक्रम की दशा में, भारसाधक इंजीनियर उसे हटवाने के लिए अन्य व्यक्तियों को
नियोजित कर सकेगा और ऐसा करने में ऐसी सामग्री को होने वाली हानि या नुकसान के लिए
उत्तरदायी या लेखादायी नहीं होगा. भारसाधक इंजीनियर को, उसके स्थान पर अन्य उचित
सामग्री दिए जाने की अपेक्षा करने की पूर्ण शक्ति होगी और व्यतिक्रम की दशा में
भारसाधक इंजीनियर उसका प्रदाय कराएगा और ऐसे हटाए जाने या प्रतिस्थापन में जो खर्च
आएगा वह ठेकेदार द्वारा वहन किया जाएगा.
खंड १०ख. भारसाधक इंजीनियर द्वारा विनिर्दिष्ट प्ररूप में विलेख पर जब ठेकेदार
हस्ताक्षर कर देगा तब वह इस बात का हकदार होगा कि कार्य के निष्पादन के दौरान उसे
ऐसी सामग्री के ७५ प्रतिशत प्राक्कलित मूल्य तक का संदाय किया जाए जो भारसाधक
इंजीनियर की राय में अविनश्वर है और संविदा के अनुसार है और जो उस स्थल पर संविदा
के संबंध में लाई गई है तथा उचित रूप से भंड़ार में रखी गई है और या मौसम या अन्य
कारणों द्वारा नुकसान से पर्याप्त संरक्षित है, किन्तु जो अग्रिम दिए जाने के समय
कार्य में समाविष्ट नहीं की गई थी. जब वह सामग्री, जिसके बारे में इस उपखण्ड के
अधीन अग्रिम दिया गया है, कार्य में समाविष्ट कर ली जाती है तब इस संविदा के किसी
खंड या किन्ही खंड़ों के अधीन किए गए अगले संदाय में से ऐसे अग्रिम की कटौती कर ली
जाएगी.
 खंड १० ग. यदि संकर्म की प्रगति के दौरान उसमें समाविष्ट किसी सामग्री की (जो उसके
खंड १० के अनुसार भारसाधक इंजीनियर के भण्डार में से प्रदान की गई सामग्री नहीं है)
कीमत में और/ या श्रमिकों की मजदूरी में किसी नई विधि या कानूनी नियम या आदेश
के प्रवृत हो जाने के प्रत्यक्ष परिणामस्वरूप (किन्तु विक्रय-कर में किसी परिवर्तन
के कारण नहीं) वृद्धि हो जाती है और ऐसी वृद्धि कार्य के लिए निविदा प्राप्त करने
के समय विद्यमान कीमत और/या मजदूरी के दस प्रतिशत से अधिक है, और तदुपरि
ठेकेदार (संकर्म में समाविष्ट) उस सामग्री की बाबत आवश्यक और उचित रूप से ऐसी
बढ़ी हुई कीमत और//या कार्य के निष्पादन में नियोजित श्रमिकों की बाबत ऐसी बढ़ी हुई
मजदूरी का संदाय करता है, तो संविदा की रकम में तदनुसार परिवर्तन कर दिया जाएगा,
परन्तु ऐसा तब तक होगा जब कि इस प्रकार संदेय वृद्धि अधीकरण इंजीनियर की (जिसका
विनिश्चय अंतिम और आबद्धकर होगा) राय में, संविदा के निष्पादन में ऐसे विलम्ब के
कारण नहीं हुई है जो ठेकेदार के नियंत्रण के भीतर है:
 परन्तु, यदि यह वृद्धि उक्त कीमत/मजदूरी के दस प्रतिशत से अधिक नहीं है तो कोई
प्रतिपूर्ति नहीं की जाएगी और यदि वह वृद्धि उक्त कीमत/मजदूरी के दस प्रतिशत से
अधिक है तो प्रतिपूर्ति १० प्रतिशत से ऊपर की अतिरिक्त रकम पर ही की जाएगी. परन्तु
यह और कि यदि ऐसी वृद्धि संविदा अथवा प्रश्नगत कार्य के पूरा होने की बढ़ी हुई
तारीख के पश्चात प्रवृत हुई है तो ऐसी कोई वृद्धि संदेय नहीं होगी.
यदि संकर्म की प्रगति के दौरान, संकर्म में समाविष्ट किसी सामग्री की (जो उसके
खंड १० के अनुसार भारसाधक इंजीनियर के भंडार से प्रदाय की गई सामग्री नहीं है)
कीमत और/या श्रमिकों की मजदूरी किसी नई विधि या कानूनी नियम या आदेश के प्रवृत हो
जाने के प्रत्यक्ष परिणामस्वरूप (किन्तु विक्रय-कर में किसी भी परिवर्तन के कारण
नहीं) कम हो गई है और ऐसी कमी कार्य के लिए निविदा प्राप्त करने के समय विद्यमान
कीमतों/और या मजदूरियों के दस प्रतिशत से अधिक है तो सरकार संकर्म में समाविष्ट
सामग्री (जो इसके खंड १० के अनुसार भारसाधक इंजीनियर के भंडार से प्रदाय की गई
सामग्री नहीं है) और या/ कार्य के निष्पादन में, ऐसी विधि, कानूनी नियम या आदेश के
प्रवृत होने की तारीख के पश्चात्, नियोजित श्रमिकों की बाबत ठेकेदार को शोध्य रकमों
में से ऐसी रकम काटने की हकदार होगी जो कार्य के लिए निविदा प्राप्त करने के समय
प्रचलित सामग्री की कीमत और/या मजदूरी में से उसके दस प्रतिशत के बराबर रकम
घटाकर आने वाली रकम और ऐसी विधि, कानूनी नियम या आदेश के प्रवृत हो जाने पर
सामग्री की कीमत और/या श्रमिकों की मजदूरी के बीच के अंतर के बराबर होगी.
ठेकेदार इस शर्त के प्रयोजन के लिए ऐसी लेखाबहियां और अन्य दस्तावेज रखेगा जो
दावाकृत किसी वृद्धि या उपलब्ध कमी की रकम दिखाने के लिए आवश्यक है और सरकार
के सम्यक रूप से प्राधिकृत अभिकर्ता को उसका निरीक्षण करने देगा. इसके अतिरिक्त
भारसाधक इंजीनियर से निवेदन पर इस प्रकार रखी गई कोई दस्तावेज और ऐसी अन्य
जानकारी जिसकी भारसाधक इंजीनियर अपेक्षा करे ऐसी रीति में सत्यापित रूप में देगा
जैसी भारसाधक इंजीनियर अपेक्षित करे.
