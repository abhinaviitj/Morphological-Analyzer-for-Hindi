<शोचिअल् श्चिएन्चे><ळिन्गुइस्टिच्स्><शट्यडेव् छ्हउड्हर्य्><श्हइलिविग्यन् अउर् खव्य श्हस्ट्र><१९८०><आलन्कर् फ्रकस्हन्><ढेल्हि><१९२ टो १९८><२०२०><शट्यडेव्-श्हइलिविग्यन्> 

भारतीय काव्यशास्त्र में भाषाचिन्तन समस्त संसार के वा मय का प्रत्येक
अंग किसी न किसी स्तर पर परस्पर-सम्बद्ध तथा अनुस्यूत है, और इस तथ्य का एक
तथ्य का एक मात्र कारण है मानव की समस्त अनु-भूतियों और क्रियाप्रणालियों का
एक-दूसरे के साथ प्रत्यक्ष अथवा परोक्ष रुप से जुड़ा होना . वा मय के कुछ
रुप परस्पर अत्यधिक सम्पृक्त हैं, कुछ अन्योन्याश्रित हैं, कुछ अन्याश्रित
हैं, और कुछ में परस्पर बहुत दूर का रहता है . काव्यशास्त्र और भाषा-तत्त्व
को प्रथम वर्ग के अन्तर्गत रखा जा सकता है . ये दोनों परस्पर घनिष्ठता-पूर्वक
सम्पृक्त हैं . संस्कृत काव्यशास्त्र में भाषाविषयक तथ्य इधर-उधर बिखरे
पड़े हैं . प्रस्तुत लेख में उन्हीं उल्लेखों को किसी सीमा तक एकत्र किया
जा रहा है . सुधी पाठक भली भाँति जानते हैं कि काव्यशास्त्रीय ग्रन्थों
में भाषाविषयक अनेक स्थलों को अन्य शास्त्रों से ही ग्रहण कर उद्धृत अथवा
विवेचित किया गया है, किन्तु इस लेख में उन सबको काव्यशास्त्र के ही अंग
मानकर उन पर प्रकाश डाला गया है, और यों भी, बाह्य सामग्री किसी भी शास्त्र
के अनुकूल ढलकर उसकी निजी सम्पत्ति, उसका अविभाज्य अंग, बन जाया करती है
. इस लेख में काव्यशास्त्र में निरुपित भाषा-विषयक अनेक प्रसग् ओं पर पाँच
रुपों में प्रकाश डाला जा रहा है . १.  भाषा की आवश्यकता भाषा की आवश्यकता,
महत्ता तथा शुद्धता के विषय में सर्वाधिक कवित्वपूर्ण कथन हैं दण्डी के,
जिनके अनुसार `यह वाणी का ही प्रसाद है कि यह सब लोक-व्यवहार चल रहा है,
अन्यथा यह सम्पूर्ण जगत् शब्द-रुपी ज्योति के बिना अन्धकारमय बन जाता .
विशुद्ध वाणी तो कामधेनु गाय है, किन्तु अशुद्ध वाणी प्रयोक्ता की मूर्खता
की द्योतक है .' प्राय: सभी काव्यशास्त्रियों का आग्रह है कि रचना दोष-रहित
होनी चाहिए . दण्डी ने इसी सम्बन्ध में कहा है कि `काव्य में अत्यल्प दोष
को भी उपेक्षा नहीं करनी चाहिए, यह काव्य को उस प्रकार कुरुप बना देता है
जिस प्रकार सुन्दर शरीर को कुष्ट रोग का एक भी दाग कुरुप बना देता है . २.
भाषा की उत्पत्ति भाषा की उत्पत्ति-विषयक सक् एत के लिए भामह का निम्नलिखित
कथन विशेषत: उल्लेख्य है कि लोक-व्यवहार के लिए पहले ही एक अनुबन्ध-सा
कर लिया गया कि इतने वर्ण इतने अर्थ का बोध कराएँगे-- इयन्त ईदृशा वर्णा
ईदृगर्थाभिधायिन: . व्यवहाराय लोकस्य प्रागित्थं समय: कृत: .. काव्यालंकार
(भामह) ६.  १३ स्पष्टत:, यह कथन आधुनिक भाषाविज्ञान का ही प्रतीत होता है,
जिसे हम `कन्वैन्शनल थिओरी' अथवा `साक् एतिक सिद्धान्त' कहते हैं, और जिस
पर ये दो आक्षेप प्रधान रुप से किये जाते हैं कि इस अनुबन्ध से पूर्व किस
प्रकार लोक-व्यवहार होता होगा और यह अनुबन्ध किस भाषा के माध्यम से किया गया
होगा . इनके अतिरिक्त कुछ-एक गौण आक्षेप और भी हो सकते हैं कि अनुबन्ध से
पूर्व यदि लोक-व्यवहार चल रहा था तो अनायास इस अनुबन्ध की आवश्यकता क्यों आ
पड़ी, और फिर, यदि अनुबन्ध कर भी लिया गया था, तो फिर वही भाषा टिकी क्यों
न रही--पुन: किन अनुबन्धों से निरन्तर बदलती रही . और यदि, इस परिवर्तन को
किसी अनुबन्ध के बिना स्वत: स्वीकार किया जाए तो फिर भाषा का आरम्भिक रुप
भी स्वत: निर्मित हो जाने में कोई आपत्ति नहीं होनी चाहिए--विकासवाद का यही
सिद्धान्त वस्तुत: भाषा की उत्पत्ति का एकमात्र कारण माना जाता है, तथा अन्य
तथाकथित कारण इस कारण के सहायक हैं, न कि भाषा की उत्पत्ति के कारण . जो हो,
भाषा की उत्पत्ति की समस्या का समाधान न तो प्राचीन वैयाकरणों के पास है और न
ही काव्यशास्त्रियों के पास . आधुनिक भाषावैज्ञानिकों ने यद्यपि इस सम्बन्ध
में अनेक मन्तव्य स्थिर किये, पर अन्तत:, अपने इन्हीं प्रयासों के सम्बन्ध
में किसी भाषावैज्ञानिक ने यह चुटकी भी ली है कि यदि सभी भाषावैज्ञानिक
किसी एक मत पर सहमत हैं तो वह यह है कि भाषा की उत्पत्ति के सम्बन्ध में
कोई भी मत स्थिर नहीं किया जा सकता . कितना सुन्दर विकल्प है एक विकट समस्या
से पलायन का ! ३.  भाषा का चरम अवयब उक्त समस्या से ही मिलता-जुलता प्रश्न
है कि भाषा का चरम अवयव किसे माना जाए--वर्ण को अथवा वाक्य को ? आधुनिक
भाषावैज्ञानिक तो वाक्य को भाषा का चरम अवयव मानते ही भारतीय वैयाकरणों ने
भी इसी तथ्य को अनेक रुपों में और स्पष्ट रुप से स्वीकार किया है-- (क) पदे
न वर्णा: विद्यन्ते वर्णेष्ववयवा: न च . वाक्यात् पदानामत्यन्तं प्रविवेको
न कश्चन .. वाक्यपदीय १.  ७३ (ख) तदबुधबोधनाय पदविभाग: कल्पित: . वा.  प.
(पुण्यराजकृत टीका) २.  ५८ इत्यादि . साथ ही, इधर काव्यशास्त्रियों ने भी
इसी सम्बन्ध में पर्याप्त प्रकाश डाला है . मम्मट, विश्वनाथ आदि के ग्रन्थों
में शब्द की चौथी शक्ति तात्पर्या वृत्ति के प्रसग् अ में प्रकारान्तर से
इसी विवाद की ओर संकेत किया गया है . किसी वाक्य का अर्थ ही हमें अभीष्ट
रहता है--यह एक स्वीकृत तथ्य है, पर क्या (१) वाक्य के प्रत्येक पद का
अर्थ समन्वित होकर हमें अभीष्ट होता है ? अथवा (२) समग्र वाक्य का समन्वित
अर्थ ? दूसरे शब्दों में--विभिन्न पदार्थों (पदों के अर्थों) का समन्वय
वाक्यार्थ है, अथवा समग्र वाक्य का वाच्यार्य ही वाक्यार्थ है ? प्रथम मत
को अभिहितान्वयवादी स्वीकार करते हैं और दूसरे को अन्विताभिधानवादी--
(क) अभिहितानां स्वस्ववृत्त्या पदैरुपस्थापितानामर्थानामन्वय इति
वादिन: अभिहितान्वयवादिन: . (ख) अन्वितानामेवाभिधानं शब्दबोध्यत्वम्,
तद्वादिनोस्न्विताभिधानवादिन: . --का.  प्र.  बालबोधिनी टीका, पृष्ठ २६-२७.
शास्त्रीय तर्क-वितर्क से एक क्षण के लिए अलग हटकर देखें तो हमारे विचार
में ये दोनों पक्ष अपनी-अपनी स्थिति में यथार्थ हैं--एक पूर्णत:, और दूसरा
कुछ संशोधित रुप में . उदाहरणार्थ, प्रारम्भ में हम किसी अज्ञात भाषा के
वाक्यार्थ से ही किसी न किसी प्रकार से वक्ता का आशय समझ लेते हैं, तब
समग्र वाच्यार्थ ही वाक्यार्थ होता है . अन्विताभिधानवादियों का यह कथन इस
स्थिति में पूर्णत: स्वीकार्य है . किन्तु बाद में, वाक्य में प्रत्येक
पद का अर्थ जान लेने पर हम उनके माध्यम से वाक्य का अर्थ समझने लगते हैं
. सिद्धान्त:, हम अब भी भले ही यह कहते रहें कि वाक्य में प्रत्येक पद तब
तक परस्पर असम्बद्ध अतएव निरर्थक रहता है जब तक कि हम पूरा वाक्य पढ़ अथवा
सुन नहीं लेते--समग्र वाक्य पूरा हो जाने पर ही वे आकांक्षा, योग्यता और
सन्निधि के बल पर परस्पर सम्बद्ध हो जाने पर सार्थक बन जाते हैं और अब
समग्र वाक्य अपना आशय देने लगता है, जैसा कि अन्विताभीधानवादी स्वीकार
करते हैं, किन्तु यह कथन किञ्चित् संशोधन की अपेक्षा रखता है . वस्तुत:,
अब प्रत्येक पद का अपना-अपना अर्थ हमारी बुद्धि में परस्पर सम्बन्ध जोड़ता
चला जाता है, और वाक्य के पूर्ण होते ही समस्त वाक्यार्थ बोधगम्य हो जाता
है . वस्तुत: प्रत्येक पद के अर्थ को भूल न सकने के कारण वाक्य के पूरा न
होने तक हम इन्हें परस्पर नितान्त असम्बद्ध मान भी नहीं सकते . वस्तुत:, इस
समस्या के उत्पन्न होने का मूल कारण हमारे विचार में यह है कि जब व्याकरण
के अनुसार पदों में प्रकृति और प्रत्यय को अलग-अलग निर्दिष्ट किया जाने
लगा तो वाक्य में पदों का अस्तित्व भी इन्हीं के अनुरुप ही स्वीकार करने
पर बल दिया गया कि यदि एक `पद' प्रकृति-प्रत्यय से निर्मित रहता है तो एक
`वाक्य' प्रकृति-प्रत्यय से निर्मित रहता है तो एक `वाक्य' पदों से निर्मित
रहता है . इसी तथ्य की ओर आचार्य कुन्तक ने भी प्रसग् अवश संकेत किया है--
दुश्यते च समुदायान्त:पातिनामसत्यभूतानामपि व्युत्पत्तिनिमित्तमपदोद्धृत्य
विवेचनम्--यथा पदान्तर्भूतयो: प्रकृतिप्रत्यययो: वाक्यन्तर्भूतानां
पदानाञ्चेति . --वक्रोक्तिजीवित १.  ६, वृत्ति --और यही कथ्य कभी-कभी इस
रुप में भी प्रस्तुत किया जाता है जिस प्रकार `कमल' शब्द' में `क, म, ल'
ये तीनों वर्ण निर्थक हैं, और न तो `क' बोलने से `कमल' शब्द के एक-तिहाई
अर्थ का, तथा `कम' बोलने से `कमल' शब्द के दो-तिहाई अर्थ का बोध होता है,
उसी प्रकार `अहं गृहं गच्छामि' में प्रथम दोनों पदों के क्रमश: उच्चा-रण
द्वारा भी क्रमश: एक-तिहाई और दो-तिहाई वाक्यार्थ के बोध को भी अस्वीकृत कर
दिया गया . परिणामत:, यह निष्कर्ष निकाला गया कि वाक्य की समाप्ति-पर्यन्त
सभी पद निरर्थक समझे जाने चाहिएं . वस्तुत:, यहाँ यह सादृश्य किसी भी रुप
में सुघटित प्रतीत नहीं होता . पद में प्रयुक्त वर्ण, उदाहरणार्थ `क' `म'
अथवा `ल' तो नितान्त निरर्थक हैं, किन्तु वाक्य में प्रयुक्त पदों के अर्थ
एक बार ज्ञात हो जाने पर अपना प्रभाव छोड़े बिना नहीं रह सकते . `वर्ण'
पद के अनिवार्य अग् अ हैं, और `पद' वाक्य के, किन्तु इस साम्य के होते हुए
भी वाक्य-गत पद, पदगत वर्णों के समान नितान्त निरर्थक नहीं होते . माना कि
`अहं गृहं गच्छामि' वाक्य के `अहम्' से वाक्य के एक-तिहाई वाक्यार्थ का बोध
नहीं होता, पर श्रोता वाक्यार्थ के मार्ग पर अग्रसर अवश्य हो जाता है--यदि
इस तथ्य को थोड़ा और दूर तक खींच लें जाएं तो `सरोवर में सुन्दर कम.  .  .
' इतना सुनते ही प्राय: `कमल' का अर्थ तो समझ में आ सकता है, पर दो-तिहाई
`कमल' का नहीं . इन सब समस्याओं के समाधान के लिए पहले पद-स्फोट की, और
फिर अन्तत:, वाक्य-स्फोट की धारणा स्वीकृत की गयी . शब्द को ब्रह्म के
स्तर पर कल्पित करके अर्थ के साथ शब्द का नित्य सम्बन्ध घोषित किया गया
. कात्यायन का प्रसिद्ध कथन `सिद्धे शब्दार्थसम्बन्धे' और इसी के अनुरुप
भारतीय काव्यशास्त्र का प्रसिद्ध कथन `ननु शब्दाथौं काव्यम्' प्रकारान्तर से
इस धारणा की ओर संकेत करते हैं . शब्द वस्तुत: सार्थकता का ही द्योतक है,
केवल नाद का नहीं . किन्तु `शब्द-ब्रह्म' के रुपक द्वारा एक ओर यह कल्पना
हास्यास्पद प्रतीत होती है कि `बभ्रि' `अवस्यु', `मृडीक' जैसे शब्दों में,
जो आज लुप्त हो गये हैं, क्रमश: ये अर्थ छिपे पड़े हैं--भरणकर्ता, रक्षक
और सुख; और दूसरी ओर `गवेषणा' जैसे शब्दों के विषय में यह कल्पना भी नहीं
की जा सकती कि अब भी इनमें `गो-एषणा' (गाय की खोज)जैसे अर्थ छिपे पड़े हैं,
और ये सभी अर्थ कभी भी प्रकट हो सकते हैं . उक्त हास्यास्पद धारणाएं यदि
हम किसी न किसी रुप से स्वीकार कर भी लें तो भी शब्द-ब्रह्मत्व के आधार पर
यह मान्यता किसी भी रुप में स्वीकृत नहीं हो सकती कि प्रत्येक शब्द में
प्रत्येक अर्थ निहित है, और जब भी कभी वह सफुटित हो सकता है . फिर भी,
स्फोट-सिद्धान्त में यह तथ्य तो स्पष्टत: निहित है ही कि प्रत्येक शब्द तभी
तक स्फोट कहलाने का अधिकारी है जब तक वह अपने नियत अर्थ को प्रकट करते रहता
है . वस्तुत:, भारतीय काव्यशास्त्र का समग्र कलेवर शब्द और अर्थ के उक्त
नित्य सम्बन्ध पर ही अवस्थित है . इसी नित्य सम्बन्ध की व्याख्या कुन्तक
के शब्दों में इस प्रकार है कि काव्य में शब्द और अर्थ दो मित्रों के समान
एक-दूसरे की शोभा बढ़ाते हुए परस्पर संलग्न रहते हैं . शब्दशक्ति-प्रकरण
तो इस पर आधारित है ही, ध्वनि के भेद भी शब्द और अर्थ से सम्बद्ध किये गये
हैं, तथा गुण, अलंकार और यहां तक कि दोषों का विभाजन भी अन्वय-व्यतिरेक
के आधार पर शब्दगत और अर्थगत रुप में किया गया है . यहां यह उल्लेखनीय
है कि जिस काव्य-तत्त्व को `शब्दगत' कहा जाता है उससे केवल यह अभिप्राय
लिया जाता है कि इसमें शब्द की प्रधानता है और अर्थ की गौणता, और जिसे
`अर्थगत' कहा जाता है उसमें अर्थ की प्रधानता है और शब्द की गौणता . इस
प्रकार नामकरण प्रधानता के आधार पर किया जाता है--`प्राधान्येन व्यपदेशा:
भवतिन्त.' वस्तुत: शब्द और अर्थ तो परस्पर एक दूसरे की सहायता करते हुए
चलते हैं . उपर्युक्त वर्गीकरण से भी बढ़कर स्वयं काव्य का लक्षण भी शब्द
और अर्थ के समन्वित रुप पर आधारित किया गया है . भामह ने शब्द और अर्थ के
सहितभाव को काव्य की संज्ञा दी है; और रुद्रट ने शब्दार्थ को . इसी प्रकार
कुन्तक ने भी `शब्दाथौं सहितौ काव्यम्' के ही आधार पर काव्य-लक्षण प्रस्तुत
किया है . मम्मट ने स्वसम्मत काव्य-लक्षण में काव्य का स्वरुप `शब्दार्थ' पर
आधारित किया है, और राजशेखर, विश्वनाथ आदि ने काव्यपुरुष-रुपक में शब्दार्थ
को ही काव्य का शरीर बताया है . दण्डी और जगन्नाथ ने काव्य-लक्षणों में
शब्द और अर्थ को यदि पृथक-पृथक् निर्दिष्ट किया है तो संग्रहकार व्याडि के
अनुसार उसका यह समाधान किया जा सकता है कि शब्द और अर्थ अभिन्न होते हुए
भी यदि पृथक्-पृथक् निर्दिष्ट किये जाते हैं तो इसका कारण लौकिक व्यवहार
ही है, वस्तुत: वे अभिन्न और एक-रुप में अवस्थित हैं-- शब्दार्थयोरसम्भेदे
व्यवहारे पृथक क्रिया . यत: शब्दार्थयोस्तत्त्वमेकं तत् समवस्थितम् .. ४.
वाचक शब्द और संकेत-ग्रह काव्यशास्त्र में प्रतिपादित भाषाशास्त्र-सम्बन्धी
एक अन्य महत्वपूर्ण विषय है--वाचक शब्द . किसी शब्द से दो प्रकार का संकेत
ग्रहण किया जाता है--साक्षात् और परमपरा-सम्बद्ध . `गंगा पर आश्रम है'--इस
वाक्य में `गंगा' शब्द का नदी विशेष अर्थ साक्षात् है, और `गंगातट', अर्थ
परमपरा-सम्बद्ध है . वाचक शब्द साक्षात् संकेतित अर्थ अथवा मुख्य अर्थ
अथवा मुख्य अर्थ को बताता है, परम्परा-सम्बद्ध अर्थ को नहीं . निष्कर्षत:,
वाचक वह शब्द कहलाता है जिसके द्वारा किसी अर्थविशेष का संकेत-ग्रहण सदा
और एक-समान हो सके . वाचक शब्द चार प्रकार का माना गया है--द्रव्य, गुण,
क्रिया और जाति . द्रव्य का लक्षण है `मूर्तिमद् द्रव्यम्,' अर्थात् मूर्त
पदार्थ को द्रव्य कहते हैं--द्रव्य इन्द्रियग्राह्य होते हैं . गुण द्रव्य
पर अनिवार्यत: आधारित रहता है, अर्थात् प्रत्येक द्रव्य किसी न किसी गुण
से अवश्य सम्पन्न होगा . गुण इन्द्रिय-ग्राह्य होता है, वह अनुमान का विषय
नहीं होता . `सुन्दर पुष्प' में सुन्दरता, `कृष्न' वस्त्र में कृष्णता,
आदि, सभी गुण इन्द्रियग्राह्य हैं . क्रिया का अनुमान द्रव्य के विकार,
अर्थात् पदार्थ की चेष्टा से होता है . `पाक' और `पचति'--ये दोनों क्रिया
के रुप हैं . पहला सिद्धावस्थापन्न भाव है और दूसरा साध्यावस्थापन्न भाव .
जाति का लक्षण है-- भिन्नक्रियागुणेष्वरि बहुषु, द्रव्येषु चित्रगात्रेषु
. एकाकारा बुद्धिर्भवति यत: सा भवेज्जाति: .. --काव्यालंकार (रुद्रट) ७.
६ अर्थात्, भिन्न क्रिया और गुण वाले होने के कारण अनेक प्रकार के शरीर
वाले भी बहुत से द्रव्यों में जिस तत्त्व के कारण बुद्धि पैदा होती है उसे
जाति कहते हैं . उदा-हरणार्थ, संसार भर के सभी बालक परस्पर भिन्न होते हुए
भी `बालकत्व' जाति के कारण बालक कहे जाते हैं, इत्यादि .
