<औङ्ङिचिअल् आन्ड् ंएडिअ ळन्गुअगेस्><ंअस्स् ंएडिअ><शेनपटि, ञकिर् ंओहन्><छ्हेह् भेएग्हे झमइन्><१९८३><ण्ह्ड्-भ्हर्टिय  भ्हतन्><भोम्बय्><१०४-१०९><२०९०><शेनपटि, ञ्म्-छ्हेन् भेएग्हे झमइन्> 

गोविंदपुर. यह गांव इतना प्रसिद्ध है कि किसी को इसका परिचय देना जरूरी
नहीं होता. दुर्गम देहाती क्षेत्र के एक गांव के जनमानस में इतनी तरावट
ताजगीबनी रहने का श्रेय गांव के जमींदार रामचंद्र मंगराजजी को ही दिया
जा सकता है.श्रीमान मंगराजजी अतुलित भू-संपदा के स्वामी थे. असीम संपदा,
अनेकों सेवक, सैकड़ों कर्मचारी और उनकी प्रिय प्रजा उन्हें देवता के समान
मानती थी और पूजतीथी. सौभाग्य से उनकी धर्मपत्नी भी बड़ी विदुषी थीं और
उन्हें धर्मात्मा के रूपमें ख्याति मिली थी. उनसे किसी का दुःख नहीं देखा
जाता था. कितने ही अनाथों को आश्रय दिया था. अपंग-अपाहिजों की सेवा की थी.
दीन-दरिद्रों की सहायता की थी और भूखों के मुंह में अन्न दिया था. नित्य
प्रति उनका मन सेवा-कार्य में ही तत्पर रहता था. इसके अलावा गृहस्थ-धर्म
का भी वे पालन करती थीं एवं निष्ठापूर्वक पतिदेव की सेवा. भारतीय संस्कृति
के अनुकूल नारी के सभी गुण उनमें विद्यमान थे.श्रीमान मंगराजजी को एकाएक
बड़ी आसानी से संपदा और अधिकार के मोह ने घेर लिया. धन के नशे ने उन्हें
अंधा बना दिया. भोग की वासना ने उन्हें जकड़ लिया. धन और प्रभुता के साथ यौवन
का समन्वय सब कुछ बदल देता है. जमींदार मंगराज के मन में आकंठ वैभव-भोग की
लिप्सा लहराने लगी.उनके यहां चम्पा नाम की एक नौक-रानी थी. संभवतः मंगराजजी
को संपदा के लोभऔर भोग की प्रेरणा भी उसी से मिली थी. वह उनकी प्रेरणा
जो थी. जमींदारी के प्रशासन के मामले में उसकी सलाह ली जाती थी. जमींदार
उसके सिवा और किसी की नहीं सुनते थे. चम्पा की सलाह से जमींदार ने ऐसा शासन
चलाया कि प्रजा में त्राहि-त्राहि मच गयी.प्रजा पर जुल्म, कड़ी हुकूमत देख
जमींदारनी अत्यंत दुखी हुई. बेवजह के अत्याचारको रोकने, जमींदार को सही
रास्ते पर लाने के उन्होंने प्रयत्न भी किये. मंगराजजी को उचित और अनुचित का
ध्यान भी दिलाया. चम्पा के मायाजाल में फंसकर जो स्वाभिमान की मर्यादा तक
खो चुका था, धन के घमंड से जो दूसरों को कीड़े-मकोड़ेकी तरह समझता था, उसे
सुधारने में पत्नी के परामर्श कहां तक कामयाब हो सकते थे? अपने और पतिदेव के
पाप का प्रायश्चित करना भारतीय नारी का गौरव है.प्रायश्चित के लिए अपने को
न्योछावर करने में वह सदा आगे रहती है. जब पत्नी के परामर्श का जमींदार पर
कोई असर नहीं पड़ा, तब उन्होंने प्रायश्चित का मार्ग चुन लिया. खाना-पीना
छोड़ दिया और अंत में प्राण त्याग दिये.पत्नी की मृत्यु का भी मंगराजजी पर
कोई असर नहीं पड़ा. धर्मपत्नी तीन पुत्रऔर एक पुत्री का दायित्व पति पर छोड़
गयी थी. लड़की सबसे छोटी थी.ऐसे ही सात-आठ साल की उग्र में खुद मंग-राजजी
मां-बाप को खोकर अनाथ बनें थे. उनकी कुशाग्र-बुद्धि और अपूर्व साह-सिकता ने
ही उनको आदमी बनाया था-आज की हैसियत में पहुंचे थे, धनी, मानी गुणी, ज्ञानी
बने थे. पर दुर्भाग्य की बात है कि उनके लड़के सबके सब नालायक निकले.श्रीमान
मंगराजजी का जीवन प्रातः-कालीन अरूण के समान सुकुमार, मध्यान्हके तपन के
समान प्रखर और अस्ताचल-गामी रवि के समान ज्योतिविहीन तथामलिन था. एक महान
कुचक्र करके उन्होंने फतेहपुर सरसंड की जमींदारी को हथियाया था. उसकी लंबी
कहानी है.किसी दिन मंगराजजी मेदिनीपुर पधारे थे. उन दिनों उड़ीसा के फतेहपुर
सरसंड जमींदारी के मालिक शेख दिल-दार मियांजी मेदिनीपुर में ही रहा करते
थे, जो मियांजी की पुश्तैनी जागीर थी. बंगाल के मुस्लिम नवाब अलीवर्दी खां
के जमाने में मियांजी के दादा जान को कई एक इलाकों की जमींदारी इनाम में
मिली थी.उसे उनके बेटे-पोते, परपोते आपस में बांटकर भोग-दखल करते थे. शेख
दिलदार मियां वाकई दिलदार आदमी थे. नवाबी शान-शौकत, ऐश-आराम के कायल थे.
वे जिंदगी को मंजिल-ए-शौक की नजर से देखने वाले पैगंबर थे. उनका ज्यादा समय
नाच-गाने और खाने-पीने में बीतता था. जमींदारी की तरफ उनका खयालही नहीं रहता
था. नतीजा यह हुआ कि जमींदारी की आय घटने लगी. पर महफिल के कपटी, स्वार्थी,
शराबी दोस्तों की फरमाइशें बढ़ने लगीं. जागीर दिन-ब-दिन बदी केचांद के
समान घटने लगी. आखिर अपनी आदतों और मह-फिल की फरमाइशों की पूर्ति के लिए
उन्हें भारी रकम कर्ज भी लेनी पड़ी थी. मंग-राज ने मेदिनीपुर के मियांजी की
नवाबी का हाल कुछ-कुछ सुना और शेष खुद समझ गये. उनके जैसे समझदार को इशारा
ही काफी था. औरों की लाचारी से फायदा उठाने में वे कभीपीछे रहने वाले नहीं
थे. मौका हाथ लगा कि जाल बिछा दिया. चिड़िया बिना फंसेजाती भी कहां?मंगराज
ने नवाब दिलदार मियां से दोस्ती की और कुछ मांस-मदिरा खिला-पिलाकरअच्छे ढ़ंग
से दोस्ती निभायी. कुछ ही दिनों में दोस्ती मजबूत भी हो गयी. मियां साहब ने,
जो अपनी जरूरतें तुरंत पूरी हो जाते देख मंगराजजी का एहसान मानते रहते थे, एक
दिन आंख मूंदकर हिब्बानामे पर अपने दस्तखत कर दिये और इतनीबड़ी जागीर से हाथ
धो बैठे थे, यह बात खुद मियांजी को भी पता नहीं थी. पर मंगराजजी बखूबी जानते
थे कि उनकी कुशाग्र बुद्धि के सामने एक क्या सैकड़ों मियांजी आसानी से झुक
जायेंगे.दूसरों की जायदाद हड़पने में मंग-राजजी सिद्धहस्त थे. सरसंडा जागीर
की तरह अनेक जायदादें हड़पकर ही वे वैभवशाली बने थे. जनता उनकी चाल समझती
थी.इसलिए उनके प्रति आदर-सम्मान औपचारिक ही था. लोग हमेशा उनसे सावधान रहते
थे परंतु परिस्थिति और गरीबी से विवश हो उनके शिकार भी होते थे.बाहरी रंग-ढंग
से मंगराज ने पक्के धर्मात्मा का चोला पहन रखा था. दयालु और परोपकारी की सूची
में उनका नाम पहले रहता था. लोग जानते थे कि वह थाएक बगुलाभगत जिसके मुंह में
राम और बगल में छुरी थी. पर वे कानूनी आदमी थे.झगड़े-झंझट से दूर रहते थे. जो
भी काम करते, पूरे कानूनी तौर पर. कानून की ओट में बड़े-से-बड़े गैर-कानूनी
काम निकाल लेना उनके बायें हाथ का खेल था.गोविंदपुर से तीन-चार मील की दूरी,
पर एक पुराना गांव था जिसमें प्रायः खेतिहर किसान लोग ही रहते थे. नाम था
रतनपुर. उस गांव का एक प्रतिष्ठित व्यक्ति बाघसिंह मंगराज की असलियत को
जानता था. मौके-बेमौके प्रसंग आया नहीं कि वह मंगराज की पोल खोल दिया करता
था. जमींदार के भेदियों का जाल चारों ओर फैला था. बाघसिंह के रंग-रूटों
से अवहित होना दो मिनट की बात थी. जमींदार बाघसिंह के खूंखारपन से डर नहीं,
अकल से काम लिया, तीर फेंका. बाघसिंह के परिवार में चम्पा और नौकरों के जरिये
फूट डाल दी. आपसी झगड़े-झंझट का तांता शुरू हो गया.मंगराजजी चतुर निशानेबाज
थे, ताक लगाये बैठे थे. ऐसी चाल चली कि बाघसिंहका घर-बार नष्ट-भ्रष्ट
हो गया.अपनी कुशाग्र बुद्धि के पराक्रम से मंगराजजी ने कितने परिवारों की
तबाही की थी, उसका ठिकाना नहीं. गोविंदपुर में एक संपन्न जुलाहे का परिवार
रहता था. जुलाहे का नाम था `भग्गू' और उसकी पत्नी का नाम था `सारो'. एक
आदर्श जोड़ी-बाल-बच्चे नहीं थे. पति-पत्नी की गृहस्थी का संबल छह बीघे
जमीन था. भग्गू खेत में मेहनत करता और सारो उसकी मदद करती. पत्नी के रूआसे
चेहरे को देख भग्गू उसके मन को थाह लेता. कहता-`अरी तू इतनी उदास क्यों
है? क्या दुनिया में सबके बाल-बच्चे हैं? ईश्वर निर्दयनहीं होते. समय आने
वाला है, तेरी गोद अवश्य भरेगी. अभी तू इतना सरसती है, पर तेरे आगे-पीछे
इतनी चिल्ल-पों मचेगी कि तू ऊब जायेगी.'सारो ठहरी देहाती अनपढ़ औरत. ऐसी
औरत को समझाना मुश्किल होता है. भग्गूकी बात से उसे भरोसा तो नहीं होता
लेकिन भला दूसरा उपाय ही क्या था?चुप रह जाती. भग्गू ने अच्छी नस्ल की एक
बड़ी गाय मोल ली. उसे आंगन में बांध दिया. सारो के अकेलेपन को मानों एक
सहेली मिल गयी. वह बड़े प्यार से उसे `नेती' के नाम से पुकारती, पुचकारती,
सहलाती और अकेले में असके पासबैठकर दुनिया भर की बातें करती.सारो ने ज्योतिषी
से सलाह लेकर गऊमाता की सेवा के साथ-साथ मंगला माई की पूजा करना भी प्रारंभ
कर दिया. वह रोज धुले-उजले कपड़े पहनकर मंदिर में जातीऔर संतति की कामना करते
हुए शुद्ध मन से फूल और बेल की पत्तियां चढ़ाती थी.सारो की भक्ति-भावना देख
अन्य लोग भी बिना याचना के उसकी कल्याण-कामना करते.श्रम और सद्भावना भग्गू
के जीवन के दो मूल मंत्र थे. अपनी छह बीघे जमीन केकण-कण से उसको जितना मोह
और प्रेम था, उतने ही प्यार से स्नेह-मयी माताकी तरह वह जमीन उसे प्रचुर
अन्न भी देती थी. भग्गू खेत से लौटकर घर में हरिभजन करता, चौपाल में दूसरों
के संग बैठता और हंसी-मजाक में साझे-दारबनता. भाई-बंधु से मिलता. ईमान और
न्याय की बातें करता. भग्गू के संत-स्वभावसे गांववाले काफी प्रभावित थे.
लोग खुले दिल से उसकी सराहना करते. इसलिए उसेगांववालों ने गांव का परमानिक
(`प्रामाणिक') बनाया.भग्गू परमानिक के पारिवारिक जीवन के अपार सुख, सामाजिक
प्रतिष्ठा, जमान की आमदनी आदि की बातें मंगराजजी के दिल में ऐसे खटकने
लगीं मानो किसी ने उनकी छाती में कील ठोंक दी हो. भग्गू की छह बीघे उपजाऊ
जमीन पर उनकी ललक भरी दृष्टिबहुत पहले से पड़ी थी. वह मिट्टी मिट्टी न थी,
सोना थी. ऐसी सोने-सी मिट्टीमंगराज जैसे यशस्वी और बुद्धिमान आदमी के रहते
एक मामूली जुलाहे के पास कैसेरहे? ऐसी भू-संपदा का मालिक भग्गू बना रहे,
मंगराजजी इसे कैसे सहन कर सकतेथे? यह धारणा तब तीव्र हो गयी, जब उनकी सामाजिक
प्रतिष्ठा भी बढ़ी.सारो रोज मंगला माई के दर्शन के लिए मंदिर में जाती थी.
उसकी सरल भक्ति भावना से भी फायदा उठाया जा सकता है. मंगराज ने अपना कुचक्र
चलाया.सना राणा मंगला माई के मंदिर का पुजारी था. एक दिन उसने सारो से कहा
कि उसकी मनोकामना कुछ ही दिनों मे पूरी होने वाली है. देवी ने उसे सपने में
आदेश किया है. सारो की सेवा-पूजा से देवी प्रसन्न है. वह चाहे तो स्वयं
देवी से बात कर सकती है उस दिन प्रबल भक्ति-भावना से गद्गद् होकर सारो घर
लौटी थी और भग्गू को सारी घटना इत्मीनान से सुनायी थी.दूसरे दिन नहा-धोकर
उजले-कपड़े पहने मंदिर के पूजक राणा के साथ पति-पत्नी मंगला माई के मंदिर में
पहुंचे. फूल-अक्षत, अगरबत्ती-दीप आदि चढ़ाने के उपरांत राणा ने सारो के लिए
वरदान की याचना की. पति-पत्नी याचक की मुद्रा में हाथ जोड़े देवी के मासने
दंडायमान थे. एक गंभीर निर्घोष के साथ देवी की मूर्ति के पीछे से आकाशवाणी
गूंज उठी-`मैं सारो की भक्तिपूर्ण पूजा से संतुष्ट हूं. उसे पुत्र-संतान
की प्राप्ति अवश्य होगी. परंतु जब तक मेरे लिए एक मंदिर का निर्माणन हो
जाए, उसकी कामना अधूरी ही रहेगी.'देवी मूर्ति के डोलने का और उसके मध्य से
देववाणी अनुगुंजित होने का अद्भुतदृश्य पति-पत्नी तन्मय होकर देख रहे थे.
स्वर पुनः गुंजित हुआ-`केवल पुत्र संतान ही नहीं, मंदिर का निर्माण करवाओ,
पर्याप्त धनराशि की भी प्राप्ति होगी. वहीं मंदिर का निर्माण हो, जहां एक
पुष्प पात्र हो और जहां की धरती खोदने पर स्वर्ण-मुद्रा प्राप्त के बाद भी
मंदिर का निर्माण नहीं हुआ, तो भग्गू का सर्वनाश अवश्यंभावी है!'देववाणी
मडैन हुई. पति-पत्नी ने देवी के साक्षात् दर्शन किये, उनमें किंचित् संदेह
का अवकाश न था. भावी संतान-सुख की कल्पना से दोनों के चेहरे खिल उठे.दूसरे
दिन प्रातःकाल मंदिर की ओर आते-आते मंदिर के करीब एक ताजा फूल पड़ा मिला.देवी
की आज्ञा के अनु-सार वहां की मिट्टी खोदी गयी. तो सच-मुच शुद्ध सुवर्ण की एक
मुद्रा मिली. देवी के कथन पर दोनो का विश्वास दृढ़ हो गया. अब सदैव चिंतित
रहने लगे. दोनों के सामने विशाल पहाड़ के समान एक ही प्रश्न खड़ा था-मंदिर
कैसे बनेगा?यह बताने की यहां कोई जरूरत नहीं कि यह सब मंगराज की चाल थी.
चम्पा के जरिये पूजक सना राणा को कुछ प्रलो-भन दिये गये थे. राणा ने देवी
मूर्ति के पीछे गड्ढा खोदवाया. गांव के जाग नाई को पहले से गड्ढे में
छुपा रखा था.देव-वाणी उसी ने की थी. मंगराजजी अपने कुचक्र में सफल हुए.
चम्पा के परामर्श से भग्गू ने अपनी छह बीघेजमीन यानी अपनी समूची भू-संपदा
को मंगराज के पास बंधक रख दिया और मंदिर-निर्माणके लिए कुछ रुपये तथा कुछ
बेकार के सामान ले आया. जमींदार इतना कमीना था कि जमीन का उचित दाम भी नहीं
दिया. नियत अवधि में भग्गू न रुपया चुका सका और न गिरवी में पड़ी अपनी जमीन
ही वापस ले सका. पैसे के लिए बार-बार मंगराज का तकाजा आता था जिसका भग्गू
के पास कोई जवाब नहीं था.
