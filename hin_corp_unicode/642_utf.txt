<ळिटेरटुरे><णोवेल्><ख्हरे घनेस्ह्><ख्रन्टिडुट्><१९८४><श्हन्टि फ्रकस्हन्><आल्लहबड्><५८-६५><२२४०><ख्हरे घ्., ख्रन्टिडुट्, णो>

+ प्यारेलाल श्रमिक संगठन का संकल्प कर चुके थे. दुर्ग से आकर वे राजनांदगांव
में वकालत भी करने लगे थे. वे केवल मजदूर-भाइयों के मामले ही अपने हाथ मे लेते
और उनकी नि:शुल्क पैरवी करते. दिन भर वे यदि नांदगांव में रहते तो रात को
किसी गँव में. खादी का एक वस्त्र मात्र पहने हुए देखकर जनता जोर से
चिल्लाती-'लुगरा पहनो खादी के जय वोल महात्मा गाँधी के.' प्यारोलाल जनता से
उसकी मातृभाषा में बात करते. अंग्रेजों द्वारा किए जाने वाले शोषण और
अत्याचारों की बातें बताते, संगठित होने का आह्वान करते, खादी ओर चरखा का
प्रचार करते, चरखों का मुफ्त में वितरण कराते और गाँव के लोगों द्वारा काते गए
सूत के विक्रय की व्यवस्था करते. पर उन्हें लगा कि अधिकारियों और प्रशासन की
तेज निगाहें सदा उनका पीछा करती रहती हैं. अत: उन्होंने अपने कार्यक्रमों में
परिवर्तन किया और पहले अधिकारियों से अपनी मित्रता बढ़ानी प्रारम्भ की. वे
 उनके क्लबों में जाने लगे. उनके साथ रमी और ब्रिज भी खेलते, जानबूझ कर हारते
भी और इस तरह प्रशासन की दृष्टि में वे बदले हुए व्यक्ति के रूप में दिखाई
देने लगे. किन्तु भीतर-ही-भीतर उनका संगठन का कार्य अब भी चल रहा था.
मजदूरों से मिलना, उनकी कठिनाइयाँ हल करना, उनके घर जाना उनके साथ भोजन
करना, उनका विश्वास अर्जित करना-उनके दैनिक जीवन के कार्य
थे.
उस दिन शाम को प्यारेलाल लेब़्अर कालोनी में जा रहे थे. रस्ते में उनकी भेंट हो गई
करमू पहलवान से. फूलपुर का करमू मिल में मजदूर है, पर उसे काम न करने का
वेतन मिलता है. उसका काम है उन मजदूरों को ठीक करना जो मिल में व्याप्त
भ्रष्टाचार के विरोध में जरा भी आवाज उठाते हैं या अपनी पूरी मजदूरी माँगते
हैं. उस दिन करमू ने गाविन्दा को इसलिए पीट दिया था कि उसने दूसरे मजदूरों के
पहले ही काम क्यों बन्द कर दिया ? इतना ही नहीं, उसका सारा वेतन भी छुड़ा लिया
था. जब पूरा काम नहीं किया तो वेतन कैसा ? उस समय करमू एक पीपल के पेड़ के
नीचे बैठा हुआ गाँजे की दम लगा रहा था. पास ही में कुछ खाने और पीने का सामान
भी रखा था. उसके दो-~चार भक्तगण भी बैठे थे. प्यारेलाल को पास आते देखकर करमू
ने कहा-
"नमस्कार वकील साहब. इधर कैसे भटक गये. हमारे लायक कोई सेवा हो तो बताइये.
किसी को ठीक करना है क्या ?"
"अरे भाई करमू तुम ! तुम्हारे पास ही आया हूँ. ठीक किसी आदमी को नहीं, पूरी
व्यवस्था को ही करना है और वह बिना तुम्हारे सहयोग के नहीं हो सकती है."
"कौन सी व्यवस्था ! रियायत की, मिल की या अंग्रेजी हुकूमत की ? हमारे पास सब
की दवाइयाँ हैं. किसमें इतनी ताकत है जो करमू के पंजे से बच सके ?"
"सुना है, आज गोविन्दा को भी आप लोगों ने ठीक कर दिया है ? "
"अरे वकिल साहब ! केवल दो-चार थप्पड़, दो-चार लात. पर यह तो प्रेम से समझाने की
 हामारी भाषा है. हाँ, अगर अब भी वही नहीं समझा हो हम उसे ठिकाने लगा देंगे."
करमू ने कहा.
"भाई करमू. मैं तुमसे इसी सम्बन्ध में बातें करना चाहता हूँ. क्या तुम चाहते
हो कि मिल के देशी-विदेशी अधिकारी तुम्हारे बल पर भोग-~विलास, सुरा और सुन्दरी
में डूपे रहें ?"
"हम भी कहाँ काम करते हैं वकील साहब. वेतन हमें भोग-विलास के लिए ही दिया
जाता है. फिर रोज ये बोतलें, मुर्गा, मटन और क्या नहीं मिलता मुफ्त में ? सब
आपकी कृपा है वकील साहब."
"पर क्या तुमने यह सोचा है कि तुम कितने हजार मजदूरों का शोषण कर रहो हो ?"
"वकील साहब. यहाँ शोषण वगैरह कुछ नहीं होता, यह संसार है, मस्ती और दबके के
साथ रहने के लिए. खाना, पीना और मौज करना. यहाँ काम करने वाले ही बेमौत मरते
हैं.
"करमू ! कल्पना करो, यदि सारे मजदूर एकत्र हो जायें और तुम चार लोगों को घेर
लें तब क्या होगा ?"
"वकील साहब. हम लोग सपने नहीं देखते. हमारा अकेला राम-~पुरिया ही सौ पचास
लोगों को साफ कर देगा."
"कुछ समय पहले यहाँ छात्र-आन्दोलन हुआ था. दीवान हटाओ आन्दोलन में तो तुमने
भी साथ दिया था. अगर ये मजदूर संगठित होकर इसी तरह का आन्दोलन तुम्हारे किसी
विरोध में कर दें तो क्या मिल के अधिकारी तुम्हारा साथ देंगे ? और कितने दिनों
तक ?"
"इस बात पर तो हमने आज तक नहीं सोचा. क्या ऐसा सम्भव है?" करमू ने कहा.
"असम्भव कुछ नहीं होता करमू ! फिर तुम तो मूलत: मजदूर हो. तुम्हें मिल के
मजदूर-भाइयों के हितों की रक्षा करनी चाहिए या मिल के अधिकारियों की?"
"क्या सोचते हो चन्दू भाई ! क्या वकील साहब गलत कह रहे हैं ?" करमू ने अपने साथी चन्दू से कहा.
"लगता तो सही है. पर हमने तो आज तक कुछ सोचा ही नहीं. जो हुक्म मिला उसे पूरा कर दिया. अपने लिए सब कूछ गलत हा और सब सही है."
"पर हैं हम मजदूर ही." चन्दू ने कहा.
"मजदूर रहकर भी तुम्हें उतनी ही सुविधायें मिल सकती हैं, जितनी अभी प्राप्त कर
रहो हो. अन्तर यह है कि अभी ये सुविधायें हड्डी के कुछ टुकड़े हैं. दूसरी स्थिति में वे तुम्हें अधिकार के रूप में मिलेंगी." प्यारे लाल ने कन्नू से कहा.
"वकील साहब ! क्या मजदूरों का भी कोई अधिकार होता है ? वह तो सिर्फ अधिकारियों
की मरजी पर जिन्दा रहता है."
"मजदूर भी नागरिक होता है, उसके भी अधिकार हैं और हम तुम सबको वे अधिकार
दिलाना चाहते हैं. इसके लिए संघर्ष भी करने के लिए तैयार हैं."
"तो इसमें कठिनाई क्या है ?"
"सबसे बड़ी कठिनाई यह है कि मजदूर सम्मिलित स्वर में अपने अधिकारों की माँग ही
नहीं करते ?"
"उनकी माँग तो हम कल ही करा सकते हैं. पर अधिकार हैं कौन से ? हम तो यह भी
नहीं जानते."
"काम के घंटे आधे करवाना. मजदूरी जो अभी आधी मिलती है, उसे पूरी माँगना....."
"क्या कहा ? काम के घंटे आधे और मजदूरी दुगुनी प्राप्त करने का अधिकार है वकील
साहब हमें ?"
"हाँ, करमू ! और वह भी वैधानिक अधिकार. कोई भी कम्पनी आठ घंटे से अधिक काम
नहीं ले सकती. मजदूरों के श्रम का शोषण भी नहीं किया जा सकता. विश्व के दूसरे
देशों में मजदूरों के बड़े-बड़े संगठन हैं. उनके अस्पताल हैं, बैंक हैं,
मनोरंजन क्लब है, मजदूरों के बच्चों के लिए विद्यालय हैं, पार्क हैं, कालोनी
हैं. ये सारी सुविधायें यहाँ के मजदूरों की क्यों नहीं प्राप्त होनी चाहिए ?"
"जरूर होनी चाहिए वकील साहब !अगर आप साथ दें तो यह सब हमें भी प्राप्त हो सकता
है."
"हम साथ देने के लिए ही तुम सबके पास आये हैं. इस समय हमें भीतर-ही-भीतर संगठित
होना है. एक श्रमिक कल्याण फंड भी बनाना है, जिसके द्वारा जरुरतमंद भाई-बहनों
को सहयता की जा सके. अपनी माँगों को मनवाने के लिए हमें आन्दोलन और हडतालें भी
करनी पड़ सकती हैं. इसमें सभी का सहयोग चाहिए. जरा-सी भी फूट हमारे उद्देश्यों
को नष्ट कर देगी."
"आप जैसा कहेंगे, हम लोग वैसा ही करेंगे वकील साहब!"
"मैनें गोविन्दा से बात की है. वह ईमानदार और लगनशील आदमी है. फंड एकत्र करने का
काम उसे सौंप दिया है. तुम्हें उसकी सहायता करनी है और सभी को राजी करके अपने एक दिन का वेतन इस फंड में जमा करवाना है, ताकी जल्दी ही हमारे पास इतना धन हो जाये जिससे आन्दोलन के लिए धन की कमी न रह जाये."
"यह कार्य हम आज से ही प्रारम्भ कर देगें वकील साहब ! जो भाई बातों से नहीं
मानगें, उन्हें हम लातों से मना लेगें."
"नहीं ह्रदय का परिवर्तन ही अधिक स्थायी और विश्वसनीय होता है. हिंसा और द्वेष,
घृणा तथा बदले की भावना को जन्म देता है तथा अहिंसा क्षमा, प्रेम और सहयोग को.
हमारा रास्ता गाँधीवादी है. हम लोग रोज मिलते रहें तो हमारी कठिनाइयाँ अपने आप
हल हो जायेंगी. "
उसी दिन घर लौटते समय प्यारेलाल की भेंट सुमात्रा से हो गई थी. वह अपने आँगन
में बैठी रो रही थी. प्यारेलाल ने पूछा-अरे सुमात्रा ! क्यों रो रही हो ?
"वकील साहब ! मैं तो लुट गई ! आज मिल के गुडों उनको बुरी तरह मारा-पिटा है. "
"सब जानता हूँ सुमात्रा ! मैं खुद अस्पताल गया था, ज्यादा चोटें नहीं हैं.
 पट्टी करके छोड़ दिया गया है. सम्भव है गोविन्दा घर भी आ गया हो."
"आए थे, पर दवा भूल आये. सो फिर से लेने गये हैं. पर मेरी समझ में नहीं आता
क्या करूँ. पिछले हफ्ते के सारे पैसे कारिंदे छुड़ा ले गये और इस बार के करमू तथा
उनके गुंडों ने छुड़ा लिये.अब सप्ताह भर घर का र्खच कैसे चलेगा?"
"क्यों तुम भी तो काम करती हो ? क्या तुम्हें पैसा नहीं मिलता ?"
"पैसा मिलता तो है, पर आदमियों की तुलना में बहुत कम. और वह भी पूरा कभी नहीं
मिलता. पूरे पैसे माँगने पर गालियाँ और धमकियाँ मिलती हैं. नौकरी से हटा
देने की बात कही जाती है."
"ऐसा कितने दिनों तक चलेगा सुमात्रा !"प्यारेलाल ने पूछा.
मैं क्या बता सकती हूँ वकील साहब! किस्मत ही ऐसी है, किसे दोष दें. पूर्व
जन्म के पाप हैं, उन्हीं को भोग रही हूँ."
"यह पूर्व जन्म का नहीं, असंगठित रूप से रहने का पाप है. जब तक सारे मजदूर एक
नहीं होते तब तक उनका इसी प्रकार का शोषण होता रहेगा, उन्हें जीने का भी
अधिकार नहीं दिया जायेगा. इसी संदर्भ में मैने करमू से बात की है. वे मजदूर
संगठन का कार्य प्रारम्भ कर रहे हैं. गोविन्द से भी बात हो चुकी है. तुम भी
महिलाओं का संगठन बनाओ."
"में कुछ समझी नहीं." सुमात्रा ने कहा.
"तुम महिला मजदूरों को जाग्रत करो. उनके मन में साहस और स्वाभिमान के भाव भरो.
अभी यहाँ के मजदूरों को जानवरों की तरह काम करना पड़ता है, फिर वे दूसरे देशों
के मजदूरों की तरह सम्मान-~पूर्वक काम करेंगे. उनके काम के घंटे भी घटकर आधे
हो जायेगें. नौकरी आपकी पक्की हो जायेगी, वे साठ वर्षों तक काम करेंगे. फिर
उन्हें पेन्शन मिलेगी. क्या तुम यह सब लाभ नहीं लेना चाहती ?" प्यारेलाल ने
कहा.
"क्यों नही, वकील साहब. जब आप हमारे लिए सब कुछ करने के लिए तैयार हैं तो हमें
ये सारी सुविधायें मिलकर रहेंगी. हम विश्वास दिलाते हैं कि इन कार्यों के लिए हम
सब महिलायें एक जुट होकर कार्य करेंगी. आपके इशारे पर प्राण भी दे देंगे पर
पीछे कदम नहीं रखेगें." सुमात्रा ने कहा.
"सुमात्रा ! मुझे विश्वास है कि तुमने जो कुछ कहा है, कार्य भी ठीक वैसा ही
होगा किन्तु अभी कुछ दिनों तक हमें चुपचाप कार्य करना है. अच्छा अब हम चलते
हैं. फिर अब रोज ही मिलते रहेंगे."
दूसरे दिन प्यारेलाल ने अपने मित्रों से इस विषय पर चर्चा की थी. उनके दाहिने
हाथ थे शिवप्रसाद और बायें हाथ रतनलाल. शिवप्रसाद का रक्त जरा' जल्दी खौलता था
और रतनलाल ठंडी प्रकृति के थे. शिवप्रसाद ने कहा-
"स्वतन्त्रता और अधिकार भीख में नहीं मिलते. इन्हें सुविधा-भोगी अधिकारियों से
छीना जाता है."
"छीनने की ताकत चाहिए और अभी हमारी ताकत बिख ई हुई है. इस उपक्रम में हम
बंदूकों की गोलियों से भून दिये जायेंगे." रतनलाल ने उत्तर दिया.
"तुम क्यों बंदूकों से डरते हो?"
"डरता नहीं हूँ, पर उनके सामने खड़े होना भी तो बुद्धिमता नहीं है."
"हिंसा का एक मात्र मुँहतोड़ उधर उससे ज्यादा हिंसा ही हो सकती है. अंग्रेज और
तथाकथित भारतीय अधिकारी गाँधीवादी तरीकों से हमारी बातें समझ नहीं सकते. इनके
मुँह को आदमी का खून लग चुका है. उनका यह चस्का तभी छूटेगा जब कि मुँह ही तोड़
दिया जाये !"
"शिव, तुम ठीक कहते हो, उग्रवादी हो न, पर हमें युगों-युगों से ठंडी जनता का
भी सहयोग चाहिए. उसके लिए गाँधीजी वाला रास्ता ही सीधा साफ है. अहिंसा बड़ी से
बड़ी हिंसा को शांत कर देती है."
"पुलिस की नृसंसता क्या तुमने देखी नहीं है. वे अपना पौरूष सामान्य जनता पर ही
प्रदर्शित करते हैं. वे क्रुरता से भरे हुए हैं. राक्षसों के ह्रदय में करूणा का संचार नहीं हो सकता." शिव ने उत्तर दिया.
"शिव. यह समय वाद-विवाद का नहीं है. अभी हमें मजदूरों के साथ रहकर उसका
विश्वास अर्जित करना है और आन्दोलन के लिए उन्हें तन,मन और धन से तैयार करना
है. कहीं समय के पूर्व ही विस्फोट न हो हो जाये वरना हम सब शासकीय दमन के
द्वारा इस तरह तोड़ दिये जायेंगे कि फिर वर्षों तक एकत्र नहीं हो सकेगें."
प्यारेलाल ने वाद-~विवाद शान्त करते हुए कहा.
इस तरह मजदूरों का संगठन करने, समझाने, सहयोग लेने और उनके अधिकारों की
व्याख्या का कार्य चुपचाप चलने लगा. मजदूर पहले सशंकित होते, भागते भी पर कहीं
कोई विकल्प और आश्रय न पाकर लौट आते. रात के गहन सन्नाटे में बैठकर प्यारेलाल
अपने साथियों से दिन भर की प्रगति की समीक्षा करते और फिर नयी-नयी योजनाएँ और
रण-नीतियाँ तय की जातीं, जिनके आधार पर दूसरे दिन के कार्य व्यव-~स्थित ढंग से
संचालित किये जाते. प्रगति धीमी थी, पर संतोषजनक थी. सुमात्रा ने बहुत काम
किया. उसने अकेले ही लागभग एक हजार महिलाओं की एक-मजबूत फौज खड़ी कर दी.
इन श्रमिकाओं के चेहरों पर पहले जिन्दगी का नाम नहीं था, किन्तु अब उंमग और
हँसी खिल-~खिलाने लगी थी. वे मिलकर काम करतीं और शोषण के विरूद्ध सम्मि-~लित ढंग
से आवाज उठाने लगीं थीं.
