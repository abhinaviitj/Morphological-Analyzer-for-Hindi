<शोचिअल् श्चिएन्चे><ःइस्टोर्य्><श्हिव् शगर् ंइस्ह्र><भ्हरट् खि घउरव् घट्ह><१९८४><खिटब् घ्हर्><ढेल्हि><३४ टो ४४><२१४२><ंइस्ह्र-भ्हरट् खि घउरव् घट्ह>

मौर्यों के समय देश की हालत भारत के इतिहास में मौर्य-युग का बहुत महत्व
है . देश के ऋषि-मुनि शुरू से ही पूरे भारत को एक करना चाहते थे, लेकिन यह
काम मौर्य-युग में ही पूरा हुआ मौर्य-युग में पूरे देश की भाषा एक हुई,
धर्म एक हुआ और शासन-व्यवस्था एक जैसी हुई . उस युग में पाटलिपुत्र नगर
का वैभव देखते ही बनता था . सेल्युकस का राजदूत मेगस्थनीज पाटलिपुत्र में
रह चुका था . उसने इस समय के पाटलिपुत्र नगर का बहुत सुन्दर वर्णन किया
है . नगर के चारों ओर दिवारें बनी हुई थी, बाहर निकलने के लिए बड़े-बड़े
दरवाजे बने हुए थे और दीवारों में शत्रुओं पर तीर छोड़ने के लिए छिद्र बने
हुए थे . मौर्य सम्राट अशोक ने बहुत-से स्तूप और संघाराम बनवाये थे . कुछ
स्तूप तो तीन सौ फुट ऊंचे थे . अशोक के बनवाये हुए स्तम्भ आज भी मौजूद हैं.
आज स्वाधीन भारत का राजचिन्ह सिंह-मूर्तियां हैं . सबसे पहले अशोक ने ही
अपने स्तम्भों पर सिंह मूर्तियां बनवायी थी . इस स्तम्भ पर की गई कारीगरी
बहुत सुन्दर है . सांची का स्तूप भी मौर्य-काल या उससे भी पहले की देन है
. मौर्य-काल में आभूषण भी बहुत सुन्दर बनते थे . आज के आगरा और मथुरा में
मौर्य-काल की एक बड़ी मूर्ति मिली है . इस तरह कई जगहों पर मौर्य-काल की
मूर्तियां मिली हैं जिनसे मालूम होता है कि युग में बहुत सुन्दर मूर्तियां
बनती थी . उस युग के प्रसिद्ध मंत्री चाणक्य को हम भली भांति जानते हैं
. चाणक्य का दूसरा नाम कौटिल्य था . उनका लिखा हुआ `कौटिल्य अर्थशास्त्र'
आज भी मौजूद है . `कौटिल्य अर्थशास्त्र' को पढ़ने से हमें उस समय की
शासन-व्यवस्था का ब्यौरा मालूम हो जाता है . मगध साम्राज्य की सीमा बहुत
फैल गयी थी . इसलिए अच्छी तरह शासन करने के लिए साम्राज्य को पांच प्रान्तों
(चक्रों) में बांट दिया गया था . इन चक्रों का शासक मगध का कोई राजकुमार होता
था . राजा या राजकुमार मंत्रियों की सलाह से शासन करता था . प्रान्त भी कई
भागों में बंटे थे जिन्हें मंडल कहते थे . एक मंडल में कई जनपद होते थे .
जनपदों को अपने भीतरी शासन में स्वतंत्रता थी . राजा ने गुप्तचर नियुक्त
कर रखे थे जो देश की खबरें राजा तक पहुंचाते थे . उस जमाने के कारीगरों
ने और व्यापारियों ने अपना संघ बना रखा था . वे लोग अपने संघ के नियम के
अधीन काम करते थे . मौर्य-काल में भारत के व्यापार में बहुत उन्नति हुई
. केन्द्र सरकार के अधीन होते हुए भी उस जमाने के गांव, नगर, संघ आदि अपना
शासन अपने आप चलाते थे . न्याय की व्यवस्था बहुत अच्छी थी . राजा की ओर से
बहुत-से विद्यालय चलाये जाते थे . मौर्य-काल में लोग बहुत सुखी थे . शुंग
और काव्य वंश पुष्पमित्र शुंग ब्रह्मण था . इसके राजा बनने से मगध की खोई
हुई प्रतिष्ठा फिर से लौट आई . मौर्य वंश के अंतिम राजाओं की दुर्बलता का
लाभ उठा कर बहुत-से-छोटे-छोटे राज्य स्वतंत्र हो गये थे . पुष्पमित्र ने
उनमें से कुछ को अपने अधीन करके देश में एकता स्थापित करने की कोशिश की .
पुष्पमित्र के पुत्र अग्निमित्र ने विदर्भ राज्य को जीत कर फिर से मगध में
मिला लिया . उन्हीं दिनों कलिंग के प्रतापी राजा खारवेल ने मगध पर आक्रमण
कर दिया था और पुष्पमित्र को परास्त किया था . लेकिन खारवेल पाटलिपुत्र पर
अधिकार नहीं कर सका . पुष्पमित्र ने यवनों की भी चढ़ाई को भी विफल कर दिया
. हम देख चुके हैं कि मौर्य-काल में बौद्ध-धर्म का ही प्रचार-प्रसार हुआ
था और ब्रह्मणवाद का एक तरह से लोप हो गया था . पुष्पमित्र ने वैदिक रीति
की फिर से प्रतिष्ठा करके दो अश्वमेध यज्ञ किये . कहते हैं कि वैदिक धर्म
की फिर से स्थापना करने में उसने बौद्ध तथा जैन-धर्मों पर अत्याचार भी किये
. कलिंग का राजा खारवेल जिन दिनों मगध पर पुष्पमित्र राज करता था, उन्हीं
दिनों कलिंग में खारवेल नाम का बहुत ही वीर और महत्वाकांक्षी राजा हुआ .
खारवेल इतना बहादुर था कि दक्षिण में जिस तामिल देशों के संघ को चन्द्रगुप्त
मौर्य भी अपने अधीन नहीं कर सका था, उसे खारवेल ने अपने अधीन कर लिया . हम
ऊपर कह आये हैं कि खारवेल ने पाटलिपुत्र पर भी चढ़ाई की . इसी सिलसिले में
खारवेल ने यवनों को भी परास्त किया . सातवाहन राज्य दुर्बल मौर्य राजाओं
के शासनकाल में बहुत-से राज्य स्वतंत्र हो गये . दक्षिण का सातवाहन राज्य
भी उन्हीं दिनों स्वतंत्र हो गया . सातवाहन वंश को चलाने वाला राजा सिमुक
था . उसी के वंश में सातकर्णि नाम का शक्तिशाली राजा हुआ . सातकर्णि मगधराज
पुष्पमित्र और कलिंगराज खारवेल के समय में राजा बना . उसने भी कई छोटे-छोटे
राज्यों पर विजय प्राप्त की और दो बार अश्वमेध यज्ञ किये . सातकर्णि का राज्य
दक्षिण में ही सीमित रहा . पुष्पमित्र के उत्तराधिकारी शुंग वंश में दस राजा
हुए . हम कह चुके हैं कि पुष्पमित्र के पुत्र अग्निमित्र ने विदर्भ जीता था
. शुंग वंश में अग्निमित्र के अलावा और भी आठ राजा हुए, लेकिन उनके समय में
कोई विशेष बात नहीं हुई . देवभूति अन्तिम राजा था देवभूति को उसके मंत्री
वासुदेव ने मार डाला और राजसिंहासन पर अधिकार कर लिया . राजा वासुदेव ने
कण्व वंश चलाया, जिसमें चार राजा और हुए, लेकिन सबके सब निक्कमें थे . बाहरी
शत्रुओं से देश की रक्षा करने में वे बिल्कुल असफल रहे . शकों का भारत आना
शक लोग सोर नदी की घाटी में रहते थे . उत्तर-पूर्व की ओर से युदूशि लोगों
ने उन पर हमला किया . असल में युदूशि-जाति पर हूणों ने हमला किया . हूणों
से हारकर युदूशि लोग वहां से भाग कर सोर नदी की घाटी में आये . सोर नदी की
घाटी में उन दिनों शक लोग हूण लोग उत्तरी चीन के निवासी थे . ये हूण लोग
पहले चीन के राज्यों पर हमला करते थे, लेकिन चीनी सम्राट ने अपने देश की
रक्षा करने के लिए चीन के उत्तर में दीवार खड़ी कर दी . वह दीवार अब तक
मौजूद है . इस दीवार के कारण हूण लोग चीन पर चढ़ाई न कर सके और तब उन्होंने
पश्चिम की ओर बढ़ना शुरू कर दिया और युदूशि लोगों को जीत लिया . युदमशि लोग
वहां से भागकर सोर नदी की घाटी में पहुंचे, जहां शकों का निवास था . शक लोग
युदूशि-जाति से हारकर जिधर सींग समाया उधर भागे . इसी भाग-दौड़ में शकों ने
बैक्ट्रीया को जीत लिया और पार्थिया के राजा को मारकर भारत पर १२३ ई.  पू.
के लगभग हमला किया . भारत में उन दिनों कोई शक्तिशाली राजा नहीं था, जो शकों
को परास्त करता . हमारा देश छोटे-छोटे राज्यों में बंट गया था . "घर फूटे,
गंवार लूटे, वाली कहावत यहां लागू हुई . शकों को भारत के इलाके जीतने में कोई
कठिनाई नहीं हुई . कहते हैं कि जैन आचार्य कालक शकों को भारत में बुला लाये
. शकों ने सिन्ध, सौराष्ट्र और उज्जयन को जीत लिया . मीन नगर को इन्होंने
राजधानी बनाया . शक लोग थे तो विदेशी, लेकिन ये लोग इसी देश में बस गये
और यहां की संस्कृति में अपने को घुला-मिला लिया . पहली शताब्दी ई.  पू.
के मध्य में सातवाहन वंश के राजा सातकर्णि और मालवगण की शक्ति के सामने
शक लोगों की एक न चली और उनकी शक्ति क्षीण होने लगी . पार्थियन पार्थियन
(पह्लव) लोगों ने भी उन्हीं दिनों उत्तर-पश्चिम से भारत पर चढ़ाई की और
वहां के इलाकों को जीत लिया . गांधार को भी इन्होंने अपने अधीन कर लिया .
लेकिन इन लोगों का राज्य भी अधिक दिन तक नहीं टिक सका . उसके बाद भारत पर
युदूशि लोगों ने चढ़ाई की . हम देख चुके हैं कि हूण लोग इनके पीछे पड़े हुए
थे . अंत में कमजोर देश भारत ही उनका आश्रय हुआ . इसी जाति में कुशाण राजा
हुआ, जो बहुत बहादुर था . कुछ लोगों का मत है कि कुशाण, व्यक्ति का नहीं,
युदूशि-जाति की एक शाखा का नाम है . कुशाण ने बहुत दिनों तक राज्य किया और
अस्सी साल की आयु में उसकी मृत्यु हुई . इस वंश के राजा विम ने मथुरा तक
का इलाका जीत लिया . मथुरा में उसकी एक मूर्ति भी मिली है . विम के बाद
सम्राट कनिष्क (७८ ईसवी में) कुशाण राज्य का शासक बना . कनिष्क के समय के
बहुत-से सिक्के और लेख भी मिले हैं, जिनसे हमें कनिष्क के बारे में अच्छी
जानकारी मिल जाती है . कनिष्क ने उत्तर भारत के बहुत-से राज्यों को जीता .
यहां तक कि पाटलिपुत्र भी उसके अधीन हो गया . कनिष्क ने पुष्पपुर (पेशावर)
नामक नगर बसाया, जिसे उसने अपनी राजधानी भी बनाया . कनिष्क का चीन के साथ
भी युद्ध हुआ था और कई बार की लड़ाई के बाद कनिष्क की जीत हुई . कनिष्क
के सिक्कों को देखने से मालूम होता है कि वह भी अशोक की तरह सभी धर्मों
का आदर करता था . लेकिन वह स्वयं बौद्ध-धर्म को मानता था . उसी के समय में
बौद्ध-धर्म की चौथी महासभा हुई थी . गुप्त वंश छिन्न-भिन्न मगध-साम्राज्य
को फिर से शक्तिशाली बनाने का श्रेय गुप्त वंश को है . इस वंश का पहला राजा
श्रीगुप्त था . उसने नालंदा से कुछ दूर पूर्व की तरफ अपना राज्य स्थापित
किया . यह उन दिनों की बात है जब कुशाण साम्राज्य का पतन हो रहा था . इसी
श्रीगुप्त का पौत्र चन्द्रगुप्त प्रथम के नाम से राजा हुआ और पाटलिपुत्र
तथा कई राज्यों को जीतकर पूरे मगध का स्वामी बन गया . वह इतना प्रतापी और
शक्तिशाली था कि मगध की खोई हुई प्रतिष्ठा फिर से स्थापित करने में उसे देर
न लगी . इसीलिए वह महाराजाधिराज कहलाया . सम्राट बिम्बिसार की तरह उसने अपना
प्रभाव फैलाने के लिए शक्ति और नीति, दोनों का सहारा लिया . चन्द्रगुप्त
प्रथम ने बहुत-से राज्यों को तो लड़ाई में जीत लिया और बहुत-से राजाओं के
यहां शादी-विवाह करके उनके साथ मित्रता का सम्बन्ध जोड़ा . उसने लिच्छवी
कुमारी कुमारदेवी से विवाह किया . चन्द्रगुप्त प्रथम ने ३१५ ई.  से ३२८ ई.
तक राज किया . सम्राट समुद्रगुप्त चन्द्रगुप्त प्रथम ने अपने जीवनकाल में
ही समुद्रगुप्त को अपना उत्तराधिकारी घोषित कर दिया था . लिच्छवि कुमारी
कुमारदेवी की कोख से समुद्रगुप्त का जन्म हुआ था . जब समुद्रगुप्त गद्दी
पर बैठा, तब उसके भाईयों ने विद्रोह कर दिया जिस का नेता काच था . लेकिन
अंत में समुद्रगुप्त की बहादुरी के सामने काच की सत्ता नहीं टिक सकी और एक
साल के बाद विद्रोह बिल्कुल दबा दिया गया . भाइयों के विद्रोह को दबाने के
बाद समुद्रगुप्त ने उत्तर भारत के छोटे-छोटे राज्यों को अपने अधीन किया .
इन राज्यों में अहिच्छत्र और पद्मावती प्रमुख हैं . उत्तर भारत में अपनी
सत्ता स्थापित करके ही समुद्रगुप्त को संतोष नहीं हुआ . उसने दक्षिण भारत
के बारह राजाओं से अपनी अधीनता स्वीकार करवाई . समुद्रगुप्त बहादुर होने के
साथ ही दयालु भी था . जब वह दक्षिण में विजय यात्रा कर रहा था तब उत्तर के
कुछ राजाओं ने फिर विद्रोह कर दिया . समुद्रगुप्त पराजित राजाओं से अपनी
अधीनता स्वीकार करवाकर उन्हें छोड़ देता था . लेकिन जब भारत के राजाओं ने
फिर से विद्रोह किया, तब समुद्रगुप्त ने उन राजाओं का विनाश करके राज्य को
सदा के लिए मगध में मिला लिया . समुद्रगुप्त की बहादुरी की धाक ऐसी बैठी कि
बहुत-से राजाओं ने बिना युद्ध के ही उसकी अधीनता स्वीकार कर ली . समुद्रगुप्त
पुराने आर्य राजाओं के आदर्श को मानने वाला था . इसलिए राज्यों को जीतकर उनसे
अधीनता स्वीकार करवा देकर अपनी देता था, उनका विनाश नहीं करता था . जंगल में
बसने वाले राजाओं (आटविक राजा) के साथ उसने स्नेह का व्यवहार किया . उसने
अश्वमेध यज्ञ किया और दीन-दुखियों को दान देकर अपनी उदारता का परिचय दिया
. सम्राट समुद्रगुप्त को साहित्य और संगीत से बहुत प्रेम था . वह दुष्टों
के लिए काल और साधुओं के लिए देवता था . सम्राट समुद्रगुप्त ने ३२८ ई.
से ३७८ ई.  तक राज्य किया . सम्राट चन्द्रगुप्त द्वितीय (विक्रमादित्य)
समुद्रगुप्त के मरने के बाद उसका बड़ा पुत्र रामगुप्त राज्यसिंहासन पर बैठा
. रामगुप्त का विवाह ध्रुवदेवी के साथ हुआ . रामगुप्त बड़ा ही निर्बल राजा
था . उसमें स्वाभिमान और राज्य की प्रतिष्ठा का भाव तो छू भी नहीं गया था
. उसके राजा होते ही शकों ने गुप्त साम्राज्य पर चढ़ाई कर दी . रामगुप्त
हार गया . एक पहाड़ी दुर्ग में गुप्त सेनाएं घिर गयी . रामगुप्त ने शकों
के राजा से संधि की भीख मांगी और शकराज की सेवा में अपनी पत्नी ध्रुवदेवी
को भेजने के लिए तैयार हो गया . लेकिन उसका छोटा भाई चन्द्रगुप्त बड़े भाई
के इस नीच कर्म को नहीं सह सका और उसने अपनी नीति तथा बहादुरी के बल पर
शकराज और रामगुप्त दोनों को मार डाला . इसके बाद वह चन्द्रगुप्त द्वितीय
के नाम से राज्यसिंहासन पर बैठा . उसने अपनी भाभी ध्रुवदेवी से विवाह कर
लिया . चन्द्रगुप्त द्वितीय ने भी अपने पूर्वजों की तरह शक्तिशाली राजाओं
के परिवार में विवाह सम्बन्ध स्थापित किया और उन्हें मित्र बना लिया .
चन्द्रगुप्त द्वितीय ने विक्रमादित्य की उपाधि ग्रहण की . उसने शक शासन को
मिटाने का प्रयत्न तो किया ही, और भी कई राजाओं को परास्त किया . महाकवि
कालिदास इसी के राज्य में हुए थे . चीनी यात्री फाहियान भी इसी समय भारत
आया था . चन्द्रगुप्त द्वितीय ने प्रजा की भलाई के लिए बहुत-से काम किये
. फाहियान ने दूसरे राज्य के दवाखानों की बहुत प्रशंसा की है . राज्य में
दीन-दुखियों को दान देने की भी व्यवस्था थी . चन्द्रगुप्त द्वितीय ने
३८० ई.  से ४१३ ई.  तक शासन किया . गुप्तवेश के अन्य राजा चन्द्रगुप्त
द्वितीय के मरने के बाद कुमारगुप्त प्रथम गद्दी पर बैठा . उसके राज्य-काल
में पुष्पमित्र नामक जाति ने विद्रोह किया . इस विद्रोह को दबाने में
कुमारगुप्त को बहुत कठिनाइयों का सामना करना पड़ा . अंत में उसके पुत्र
राजकुमार स्कन्दगुप्त ने उस विद्रोह को दबा दिया . कुमारगुप्त प्रथम ने उस
विद्रोह को दबा दिया . कुमारगुप्त प्रथम (महेन्द्रादित्य) के मरने के बाद
स्कन्द-गुप्त राज्यसिंहासन पर बैठा . स्कन्दगुप्त बहुत ही परिश्रमी और कर्मठ
राजा था . उसके समय में भयंकर लड़ाकू हूणों ने गुप्त साम्राज्य पर हमला
किया . स्कन्दगुप्त ने हूणों का मुकाबला किया . बहुत जबर्दस्त लड़ाई हुई
. अन्त में स्कन्दगुप्त ने हूणों को पराजित करके अपने राज्य की रक्षा की .
कहते हैं कि हूणों को सेना तीन लाख थी . स्कन्दगुप्त ने उतनी बड़ी सेना को
अपने देश से बाहर निकाल कर अद्भुत पराक्रम का परिचय दिया . लगभग ४६७ ई.  में
स्कन्दगुप्त का शासन हो गया . स्कन्दगुप्त के बाद बहुत-से गुप्त राजा हुए,
लेकिन उन लोगों के बारे में ब्यौरेवार इतिहास का पता नहीं चलता . निश्चय ही
स्कन्दगुप्त के बाद गुप्त-साम्राज्य का पतन होने लगा था . हूणों का आक्रमण
स्कन्दगुप्त के मरने के बाद हूणों ने फिर मारकाट शुरू कर दी . उस समय उनका
राजा तोरमाण था . हूण लोग लुटेरे थे . जहां भी धन का आकर्षण होता, वहां
वे पहुंच जाते . वे जहां भी जाते कत्लेआम मचा देते . इन्हें जो कुछ मिलता,
उसे लेकर गांव और नगरों में आग लगा देते . तोरमाण ने अपनी राजधानी सिंध नदी
के पास बना ली थी . हूणों ने काफी दिनों तक भारत के उत्तर-पश्चिम के इलाकों
पर राज्य किया . तोरमाण के बाद मिहिरगुल हूणों का नेता बना . मिहिरगुल ने
पूर्व की तरफ बढ़कर मध्य भारत पर हमला किया . लेकिन मालवा में उन दिनों
यशोधर्मा नाम का एक बहुत ही वीर राजा राज्य करता था . उसने हूणों के नेता
मिहिरगुल को हरा दिया . बहादुर यशोधर्मा का उदय धूमकेतु की तरह अचानक ही हुआ
. हूणों को हराकर उसने भारत के छोटे राज्यों को भी अपने अधीन कर लिया . इस
तरह देखते-देखते वह भारत का प्रतापी राजा बन बैठा . गुप्त राजा उसके सामने
नाम के राजा रह गये . लेकिन जितना शीघ्र यशोधर्मा का उदय हुआ, उतना ही
शीघ्र उसके मरने के बाद उसका प्रभाव समाप्त हो गया . यशोधर्मा की मृत्यु
होने पर मिहिरगुल को फिर मौका मिला . उसने साकाल से आगे बढ़कर भारत पर हमला
किया . उस समय गुप्त-साम्राज्य का स्वामी सम्राट बालादित्य था . बालादित्य
ने इसका सामना किया . पंजाब में घनघोर लड़ाई हुई . बालादित्य की जीत हुई
. मिहिरगुल वहां से भागकर काश्मीर पहुंचा और वहां के राजा को मारकर स्वयं
काश्मीर का राजा बन बैठा . उसके बाद भारत में फिर छोटे-छोटे राज्य बन गये
. गुप्त-युग में भारत की दशा भारत के इतिहास में बहुत बड़े-बड़े प्रतापी
वंशो का नाम सोने के अक्षरों में लिखा जाना चाहिए . गुप्त-वंश भी इनमें
से एक था . गुप्त-युग में भारत राजनीतिक तौर पर बहुत शक्तिशाली हो गया .
लेकिन देश का नाम केवल राजनीति से नहीं, साहित्य तथा संस्कृति के विकास
से होता है . गुप्त-युग में संस्कृत भाषा में बड़े-बड़े अनमोल ग्रन्थ लिखे
गये . कालिदास जैसे महाकवि इसी युग में हुए . कालिदास ने उस जमाने में
जो पुस्तकें लिखीं, वे आज भी हमारे देश की गौरव बनी हुई है . कालिदास
की लिखी हुई पुस्तकें--ऋतुसंहार, मालविकाग्निमित्र, कुमारसम्भव, मेघदूत,
शकुन्तला और रघुवंश आज भारत में ही नहीं, संसार के साहित्य में उज्जवल रत्न
की तरह सुशोभित है . `मुद्राराक्षस' नामक नाटक के लेखक विशाखदत्त भी इसी
युग में हुए . इस नाटक में उस जमाने की राजनीति का बड़ा ही सजीव चित्रण
किया गया है . इन दो महाकवियों के अलावा और भी बहुत-से कवि इस युग में हुए
. इस युग के शिलालेख भी साहित्य में स्थान बनाने के योग्य हैं . प्रसिद्ध
नीतिकथा-ग्रन्थ `पंचतंत्र' भी इसी युग में लिखा गया था . पंचतंत्र की कथाएं
बहुत पुरानी और दिलचस्प हैं . इसमें दी गयी कथाओं के जरिये बहुत-सी शिक्षाएं
मिलती हैं . इस युग में कविता, नाटक, कहानियां, व्याकरण, गणित, ज्योतिष
आदि सम्बन्धी बहुत-सी पुस्तकें लिखी गयीं . `अमरकोष' ग्रंथ इसी युग में
लिखा गया और वराहमिहिर जैसे प्रसिद्ध गणितज्ञ इसी युग में हुए . गणित में
दशमलव का सिद्धान्त भारत में गुप्त-युग में विकसित हो चुका था, जबकि रोमन
लोग इसे अभी नहीं जानते थे . इस सिद्धान्त को अरब लोग यहां से यूरोप ले
गये . धन्वन्तरि नामक प्रसिद्ध वैद्य इसी युग में हुआ था . इससे पता चलता
है कि चिकित्सा-शास्त्र की उस युग में बहुत उन्नति हुई थी . गुप्त-काल में
भारत की हर तरह से उन्नति हुई . दर्शन, धर्म, शासन आदि
