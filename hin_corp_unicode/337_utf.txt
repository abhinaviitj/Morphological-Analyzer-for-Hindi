<औङ्ङिचिअल् अन्ड् ंएडिअ ळन्गुअगेस्><आड्मिनिस्ट्रटिवे><आनोन्><फ्लन् भुड्गेट् ८०-८१><१९८०><ंइन्. ओङ् ञिनन्चे><णेत् ढेल्हि><१२, १४, १६><३०००><आनोन्-फ्लन् भुड्गेट्-८०-८१ ञिनन्चे>

तेल और प्राकृतिक गैस आयोग के लिए निर्धारित ४९०.५७ करोड़ रुपए के
परिव्यय में से २९४.४४ करोड़ रुपए की राशि तट से दूर तेल के कार्यक्रमों
और १८९.२० करोड़ रुपए की रकम तटीय कार्यों के लिए है. सब से हाल के
अनुमानों के अनुसार तेल और प्राकृतिक गैस आयोग द्वारा १९७९-८० में किया
जाने वाला कच्चे तेल का उत्पादन १ करोड़ टन से बढ़कर १९८०-८१ में १.१९
करोड़ टन हो जाने की आशा है, जिसमें तट से दूर से प्राप्त होने वाला ५९
लाख टन कच्चा तेल शामिल है. आयल इंडिया लिमिटेड के लिए ३०.१० करोड़ रु पए
का परिव्यय निर्धारित किया गया है जिसमें निग्रू में तेल की खोज के लिए
२.०२ करोड़ रुपए, महानदी अन्वेषण परियोजना के लिए ९.९७ करोड़ रुपए,
द्रवित पेट्रोलियम गैस (एल.पी.जी.) परियोजना के लिए ३ करोड़ रुपए और
पूंजीगत उपस्करों और सुविधाओं के लिए १५ करोड़ रुपए की रकम शामिल है. आशा
है कि यह कम्पनी १९८०-८१ के दौरान २८ लाख टन कच्चे तेल का उत्पादन करेगी.
भारतीय तेल निगम के लिए १६५.६१ करोड़ रुपए का आयोजना परिव्यय निर्धारित
किया गया है. जिसमें मथुरा तेल शोधक कारखाने के लिए ३५ करोड़ रुपए,
गुजरात तेल शोधक कारखाने के एफ. सी. सी यूनिट के
लिए २२ करोड़ रुपए, सलाया-वीरगांव-जालंधर-कोयाल -मथुरा पाइप लाइन के लिए
२३ करोड़ रुपए, मथुरा-दिल्ली-अम्बाला-जालंधर पाइप लाइन के लिए २४ करोड़
रुपए,और द्रवित पैट्रोलियम गैस विपणन सुविधाओं के लिए १५ करोड़ रुपए की
रकम शामिल है. बोंगईगांव रिफाइनरी एण्ड पेट्रोकेमिकल्स लिमिटेड के लिए
३३.५६ करोड़ रुपए के परिव्यय का अनुमोदन किया गया है जिसमें तेल शोधक एक क
के लिए ८.५६ करोड़ रुपए तथा पेट्रोरसायन कम्प्लेक्स के लिए २५ करोड़ रुपए
की रकम शामिल है. भारतीय पेट्रो-~रसायन निगम लिमिटेड का अनुमोदित
परिव्यय. २२.६४ करोड़ रुपए है जिससे चालू परियोजनाएं अर्थात् आलफिंस और
उसके बाद के (डाउन स्ट्रीम) एककों, पोलिबिनाइल क्लोराइड तथा एक्रीलेट् और
डी.एम. टी. की विस्तार परियोजनाएं क्रियान्वित की जाएंगी. भारत
पेट्रोलियम निगम लिमिटेड के लिए १८.१२ करोड़ रुपए के परिव्यय का अनुमोदन
किया गया है जिसमें बाम्बे हाई ऐसोसिएटेड गैस की द्रवित पैट्रोलियम गैस
के विपणन के लिए ३.७३ करोड़ रुपए, नवीकरण और प्रतिस्थापन और छोटी स्कीमों
के लिए ८ करोड़ रुपए तथा आसवन यंत्र की रूकावट दूर करने और अतिरिक्त गौण
संसाधन सुविधाएं स्थापित करने के लिए ३.६० करोड़ रुपए की रकम शामिल है.
हिन्दुस्तान पेट्रोलियम निगम लिमिटेड के लिए १९.९६ करोड़ रुपए के परिव्यय
का अनुमोदन किया गया है जिसमें बाम्बे हाई की द्रवित गैस के विपणन के लिए
४.७५ करोड़ रुपए, ल्यूबे तेल शोधक विस्तार के लिए ५.६६ करोड़ रुपए और
डिपुओं/टर्मिनलों पर अतिरिक्त सुविधाएं देने के लिए ७ करोड़ रुपए की रकम
शामिल है. कोचीन रिफाइनरीज लिमिटेड के लिए ६.८९ करोड़ रुपए के अनुमोदित
परिव्यय में गौण संसाधन स्कीम के लिए ६ करोड़ रुपए की रकम शामिल है.
मद्रास रिफाइनरीज के लिए ५.९७ करोड़ रुपए की व्यवस्था की गई है, जिसमें
पैराफीन वैक्स संयंत्र के लिए १.७० करोड़ रुपए और शोधन विस्तार के लिए
३.३० करोड़ रुपए की रकम शामिल है.
पेट्रोलियम विभाग के लिए ३०.१५ करोड़ रुपए की व्यवस्था की गई है, जिसमें
शोधन और विपणन परियोजनाओं के लिए ३०.०५ करोड़ रुपए और नई पेट्रोरसायन
परियोजनाओं के लिए १० लाख रुपए की रकम शामिल है.
आयोजना में इंजीनियर्स इंडिया लिमिटेड के लिए ३.४० करोड़ रुपए, लुब्रिजोल
इंडिया लिमिटेड के लिए १.८४ करोड़ रुपए, इंडोबर्मा पेट्रोलियम कम्पनी
लिमिटेड के लिए २.७८ करोड़ रुपए और ब्रिज एण्ड रूट कंपनी के लिए १.४१
करोड़ रुपए की रकम निर्धारित की गई है.
(इव्) रसायन (१५.६५ करोड़ रुपए) :वर्ष १९८०-८१ में रसायन क्षेत्र के लिए
२२. १५ करोड़ रुपए का आयोजना परिव्यय रखा गया है, जिसमें से ६.५० करोड़
रुपए की राशि हिन्दुस्तान आर्गेनिक केमिकल्स (४ करोड़ रुपए) और
हिन्दुस्तान इन्सेक्टिसाइड्स लि. (२.५० करोड़ रुपए) के आन्तरिक साधनों से
प्राप्त हो जाएगी. यह व्यवस्था मुख्य रुप से विस्तार स्कीमों, फेनोल
परियोजना शुरू करने और हिन्दुस्तान आर्गेनिक केमिकल्स लि. की अन्य लघु
स्कीमों तथा मलाथियन, एंडोसल्फन, डी. डी. टी, बी. जी. सी. ग्रेनुलेशन और
हिन्दुस्तान इन्सेक्टिसाइड्स लि. की अन्य स्कीमों के लिए की गई है.
(व्) औषध और भेषज (३०.६१ करोड़ रुपए): वर्ष १९८०-८१ में इस क्षेत्र के
वास्ते ३०.६१ करोड़ रुपए का आयोजना परिव्यय रखा गया है. इसके अन्तर्गत
(इ) चालू स्कीमों (ऋषिकेश स्थित ए. बी. पी. विस्तार, हैदराबाद स्थित एस.
डी. पी. विस्तार, मुजफ्फरनगर स्थित निकोटिनामाइड परियोजना तथा गुडगांव
स्थित फार्मुलेशन एकक), मद्रास स्थित फार्मुलेशन संयंत्र तथा इंडियन
ड्रग्स एण्ड फार्मास्युटिकल्स लिमिटेड के नवीकरण और परिस्थापना आदि और
(इइ) चालू स्कीमों (पिम्परी स्थित एण्टिबायोटिक्स विस्तार तथा विटामिन
`सी' संयंत्र), पिम्परी स्थित फार्मुलेशन संयंत्र, महाराष्ट्र और कर्नाटक
के संयुक्त क्षेत्रीय संयंत्र तथा हिन्दुस्तान एण्टि-~बायोटिक्स लिमिटेड
के नवीकरण और प्रतिस्थापन आदि के लिए व्यवस्था की गई है. स्मिथ
स्टेनिस्ट्रीट फार्नास्युटिकल्स की विस्तार स्कीम तथा इसके नवीकरण और
प्रतिस्थापन के लिए ६० लाख रुपए की व्यवस्था है. बंगाल केमिकल्स एण्ड
फार्मास्युटिकल्स वर्क्स लिमिटेड और बंगाल इम्युनिटी कं. लि. के लिए भी
मुख्यत: नवीकरण और प्रतिस्थापन तथा नई स्कीमों के लिए क्रमश: २७० लाख
रुपए और १०० लाख रुपए की व्यवस्था की गई है.
(वि) उर्वरक (२३०.७९ करोड़ रुपए): वर्ष १९८०-८१ में उर्वरक क्षेत्र के
लिए २६६.४८ करोड़ रुपए का आयोजन परिव्यय रखा गया है जिसमें से कुछ
कम्पनियों के आन्तरिक साधनों से ३५.६९ करोड़ रुपए की राशि प्राप्त होने
की आशा है. बजट में की गई व्यवस्था का बड़ा अंश फर्टिलाइजर कारपोरेशन आफ
इंडिया (५४.७६ करोड़ रुपए), राष्ट्रीय केमिकल्स एण्ड फर्टिलाइजर्स लि.
(९०.८५ करोड़ रुपए), हिन्दुस्तान फर्टिलाइजर्स कारपोरेशन लि. (६७.०७
करोड़ रुपए) और फर्टिलाइजर एण्ड केमिकल्स ट्रावनकोर लि. (१२.८५ करोड़
रुपए) के लिए है. महाराष्ट्र में थालविशाट लि. (६७.५० करोड़ रुपए) और असम
में नामरूप स्थित (१८ करोड़ रुपए) विभिन्न चालू उर्वरक परियोजनाओं व गैस
आधारित नए उर्वरक संयंत्रों के लिए भी व्यवस्था की गई है. नेशनल
फर्टिलाईजर्स लिमिटेड (१ करोड़ रुपए), इसके अलावा १३.५७ करोड़ रुपए की
राशि आन्तरिक साधनों से पूरी की जाएगी. फर्टिलाइजर (पी. एण्ड डी.) इंडिया
लिं. (१ करोड़ रुपए) के लिए भी व्यवस्था की गई है. नई फास्फोरसयुक्त
उर्वरक परियोजनाओं के लिए (१० लाख रुपए) की सांकेतिक और विदेशों में
उर्वरक परियोजनाओं में पूंजी निवेश के लिए १ करोड़ रुप ए की भी व्यवस्था
की गई है.
(विइ) समुद्री जहाज निर्माण (१२.८० करोड़ रुपए) : इस परिव्यय में कोचीन
शिपयार्ड के लिए ११.१० करोड़ रुपए की व्यवस्था है जिसके १९८०-८१ में पूरा
हो जाने की आशा है. जब यह शिप-यार्ड पूरा हो जाएगा तो इसकी जहाज निर्माण
की क्षमता लगभग १,५०,००० टन भार और जहाजों की मरम्मत करने की १० लाख
रजिस्टर्ड टन भार की हो जाएगी. इसके साथ-साथ हिन्दुस्तान शिपयार्ड लि. के
विकास कार्यक्रमों के लिए जिनके इस वर्ष पूरा हो जाने की आशा है १.३४
करोड़ रुपए की व्यवस्था की गई है. इससे इस शिपयार्ड की उत्पादन क्षमता
बढ़कर प्रतिवर्ष पाय-~नीयर श्रेणी के तीन जहाज बनाने की हो जाएगी. जहाजों
की मरम्मत के लिए शिपयार्ड की गीली मूल परियोजना १९८० के अन्त तक पूरी हो
जाने की आशा है.
(विइइ) दूर संचार और इलेक्ट्रानिकी उद्योग (१६.३५ करोड़ रुपए) :भारतीय
टेलीफोन उद्योग के लिए बजट में ९.४७ करोड़ रुपए की व्यवस्था सहित कुल
१२.८७ करोड़ रुपए का परिव्यय रखा गया है. ५७.५३ करोड़ रुपए के मूल्य के
पारेषण उपस्करों के अलावा वर्ष १९८०-८१ में कम्पनी के लिए ५.७५ लाख
टेलीफोन ६५००० क्रासबार लाईनें, २.३० लाख स्ट्रॉगर लाइनें और २२०००
इलेक्ट्रानिक पी. ए. बी. एक्स लाइनें बनाने का लक्ष्य रखा गया है.
हिन्दुस्तान टेलीप्रिंटर्स लि. के लिए १.१८ करोड़ रुपए की राशि
निर्धा-~रित की गई है. इसके अलावा बजट में ५० लाख रुपए की व्यवस्था की गई
है. इस कम्पनी द्वारा १९८०-८१ में ८००० टेलीप्रिंटर बनाए जाने की आशा है
जबकि १९७९-८० में ७१६६ टेलीप्रिंटर बनाए गए थे.
उपर्युक्त व्यवस्था में भारतीय इलेक्ट्रानिक्स निगम लि. के विस्तार
कार्यक्रमों के लिए १.५ करोड़ रुपए की रकम शामिल है. संगणक अनुरक्षण
निगम, (कम्प्यूटर मेनटेनेंस कारपोरेशन) से भी कंडक्टर्स, इलेक्ट्रानिकी
व्यापार और प्रौद्यौगिकी विकास निगम आदि के लिए भी व्यवस्था की गई है.
(इद्) कोयला और लिगनाइट (४७३.३८ करोड़ रुपए): कोल इंडिया लिमिटेड का
अनुमोदित परिव्यय ३५३ करोड़ रुपए का है. आशा है कि कोल इंडिया लिमिटेड और
इसकी सहायक कम्पनियां १९८०-८१ में ९.९ करोड़ टन कोयले का उत्पादन करेंगी,
जबकि १९७९-८० में ९.१४३ करोड़ टन का उत्पादन किया गया था. नेवली लिगनाइट
कारपोरेशन के लिए ९२.१६ करोड़ रुपए का परिव्यय निर्धारित किया गया है
जिसमें ६३० मेगावाट की क्षमता के दूसरे बिजली घर का परिव्यय शामिल है.
वर्ष १९८०-८१ में ५० लाख टन लिगनाइट के उत्पादन का लक्ष्य रखा गया है.
सिंगरेनी कोयलिरीज कंपनी लिमिटेड के लिए जो केंन्द्रीय सरकार और आन्ध्र
प्रदेश सरकार का संयुक्त उद्यम है, २५.४८ करोड़ रुपए की व्यवस्था की गई
है. वर्ष १९८०-८१ में कंपनी का ११५ लाख टन के उत्पादन का लक्ष्य है जबकि
१९७९-८० में ९३.८ लाख टन उत्पादन हुआ था.
(द्) लोहा और इस्पात (४९३ करोड़ रुपए)
इस्पात क्षेत्र के लिए ८०३ करोड़ रुपए का आयोजना परिव्यय रखा गया है
जिसमें से ३१० करोड़ रुपए बजट भिन्न साधनों से पूरे किए जाएंगे.
बोकारो इस्पात संयंत्र के लिए २३५.१० करोड़ रुपए के परिव्यय की व्यवस्था
की गई है. इसमें पहले दौर को शेष अदायगियों के लिए ४ करोड़ रुपए,४० लाख
टन क्षमता विस्तार के लिए २०० करोड़ रुपए और शेष रकम धातु और मल से
गोलियां बनाने के संयंत्र, मैधातुबुरू और किरीबुरू खनिज लौह परियोजनाओं
और ४७.५ लाख मैट्रिक टन क्षमता विस्तार के लिए वृद्धियों/परिवर्तनों तथा
अग्रिम कार्रवाई के लिए है. संयंत्र का १७ लाख मैट्रिक टन क्षमता के
विस्तार का दौर पूरा हो गया है. ४० लाख टन क्षमता विस्तार के दौर के अब
दिसम्बर, १९८१ तक पूरे हो जाने का लक्ष्य है, लेकिन कोल्ड रोलिंग मिल
कम्प्लेक्स के मार्च १९८३ तक तैयार होने की आशा है. फिर भी, ४० लाख टन
क्षमता विस्तार सुविधा से मार्च, १९८१ तक इस्पात के डलों का उत्पादन शुरू
करने के प्रयत्न किए जा रहे हैं.
भिलाई इस्पात संयंत्र के परिव्यय के लिए की गई २०३.५९ करोड़ रुपए की
व्यवस्था में से १९० करोड़ रुपए ४० लाख टन का विस्तार के लिए, जिसे जून,
१९८२ तक पूरा करने का कार्यक्रम है, ७ करोड़ रुपए वृद्धियों/परिवर्तनों
और शेष रकम टाउनशिप सहित चल रही विभिन्न स्कीमों के लिए है.
राउरकेला इस्पात संयंत्र के लिए ८७.३५ करोड़ रुपए के परिव्यय की व्यवस्था
है, जिसमें ६० करोड़ रुपए सिलिकान इस्पात परियोजना के लिए ७.४० करोड़
रुपए हाट स्ट्रिप मिल के आधुनिकीकरण के लिए, २.२० करोड़ रुपए अतिरिक्त
नेप्था शोधन एकक के लिए, १.१५ करोड़ रुपए मेन स्टैप डाउन रिसीविंग
केन्द्र सं. २ के लिए और वृद्धियों/परिवर्तनों, प्रतिस्थापनों टाउनशिप
आदि के लिए है.
दुर्गापुर इस्पात संयंत्र के लिए १८ करोड़ रुपए के परिव्यय की व्यवस्था
का अधिकांश भाग संयंत्र के बिजलीघर (५ करोड़ रुपए), वृद्धियों/परिवर्तनों
और प्रतिस्थापनों (६ करोड़ रुपए) और टाउनशिप के लिए (१.५० करोड़ रुपए)
है.
सेलम परियोजना के प्रथम दौर के, जिसमें प्रतिवर्ष ३२,००० टन शीत बेलित
स्टैनलैस इस्पात की चादरों/पट्टियों के निर्माण के लिए १२६.८१ करोड़ रुपए
की लागत के कारखाने की परिकल्पना की गई है, सितम्बर १९८१ तक पूरा हो जाने
का कार्यक्रम है. आशा है कि लगभग ८० प्रतिशत उपस्कर मार्च १९८१ तक
स्थापित कर दिए जायेंगे. सेलम इस्पात संयंत्र के लिए ५७ करोड़ रुपए के
परिव्यय की व्यवस्था की गई है जो मुख्यत: संयंत्र, उपस्कर, सिविल निर्माण
कार्यों और सुविधाओं के लिए है.
विशाखापत्तनम में अनुमानत: २२५६ करोड़ रुपए की लागत से ३४ लाख टन तरल
इस्पात की वार्षिक क्षमता का एक एकीकृत इस्पात संयंत्र स्थापित किया जा
रहा है. वर्ष १९८०-८१ में इस परियोजना के पूंजीगत व्यय के लिए ७० करोड़
रुपए के परिव्यय की व्यवस्था की गई है.
अनुसंधान और विकास, व्यवहार्यत अध्ययन, बिक्री कार्यालय और अन्य कार्यालय
भवनों के लिए भारतीय इस्पात प्राधिकरण के वास्ते ७.५४ करोड़ रुपए के
परिव्यय की व्यवस्था की गई है जिसमें से २.१७ करोड़ रुपए की व्यवस्था बजट
में की गई है. भारतीय इस्पात प्राधिकरण के लिए जो अन्य महत्वपूर्ण
व्यवस्थाएं की गई हैं, वे इस प्रकार हैं: इंडियन आयरन एण्ड स्टील कम्पनी
लिमिटेड के लिए १८ करोड़ रुपए तथा मिश्र इस्पात संयंत्र के लिए ७ करोड़
रुपए.
कुद्रेमुख परियोजना से संबंधित सड़कों और बिजली स्कीमों के कार्यान्वयन
के लिए कर्नाटक सरकार के लिए ४ करोड़ रुपए के ऋणों की व्यवस्था के अलावा
परियोजना पूरी करने के लिए विभिन्न मदों पर खर्च के प्रयोजन से
कुद्रेमुंख लौह अयस्क परियोजना के लिए ७० करोड़ रुपए की व्यवस्था की गई
है. मंगलौर में इस्पात की गोलियां बनाने के संयंत्र (पैलेटप्लांट) के
लिए, पूंजी निवेश के संबंध में निर्णय होने तक, ७५ लाख रुपए की व्यवस्था
की गई है.
जो अन्य महत्वपूर्ण व्यवस्थाएं की गई हैं, वे हैं :--राष्ट्रीय खनिज
विकास निगम के लिए ५.५० करोड़ रुपए, हिन्दुस्तान स्टील वर्क्स
कन्सट्रक्शन लिमिटेड के लिए ७ करोड़ रुपए, भारत रिफ्रे-~क्टरीज लिमिटेड
के लिए ४.१७ करोड़ रुपए, स्पंज आयरन इंडिया लिमिटेड के लिए ३ करोड़ रुपए,
मेटलर्जिकल एण्ड इंजीनियरिंग कंसल्टे-~न्ट्स (इंडिया) लिमिटेड के लिए २
करोड़ रुपए और मैगनीज (इंडिया) लिमिटेड के लिए १ करोड़ रुपए.
(दि) अलौह धातु (७९.३७ करोड़ रुपए)
(क) एल्यूमीनियम (३३.५० करोड़ रुपए) :यह राशि सरकारी क्षेत्र के एकक भारत
एल्यूमिनियम कम्पनी लिमिटेड के लिए है. इस परिव्यय की अधिकांश राशि कोरवा
एल्यूमिनियम परियोजना के लिए (२० करोड़ रुपए) और नई ईस्ट कोस्ट बाक्साइट
परियोजना के लिए (१० करोड़ रुपए) रखी गई है. भारत एल्यूमीनियम कम्पनी ने
१९७९-८० में २९,४९९ टन एल्यूमीनियम का उत्पादन किया और १९८०-८१ के लिए
४३,००० टन उत्पादन का लक्ष्य रखा गया है. कोरबा में वर्ष १९७९-८० में
एल्यूमीनियम के वास्तविक उत्पादन में कमी का कारण बिजली का अभाव था.
(ख) तांबा (४०.०५ करोड़ रुपए) :यह व्यवस्था सरकारी क्षेत्र में
हिन्दुस्तान कापर लिमिटेड के लिए की गई है जो तांबे का उत्पादन करने वाला
एकमात्र उपक्रम है. यह परिव्यय मुख्य रूप से मलझखण्ड तांबा परियोजना (२८
करोड़ रुपए) के लिए है और इसमें खेतड़ी कापर कम्प्लेक्स और चांदमारी,
मोसोबोनी और राखा खानों के विस्तार कार्य के लिए भी व्यवस्था शामिल है.
वर्ष १९७९-८० में २२,४७१ टन फफोलेदार तांबे का उत्पादन हुआ और १९८०-८१ के
लिए २७,००० टन का लक्ष्य रखा गया है. वर्ष १९७९-८० में १८,८०२ टन शोधित
तांबे का उत्पादन हुआ और १९८०-८१ के लिए २७,००० टन का लक्ष्य रखा गया है.
(ग) जस्ता और सीसा (५ करोड़ रुपए) २९.४५ करोड़ रुपए के परिव्यय में से
२४.४५ करोड़ रुपए की पूर्ति बजट से भिन्न साधनों से की जाएगी. यह सारे का
सारा परिव्यय सरकारी क्षेत्र की कम्पनी हिन्दुस्तान जिंक लिमिटेड के लिए
है. परिव्यय की अधिकांश राशि की व्यवस्था राजपुरा-दरीबा खानों, सरगीपल्ली
खानों के विकास, विशाखा-~पत्तनम स्मेल्टर और देबरी स्थित अवशिष्ट उपचार
संयंत्र के लिए की गई है. वर्ष १९७९-८० में ४५५२३ टन जस्ते का उत्पादन
हुआ जबकि लक्ष्य ५९,००० टन का था और सीसे का ११,३१७ टन उत्पादन हुआ जबकि
लक्ष्य १५,००० टन का था. उत्पादन में कमी का मुख्य कारण बिजली का अभाव
था. वर्ष १९८०-८१ के लिए जस्ते और सीसे के उत्पादन का लक्ष्य क्रमश:
६६,००० टन और १४,००० टन रखा गया है.
(घ) सोना (०.४२ करोड़ रुपए): ३ करोड़ रुपए के परिव्यय में से २.५८ करोड़
रुपए तक की व्यवस्था बजट से भिन्न साधनों से की जाएगी. इसका उद्देश्य
भारत गोल्ड माइन्स लिमिटेड की मौजूदा खानों और अतिरिक्त भंडारों का
अन्वेषण और विकास करना है. वर्ष १९७९-८० के दौरान १६५० किलोग्राम सोने का
उत्पादन हुआ और १९८०-८१ के लिए उत्पादन का लक्ष्य १७७८ किलोग्राम रखा गया
है.
(दिइ) परमाणु ऊर्जा उद्योग (४७.१७ करोड़ रुपए) इस परिव्यय में भारी पानी
संयत्र के लिए ११.२९ करोड़ रुपए की राशि शामिल है जो मुख्य रूप से कोटा
(५ करोड़ रुपए) और तालचर (४ करोड़ रुपए) संयंत्रों के लिए है. १०० टन
वार्षिक की क्षमता वाले कोटा संयंत्र के १९८१ के अन्त तक चालू हो जाने की
आशा है. ६७.२ टन की वार्षिक क्षमता वाले बड़ौदा संयंत्र की मरम्मत की जा
रही है और इसमें १९८०-८१ में उत्पादन शुरू हो जाने की आशा है. ७१.३ टन
वार्षिक क्षमता वाला तुत्तिकुडि संयंत्र जुलाई १९७८ में चालू हो गया.
वर्ष १९८०-८१ के लिए परिव्यय की व्यवस्था इसके स्टीम फैक्टर में सुधार
करने के वास्ते कुछ संशोधन निर्माण कार्य करने के लिए है. ६२.७ टन
वार्षिक क्षमता वाले तालचर संयंत्र में जुलाई १९८१ तक वाणिज्यिक उत्पादन
शुरू हो जाने की आशा है.
न्यूकलीय ईधन कम्प्लेक्स के लिए भी ६.९८ करोड़ रुपए की व्यवस्था की गई
है. कम्प्लेक्स के ईंधन बनाने वाले सभी संयंत्र पहले ही चालू हो चुके
हैं. स्टेनलेस स्टील सीमलेस ट्यूब संयंत्र में अप्रैल १९७८ में उत्पादन
शुरू हो गया. बाल बेयरिंग सीमलेस ट्यूब संयंत्र के, जो बालबेयरिंग उद्योग
के लिए २१,००० टन सीमलेस ट्यूबों तथा तेल और प्राकृतिक गैस आयोग के लिए
३००० टन ड्रिलपाइपों का उत्पादन करने के लिए बनाया गया है, १९८०-८१ में
चालू हो जाने की आशा है.
जो अन्य व्यवस्थाएं की गई हैं, वे हैं: ६.३६ करोड़ रुपए तारापुर विद्युत
रिएक्टर ईधन पुन:संसाधन संयंत्र के लिए, १९ करोड़ रुपए इंडियन रेयर
अर्थ्स लिमिटेड को उसकी उड़ीसा सैड कम्प्लेक्स परियोजना के लिए ९८ लाख
रुपए यूरेनियम कारपोरेशन आफ इंडिया लिमिटेड को जादूगुड़ा खानों के विकास
के लिए और १.५० करोड़ रुपए इलेक्ट्रोनिक्स कारपोरेशन आफ इंडिया को उनके
विस्तार कार्यक्रम के लिए.
(दिइइ) उपभोक्ता उद्योग १२९.९६ करोड़ रुपए:
(क) वस्त्र (२२.४५ करोड़ रुपए): यह व्यवस्था मुख्यत: राष्ट्रीय वस्त्र
निगम में निवेश के लिए (२२ करोड़ रुपए) है. यह निगम इस समय १११ वस्त्र
मिलों का प्रबंध कर रहा है.
(ख) कागज (७७.११ करोड़ रुपए): इसमें से ७६.५१ करोड़ रुपए की व्यवस्था
हिन्दुस्तान कागज निगम को उसकी चालू योजनाओं के लिए सहायता के वास्ते की
गई है. निगम के अन्तर्गत केरल अखबारी कागज परियोजना, नागालैण्ड परियोजना,
जिनकी जुलाई १९८० में परीक्षण के तौर पर चालू हो जाने की आशा है, नवगांव
लुग्दी और कागज परियोजना आती है. नेपामिल के लिए भी ६० लाख रुपए की
व्यवस्था की गई है.
(ग) सीमेंट (२९.२५ करोड़ रुपए): यह व्यवस्था भारतीय सीमेंट निगम को
सहायता देने के लिए की गई है. इसके अलावा ८ करोड़ रुपए की राशि निगम के
अपने आन्तरिक साधनों से प्राप्त हो जाएगी. वर्ष १९८०-८१ में निगम का
उत्पादन १३.८५ लाख टन होने का अनुमान है, जबकि १९७९-८० में ६.५ लाख टन
उत्पादन हुआ था.
(घ) अन्य उपभोक्ता उद्योग (१.१५ करोड़ रुपए): यह व्यवस्था मुख्यत: भारत
लैदर कारपोरेशन (१ करोड़ रुपए) के लिए की गई है.
(दिव्) बागान (१४.६१ करोड़ रुपए): यह व्यवस्था निर्यात प्रधान बागान
उद्योगों के लिए है और इसमें चाय के लिए (५.६० करोड़ रुपए), काफी के लिए
(४.६० करोड़ रुपए), रबड़ के लिए (३.८० करोड़ रुपए) और इलायची के लिए
(०.६१ करोड़ रुपए) की व्यवस्था है.
वर्ष १९८०-८१ के लिए चाय के उत्पादन और निर्यात का लक्ष्य क्रमश: ५६
करोड़ किलोग्राम और २३ करोड़ किलोग्राम का है. वर्ष १९८०-८१ में काफी के
उत्पादन और निर्यात का लक्ष्य क्रमश: १.१८ लाख टन और ०.६५ लाख टन रखा गया
है. वर्ष १९८०-८१ के लिए प्राकृतिक रबड़ के उत्पादन का लक्ष्य १.६० लाख
टन है. वर्ष १९८०-८१ में इलायची के उत्पादन और निर्यात का लक्ष्य क्रमश:
३८०० टन और ३४०० टन रखा गया है. वर्ष १९८०-८१ में चाय और इलायची के
निर्यात का मूल्य क्रमश: ४०० करोड़ रुपए, १६४.५७ करोड़ रुपए और ५१ करोड़
रुपए होने की आशा है.
(द्व्) अन्य उद्योग (२०.५५ करोड़ रुपए): इसमें चुने हुए पिछड़े क्षेत्रों
में नए औद्योगिक कारखानों को आर्थिक सहायता देने की स्कीम के लिए १५
करोड़ रुपए की व्यवस्था की गई है. इस स्कीम के अन्तर्गत इन कारखानों को
कच्चे माल तथा तैयार माल के परिवहन के लिए भी आर्थिक सहायता दी जाती है.
(द्वि) औद्योगिक वित्तीय संस्थाएं (५६.०० करोड़ रुपए): इस व्यवस्था में
भारतीय औद्योगिक विकास बैंक के लिए ४१.४० करोड़ रुपए और भारतीय औद्योगिक
पुनर्निर्माण, निगम के लिए १२ करोड़ रुपए की राशि शामिल की गई है.
