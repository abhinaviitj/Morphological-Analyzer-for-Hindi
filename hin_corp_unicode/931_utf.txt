<णटुरल् श्चिएन्चे><आस्ट्रोनोम्य्><ख्रिस्ह्न णरयन्><इच्हिट्र घ्रह><१९८६><छ्हिल्ड्रेन्'स् बोओक्स् ठ्रुस्ट्><णेत् ढेल्हि><२८ टो ३५><२२००><ख्रिस्ह्न -  घ्रह><ढ्हनन्जय् ख्र्.>

 "नहीं? क्या? ठीक है, मैं आ रहा हूं." सूरज ने ज़ोर से रिसीवर को नीचे रखा और
कमरे से निकलकर नियन्त्रण टावर की ओर भागने लगा. विजटेक की तस्वीर वीडियो
स्क्रीन से मिट गई. राजा ने स्वयं को एक खाली कमरे में पाया . उसके दिल की
धड़कन की आवाज़ के सिवाय सब ओर सन्नाटा था. बहुत गड़बड़ हो गई लगती थी. उसे
जानना था कि क्या गड़बड़ हुई थी. वह भी पिता के पास पहुंचने के लिए भागने लगा.
राजा नियन्त्रण मीनार में घुसा तो दरवाजा बन्द हो ही रहा था. उसके पिता भीतर
थे. वे साथ-साथ दूसरी मंजिल पर स्थित नियन्त्रण कक्ष में पहुंचे. राजा ने अपने
पिता को इतना चिन्तित कभी नहीं देखा था. विजटेक भाग कर उनके पास आया. वह
चिन्ता से कांप रहा था. तेज़ी से बोलते हुए उसने उन्हें खबर दी.
एक्साइरस और हलूडेफी ने अन्तरिक्ष यान ब्लूबर्ड का अपहरण कर लिया था. सूरज स्तब्ध
रह गया . उसे अपने कानों पर विश्वास नहीं आ रहा था.
"सूरज ने पूछा," लेकिन हलूडेफी को तो कमरे में बन्द किया गया था. उसे बाहर किस
ने निकाला?"
"एक्साइरस ही ने ऐसा किया होगा श्रीमान," विजटेक बोला. "किसी और को उसे
स्वतन्त्र करने में जरा भी दिलचस्पी नहीं थी. एक्साइरस को केवल चाबियों का
गुच्छा डेस्क से उठाकर हलूडेफी के कमरे का ताला ही तो खोलना था."
सूरज घूमने वाली कुर्सी पर कन्ट्रोल पैनल के सामने बैठा था."
"कन्ट्रोल रूम में सारा समय कोई न कोई होता है, है न?"
विजटेक ने सहमति में चुपचाप सिर हिलाया.
"तो वे अन्तरिक्ष यान बिना तुम्हारे जाने कैसे ले जा सके?" सूरज ने जानना चाहा.
"तुम कन्ट्रोल रूम में क्या कर रहे थे? स्टेशन पर जो कुछ होता है वह स्वयं ही
इसमें आ जाता है."
विजटेक का चेहरा गलती के एहसास से लाल हो गया. उसने कहा,"मैं थोड़ी देर के लिए
अपने कमरे में आराम करने चला गया था. मेरी शिट खत्म होने में कुछ मिनट ही
बाकी थे जब एक्साइरस भीतर आया और मुझे जाने के लिए राजी कर लिया. उसने कहा कि
बबल्स के आने तक वह कन्ट्रोल रूम में रहेगा. मैं कल्पना भी नहीं कर सकता था..."
"तो तुम उसके कहने में आ गये, है न?" सूरज गुस्से से बोला. "फिर बबल्स को क्या
हुआ?"
विजेटक बोला, "हमने उसे कैन्टीन में गहरी नींद में सोते पाया. मैने जल्दी से
उसका डाक्टरी निरीक्षण किया तो पता चला उसे बेहोशी की कोई दवाई दी गई है.
बबल्स कहता है कि एक्साइरस उसके लिए चाय का प्याला लाया जो उसने यहां आने की
तैयारी करते हुए पी लिया."
सूरज अपनी कुर्सी में नीचे धंस गया. अब सारी योजना उसके सामने स्पष्ट हो गई
थी. एक्साइरस मंगल ग्रह पर जाने के लिए इतना उत्सुक था कि उसने सारी सावधानी
को तिलांजलि दे दी. उसने हलूडेफी के साथ मिलकर यहां से भागने की योजना बनाई.
एक्साइरस ने पहले हलूडेफी को छुड़ाया. और जब शाम की शिट खत्म होने वाली थी
तो उसने अपनी बाकी योजना को कार्यान्वित किया. उसने बबल्स को नींद की दवाई दे
दी थी ताकि वह यूटी पर न जाए. फिर उसने विजटेक को जैसे-तैसे कन्ट्रोल कक्ष
से भगा दिया और वहां के कम्प्यूटरों में ऐसी हेराफेरी की कि अन्तरिक्ष यान
स्थानीय नियन्त्रण से प्रक्षेपित हो सके.
हलूडेफी को भी यह योजना रास आई. वह जैसा हताश एडवेन्चरर था उसे एक्साइरस का
साथ देने में बड़ा मजा आया होगा. दोनों साथ-साथ मोनोरेल को लेकर प्रक्षेपण
क्षेत्र में पहुंचे. क्योंकि एक्साइरस ने पहले ही प्रक्षेपण नियंत्रण बदल कर
यान को दे दिया था, इसलिए कन्ट्रोल टावर की सहायता के बिना भी वे यान को लेकर
उड़ गए. अब वे बाय अन्तरिक्ष में हैं- बिल्कुल अपने पर निर्भर.
सूरज ने पूछा,"क्या तुम अपने रेडार द्वारा उनका पता लगा सकते हो?" अब उसका
स्वर कोमल था.
"नहीं, उन्होनें सम्पर्क तोड़ दिया है. हमारे रेडार सब दिशाओं में उनकी खोज
कर रहे हैं."
सूरज ने अपने सहायक को देर तक सख्ती से घूरा." विजटेक तुम्हें बहुत सी बातों
का उत्तर देना पड़ेगा. लेकिन इस बारे में हम फिर बात करेंगे. अभी हमारा पहला
काम है अन्तरिक्ष यान ब्लूबर्ड व उसके चालकों की खोज करना. उन्होंने उड़ान से
पहले यान की जांच भी नहीं की. उन्हें अन्तरिक्ष में मौजूदा स्थितियों के बारे
में कुछ पता नहीं है. इसलिए उनसे जल्दी से जल्दी सम्पर्क करना जरूरी हैं."
सूरज ने सब खोजी उपकरण प्रणालियों को फिर से ठीक किया और उन्हें एक-एक करके
देखा. उसने मंगल ग्रह की ओर उड़ान पथ की जांच की. पूरे तीस मिनट तक बड़ी
एकाग्रता से रेडार पर हिलते संकेत देखने का प्रयास करता रहा जिससे उसे यान की
स्थिति देखने का प्रयास करता रहा जिससे उसे यान की स्थिति का पता लगे. लेकिन
आखिर में उसने हिलाया. अन्तरिक्ष यान ब्लूबर्ड का कहीं नामोनिशान भी नहीं था.
उसने विजटेक से कहा," अब तुम देखो." थकी आंखों पर हाथ फिराते हुए वह स्क्रीन
से हट गया." पन्द्रह-पन्द्रह मिनट की बारी चलनी चाहिए सारा समय. सैंडविच और
चाय यहीं पर दिये जाने का प्रबन्ध करो. जब तक ब्लूबर्ड का पता नहीं चलता हम
ज़रा भी सुस्ती नहीं बरत सकते." उसने राजा की ओर मुड़कर कहा," बेटा कमरे में
जाओ. तुम्हें नींद की ज़रूरत हैं. मैं यहीं ठहरूंगा."
राजा जानता था कि कब बहस नहीं करनी चाहिए. वह लिट की ओर चल पड़ा. आदमी काम
के लिए पीछे रह गये.
वह कमरे में जाकर बिस्तर में पड़ कर करवटें बदलता रहा. अपने दोस्त एक्साइरस का
क्या हाल हैं यह जाने बिना वह कैसे सो सकता था. परेशान-सा वह लेटा हुआ घड़ी
में घंटे बजते सुनता रहा.
सुबह पांच का समय था. राजा इस अनिश्चय को और नहीं सह सका. रात के कपड़े ही वह
नियन्त्रण कक्ष में वापस आया.
दृश्य आठ घंटे पहले जब वह यहां से गया था जैसा ही था. बढ़ी हुई दाढ़ी वाले,
धुंधली, लाल और थकी आंखों से आपरेटर अपने यन्त्रों को सावधानी से देख रहे थे
जिससे खोये अन्तरिक्ष यान का पता लगा सकें.
एकाएक नियन्त्रण कक्ष में आपत्कालीन घंटी बज उठी जिससे वह चौंक पड़ा.
सूरज भाग कर कम्युनिकेशन सेट पर पहुंचा और हैड फोन लगा लिए. वह एकाग्र
हो कर सुन रहा था. सुनते-सुनते आंखे चिन्ता से फैल रही थीं. "ब्लूबर्ड, यह
आर्मस्ट्रॉंग है. संदेश दो," उसने माइक्रोफोन में कहा. "क्या? तुम कक्षा-पथ से
निकल नहीं पा रहे हो?"
हलूडेफी ने आखिर अन्तरिक्ष स्टेशन से सम्पर्क किया था और वह संकट में था. सूरज
ने पीछे घूमकर कहा," विजेटक,क्या तुम मुझे ब्लूबर्ड की उड़ान से पहले की
स्थिति दिखा सकते हो?"
बिजेटक ने एक बटन दबाया तो सामने वाली स्क्रीन पर एक चार्ट उभर आया. सूरज ने
संख्याओं को ध्यान से देखा." यह तो ठीक लगता हैं," वह स्वयं ही बड़बड़ाया. तब
वह ट्रान्समीटर में बोला,"ब्लूबर्ड, तुम्हारी स्थिति क्या हैं? हलो,ब्लूबर्ड!
बोलो! तुम कहां हो? ब्लूबर्ड," उसने इयरफोन को हिलाया और रिसीवर को खटखटाया,
लेकिन सब बेकार. सम्पर्क फिर टूट गया था.
सूरज रेडार स्क्रीन के सामने बैठकर पूरे जोर-शोर से फिर से ब्लूबर्ड की खोज
करने लगा. राजा ने देखा कि शास्त्रीय संगीत सुनने वाली छवि और गुस्से वाले
अधिकारी की छवि गुम हो गई थी. उनके स्थान पर अब एक ठंडे दिमाग का वैज्ञानिक
वहां था जिसका केवल एक लक्ष्य था--अपने साथियों का जीवन बचाया.
विजटेक भी अपने बॉस के गुणों की प्रशंसा किये बिना न रह सका. सूरज मनुष्य जीवन
को पावन समझता था. उसके निजी जीवन में हुई दुर्घटना ने उसे और अधिक उदार एवं
मानवीय बना दिया था. अचानक विजटेक को एक विचार आया. "सर,
क्या यह संभव नहीं कि हलूडेफी ने एक्साइरस को भी धोखा दिया हो? शायद मंगल पर
जाने की बजाए वह यान को किसी और दिशा में ले गया हो. उसी वजह से यह सन्देश आया
कि वह अपने कक्षा पथ से निकल नहीं पा रहा."
"कहीं और?" सूरज धीरे से घूमा. "लेकिन अन्तरिक्ष से इस हिस्से का पूरा
निरीक्षण कर लिया गया हैं. कोई ऐसा स्थान नहीं है जहां यान को ले जा सके."
"हो सकता हैं हलूडेफी ने कोई सोने की परत चढ़ाक्षुद्रग्रह (एस्टराइड) खोज लिया
हो जिसके बारे में उसने हमें नहीं बताया,"विजटेक का स्वर व्यंगात्मक था.
"या कोई ग्रहिका जिस पर जीवन हो,"डा.बेल ने बीच में कहा.
सूरज बोला,"किसी ग्रहिका पर जीवन का विचार बेकार की बात हैं. उनमें न ही
वायुमण्डल है और नहीं पानी. इसलिए वहां किसी प्रकार का जीवन नहीं पनप सकता .
मुझे खेद है डा. बेल कि आप की प्रिय परिकल्पना पर पानी फेर रहा हूं. पर बात ऐसी
ही हैं." वह विजटेक की ओर मुड़ा.
"एक और संभावना है. कोई उल्कापिंड ब्लूबर्ड से टकराया है जिससे उसके
स्टेबेलाइजर्स अर्थात सन्तुलित करने वाले उपकरण खराब हो गये हैं और उसे निश्चित
स्थायी परिक्रमा पथ में डाल दिया हैं. कोई और विचार?"
डा. पाशा ने सोचते हुए कहा,"हो सकता है सारे संचालन कम्यूटर ठीक काम न कर रहे
हों. इससे गायरोस्कोप गलत काम करेगा. वैसे यह सम्भावना कम ही है. पहले तो कभी
ऐसा नही हुआ."
राजा बारी-बारी प्रत्येक को देख रहा था. कितना समर्पित और प्रतिभावान कर्मीदल
हैं. हर आदमी उसे सौंपे गए काम के लिए एकदम उपयुक्त है. प्रत्येक अपने क्षेत्र
का विशेषज्ञ हैं.
विजटेक बोला,"मुझे तो अभी भी लगता हैं कि हलूडेफी ने अन्तरिक्ष यान किसी दूसरी
तरफ मोड़ दिया हैं. नहीं तो वह क्यों.....?
अलार्म की आवाज़ ने उसकी बात में बाधा डाली. एक बार रिसीवरों से फिर आवाज़ आने
लगी. संकेतक चमक रहे थे. सूरज एक ही दृष्टि में उपकरणों,मापकों तथा रिकार्डरों
के देख गया जो अन्तरिक्ष के बारे में सब प्रकार की सूचनाएं देने में सक्षम थे.
वे अन्तरिक्ष केंद्र के मौसम से लेकर आसपास के क्षुद्र ग्रहों के ग्रहपथों की
सूचना दे सकते थे. इन्हीं उपकरणों में कहीं ब्लूबर्ड की स्थिति की जानकारी थी.
विजटेक ने हैड फोन कानों के निकट सटा लिए. वह काफी देर सुनता रहा.
सूरज ने अधीर होकर पूछा,"क्या समस्या हैं? ब्लूबर्ड कहां है?"
विजटेक ने कंधे उचकाये और इयरफोन उतार दिए."
हलूडेफी था. वह केवल यही दोहरा रहा था कि उसे सहायता के लिए यान में आपकी ज़रूरत
है."
" एक्साइरस कहां है? "
"हां, यह एक और अजीब बात है," विजटेक बोला,"हलूडेफी कहता है कि एक्साइरस वहां
नहीं है. लगता है वह अन्तरिक्ष यान में नहीं हैं."
सूरज ने चकित हो कहा," लेकिन यह असंभव है. लोग ऐसे ही तो गायब नहीं हो जाते.
खैर, क्या तुमने ब्लूबर्ड की स्थिति का पता लगाया है."
"जी हां." विजटेक ने कन्ट्रोल पैनल पर एक बटन दबाया. स्क्रीन पर एस्ट्रोग्राफ की
एक श्रृंखला दिखाई देने लगी. एस्ट्रोग्राफ अन्तरिक्ष स्टेशन के इर्दगिर्द के
क्षेत्र के मानचित्र थे. प्रत्येक नक्शा एक भाग को विस्तारपूर्वक प्रदर्शित करता
था. विजटेक ने एक विशेष नक्शे के चित्र को स्क्रीन पर फ्रीज करके कहा,"हलूडेफी
कहता है कि वह यहीं कहीं हैं."
सूरज ने बड़े ध्यान से नक्शे का अध्ययन किया. मुझे यहां कोई क्षुद्र ग्रह तो
दिखाई नही देता," उसने त्योरियां चढ़ा कर कहा. विजटेक चुप ही रहा.
सूरज कीधा हो गया. उसने उसी क्षण कुछ तय कर लिया.
"विजटेक, मुझे जल्दी से सब कुछ बता दो. मैं वराहमिहिर अन्तरिक्ष यान में उन्हें
खोजने जा रहा हूं. रख-रखाव वाले कर्मीदल को सूचना दे दो."ज्यादा कुछ कहे बिना
सूरज ने विजटेक की बांह पकड़ी और उसे ब्रीफिंग रूम में ले गया. राजा और बाकी लोग
नियन्त्रण कक्ष में ही छूट गये.
राजा ऐसे ही कन्ट्रोल टॉवर में चला गया. एक दीवार सिर्फ शीशे की ही बनी थी. वह
क्षितिज में उस सुरंग को देख सकता था जो अन्तरिक्षीय बुलबुले से बाहर जा रही थी
और प्रक्षेपण स्थान पर खुलती थी. उसने जो दो अन्तरिक्ष यान पहले देखे थे उनमें
से नीले वाला ब्लूबर्ड यान वहां नही था. केवल वराहमिहिर अन्तरिक्ष यान सूर्य के
प्रकाश में चांदी की लम्बी गोली सा चमक रहा था.
अन्तरिक्ष यान के चारों ओ ट्रालियां खड़ी थी और पाइप लगे हुए थे. कुछ आदमी
चीटिंयों की तरह यान के चारों ओर घूम-घूम कर काम कर रहे थे. अन्तरिक्ष यान
वराहमिहिर को थोड़े से समय में ही उड़ान के लिए तैयार किया जा रहा था. राजा अपना
नाक शीशे के साथ सटाए हुए सम्मोहित-सा यह सब देख रहा था. थोड़ी देर बाद उसके
पिताजी ब्लूबर्ड यान की खोज में अन्तरिक्ष में उड़ जायेंगे. पिता के जाने के
विचार ने राजा को उदास कर दिया. उसने केवल दस दिन उनके साथ बिताए थे. भगवान जाने
उन्हें लौटने में कितना समय लगेगा. वह वापस आयेंगे भी? बड़ा भयानक विचार था यह.
राजा नहीं जानता था कि एक सामान्य लड़के की तरह बड़ा होना क्या होता हैं. अपने
भावों को प्रकट करना, दोस्त बनाना और अपने हमउम्र अन्य बच्चों से खेलना क्या
होता हैं, वह नहीं जानता था. वह जानता था कि अनेक अनुभव उसे बिना छुए गुज़रते जा
रहे थे और अक्सर ही वह अपने को बड़ा एकाकी महसूस करता. तब वह अपनी दुनिया में
चला जाता. इस दुनिया में अजीब-अजीब जीव थे जिनकी आवाज़ें भी अजीब थीं. ये जीव
उसके साथी थे.
"राजा!"
राजा मुड़ा तो उसने अपने पिता को अपनी ओर ताकते पाया.
राजा मुस्कराया, अपने पिता की बांहों में बाहें डालीं और नियन्त्रण कक्ष से निकल
कर मोनोरेल की ओर जाने लगा. कुछ ही मिनटों में वे अवतरण क्षेत्र में पहुंच गये.
साथ-साथ वे अन्तरिक्ष यान की ओर बढ़े. विजटेक उनके पीछे कुछ दूर था.
"इस अन्तरिक्ष यान का नाम पांचवी शताब्दी के प्रसिद्ध भारतीय वैज्ञानिक पर रखा
गया है. वराहमिहिर का जन्म ईसवी सन् ४९९ में भारत में उज्जैन नगर के निकट एक
गांव में हुआ था. वह वेदों के ज्ञाता थे. अपने पूर्ववर्ती आर्यभट की तरह
उन्होंने भी कहा था कि पृथ्वी गोल है. विज्ञान के इतिहास में वह पहले व्यक्ति थे
जिन्होंने यह कहा था कि कोई शइत है जिसके द्वारा अन्य चीजें पृथ्वी पर टिकी
रहती हैं. इस शइत को ही गुरुत्वाकर्षण कहा जाता हैं. परिस्थिति विज्ञान
(इकालोजी),जल विज्ञान (हायड्रालोजी) और भूविज्ञान (जीओलोजी) के क्षेत्र में उसके
अवलोकन महत्वपूर्ण हैं."
दो-तीन कतनीशियनों ने जो अन्तरिक्ष यान के नीचे घुसकर काम कर रहे थे, उनकी और
हाथ हिलाए और उड़ान से पहले के निरीक्षण करते रहे. सूरज ने खंखार का गला साफ
किया और उस विषय पर आ गया जो इस समय उसके मस्तिष्क में सबसे ऊपर था.
"राजा, तुम जानते हो कि अन्तरिक्ष यान ब्लूबर्ड संकट में फंसा हुआ हैं. मैं
देखने जा रहा हूं कि क्या गड़बड़ हैं. मुझे कुछ नहीं होगा,"उसने राजा के चेहरे
पर एकाएक उभरे चिन्ता के भाव देखकर कहा.
विजटेक एक अन्य व्यइत के साथ उनके पास आया.
सूरज ने अजनबी की ओर हाथ बढ़ाते हुए कहा,"आह, यह रहा हमारा चालक. ह् लो विक्टर.
इतनी जल्दी बुलाने के लिए अफसोस है लेकिन तुम तो जानते हो कि ऐसा क्यों हुआ."
विक्टर पतला-दुबला युवक था.
"सूरज,सब चलता है,"वह कंधे उचका कर मुस्कराया.
राजा उदास था.
