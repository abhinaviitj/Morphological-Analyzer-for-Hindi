<ळिटेरटुरे><श्होर्ट् श्टोर्य्><एर्म श्रिखन्ट्><घ्हर्><१९८५><अनि फ्रकस्हन् (ठ्हन्ड्)><णेत् ढेल्हि><५१ - ५७><१९८०><एर्म श्., घ्हर्, श्श्>

एक स्त्री और एक पुरूष मेरे अहाते में आये. मैंने झाँककर देखा. पानी के
लक्षण थे.
स्त्री के कपड़े मैले-कुचैले थे और पुरूष के भी. स्त्री की गोद में बच्चा
था और पुरूष का हाथ पकड़े हुए थी. पुरूष अन्धा था और इसी-~लिए वह आगे थी.
वर्षा का डर दोनों को था. स्त्री को कुछ अधिक. वह घबरायी हुई थी. मर्द को
वह जैसे खींचती हुई लिए आ रही थी.
दो सीढ़ियाँ चढ़ वह मेरे बरामदे पर आ पहुँची और गोद का एक-~डेढ़ साल का
बच्चा, जो एक लम्बी कमीज में करीब-करीब पूरी तरह खो गया था, फर्श पर सुला
दिया. पुरूष ने हवा में हाथों-ही-हाथों कुछ टटोलते हुए पूछा, "आ गये ?"
"आ गये." स्त्री ने जवाब दिया.
"कोई है."
"कोई नहीं है." स्त्री ने फिर उत्तर दिया और अपनी ओढ़नी सँवा-~रने में लग
गई.
"मैं जरा पेशाब कर लूँ ?"
"कर लें." स्त्री ने अपने में बुझे-ही-बुझे कहा. "जरा सँभल के. दूसरी तरफ
दीवार है."
"चुप." मर्द ने डपटते हुए कहा, "मुझे सीख देती है."
और वह मेरे घर की दीवार की तरफ मुँह कर बैठ गया.
फारिग होकर वह फिर स्त्री की तरफ आया और अपनी पीठ घुमाता हुआ बोला, "पीठ
खोल."
उसकी पीठ पर से एक बड़ा भारी गट्ठर खोल दिया जो धप्प की आवाज करता हुआ
फर्श पर आ गिरा.
मैदान और पेड़ों पर दौड़ती हुई बौछार तेजी के साथ आ रही थी और पहले
झपाटे में उन दोनों को भिगो गयी.
बरामदे में एक कोने की तरफ लपककर सिकुड़ते हुए पुरूष ने कहा, "लौंड़ा भी
भीग गया ?"
स्त्री न कोई उत्तर नहीं दिया. लम्बी कमीज दोहरी-तिहरी कर बच्चे को उसी
में लपेटने में लगी रही. फिर अपने-आप ही बुदबुदायी, मैंने इसे घुट्टी दे
दी थी. तबई मैं कहूँ कमबक्त कैसे आराम से सोया है ?
मेरे कमरे का द्वार ठीक वहीं खुलता था, जहाँ वे दोनों इस समय अपनी जड़ें
फेंक रहे थे.
मैं अपने घर में अकेला हूँ. मैंने ब्याह भी नहीं किया. कोई इरादा भी नहीं
है. घर पर भी कम ही रहता हूँ. अपने पड़ोसियों से भी सरो-~कार मुझे लगभग
नहीं है. अधिकतर के मैं नाम भी नहीं जानता--सूरत से जरूर वाकिफ हूँ.
मैं अपनी खिड़की के पास बेंत की एक कुरसी पर बैठ गया, बाहर की ठंडी हवा
के झोंके खाने लगा.
स्त्री एक दूसरे कोने पर जाकर बैठ गई थी. उसने बच्चे को फिर अपनी गोद में
ले लिया था. पुरूष मेरी खिड़की के बिलकुल सामने आकर खड़ा हो गया और अब के
मैंने उसे नजदीक से देखा.
डील-डौल से वह अच्छा-खासा था और उसकी काठी भी मजबूत थी. हालाँकि उम्र
उसकी पैंतालीस से कम नहीं जान पड़ती थी. वह बार-बार आँखें मिचमिचाता या
शायद अपने अन्धकार में कुछ टोहना चाहता था.
पानी बाहर पड़ने लगा था और बौछारे भीतर तक आ-आकर बरा-~मदे को भिगो रही
थीं.
"पानी कब तक गिरेगा ?" अन्धे ने अपने मैले सूती कोट के कालर में अपने को
छिपाते हुए कहा. जब उसे कोई उत्तर नहीं मिला तो उसने झुँझलाकर फिर अपना
सवाल दुहराया, "अरी सुनती नहीं है क्या ? पानी कब तक गिरेगा ?"
जब उसे तब भी उत्तर नहीं मिला तो उसने अपने दोनों हाथों से दीवार को
टटोला, फिर फुसफुसाया, "कहीं चली गई क्या ?"
"अरे क्या बड़बड़ा रहा है जब से ! मैं पड़ी तो हूं यही."
अपने दोनों हाथ दीवार पर पूरी तरह रखकर, जैसे चिपकाकर, उसने कहा, "चुप
रह, हरामजादी."
"तू भी चुप रह." स्त्री ने दीवार के सहारे उठंगे-ही-उठंगे और बच्चे को
गोद में लिये, जवाब दिया, "बैठ जा वहीं."
थोड़ी देर की चुप्पी को तोड़ते हुए अन्धे ने कहा, "बहुत बरस रहा है !"
"बहुत." स्त्री ने छोटा-सा उत्तर दिया.
वह थोड़ी देर चुप रहा. फिर अपनी गठरी टटोलते हुए कहा, "जरी सुलगा दे."
स्त्री अपनी जगह से उठी और गट्ठर खोल दिया जिसमें मैले-कुचैले कपड़े,
कथरी और छोटे-छोटे कुछ बरतन थे. उसने एक छोटी-सी पोटर्स से बीड़ी का एक
बंडल निकाला, फिर उसमें से एक बीड़ी निकाली. माचिस से उसे सुलगाया और खुद
एक कश लेकर उसके इन्तजार कर रहे होंठो में खोंस दी. अन्धे ने पहला ही कश
खूब गहरा लिया और मजे में दीवार के सहारे अधलेट गया, अपनी टाँगें दूर तक
फैला दीं.
स्त्री ने उसके नजदीक आते हुए कहा, "बधार है."
"हूँ." उसने अपने मजे में कहा, और उसे टटोलने के लिए हाथ बढ़ाया. यह देख
स्त्री फुर्ती से उठ खड़ी हुई.
अगर मैंने भी वही फुर्ती न बरती होती तो निश्चय ही इस बार उसकी नजर मुझ
पर पड़ी होती. मुझे लगा अगर उसने मुझे देख लिया तो पलक मारते वे दोनों खो
जाएँगे. मैंने लपककर अपना सिर नीचे कर लिया. उस एक लक्षण में मैंने देखा
स्त्री का शरीर स्वस्थ था और उसकी आयु भी तीस से अधिक नहीं थी.
स्त्री फिर अपनी जगह आकर बैठ गई थी.
इस बार स्त्री ने बात शुरू की, "बारिश थम रही है."
"अँधेरा हुआ ?"
"बाकी है."
"घर किसका है ?"
"होगा किसी का."
"किसका ?"
"तू पता कर."
"मैं क्या पता करूँ, मेरे कोई आँखें है."
"तेरे पैर में आँखें है."
"तेरे होंगी. कुतिया कहीं की."
उन दोनों के बीच फिर सन्नाटा बैठ गया, जिसे कुछ ही समय बाद तोड़ते हुए
अन्धे ने कहा, "लौंड़ा बुरी तरह सो रहा हैं."
"बुरी तरह."
"जागने का टैम हो रहा होगा. जरा सँभल के."
स्त्री ने उसे कथरी पर सुला दिया और गठरी खोलकर उलट-पुलट करने लगी.
"एक और लगा." पुरूष ने कहा जिस पर स्त्री ने कोई ध्यान नहीं दिया. फिर
धीरे-धीरे छोटे-छोटे बरतन और कुछ छीनियाँ निकालकर अलग रखने लगी.
"क्या कर रही है ?" अन्धे ने गौर से उसकी खटपट सुनते हुए कहा.
"ठैर जरा ईट ले आऊँ."
"टैम हो गया."
"हो गया."
मैं समझ गया वह चूल्हा जलाने की तैयारी कर रही है.
बारिश बिलकुल बन्द हो गई थी. उसने एक बार ऊपर को देखा फिर उठी और तलाश
में बाहर चली गई.
उसकी पदचाप जब दूर चली गई तब अन्धा फर्श पर खिसकता, अन्दाज करता हुआ
बच्चे तक गया, उसे टोहकर उसके गाल पर एक चुटकी काटी और बुड़बुड़ाया,
"क्यों बे लौंडे, सोया ही रहेगा ?"
उसकी चुटकी से लड़का जाग गया और जागकर रोने लगा.
बच्चे का रोना सुन स्त्री आसपास से बटोरी हुई ईटों और पत्थरों को फर्श
पर पटककर फौरन उसकी ओर लपकी और झुँझलाती हुई बोली, "तूने जगाया ?"
"जाग गया. टैम हो गया था." अन्धे ने छत की ओर देखते हुए कहा.
"अब तुई सुला." स्त्री ने बच्चा उसकी ओर बढ़ा दिया और खुद ईट और पत्थर
जमाकर चूल्हा तैयार करने में व्यस्त हो गई.
"सो जा. सो जा." पुरुष उसे अपनी गोद में लिए हुए उसे थपकियों की रिश्वत
देकर सुलाना चाह रहा था.
"मूता है." थोड़ी देर बाद अन्धे ने कहा और उसे उसके नन्हे-नन्हे पैंरो पर
खड़ा कर सी-सी करता हुआ पेशाब कराने लगा.
"ठहर." स्त्री ने कहा. वह चूल्हा जला चुकी थी और मिट्टी के एक बर्तन में
आटा गूँथ रही थी. उसने अपना आँचल खोला. एक पुड़िया निकाली और छीनी अँगुली
से एक काली-सी चीज निकालकर बच्चे को चटा दी. मैं समझ गया उसने उसे अफीम
दी है. बच्चे और पुरुष से मुँह मोड़ वह फिर अपने काम में जुट गई.
लड़का सचमुच ही चुप हो गया और शायद उसे नींद भी आ रही थी, क्योंकि अन्धा
उसे धीरे-धीरे थपकियाँ दे रहा था. फिर उसने फुस-~फुसाते हुए कहा, "दूध
पिला दिया था ?"
"पिला दिया था." स्त्री ने निर्विकार उत्तर दिया और लाल दह-~कते हुए
अंगारों में बाटियाँ सेंकने लगी.
अँधेरे के कारण सन्नाटा छा गया था. आग के उजाले में उस स्त्री का दमकता
हुआ चेहरा, आकर्षक और तीखा, साफ, हालाँकि तमतमाया हुआ नजर आता था.
"सौंधी है." अँधेरे में पड़ा हुआ और सूंघता हुआ पुरुष बोला.
"खूब सेंक ले. लाल हो जाने दे." उसने फिर कहा.
"सिंक गई हैं ?" वह अपने-आप ही बड़बड़ाया.
"अभी नहीं सिंकी होंगी." उसने अपने आप ही उत्तर दिया.
कुछ देर बाद बच्चे को फिर से कथरी पर लिटा वह स्त्री की ओर बढ़ने लगा.
"वहीं बैठा रह. अभी हुई जाती है." स्त्री ने उसे आँच की ओर बढ़ते हुए देख,
कहा.
"चुप हरामजादी." वह तमतमाया.
स्त्री ने तीन-चार बाटियाँ निकाल मिट्टी के एक ठीकरे में उसके सामने रख
दीं. वह उन्हें फौरन ही हाथ में उठा, तोड़, मुँह में डाल, लार टपकाने
लगा.
"गड़ी गरम हैं." लार के कारण उसके मुंह से साफ-साफ शब्द नहीं निकल रहे
थे.
"तू भी खा." उसने स्त्री को आमंत्रित किया.
"पहले तू खा ले." स्त्री ने दो ताजी बाटियाँ उसे और परोस दीं.
"बढ़िया पकी हैं." अन्धे ने एक पूरा-का-पूरा कौर निगलते हुए कहा.
"तेरे लिए है ?"
"पक्का लूँगी."
"पानी कहाँ से मिला ?" अन्धे ने बातचीत बढ़ाते हुए कहा.
"बम्बे से."
"बम्बा किसका था ?"
"पता नहीं."
"जरा आचमन करा दे."
स्त्री उठकर उसके हाथ धुलाने लगी. खाना समाप्त कर उसने खुद ही डटकर पानी
पिया था और थकी हुई महसूस कर रही थी.
बचे हुए जल से छींटे मार-मार वह आग बुझा रही थी और पुरुष गठरी से कथरियाँ
निकाल सोने की तैयारी कर रहा था. वही दीवार के किनारे वह पूरी तरह लेट
गया था और एक बीड़ी उसने सुलगा ली थीं, दूसरी स्त्री ने.
स्त्री ने अपना बिछोना उससे कुछ दूर पर बिछाया था और बच्चे को लेकर उस पर
सो गई थी.
पड़े-पड़े अन्धे ने कहा, "परमात्मा ने तुझे भी आँखें न दी होतीं तो बड़ी
मुसकुल होती."
"बड़ी." स्त्री ने बीड़ी के मजे में कहा.
"रात हो गई ?" अन्धे ने जमुहाई लेते हुए सवाल किया.
"नहीं."
"कितनी देर है ?"
"हो गई."
"कितनी हुई ?"
सो जा स्त्री ने झिड़कते हुए कहा.
"इधर आ." अन्धे ने कोई उत्तर न पा कहा, "मैं ही उधर आता हूँ."
"नहीं, नहीं." स्त्री ने फिर उसे झिड़कते हुए कहा.
"क्यों, कोई है ?" अन्धे ने शंकित होते हुए प्रश्न किया.
"नहीं."
"फिर ?"
"कोई आ जाएगा."
"पुलुस."
"पुलुस यहाँ कहाँ आएगी ?" और वह उसकी ओर खिसकने लगा.
"नहीं, नहीं." स्त्री ने फिर प्रतिरोध किया. "एक और पेट में है."
"होने दे." इस बार अन्धे ने उसे हाथ से पकड़कर अपनी तरफ खींच लिया और
उसने कोई विरोध नहीं किया, चुप रही.
"तू हो गई." अन्धे ने तृप्त और कृतज्ञ स्वर में उससे पूछा.
"तू तो हो गया ?" स्त्री ने संक्षिप्त-सा उत्तर दिया. फिर वह उठी और बाहर
गई.
