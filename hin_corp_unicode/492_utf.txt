<शोचिअल् श्चिएन्चे><षेलिगिओन्><शट्यवेएर् श्हस्ट्रि><ःअनुमन् ऊपसन><१९८४><शड्हन फोच्केट् भोओक्><ढेल्हि><२६००><शट्यवेएर् श्हस्ट्रि-ःअनुमन् ऊपसन>

सन्तुष्ट वायुदेव बोले कि हे सुमुखि! मैं ही तुम्हारा पुत्र होकर
तुम्हें विश्व-विख्यात कर दूंगा. वर प्राप्त करने पर अंजना देवी की
प्रसन्नता की सीमा न रही. अपनी प्रियातिमा की वर प्राप्ति का संवाद पाकर
कपिराज केसरी को भी अत्यन्त प्रसन्नता हुई. यह कथा स्कन्द पुराण के
वैष्णव खण्ड के आधार पर है.
दूसरी कथा वाल्मीक रामायण (किष्किन्धा काण्ड के ६६ वें अध्याय) के आधार
पर इस प्रकार वर्णन की गई है कि परम लावण्वती विशाल लोचना माता अंजना ने
एक समय श्रृंगार किया, उनके सुन्दर कलेवर पर पीली साड़ी शोभा दे रही थी.
साड़ी की किनारी लाल वर्ण की थी तथा वे विविध सुगंधित पुष्पों के अदभूत
आभूषणों से दिव्य सौन्दर्य की सजीव प्रतिमा-सी प्रतीत हो रही थीं. माता
अंजना पर्वत शिखर पर खड़ी होकर प्राकृतिक सौन्दर्य देख रही थीं और
मन-ही-मन आनन्दित हो रही थीं. उसी समय उनके मन में कामना उदित हुई कि
कितना अच्छा होता कि मेरे एक सुयोग्य पुत्र होता.
जैसे ही ऐसा विचार माता अंजना के मन में आया वैसे ही अचानक वायु का तीव्र
झोंका आया और अंजना देवी का साड़ी का आंचल कुछ खिसक गया. उनके अंग दीखने
लगे तथा साथ साथ ही उन्होंने ऐसा अनुभव किया कि कोई उन्हें स्पर्श कर रहा
है. सहसा सहम कर माता अंजना ने अपना वस्त्र संभाला तथा क्रोध में भरकर
स्पर्श करने वाले को डांटते हुए कहा कि कौन ढीठ मेरे पतिव्रत धर्म का नाश
करना चाहता है? वे शाप देने को प्रस्तुत हो गई. परम सती अंजना को क्रोध
में पाकर पवन देव प्रकट हो गए और उन्होंने कहा कि हे "यशस्विनि!" मैं
तुम्हारे एक पतिव्रत का नाश नहीं कर रहा हूँ. अत: तुम्हें भय नहीं करना
चाहिए. मैंने अव्यक्त रूप से तुम्हारा आंलिगड़न करके मानसिक संकल्प
द्वारा तुम्हें बल प्राक्रम से सम्पन्न एवं बुद्धिमान पुत्र प्रदान किया
है. तुम्हारा पुत्र महान धैर्यवान, महा तेजस्वी, महा बली, महा प्राक्रमी
तथा लांघने और छलांग मारने में मेरे ही समान होगा. यह सुनकर माता अंजना
प्रसन्न हो गई और उन्होंने पवन देव को भी क्षमा कर दिया.
आनन्द रामायण में मारूतिनन्दन की उत्पत्ति की कथा इस प्रकार कही गई है कि
ब्रह्म्लोक की दिव्य अप्सराओं में से सुवर्चला नामक अप्सरा की कुचेष्टा
से क्रुद्ध होकर पितामह ने उसे मृत्युलोक में गृघ्री हो जाने का शाप दे
दिया. वह पितामह का शाप सुनकर करुण प्रार्थना करने लगी और दया की याचना
करने लगी. तब दया के वशीभूत होकर पितामह बोले कि जब राजा दशरथ पुत्रेष्टि
यज्ञ करेंगे और अज्ञ में से अग्नि देवचरू के साथ प्रकट होंगे तथा वह चरू
राजा अपनी तीन रानियों को देंगे. तू रानी कैकेयी के भाग के चरू को लेकर
उड़ जाना, चरू तो तू खा नहीं सकेगी किन्तु उस पवित्र चरू के प्रभाव से
गृध्री की योनि से मुक्त होकर पुन: अप्सरा का रूप धारण करके ब्राह्म् लोक
को आ जाएगी.
कपिराज केसरी अपनी सुन्दर सहधर्मिणी के साथ सुमेरू पर्वत पर निवास करते
थे. उनकी सहधर्मिणी अंजना ने पुत्र प्राप्ति के लिए काफी वर्षो तक
कर्पूरगौर, उमानाथ की उपासना की. अंजना की उपासना से प्रसन्न होकर आशुतोष
शंकरजी ने अंजना से वर मांगने को कहा. अंजना ने सर्व लोक महेश्वर के श्री
चरणों में प्रणाम करके विनयपूर्वक याचना की कि हे करूणामय शम्भो! मैं
समस्त सद्गुणों से सम्पन्न योग्यतम पुत्र चाहती हूं. प्रसन्न भोलेनाथ
बोले एकादश रुद्रों में से मेरा अंश ग्यारहवां रुद्ररूप ही तुम्हारे
पुत्र के रूप में प्रकट होगा. मन्त्र ग्रहण करो. मन्त्र जप से पवन देवता
प्रसन्न होंगे और तुम्हें प्रशाद देंगे. पवन देव के उस प्रशाद से ही
तुम्हें सर्वगुण सम्पन्न पुत्र की प्राप्ति होगी.
इतने वचन कहकर पार्वतीश्वर अन्तर्धान हो गए और भगवती अंजना उनके बतलाए
मन्त्र का अंजली पसार कर जप करने लगीं. कालान्तर में पितामह के वचनानुसार
वैसी ही घटना घटी. जब कैकयी रानी के भाग के चरू को गृध्री रूपी अप्सरा
लेकर उड़ गई और आकाश में उड़ते-उड़ते वह सुमेरु पर्वत पर पहुँची तो सहसा
झंझावत आया. गृघ्री का अंग सुकड़ने लगा और चरू का वह भाग उसकी चोंच से
गिर गया. पवन देव की कृपा से वह पायस अंजलि पसारे जप करती माता अंजनी के
हाथों पर जा पड़ा. इधर वह गृघ्री अपनी पूर्व योनि में जाकर ब्रह्म्य लोक
को चली गई तथा भगवान शिव के बतलाए अनुसार भगवती अंजना ने वह पायस (पवन
प्रदत्ता चरू) आदरपूर्वक ग्रहण कर लिया और कालान्तर में गर्भवती हुई.
शिव पुराण शतरुद्र संहिता में मारूति की उत्पत्ति की कथा इस प्रकार कही
गई है. देवताओं और दैत्यों में अमृत वितरण के लिए परम प्रभू ने मोहिनी
रूप धारण किया था. कर्पूरगौर नीलकण्ठ यह जानकर बहुत चंकित हुए थे और
सोचते थे कि श्री भगवान का वह स्त्री रूप कैसा था? आप्तकाम् भगवान शंकर
के मन में अपने प्राणाराध्य के उस रूप और लीला को जानने की जिज्ञासा जगी.
गंगाधर माता पार्वति के साथ क्षीणब्धि के तट पर पहुँचे तथा अपने प्रभू का
स्तवन करने लगे. उनके स्तवन से प्रसन्न होकर लक्ष्मीपति प्रकट हुए तथा
देवाधिदेव शंकर ने उनके चरणों में प्रणाम करके निवेदन किया कि हे प्रभु
मैंने आपके मत्स्यादि सभी अवतार रूपों का दर्शन किया है, किन्तु अमृत
वितरण करते समय जो आपने लावण्यमयी स्त्री (मोहिनी) का वेष धारण किया था.
उससे वंचित रह गया था. सो कृपा करके मुझे उस रूप के दर्शन करा दें.
देवाधिदेव के ऐसे वचन सुनकर लक्ष्मीपति बोले कि हे महादेव! आप योगियों के
उपास्य तथा काम को जीतने वाले हो. आप उस स्त्री रूप को देखकर क्या करोगे.
आपके लिए उसाक क्या महत्व हो सकता है. किन्तु प्रभु मैं उक्त अवतार
स्वरूप के दर्शन से वंचित रहना नहीं चाहता, पार्खताश्वर ने विनयपूर्वक
कहा. कृपा करके मुझे उस मोहिनी स्वरूप के भी दर्शन करा ही दें.
लक्ष्मीपति तथास्तु! कहकर अन्तर्धान हो गए. अब वहां रह गए देवाधिदेव शंकर
तथा माता पार्वति तथा सुरम्य वन मनोहर पर्वत. वन में पूर्णतया वसन्त छाया
था. नये कोमल पत्ते वृक्षों में निकल रहे थे. सर्वत्र पुष्प खिले हुए थे
तथा इन सुगन्धित पुष्पों पर भ्रमर गुंजार कर रहे थे. कोकिला कुहू-कूहू
शब्द कह रही थी. मन्द-शीतल समीर में कोमल लतिकाएं एवं पुष्प झूम रहे थे.
सर्वत्र मादकता व्याप्त थी. ऋतु-~राज बसन्त का साम्राज्य था.
ऐसे समय में सहसा त्रिनेत्र ने कुछ दूरी पर एक लता की ओट में एक अत्यन्त
रूपवती स्त्री को अपने हाथों में फूलों के गुच्छे लिए देखा. यह दृश्य
मदनजित भगवान शंकर को रह-रहकर दिखलाई पड़ने लगा. यह देखकर कामारि अधीर
होने लगे. जिस अनन्त अपरिकीम सौन्दर्य सिन्धु की झलक कामारि ने देखी थी.
उस सौन्दर्य सिन्धु के एक सीकर की तुलना सृष्टि के सम्पूर्ण सौन्दर्य
राशि में सम्भव नहीं. भोलेनाथ अपनी सुध भूल गए तथा निर्निमेष दृष्टि से
फूलों से खेलती उस मोहिनी को देखते रहे. सहसा हवा का एक झोंका आया और उस
सौन्दर्यशालिनी मोहिनी का वस्त्र खिसक गया तथा वह नग्न दिखलाई पड़ी. ऐसा
होने पर लाज से सिकुड़ी मोहिनी लता कुंज में अपने को छिपाने का यत्न करन
लगी.
चिता भस्म धारण करने वलाले कामारि का धैर्य समाप्त हो गया. वे महिमामयी
माता पार्वती के सम्मुख लज्जा त्यागकर उन्मुक्त की भांति मोहिनी की ओर
दौड़े. मोहिनी ने कामारि को अपनी ओर आते देखा तो मुस्कराकर लताओं की ओट
में अपने आपको छिपाने का प्रयत्न करते हुए एक ओर को भागने लगी. भूतभावन
मोहिनी के पीछे दौड़ रहे थे. और मोहिनी आगे-आगे भागती जा रही थी. नीलकण्ठ
को अपनी स्थिति का भी ध्यान नहीं था. उन्होंने दौड़कर मोहिनी का हाथ पकड़
लिया. हाथ का पकड़ना प्रज्वलित अग्नि घृताहुति का काम कर गया. मोहिनी तो
हाथ छुड़ाकर भाग गई किन्तु इस स्पर्श से कामरि बेसुध हो गए. ऋषिगण,
सुरगण, शिवगण एवं माता पार्वती, सभी आश्चर्यचकित हो यह दृश्य देख रहे थे.
असफल काम क्रोध के रूप में बदल जाता है, फिर भगवान शंकर जो प्रलयंकर है
कि रोषानल की आहुति कौन बने? सभी स्तब्ध थे. जैसे जड़ हो गए हों. अन्तत:
योगिराज शिव का रेतस स्खलित हुआ और उन्हें अपनी स्थिति का भान हुआ.
विश्वनाथ ने तुरन्त दोनों हाथ जोड़कर और मस्तक झुकाकर कहा--प्रभू आपकी
लीला अग्रम्य है. आपकी माया का पार पाना सम्भव नहीं. अपने अगम्य प्रभू का
ध्यान करके कामारि जा रहे थे कि लक्ष्मीपति प्रकट हो गए तथा उमावल्लभ शिव
की निष्ठा एवं विश्वास की प्रशंसा करके अन्तर्धान हो गए. कर्पूरगौर भी
माता पार्वती के साथ प्रभु का गुणगान करते हुए कैलाश के लिए चल पड़े.
भगवान शिव का अमोध वीर्य कैसे व्यर्थ जाता. उस वीर्य का राम कार्य की
सिद्धि के लिए प्रयोग करने की दृष्टि से कामरि ने सप्त ऋषियों को प्रेरित
किया. सप्त ऋषियों ने उस वीर्य को पत्ते पर स्थापित करके कर्ण मार्ग से
अंजना में प्रवेश करा दिया. फलस्वरूप अंजना देवी गर्भवती हुई और हनुमान
जी प्रकट हुए.
श्री हनुमान जी का अवतरण
चैत्र शुक्ल १५ मंगलवर की पवित्र वेला. भगवान शिव अपने परमाराध्य श्रीराम
की मुनि-मनमोहिनी लीला के दर्शन करने एवं उसमें सहाय होने के लिए अपने
अंश ग्यारहवें रुद्र से इस शुभ वेला में माता अंजना के गर्भ से हनुमान के
रूप में इस धरती पर अवतरित हुए. कल्प-~भेद से कुछ विद्वान इनका
प्राकट्यकाल चैत्र शुक्ल एकादशी के दिन मघा नक्षत्र में मानते हैं.
भगवान शिव के ग्यारहवें रुद्रावतार--मारुतात्मज, केसरीकिशोर अंजना नन्दन
के धरती पर चरण रखने के समय प्रकृति पूर्णतया रम्य हो गई थी. दिशाएं
प्रसन्न थी. सूर्य देव की किरणें सुखद शीतल थी. सरिताओं में स्वच्छ सलिल
वहने लगा था. प्रपात प्रसन्ननता से उछलते हुए गति-~शील थे. वनों, उपवनों
और वाटिकाओं में विविध रंग के मनोहर पुष्प खिल उठे थे, उन पर भ्रमरावली
गुंजार कर रही. मदमत्त वायु मंथरगति से डोल रहा था.
प्राकट्य काल में ही हनुमानजी का सौन्दर्य अतुलनीय एवं अवर्णनीय था. उनकी
अंग कान्ति पंगिल वर्ण की थी तथा उनके रोम, केश तथा नेत्र भी पिंगल वलर्ण
के थे. उनके मस्तक पर मणि जड़ित टोपी शोभा दे रही थी. वे कोपीन और कछनी
काछे हुए थे. उनके प्रशस्त वक्ष पर यज्ञोपवीत शोभा दे रहा था. हाथ में
वज्र और कटि प्रदेश में मंज की मेखला सुशोभित थी. अपने पुत्र का अलौकिक
रूप सौन्दर्य देखते ही माता अंजना आन्नद विभोर हो गई. हनुमान जी के प्रकट
होने पर माता अंजना और वानरराज केसरी के आनन्द की तो सीमा ही न ही थी
चहुं और हर्षोल्लास की लहरें दौड़ पड़ी. ऋषिगण, कपिगण, पर्वत, समुद्र,
पशु-पक्षी ही नहीं स्वयं माता वसुन्धरा पुलकित हो उठीं .
माता अंजना ने अपने प्राण प्रिय पुत्र हनुमानजी का लालन-पालन बड़े ही
मनोयोगपूर्वक किया. कपिराज केसरी भी उन्हीं अतिशय प्यार करते थे. जब
हनुमानजी प्रसन्नतापूर्वक निकलते तो माता अंजना और वानरराज केसरी
आनन्दमग्न हो जाते. बालक हनुमान की क्रीड़ाएं अत्यन्त-आकर्षक तो होती ही
थीं साथ ही अदुभूत भी होती थीं. एक बार की बात है कि कपिराज केसरी कहीं
बाहर गए थे. माता अंजना शिशु हनुमान को पालने में लिटाकर नम में
फल-फूलादि लेने चली गईं. बालक हनुमान को भूख लगी तथा माता की अनुपस्थिति
में वे हाथ-पैर उछाल-उछालकर क्रन्दन करने लगे. सहसा उनकी दृष्टि प्राची
के क्षतिज पर गई. अरुणोदय हो रहा था. उन्होंने सूर्य के अरुण बिम्ब को
लाल फल समझा.
तेज और प्राक्रम के लिए अवस्था अपेक्षित नहीं रहा करती. यहाँ तो हनुमानजी
के रूप में अंजना की कोख से प्रत्यक्ष प्रलयंकार शंकर ग्यारहवें रुद्र के
रूप में अवतरित हुए थे. वायु देव ने पहले ही उन्हें उड़ने की शक्ति
प्रदान कर दी थी. हनुमानजी उछले और वायु वेग से आकाश मार्ग में गमन करने
लगे. पवन पुत्र तीव्र गति से उड़े चले जा रहे थे. उन्हें इस प्रकार
वेगपूर्वक उड़ते देखकर देव, दानव और यक्षादि विस्मित होकर कहने लगे--इस
वायु पुत्र के वेग के तुल्य वेग तो स्वयं वायु, गरूड़ और मन में भी नहीं
है. इस छोटी-सी आयु में शिशु का ऐसा वेग है तो यौवन काल में इसकी शक्ति
कैसी होगी.
वायुदेव ने अपने पुत्र को सूर्य की ओर जाते देखा तो उन्हें चिन्ता
हुई--कि मेरा यह प्यारा बच्चा कहीं सूर्य की प्रखर किरणों से झुलस न जाए.
इस कारण वे बर्फ के समान शीतल होकर बहने लगे यानि हनुमानजी के साथ चलने
लगे. सूर्य देव ने अलौकिक बालक को अपनी ओर आते देखा तो उन्हें समझते देर
न लगी कि यह पवन पुत्र अपने पिता के वेग से मेरी ओर आ रहा है. और स्वयं
पवन देव भी उस की रक्षा करने के लिए साथ ही चले आ रहे हैं. सूर्य देव ने
इसे अपना सौभाग्य समझा कि स्वयं चन्द्रमौलि (शंकर) भगवान ही हनुमान के
रूप में मुझे कृतार्थ करने पधार रहे हैं. इतना सोचकर अंशुमाली की
अग्निमयी किरणें शीतल हो गयी. हनुमान जी सूर्य के रथ पर पहुँच कर उनके
साथ क्रीड़ा करने लगे.
संयोग की बात है कि उस दिन अमावस्या तिथि थी. सिंहिका का पुत्र राहु
सूर्य देव को ग्रसने के लिए आया (आर्थात ग्रहण काल का समय था) तो भुवन
भास्कर के रथ पर बैटे एक बालक को देखा. राहु बालक की चिन्ता न करके
दिनमणि को ग्रसने के लिए आगे बढ़ा ही था कि हनुमान जी ने उसे पकड़ लिया.
हनुमान जी की व्रजमुष्टि में दबकर राहु छट-~पटाने लगा तथा किसी प्रकार
प्राण बचाकर भागा. वह सीधा सुरपति इन्द्र के पास पहुंचा तथा भौहें टेढ़ी
करके क्रोध के साथ बोला--सुरेश्वर आपने मेरी क्षुधा का निवारण करने के
लिए मुझे सूर्य और चन्द्रमा को ग्रसने का अधिकार दिया था, किन्तु अब आपने
यह अधिकार दूसरे को किस कारण दे दिया?
सिंहिका पुत्र राहु की क्रोध-युक्त चकित कर देने वाली वाणी सुनकर देवराज
इन्द्र उसका मुख निहारने लगे. राहु ने आगे कहा कि आज पूर्व के समय मैं
सूर्य को ग्रसने के लिए उसके समीप गया ही था कि वहाँ पहले से ही उपस्थित
दूसरे ने मुझे कसकर पकड़ लिया. मैं किसी प्रकार अपनी जान बचाकर यहाँ आ
पाया हूँ. नेत्रों में आंसू भरे क्रुध राहू के ऐसे वचन सुनकर वासव
चिन्तामग्न होकर सिंहासन से उठ खड़े हुए तथा एरावत हाथी पर चढ़ करके
घटनास्थल की ओर चल पड़े. राहु भी उनके साथ-साथ चला. शचि पति मन-ही-मन
विचार करते चल रहे थे कि दिनमणि के पास ऐसा कौन-सा प्राक्रमी जा पहुँचा
है जिसके भय से सिंहिका पुत्र को प्राण बचाकर भागना पड़ा.
उधर राहु बड़े वेग से सूर्य की ओर लपका, जिसे देखकर हनुमानजी को भूख की
स्मृति की स्मृति पुन: हो गई तथा वे राहु को भक्ष्य समझकर उस पर टूट
पड़े. बचाइए, सुरेश्वर बचाइए चिल्लाता हुआ राहु देवराज की ओर भागा.
सुरेश्वर राहु की रक्षा को आगे बढ़े. राहु के बच निकलने पर हनुमानजी ने
ऐरावत को देखा तथा उसे सुस्वादु खाद्य समझ कर उस पर झपटे. उस समय पर
हनुमानजी का स्वरूप प्रज्व-~लित अग्नि की भांति प्रकाशित और भयानक प्रतीत
हो रहा था. देव-~राज डर गए तथा अपनी रक्षा के लिए बालक पर व्रज से प्रहार
किया. व्रज हनुमान जी की हनु (ठुड्डी) के बायीं और लगा जिससे उनकी हनु
टूट गई और वे छटपताते हुए मुर्छित होकर पर्वत शिखर पर गिर पड़े.
अपने प्राण प्रिय पुत्र को ब्रज्र के आधात के छटपाटा से कर मूर्छित होते
देखकर वायुदेव वासव पर अत्यन्त कुषित हुए. शक्तिशाली वायुदेव ने अपनी गति
रोक दी और अपने पुत्र को गोद में लेकर पर्वत कन्दरा में प्रविष्ट हो गए.
पवन देव के इस प्रकार गति रोक देने से त्रिभुवन के समस्त प्राणियों का
श्वास अवरूद्ध होने लगा. प्राण संकट से भयभीत इन्द्र, देव गन्धर्व, असुर,
नाग आदि जीवन रक्षा के लिए ब्रह्माजी के पास दौड़े. ब्रह्मा जी सब को साथ
लेकर उस गिरि गुफा में पहुंचे जहाँ कि पवन देव अपने पुत्र को अंक में
समेटे दु:खातिरेक से आंसू बहा रहे थे: मूर्छित हनुमान जी की सूर्य,
स्वर्ण और अग्नि के समान अंग क्रांति देख-~कर चतुर्मुख चकित रह गए.
अपने सम्मुख स्रष्टा को देखते ही पवन देव पुत्र को गोद में लेकर खड़े हो
गए. उस समय हनुमान जी के कानों में अलौकिक कुण्डल हिल रहे थे, उनके मस्तक
पर मुकट, गले में हार और दिव्य अंगों पर स्वर्ण के आभूषण सुशोधित थे. पवन
देवता विधाता के चरणों पर गिर पड़े. चतुरानन ने अपने हाथों से अत्यन्त
स्नेहपूर्वक पवन देव को उठाया और उनके पुत्र के अंगों पर अपना कमल फेरने
लगे. कमल योनि के कर स्पर्श से पवन पुत्र हनुमान जी की मूर्छा दूर हो गई
और वे उठकर बैठ गए. अपने पुत्र को जीवित देखते ही जगत के प्राण स्वरूप
पवन देव बहने लगे और त्रिलौक्य को जीवन दान मिला.
चतुरानन ने प्रसन्न होकर हनुमान जी को वर प्रदान करते हुए कहा कि इस बालक
को ब्रहाशाप नहीं लगेगा तथा इस का कोई भी अंग शास्त्रास्त्र से नहीं छिद
सकेगा. फिर उन्होंने सुर समूह को सम्बोधित करते हुए कहा कि देवताओं! यह
बालक भविष्य में आप लोगों के हित साधन करेगा, अतएव आप लोग इसे वर प्रदान
करें.
