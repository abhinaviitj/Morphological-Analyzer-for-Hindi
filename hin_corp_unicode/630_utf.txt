<ळिटेरटुरे><ऐस्सय्स्><शिन्ग्ह् श्हिव्प्रसड्><खिस् खिस्को णमन् खरुन्><१९८७><अनि फ्रकस्हन्><णेत् ढेल्हि><१४-१९><२१२०><शिन्ग्ह् श्,किस् खिस्को णमन् खरुन्,एस्>

यह भी एक क्या व्यक्ति था ! इसे लेकर जितनी कुढन मेरे मन में हुई है, उतनी शायद ही
किसी के प्रति हुई हो . जाने क्यों मन के भीतर एक आकांशा रही है और निरन्तर घनी और
मजबूत होती गई है कि काश अब ये ऐसा कर जाते-कई-कई बार इसने कुछ-न-कुछ वैसा किया
जरूर,तभी तो प्यास बढ़ती गई, पर अक्सर यह वह नहीं कर सका, जो इस जलती प्यास को बुझा
देता . मुझे ठीक ख्याल नहीं, पढ़ा में कि अपने देश में एक ऐसा व्यक्ति है जो
पतला-दुबला,सुन्दर तन बदन का आकर्षक पुरूष है जो चाहता तो राजकुमारों की तरह
रहता,पर जिसने अखल-फकीरों का बाना धारण कर लिया है, जो मिजाज का बड़ा गर्म है,दिल
का बड़ा कोमल . एक क्षण आग, दुसरे क्षण पानी . जो हजारों- हजार नवयुवकों के दिल
दिमाग पर शासन करता है, जिसके दर्शन के लिए जनता की भीड़ उमड़ती है,जिसने १९२९ में
राबी-~तट पर पूर्ण स्वराज्य का नारा बुलन्द किया है- मैंने यह सब बाद में पढ़ा
क्योंकि तब में तो सिर्फ एक साल का शिशु था .
स्वतन्त्रता ! इस शब्द का जादू क्या होता है, यह मुझे १९४२ के पहले नही मालुम था . १९४२ के बाद से निरन्तर इसके बारे में
सोचता-विचारता रहा हूँ .इसके भीतर कितनी परतें हैं यह भी धीरे-धीरे करके खुलती गयी हैं . इसकी
अखिरी परत को देखकर ही दास्तोएवँस्की ने कहा था - शायद मनुष्य और मनुष्य जाती के
लिए इतनी निवरधार्य और कुछ नहीं है जितनी स्वतन्त्रा अपने चरम सीमा पर यह अकेलेपन
का अभिशाप भी लगे, इसी-~ लिए सार्त्र ने जब कहा कि 'मनुष्य स्वतन्त्र होने के लिए
अभिशप्त है' तो असंगत नहीं था . इस स्वतन्त्रता के इतने पहलु हैं, इतने विभेद हैं
इतने रूप हैं, फिर भी सबके भीतर यह एक सी व्याप्त ऐसी अखण्ड़ सत्ता है कि इसे समझने
के लिए इसे जीना जरूरी लगता है . १९४२ के बाद से इसकी अनेक परतों को मैंने समझा
किसी-न किसी रुप में शक्ति भर भोगा और जीया किन्तु इस जीने में जादू न था,विवशता
और कर्तव्य की भावना ही थी . जादू तो सिर एक बार ही चढ़ा और वह १९४२ में ही जब में
जमानियाँ हाईस्कूल में सातवीं कक्षा का विद्यार्थी था . नारा लगाने की शक्ति तब भी
मिली थी, और जोश में सुध-बुध खो बैठने की विवशता उस समय भी थी . तार-टेलीफोन कट रहे
थे, रेल की पटरियाँ उखड़ रही थी, पुल टुट रहे थे, स्टेशनों डाकखानों, कचहरियों,
सराकरी इमारतों पर तिरंगा फहराने की उमंग का आर-पार न था -और तब धीरे-धीरे वह दिन
भी आया जब टुटे पुलों को जोड़ती,पटरियों को ठीक करती, गौरे सैनिकों की 'बौगी' आयी
और जमानियाँ में गोली चली,बालिया का स्वदेशी राज्य छिन्न-भिन्न हुआ . जनता पर
बन्दूकों के कुन्दों और संगीनों की वर्षा हुई . आदमी पेडों से औँधे मुँह लटकाए गए .
नाक में मिर्च का धुँआ दिया गया . धनी-मानों लुटे गए . औरतों पर बलात्कार हुए-४२ का
विद्यार्थी आन्दोलन नेताओं के हाथ से बाहर निकल चूका था,हिंसात्मक हो गया था-मन
ग्लानि से भरा था . आन्दोलन का उत्तरदायित्व स्वीकार करने के लिए कोई बड़ा नेता
तैयार नहीं हुआ ... यानी यह सारा तरूण जोश निरर्थक था ? यह सारी उमंग बेमतलव थी, ?
सितम्बर की बारिश में रोते आसमान के निचे, असफल क्रान्ती के विद्यार्थी -सैनिक जनता
पर होने वाले अत्याचारो के लिए अपने को दोषी मानकर ग्लानी और लज्जा से सिर झुकाए
बैठे रहते, लोगों से मुँह छुपाए इधर-उधर घूमते रहते . घर के बड़े बुढे हमारी
नालायकी,मुर्खाता और बचपन को कोस-कोसकर अपने दुखों के आँसू पोंछरहे थे -रेलवे लाइन
पर गाँव के लोगों को बेगार पहरा देना पड़ता . खाना खाकर रेलवे की ओर जाने वाली टोली
जी भरकर हमें गाली देती . पढ़ाई बन्द थी, कृतविद्य लज्जा से सिर झूका था . हमने
तरूणाई के जोश और अमंग में जिसे बहुत महत् और पविर्त्र कार्य समझ लिया
था,उसे अपने ही लोग अनुचित कहकर वितृष्ण हो गए थे- तभी एक ऐसा दिन आया कि हमने सुना
कि जेल से निकलते ही नेहरू ने भाषण दिया कि सन् ४२ की क्रान्ति का उत्तरदायित्व मुझ
पर है..... तो वह क्रान्ति अशफल न थी ? शहीदों का खून पानी न था, कुर्बानियाँ
बेवकूफी न थी !! सच उस दिन हमारे पैर खुशी के मारे धरती पर नहीं पढ़ते थे . तन-मन
पर पड़ा स्याह परदा जैसे एक बारगी झटके से हट गया था, और उस बदली दुनियाँ में चारों
तरफ बस मेरे सामने एक ही तस्वीर थी -जवाहरलाल नेहरु!
नेहरू ने इस 'स्वतन्त्रता' शब्द के प्रति कितना आकर्षण, कितनी अभीप्सा जगाई, यह
सब कुछ सबके सामने है . 'स्वतन्त्रता हमारा जन्म सिद्ध अधिकार है' यह नारा प्रतेक
समाज में मानवीय पुरूषार्थ के प्रतिक के रुप में पूजित और अभिशिप्त है, किन्तु यह
क्या सच नहीं है कि मानवता का इतिहास व्यक्ति के इस अधिकार के अपहरण की भयानक
कुत्साओं से भरा हुआ है . मानव मन की इस अमृत कली को तोड़ने के पाशविक कृत्य केवल
पाशविक समाज और मध्य-~ कालीन युग तक तो सीमित नहीं है . मात्स्य-न्याय निरन्तर सभ्य
होते सम्प्रति समाज की भी दिन चर्या नहीं रहा क्या ? एशिया और अफ्रीका के सद्य:
उदित राष्ट्रों में एक-एक करके सैनिक तानाशाही का वीभत्स रुप उभरता गया -सर्वहारा
वर्ग की मंगलकामना से मनोरथ ध्वज भी स्वतन्त्रता-कामी व्यक्तियों के रक्त से लाल
होते रहे . स्टालिन के शासन में व्यक्ति -स्वातन्त्र्य की जो निर्मम हत्या हुई,
उसकी गाथाएँ अब पुँजीबादी प्रतिक्रियावादियों की कल्पना की उपज हो नही रही .
ख्रुश्चेव के बयान और साक्षियों के 'नेकेड़ गाँड़' के कुकृत्यों पर क्या प्रामाणिकता
की मुहर नहीं लगा दी ? हिमालय के पार चीन में व्यक्ति के अधिकारों का जो इतिहास लिखा
जारहा है, उसे तो भवष्य का कालपुरूष ही उद्घाटित कर सकेगा.... चारों तरफ तो हमें
व्यक्ति की स्वतन्त्रता को लीलने वाली लपटें ही दिखाई पड़ती हैं
ऐसी लपटो से घिरे एक भूमिखण्ड़ का नाम भारतहै, जहाँ नेहरू का शासन था . और संसार का कौन शासन था जिसे से अधिक जनश्रदा और
भक्ति का अवदान मिला हो . भारत की लाख-लाख जनता नेहरू के सामने श्रद्दा से झूक जाती
थी . यह अन्ध भक्ति और समर्पण किस राजनेता को पागल नहीं बना सकता ? यह उन्मान्दक
शराब किसे प्रमत्त नहीं कर सकती ? जनता की इसी अन्धश्रद्धा को लक्ष्य करके नेहरु ने
लिखा था - "यह धारणा कि मैं इन्हें प्रभावित करके किसी भी तरफ मोड़ सकता हूँ मेरे
मन में इनके दिलों दिमाग पर अपनी अधिकार की भावना को जागती थी और मेरी शक्ति की
अभीप्सा को सन्तुष्ट करती थी और वे अपनी श्रद्दा और भक्ति के विश्वास से मेरे हृदय
पर एक सूक्ष्म ढ़ग का ऐसा अत्याचार करते थे कि मेरे अन्ततर्म को गहराई से छूकर वैसा
ही संवेगात्मक प्रतिदान देने के लिये मुझे विवश कर देते थे . ...केवल एक वितारगी
महात्मा,या शायद कोई अमानवीय दैंत्य ही इस सब कुछ से अपने को अप्रभावित रख सकता
है...."
नेहरु ने अपने शासन-काल में अनेक बार ऐसे निर्णय लिए जो जनता को रूचे नहीं .
अनेक बार उनकी कटु-से-कटु निन्दा हुई . लेकिन वे थे कि जैसे इस सबसे अछूते अलग-अलग
बने रहे . बड़ा नाटकीय है यह व्यक्ति . माला तो जपता है जनतन्त्र की,समाजवाद की,
मानव प्रतिष्ठा और व्यक्ति-स्वतन्त्र्य की, पर करता है हमेशा मनमानी . बुद्दिजीवी
निरन्तर इस आकांशा से पीड़ित रहे कि जाने कब नेहरु निरकुंश शासन कर बैठें .
ज्यों-ज्यों राष्ट्र निर्माण में बाहरी समबन्धों और अन्तर्राष्ट्रीय क्षेत्रों में
निराशा उपजी-पनपी, आलोचना का स्वर तीव्र हुआ कि हृदय के भीतर किसी अन्य सन्धि में
इस भावना ने सिर उठाया, बस अब यह वह सब नहीं सुनेंगा, और सुबह उठकर हम अखवारों में
पढेंगे कि नेहरू ने अपने को सर्वोच्च शासन घोषित करके सारे अधिकार अपने हाथों में
ले लिए... . इसी समय नेहरु पर किसी ने 'चाणक्य' के छद्दमनाम से एक लेख लिखा और अपनी
मन की सारी शांकाओं की घनीभूत काली छाया से पूरे वाता-~वरण को आच्छान्दित करते हुए
निर्णय दिया- "एक हल्का-सा झटका , और बस जवाहरलाल मन्थर गति से चलते जनतन्त्र के
टण्ट-घण्ट को एक तरफ करके तानाशाह में बदल सकते हैं वे तब भी शायद प्रजातन्त्र और
समाजवाद की शब्दावली और नारे दुहराते रहेंगे, मगर हम जानते हैं कि किस तरह
तानाशाहों को इस तरह की भाषा से अपने को मजबूत किया है और कैसे समय आने पर इसे
बकवास कहकर एक तरफ झटक दिया है . सामान्य परिस्थितियों में वे शायद एक सफल या योग्य
शासन ही बनें रहते, किन्तु इस क्रान्तिकारी युग में सीजरशाही हमेसा ताक में बैठी
रहती है और क्या यह सम्भव नहीं है कि नेहरू सीजर की भूमिका में उतरने की कल्पना कर
रहे हों ?"
इस निबन्घ ने चारों तरफ खलवली मचा दी . अनेक लोगों की मन की गुप्त
आकांशा और भावना को जैसे किसी ने शब्द दे दिए हों . धद्दनाम से ही,किसी ने सच्ची
बात कहने का सहास तो किया ? किन्तु यह कठोर आरोपापूर्ण शब्दावली में व्यक्त निर्मम
आलोचना लिखी किसने ? -खुद जवाहरलाल नेहरू ने ! यह निबन्ध उन्होनें अपने बारे में
खुद लिखा और इतिहास साक्षी है कि जवाहरलाल सीजर नहीं बनें . इतिहास साक्षी है कि
संसद-भवन में तीखे-से-तीखे प्रहरों को नेहरू ने सुना और सहा . इतिहास साक्षी कि
घनधोर-से-घनघोर राष्ट्रीय संकट के समय भी उन्होनें किसी व्यक्ति, राजनीतिक दल या
पार्टी के विरद्ध ऐसा कोई कदम नहीं उठाया जो मनुष्य के सार्वभौम अधिकार यानी उसकी
स्वतन्त्रता में बाधा पहुँचाए .
व्यक्ति-स्वातन्त्र्य और मनुष्य के सार्वभौमअधिकारों के प्रति जवाहरलाल हमेशा प्रणतशिर रहे, यह उनका हमारे राष्ट्र को सबसे बड़ा अवदान है,
लाल गुलाब का सदाबहारी फूल भारत राष्ट्र के नाम विरासत में ....
यह तीन-मूर्तीमार्ग है ! प्रधानमन्त्री भवन . नीचे के दीर्घ कक्ष में पंलग पर शुभ्र खादी की चादर
से ढ़का जवाहरलाल का शव ! सिर्फ मुख भाग खुला है . मृत्यु के बाद किसी भी व्यक्ति
के चेहरे पर इतनी शान्ति और इतनी शीतलता ! कल रात से ही लाखों-लाख लोग आखों में
आँसू भरे इस शव की निरन्तर परि-~क्रमा कर रहे हैं -आकाशवाणी से 'कँमेण्टेटर' बोल रहा
था ...
परिक्रमा ? क्या यह सम्भव है कि हम इस शब्द के समूचे अर्थ को खोलकर रख सकें
? प्ररिक्रमा उस शव की, उस जीवन की, उस व्यक्ति की,प्ररिक्रमा उसके मानस में
निरन्तर आकुल-उमड़ते विचारों की; परिक्रमा उस परिक्रिमार्थी की जिसने राष्ट्र की एक
छोर से दुसरे छोर की अनगिनत परिक्रमा की,जिसने अपने लघु चरणों से पूरे भू-मण्ड़ल को
अपनी परिक्रमाओं से बाँध लिया- परिक्रमा किसकी ?
परिक्रमा क्यों इसलिए कि वह जानता
था कि स्वतन्त्रता एक अविभाज्य इकाई है . यदि मनुष्य को स्वतन्त्रता संसार के किसी
भी कोने में आहत और विदीर्ण हुई है, तो उसके घाव की पीड़ा सर्वत्र व्याप्त
स्वतन्त्रता को चेतन शरीर को बेचैन कर देगी. नेहरू के सामने मनुष्य से बड़ा कोई
सत्य नहीं था, और स्वतन्त्रता से बड़ा कोई मन्त्र नहीं था.
और मुझे लग रहा है कि यहपरिक्रमा उस शव की नहीं हो रही है, मनुष्य और उसकी स्वतन्त्रता की हो रही है.
मनुष्य ? जवाहर की प्रतीति या 'विजन' का मनुष्य भी कितना भिन्न था. नीत्से का
डायानीसियस मनुष्य भारतीय वातावरण में...! एक ऐसा मनुष्य जो धर्म और रूढ़ियों से
अलग हो, जो विज्ञान की रोशनी में सत्य की परख करने के लिए कृतसंकल्प हो, किन्तु जो
विज्ञान के काले पक्ष से कभी समझौता न करे, जो खुद अर्थपूर्ण जिन्दगी जिए, और दूसरे
को वैसी ही जिन्दगी जीने दे.... उनके मन में एक ऐसे आधुनिक मनुष्य की कल्पना थी जो
मानवता की लम्बी विकास-यात्रा की सहज उपलब्धि होगा. उन्होंने आधुनिक मनुष्य के बारे
में लिखा-"आधुनिक मस्तिक, असल में एक बेहतर तरह का आधुनिक मस्तिष्क वह है, जो
व्यावहारिक और वास्तविक मूल्यों से संयुक्त हो, नैतिक और सामाजिक हो, दूसरों के
विचारों की कद्र करने वाला और मानवतावादी हो. वह सर्वदा सामाजिक अभ्युदय के
वास्तविक आदर्शों से प्रेरित हो. उन आदर्शों से जो युग की आत्मा के प्रतिनिधी होते
हैं, युगधर्म होते हैं." (डिस्कवरी  व इण्डिया; पृ. ५७२)
आगे चलकर इन आदर्शों कोउन्होंने दो प्रमुख वर्गों में सीमित किया है-मानवतावाद और वैज्ञानिक चेतना. वे यह
स्वीकार करते हैं कि दोंनो आदर्शों में परस्पर संघर्ष की स्थिती भी आती है, किन्तु
आधुनिक मनुष्य की तो यह विशे-~षता ही होनी चाहिए कि इन दोनों के बिच एक प्रसन्न
समन्वय-धर्मिता खोज सके और एक वैज्ञानिक मानवतावाद को व्यवहार-भूमि में उतार सके.
वे विज्ञान की सीमाओं से भी परिचित थे इसीलिए उन्हें एक तरफ जेम्स जीन्स याद आते
हैं जो विज्ञान का मुख्य तत्व यह मानते हैं कि 'मनुष्य अब प्रकृति को अपने से भिन्न
आदर्श नहीं मानता.' तभी उन्हें उपनिषदों के ऋषि भी याद आते हैं जो पूछते हैं कि
'ज्ञाता ज्ञेय कैसे हो सकता है अथवा दूसरों को देखने वाली आँखें खुद को कैसे देख
सकती हैं.' और तब नेहरू को लगता है कि आज का वैज्ञानिक दार्शनिक की भूमिका में भी
उतर रहा है और वे बड़ी प्रसन्नता के साथ आइन्स्टीन की बात दोहराते हैं कि 'आज के
हमारे इस भौतिक युग में केवल गम्भीर वैज्ञानिक कार्यकर्ता ही पूर्ण धार्मिक मनुष्य
है.'
 समन्वय की यह माँग तिव्रतर होती जाती है और नेहरू को लगता है कि विज्ञान और
मानव में, आदर्श और वास्तविकता में प्रकृति और मनुष्य में, समाज और व्यक्ति में
समन्वय की सही प्रतीति और प्रक्रिया की आधुनिक मनुष्य की अभीप्सा का रूप है; फिर भी
'डिस्कवरी  व इण्डिया' का 'पुरानी समस्या आधुनिक दृष्टि' का अध्याय समाप्त करते हुए
वे लिखते हैं-"अपने सम्पुर्ण तर्क और बुद्धि की शक्ति के साथ, अपने सम्पूर्ण उपलब्ध
ज्ञान और अनुभव के बावजूद हम जीवन के गुप्त भेदों के विषय में बहुत कम जानते हैं और
केवल रहस्यात्मक प्रक्रिया के द्वारा ही इसका थोड़ा-बहुत अनुमान कर सकते हैं. फिर
भी हम हमेशा इसके सौन्दर्य की प्रशंसा तो कर ही सकते हैं और इसकी ईश्वर सदृश
रचना-शक्ति को कला के माध्यम से व्यक्त कर सकते हैं. यद्यपि हम गलतियाँ करने वाले
दुर्बल, मृत्युशील प्राणी हैं और यह जीवन एक अनिश्चित लघुकाल में सीमित है, फिर भी
हममें कहीं-न-कहीं अमर देवताओं का तत्व भी विद्यमान है. इसीलिए हमें कभी भी-जैसा
अरस्तू ने कहा है उनका अनुशासन नहीं मानता है जो हमें मृत्युशिल मनुष्य कहकर वैसे
ही विचारों में जीने को कहते हैं. बल्कि हमें अमरता के लिए प्रयत्न करना है और वह
कोई भी प्रयास छोड़ाना नहीं है जो हमारे भीतर के सर्वोतम को उस ओर ले जाता है." यह
नेहरू का रोमैण्टिक रूप है.
मनुष्य के विषय में ऐसी उदात्त कल्पना थी नेहरू के मनमें. किन्तु विश्व-~मनुष्यता का जो रूप उनके सामने था, उसमें गरीबी,जहालत, अशिक्षा
में घुटते-मरते असंख्य भारतीय थे, डॉलर का देश अमेरिका था, साम्यवादी सोवियत रूस,
महान शक्तिसम्पन्न राज्य-सत्ताएँ, साथ ही गुलामी की बेड़ियों में जकड़ा एशिया और
अफ्रीका, वर्मविद्वेष, धर्मोन्माद, धनी-गरीब का अपटनीय अन्तर, आधुनिक शिक्षा के बल
पर रॉकेट-युग में जीने वाले लोग, तो साथ ही गोबर-~युग के कीटतुल्य जीवन वाले असंख्य
प्राणी-और इस पूरे गोल भूमण्डल को अपने मृत्यु-आँचल में समेटने को उतावली युद्धदेवी
! इसलिए इसी के बिच, और इसी परिप्रेक्ष्य में अपने को रखकर हमें सोचना चाहिए कि
नेहरू ने मनुष्यता के लिए क्या किया ?
 २९ मई, १९६४ ...
हजारों लोग रो रहे हैं . बूढ़े, युवक, बच्चे. बहुँए-बहनें. आधुनिक भारत का निर्माता चला गया ! भारत की हानि
अतुलनीय है, विश्व की भी कम नहीं. वे शान्ति के पैगम्बर थे. वे स्वतन्त्रता के
मन्त्रदाता थे. ज्योति-~शलाका बुझ गई. एशिया का नक्षत्र अस्त हो गया. आज विश्व को
उनकी अत्यन्त जरूरत थी. रूस के विश्वस्त मित्र थे. स्वतन्त्र विश्व के स्तम्भ थे.
एक रोशनी जिसने विश्व को अपनी अद्भुत राजनीतिज्ञता और आचरण से प्रकाशित किया था,
बुझ गई. वे भारत-पाकिस्तानी उप-महाद्वीप के सर्वश्रेष्ठ पुत्र थे. वह स्वतन्त्रता
के सेनानी थे....
