<ळिटेरटुरे><णोवेल्><शिन्ग्ह् शिन्ग्हेस्तर्><आन्ड्ह शुरज्><१९८४><शरस्तटि फ्रकस्हन् ंअन्डिर्><आल्लहबड्><९८-१०५><२१५०><शिन्ग्ह् श्.,अन्ड्ह शुरज्, णो>

+ कथरी पर लुढ़क कर रामकुंवर ने आखें बन्द कर ली. वह सो गया. सिर की टोकरी में गोदना
गोदने का सामान कई तरह के कमाई के अनाज,गृहस्थ परिवार से मांगे फटे कपड़े लुचुई की
मां आ ग़अ. बेला ढल गई थी. किरणों की आग नरम हो गई थी. बच्चे दूर खेलने चले गये थे.
अजनबी को सोते देखकर लुचुई की माँ भौंचक हो गई.
अरे, यह कौन सोया है? बुढ़िया ने हल्की तुर्श जुवान में कहा.
तो तुमको रंज क्यों होता है? तुम्हारा दामाद है. कांव-कांव करो मत बेचारे की नींद
खराब हो जायेगी. माँ के सिर से टोकरी उतार कर झोंपड़ी में रख दिया.बहुत देर तक सिर
पर टोकरी रहने से माँ के सिर के जुएँ काटने लगी. वह लगी सिर बकोटने.
"आओ माँ जुएँ हेर दूँ."
माँ सिर खोलकर बैठ गई. बेटी जुएँ हेरने लगी.
राम कुंवर के मुंह पर मक्खियां झुंड बना कर बैठ गई. जुएँ हेरते हुए लुचुई की निगाह
राम कुंवर के चेहरे की ओर गई. वह धाय कर आँचल से मक्खियों को उड़ाने लगी.
अरे, इस छोकरी को हो क्या गया है? कहां का पाप, न नाम न गांव, लगी मोहमाया दिखाने.
जरा भी सरम-हया नहीं. "लुचुई की मां ने मन में सोचा.
आंचल हिलने की आहट से राम कुंवर ने करवट बदली.
"भउजी एक गिलास पानी पिलाओ. नींद में उसके मुंह से आवाज निकली. फिर अस्फुट ध्वनि
में बर्राया. "भउजी"
लुचुई ने अपनी मां की ओर ताका. मां का मुंह अचम्भे में खुल गया. पोपले मुंह की
कुरूपता और कुरूप हो उठी. बुढ़िया मां का मुंह पसीने से अभी भीगा था. वह नाक से
जूते हुए नेटे को सुड़क रही थी. बेटी के साथ बुढ़िया राम कुंवर के पास गई. नाक
सुड़कने पर राम कुंवर के सिर में लगे खुशबूदार तेल की खुशबू बढ़िया के मगज पर चढ़
गयी . एक अजब के सुख से बुढ़िया का झर्रीदार चेहरा फैल गया . स्वत: स्फूत हंसी
पोपले मुंह पर छा गई.
एक बार बचपन में लुचुई को प्यास लगी थी. प्यास के छटपटाती लुचुई तालाब के पास गई.
वहां देखा, एक नंगा मरद नहा रहा है. उसके कंठ में कांटे उग आये थे. वह घाट पर खड़ी
थी, और उसका अस्तित्व थरथरा रहा था.
राम कुंवर के चेहरे की ओर झांकती लुचुई के कंठ में कांटे उग आये थे. सम्पूर्ण आस्ति
त्व थरथरा रहा था . जैसे मलेरिया के बुखार में जाड़े से देह थरथराती है.
उत्तर प्रदेश के पूर्वी इलाके में नटों की एक यायावर जाति होती है. जो टिक कर एक
जगह बसती नहीं. लुचुई उस जाति की थी. मर्द पत्थर काट कर चक्की बनाते, कुश्ती
लड़ते,चोरी और डकैतियां डालते. औरतें गांवों की बहू-बेटियों के गोदने गोदती, बच्चे
लोगों के कान के खूंट निकालते टूटे-फूटे फिल्मी गीत गाकर गांवो में भीख माँगते.
लुचुई के दो भाई डकैती में मारे गये थे.
लुचुई का दूसरा री शौक था . वह भाला लेकर अरहर और ईख के खेतों में घुस जाती. गोह,
साहिल,जंगली सुअर और नील गाय का शिकार करती .
उसका बड़ा भाई बचपन से ही लुचुई से कसरत कराता, अखाड़े में ले जाता और अपने हाथ से
भैस का दूध पिलाता. वह उसे बहुत स्नेह देता था. डकैती में मारे जाने पर लुचुई को
अपने भाई की लाश भी देखने नहीं दी गई. उस दुख के जुबान बन्द कर पुरा परिवार सह गया.
लुचुई को भी सहना पड़ा. भाई की मौत पर लुचुई पत्थर पर तीर लगने के समान अप्रभावित
रही. सोये राम कुंवर के शांत चेहरे की ओर देखकर वह कंपकंपा गई.
"कहो लुचुई तुमको कौन सा रोग लग गया ?" वर्षा में भीगते गेरु के पहाड़-सा लुचुई का
अन्तर्मन गल रहा था, और उसका सांवला चेहरा लाल हो रहा था.
नाक सुड़कती हुई लुचुई की मां मुंह मोड़कर लौंटी तो देखा कि कुत्ते चूल्हे के पास
रीधे अन्न का दाना ढूंढ़ रहे है. वह झाडू लेकर कुत्तों को मारने दौड़ी. कुत्तों के
भाग दौड़ में झन्न से थाली बजी और राम कुंवर की नींद खुल गई.
सामने देखा, लुचुई मुंह फेर कर खड़ी है, नाखून से बढ़े नाखून को तोड़ रही है. उसके
आंचल चेहरे पर ज्यादा खिंचे थे. गठीला शरीर ज्यादा नरम और लचीला हो गया था.
बेटी की करतूत देखकर मां जलभुन गई. उसका कोई बस नहीं चला तो कांसे के बर्तन को
इधर-उधर पटकने लगी. मां-बेटी में भी प्रेम को लेकर ईर्ष्या होती है. लुचुई मां
के मन को भांप गई. देह झटक कर उसने सहज होने की कोशिश की.
लुचुई बाल्टी और मिट्टी का घड़ा लेकर पानी पिलाने को चली. राम कुंवर से फुसफुसा
कर कहती गई "अभी पानी लेकर आई."
बूढ़ी का तो अजब हाल हो गया. वह न नवागन्तुक से बतिया सकती थी, न चुप रहने की उसकी
आदत थी.
राम कुंवर की नजर थोड़े पर पड़ी. वह करुण दृष्टि से मालिक की ओर ताक रहा था. आँखों
में कीचड़ भरे थे और पानी चू रहा था.
पेड़ों के पत्तों के सोने के थाल-सा आसमान झांक रहा था. हवा दम साधे थी. एक पत्ता
भीन हीं डोल रहा था.
सोकर उठने पर भउजी लड्डू से पानी पिलाती. थी भउजी यहाँ कहाँ हैं. सामने एक खूसट
बुढ़िया खड़ी है. दबे-पिचके कांसे के बर्तन हैं. राख भरा चूल्हा है और पेड़ की
डाल पर बंधे छींके पर टंगी हांडी पर दो-चार सुबह की बनी रोटियां पड़ी है. वह बीमार
सा कथरी से उठा. धीरे-धीरे घोड़े के पास गया और उसकी पीठ सहलाने लगा. स्नेह
प्रत्येक जीव को चाहिये, पीठ पर हाथ फेरने से घोड़े ने आँखें बन्द कर ली.
बुढ़िया ने फिर कुछ संबोधन करने की कोशिश की, लेकिन थूक घोंट कर रह गई. जब उसे
बिना अभिव्यक्ति के रहा नहीं गया, तो दूर बँधी बकरी को लाने चली गई,जो में-में-में
करती झोपड़ी की तरफ ताक रही थी.
राम कुंवर ने देखा कि बाग के किनारे एक मरे हुए मवेशी की लाश फेंक दी गई है जिसको
कुत्ते, स्यार और गिद्ध नोंच-नोंच कर खा रहे हैं. एक गिद्ध चोंच में मांस का लाथरा
लेकर राम कुंवर के सिर पर की डाली पर बैठ गया. मांस के खून टपक रहा था, जिसको देख
कर तीव्र घृणा और अटूट ऊब से उसका मन-प्राण भर गया.
कुंए से लूचुई अभी लौटकर आयी नहीं, सोकर उठने से राम कुंवर का कंठ सूख रहा था.
एक कान में बहुत छोटा पीतल की बाली पहनें, हाथों में लोहे का कड़ा पहने, लाठी में
गूदर सा झोला लटका कर कंधे पर रखे, एक तगड़ा, गठे बदन का जवान राम कुंवर की ओर
आता दिखाई पड़ा. वह महुअर बजा रहा था. महुअर की सुरीली ध्वनि से आस-पास का
वातावरण संगीतमय होने लगा.
मन में जगी घृणा और ऊब महुअर की लय से बर्फ के समान पिघलने लगी. वह सहज होने लगा.
अपने भइया को आते देखकर लुचुई तेज कदमों से कुंए से चली. दोनों एक ही साथ झोपड़ी
के पास पहुँचे. राम कुंवर अभी तक घोड़े की पीठ सहला रहा था.
झोपड़ी के सामने अजनबी को घोड़े के पास खड़ा देखकर भाई ने बहन को प्रश्न सूचक
दृष्टि से देखा. वह औरत है, वह क्या सही जवाब दें? वह कहे कि मैं इस अजनबी के
प्रेम करने लगी. उसने कुछ नहीं कहा और लोटे में पानी लेकर राम कुंवर के सामने
खड़ी हो गई. लुचुई का भाई फिल्मी गीत गुनगुनाते हुए झोपड़ी में चला गया. झोला
जमीन पर रख कर इत्मीनान से उसने बीड़ी सुलगाई और बैठ कर पीने लगा. मुँह में बीड़ी
दबाकर उसने जेब में हाथ डाला. रेजकारी और नोट गिनने लगा.
राम कुंवर लोटे से भर पेट पानी पिया . मुंह धोया और लोटे को लुचुई को थमा दिया.
भाई ने बहन को पुकारा.
अरे लुच्ची, इधर आ.
उसके भाई का नाम सिरोही था. बहन को उसने सारे पैसे थमा दिये,और पूछा यह आदमी कौन
है?
बहन ने थोड़ा ऐंठ कर और हँस कर कहा-"तो तुम्हारे दरवाजे कोई नहीं आये, यही चाहते
हो. बहन की पेट की बात भाई भाँप गया . उसे अपनी बहन से अपार स्नेह था.
वह झोपड़े से निकला. घोड़े के लगाम को थामा और राम कुंवर से कहा-जाओ आराम से
बैठो. भाई को थोड़ा टहलाने के लिए ले जाते ही लुचुई ने राम कुंवर के हाथ को थाम
लिया.
"तो तुम छोड़ कर जाओगे नहीं ? मेरा भाई तुम्हें बहुत मानेगा. वह मुझे भी मानता है.
आओ चलो.
राम कुंवर के पुराने संस्कार सांप के केचुल से उतरने लगे. वह चुपचाप, निरीह बच्चे
सा लुचुई के पीछे लग गया. सूरज की अन्तिम किरण से दोनों का चेहरा आलौकित हो रहा था.
राम कुंवर का मन अंधकार में डूबते चिराग सा थर-थर कांप रहा था. लुचुई धूप में शहद
के छत्ते सी टपक रही थी.
"तो तुम्हारा नाम क्या है ?"
लुचुई ने राम कुंवर की आखों आंख में गड़ा कर कहा.
"भउजी मुझे रामू कहती है. गांव इलाके के लोग मुझे राम कुंवर कहते है. तुम्हारा
नाम क्या है ?"
"भईया बप्पा मुझे लुचुई कहते हैं. भईया मुझे लुच्चो कहते हैं."
राम कुंवर ने निरूत्साहित भाव से कहा.
"तो तुम जाओगे नहीं. इस गांव जवार के लोग बड़े बदमाश है. मुझे देखकर सीटियाँ
बजाते है. भद्दे इशारे करते हैं. अकेले यहाँ मुझे डर लगता है. भइया-बप्पा रोजी
कमाने चले जाते हैं. मैं अकेली जान दिन भर बाग के सूनेपन में घबरायी रहती हूँ.
यहाँ के लोग बड़े कसाई हैं.
और लुचुई की आंखें आँसुओं के तर हो गई. आँसुओं से भरी आँखों से उसने राम कुंवर को
देखा.
लुचुई की आँखों में आँसू देखकर राम कुंवर का शेर-सा मन पालतू गाय-सा हो गया.
पुरूष जंगली किस्म के होते हैं. औरतें उनका शिकार कर प्रेम में उन्हें बाँध कर
घरेलू बनाती हैं.
"तो साफ-साफ कहो, जाओगे नहीं." लुचुई ने ठुनक कर कहा. राम कुंवर ने हिचकते हुए
कहा "लेकिन घर पर भउजी बहुत दुखी होगी.
मैं तुम्हारी भउजी को मना लूँगी. उसके पांव दाबूंगी. अपने हाथ से कंघी चोटी करूँगी.
लुचुई ने राम कुंवर को बात में लपेटने के लिए कहा.
शाम उतर आयी. अंधेरा फैलने के पहले दोनों झोपड़ी में लौट गये.
सिरोही अभी घोड़ा लेकर लौटा नहीं. राम कुंवर अपने घोड़े को बहुत प्यार करता था.
उसकी आँखों में आँसू भर आये. कलेजा धक्-~धक् करने लगा. वह बहुत थके हुए स्वर में
लुचुई से पूछा, वह अभी आया नहीं. तुम्हारा भइया कैसा आदमी है ?" इतना कहते-कहते
राम कुंवर का चोहरा करुण हो उठा.
अब तक लुचुई की मां ने चूल्हा जला लिया था. उसके धुंए से चिराग की रोशनी के
बावजूद झोपड़ी का अंधेरा कम नहीं हुआ था,बल्कि ज्यादा रहस्यात्मक ढंग से भर गया था.
घोड़े की घ्राण शक्ति बड़ी तीव्र होती है. अजनबी के हाथ पड़ने से घोड़ परेशान हो
गया. टहला कर लौटते समय,सरपट दौड़ता हुआ अंधकार में गुम हो गया. सिरोही को काटो
तो खून नहीं.
"अजनबी मेरा क्या लेगा, लेकिन लुच्ची को क्या जवाब दूँगा. उसके पांव में पत्थर
बंध गये. किस मुंह से घर लौटे.
अंधंरे में डूबे दरवाजे पर घोड़ा हिनहिनाया. रोते-रोते थक कर भउजी सिर पर हाथ रख
कर करुण मुद्रा में बैठी थी. बड़ब़्अड़ा कर दरवाजे की और बढ़ी. देखा, घोड़ा खाली
खड़ा हैं. भउजी को देखकर घोड़ा फिर हिनहिनाया. भउजी ने कलप कर कहा.
"मेरे हीरे को तुम कहा छोड़ आये ?"
भउजी मद्धिम विलाप करती घोड़े की लगाम थाम दरवाजे से आँगन की ओर बढ़ी.
 * * *
धुंए भरी रोशनी के बीच लुचुई राग कुंवर के प्रेमालाप करने लगी. बाहर पेड़ों पर
जुगनू चिनगारी से बरस रहे थे. गर्मी, धुंए, ऊमस और अथाह चिन्ता से राम कुंवर का
सिर फटा जा रहा था. उसने चिराग की रोशनी में देंखा -"भउजी आँसुओं से तर बैठी हैं.
भउजी से कितनी बातें उसके दिमाग में कौंध गयी, उसके मुंह के स्फुट ध्वनि
निकली-"भउजी".
लुचुई को भउजी शब्द बड़ा बुरा लगा. उसने माँ की और सिर घुमा कर कहा "क्या भात
रींधा ?"
"नहीं, अभी कुछ देर बाकी हैं."
लुचुई की मां ने पसीने से तर मुंह घुमाया और नाक छिड़क कर आँचल से पोंछने लगीं.
राम कुंवर ने कहा "एक गिलास पानी पिलाओ. "
लुचुई हलस कर पानी को दौड़ी. अँधेरे में भाई से टकरा गयी.
"अरे कौन, भइया" वह अंधेरे में अजाने पहचान गयी.
और घोड़ा क्या हुआ ? लुचुई ने आश्चर्य और शंका से पूंछा.
अरे तुम बोल क्यो नहीं रहे हो? एक यों ही तुम लोग चोरी डकैती में बदनाम हो. भला
बताओ,राम कुंवर को मैं क्या जवाब दूँगी और बप्पा अभी तक नहीं आये. लगता है फिर
ताड़ीखाने में चले गये हैं. आज फिर कोहराम मचायेंगे. "
सिरोही को कहने के लिए कुछ नहीं था . सामने समन्दर-सा अथाह अंधकार लहरा रहा था.
अंधकार में डूबे पेड़ों पर जुगनू निचगारियों से बरस रहे थे. रात भीगें कंबल सी
भारी हो गयी थी.
अँधरे में नशे में धुत्त एक आदमी की बरहिट सुनायी पड़ी.
"क्यों बे साले हाथी माँगने पर देते नहीं . तीन लाख में इस गांव को खरीदा है.
सिरोहिया बदचलन हो गया है. ताड़ी पीता नहीं. उसे बूढ़ी को हाड़ तोड़कर मारूँगा. उसने
मेरे बेटी-बेटे को बिगाड़ दिया हैं. क्यों बे साले यह ताड़ तुम्हारे बाप का हैं.
