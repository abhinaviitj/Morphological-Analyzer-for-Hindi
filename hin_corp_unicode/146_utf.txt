<ञिने आर्ट्स्><ढ्रतिन्ग्><ढ्तिवेडि, फ्रेम्स्हन्कर्><घेएट् घोविन्ड् - फोओर्वि भ्हर्टिय ळग्हु छ्हिट्र><१९८८><खल फ्रकस्हन्><अरनस्हि><५० - ५५><२०००><ढ्तिवेडि, फ्. - फोओर्वि भ्हर्टिय ळग्हु छ्ह् - ढ्ष् - औ>

इसी प्रकार एक अन्य फलक में पोथी के तीन पन्नों का चित्रांकन है जिसमें
पन्चहोल के दाहिनी तरफ चित्रों का निर्माण किया गया है. फलक के ऊपरी भाग
में राधा और उसकी सखी स्थापत्यनुमा लता कुन्ज में कृष्ण के साथ बैठी हुई
हैं. यह प्रक्रिया नीचे वाले चित्र में भी है, जिसमें राधा और कृष्ण को
आपस में वार्तालाप करते हुए चित्रित किया गया है. दोनों ही विचारमग्न हैं
तथा कृष्ण की मुखाकृति को चित्रकार ने बड़े आकर्षक एवं भावपूर्ण ढ़ंग से
चित्रित किया है.
एक अन्य फलक में पोथी के चार पन्ने के चित्र है. ऊपर वाले पन्नों में
चित्रकार ने, कृष्ण राधा के वियोग में वृक्ष के नीचे बैठे हैं, वृक्ष का
निरूपण भी चित्रकार ने ऐसा किया है कि मानों वृक्ष भी कृष्ण की उदासी में
उनका हाथ बंटा रहे हैं, राधा की सखी कृष्ण के सामने हाथ जोड़कर खड़ी है
और कृष्ण को राधा के वियोग दशा की मर्मकथा सुना रही है तथा कृष्ण से कहती
है कि आप शीघ्र उसके पास चलें, क्यों `मान' कर बैठे हैं, वह बेचारी तो
आपके वियोग में करवटें बदल रही है, आपके अभाव में उसका सब कुछ लुट गया
है, चन्द्र किरणें उसे तप्त कर रही है, आभूषण भारस्वरूप प्रतीत होते हैं,
आप उसे वृथा क्यों कष्ट दे रहे हैं.
इसी फलक में ऊपर से दूसरे चित्र में राधा और उसकी सखी का चित्रण है. राधा
स्थापत्य के अन्दर, उत्सुक मुद्रा में अपने प्रियतम का समाचार अपनी सखी
से सुन रही है. नीचे वाले चित्र में कृष्ण उन-मनस्क मुद्रा में राधा के
वियोग का दु:ख सह रहे हैं. सखी आकर कृष्ण से राधा की विरह की चर्चा करती
है. कृष्ण राधा के विरह की मर्म कथा सुनकर और भी अधीर और दु:खी हो जाते
हैं.
इसी प्रकार एक दूसरे फलक में उपर्युक्त पोथी के चार पन्नों का चित्रण
है. इन चित्रों में काफी गति है तथा रेखाओं में काफी लोच एवं सजीवता का
दिग्दर्शन होता है. इसी फलक के ऊपरी चित्र में राधा की सखी राधा को कृष्ण
के पास पहुंचा देती है. इसके नीचे वाले चित्र में चापाकृति गोलाकार लता
कुन्ज में चित्रकार ने राधा और कृष्ण को आपस में मिलते हुए दिखाया है
इसके नीचे वाले चित्र में फूलों की सैया पर लताकुन्ज में राधा और कृष्ण
को रति-क्रिया में लीन चित्राकार ने चित्रित किया है. इसके नीचे वाले
चित्र में, वही चापाकार लताकुन्ज चित्रित है, जिसमें राधा और कृष्ण आपस
में वार्तालाप कर रहे हैं.
इस प्रकार हम देखते हैं कि पोथी में चित्रकार ने रेखाओं के माध्यम से
चित्र में जो सजीवता उत्पन्न की है वह प्रशंसनीय है. चित्रकार ने राधा
कृष्ण के हाव-भाव, वृक्षों, लताओं तथा लता कुन्ज का बड़ा ही भावग्राही
चित्र प्रस्तुत किया है. रेखाओं में गति है, आकृतियों में तेज है, तथा
भाव भंगिमाओं में उत्तेजना एवं गाम्भीर्य है. इस प्रकार यह पोथी उच्चकोटि
की कलात्मक कृति है.
उड़ीसा से प्राप्त (ताड़पत्रीय) गीतगोविन्द के पोथी नं. ४
प्रस्तुत पोथी इस समय उड़ीसा के भुवनेश्वर राजकीय संग्रहालय में अवस्थित
है, इस पोथी का संग्रहालय में क्रमसंख्या इ एक्स टी--९८ है. पोथी हल्के
पीले रंग की ताड़पत्र पर चित्रित है. जो जिला पुरी के रतनपुर क्षेत्र से
प्राप्त की गयी है. यह पोथी १८वीं शदी की जान पड़ती है. इसमें चित्रों की
संख्या २२ है तथा सभी चित्र स्याह कलम से चित्रित किये गये है. इस पोथी
की माप १२.२ ईन्च लम्बी तथा १.७ ईन्च चौड़ी है. इस पोथी के दोनों ही तरफ
चित्रों का निर्माण अधि-~कांश, पन्नों में किया गया है, वैसे पोथी के
किसी-किसी पन्ने में पन्चहोल के अगल-बगल भी चित्रों का निर्माण किया गया
है. खाली स्थानों की पूर्ति, उड़िया भाषा में गीतगोविन्द के श्लोकों को
लिखकर किया गया है. इस पोथी में पन्चहोल को भी अलंकृत किया गया है.
पन्चहोल के स्थान को फूलों के अलंकरणों द्वारा सजाया गया है. पोथी में
चित्रण की परम्परा अन्य पोथी चित्रों की ही तरह है. वही चापाकृति
तोरणाकृति में वृक्षों को अलंकृत करके राधा-कृष्ण की प्रतिष्ठा चित्रकार
ने बड़ी बारीकी के साथ किया है. वृक्षों के प्रदर्शन में उसमें खिलते हुए
फूल-पत्तियों को, तथा उनकी डालियों को काले रंग से, फूल पत्तियों को लाल,
पीले व हरे रंगों से सजाया गया है. राधा-कृष्ण के चित्रांकन में उनके
वस्त्रों, आभूषणों तथा राधा या उसकी सखी के स्तन मण्डलों आदि को काला
स्याही से गाढ़ा करके चित्रित किया गया है. राधा की चोटियों, जड़ों को भी
काली स्याही से ही चित्रित किया गया है.
इसी प्रकार पोथी के एक फलक में सबसे नीचे के पन्ने में नारियों के अंकन
को चित्रकार ने बड़े सफल ढंग से निरूपित किया है. एक अंश में राधा और
उसकी सखी को एक कुन्ज में बैठी आत्मविभोर होकर बातें करते दिखाया गया
हैं. यहां राधा को घूघंट में भी चित्रित किया गया है. यहां रहस्यपूर्ण
कोई वार्तालाप चल रही है और ऐसे वातावरण का चित्रांकन चित्रकार ने
हस्तमुद्राओं और चेहरे की भाव भंगिमाओं द्वारा प्रस्तुतिकरण बड़े मार्मिक
ढंग से किया गया है. चित्र की रेखाएं सशक्त एवं सावलीन है.
इसी फलक के निचले भाग में बसंत का बड़ा ही मार्मिक चित्रण अंकित है. ऊपर
से दूसरी भाग में दाहिनी तरफ कृष्ण-राधा के वियोग में बैठे हुए हैं और
राधा की सखी कृष्ण से राधा की विरह दशाओं की रूपरेखा प्रस्तुत कर रही है.
नीचे के शेष सभी पन्नों में प्राकृतिक दृश्यों का अंकन तथा राधा-कृष्ण
को आपस में मिलते हुए दिखाया गया है. नीचे के अन्तिम वाले भाग में बायीं
तरफ वियोगी कृष्ण का भावपूर्ण अंकन विद्यमान है.
इसी प्रकार पोथी के एक अन्य फलक में सबसे ऊपर वाले पन्ने में बायी तरफ
राधा को विरह अवस्था में बैठी हुई दिखाया गया है, इस चित्र में विरह
सन्तप्तता नारी को सम्पूर्ण रूप से विवश दिखाया गया है. इसके नीचे वाले
पन्ने में राधा को सैय्या पर करवटें बदलते हुए दिखाया गया है, लेकिन वह
जाग रही है. इस चित्र में सुपतोत्थिता नारी का बड़ा ही आकर्षक चित्रण
चित्रकार ने प्रस्तुत किया है. चित्र में कृष्ण को मूंछों से युक्त
चित्रित किया गया है. इसी फलक के ऊपरी भाग में वियोगिनी राधा और वियोगी
कृष्ण का चित्रण चित्राकार ने दाहिनी तरफ बड़े मार्मिक ढंग से किया है.
फलक के दूसरे भाग में दाहिनी तरफ वियोगी कृष्ण के पास राधा की सखी खड़ी
है और विरह सन्तप्ता राधा की सम्पूर्ण कहानी कृष्ण को सुना रही है इसी
चित्र के दाहिनी तरफ कृष्ण को वियोग की मुद्रा में दु:खी चित्रित किया
गया है. फलक के तीसरे भाग में बायीं तरफ राधा अपनी सखी से कृष्ण के बारे
में पूछ रही है और पन्चहोल के दाहिनी तरफ कृष्ण मूंछो से युक्त लताकुन्ज
में बैठे है राधा की सखी उनसे बातें कर रही है. फलक के अन्तिम भाग में
दाहिनी तरफ कृष्ण को लताकुन्ज में वियोग मुद्रा में अंकित किया गया है
राधा की सखी उनसे बातें कर रही है बायीं तरफ काली स्याही से गीतगोविन्द
का श्लोक लिखा हुआ है.
उड़ीसा शैली में चित्रित गीतगोविन्द की पोथी नं. ५
प्रस्तुत पोथी इस समय उड़ीसा के भुवनेश्वर राजकीय संग्रहालय में
सुरक्षित है. इस पोथी का संग्रहालय में क्रमसंख्या इ एक्स टी--३५ है.
पोथी संग्रहालय में जिला पुरी के बेगूनियां ग्राम से प्राप्त की गयी है.
प्रस्तुत पोथी में चित्रों की टेकनीक तथा लिपि के लिखाई के आधार पर हम
इसका काल निर्धारण १८वीं सदीं ई. मानते है. इस पोथी की माप, ११.४ ईन्च
लम्बी तथा १.७ ईन्च चौड़ी है. इस पोथी में सब मिलाकर चित्रों की संख्या
१७ है. पोथी का ताड़पत्रीय पन्ना पीले रंग का है तथा बीच में पन्चहोल भी
है. पोथी के चित्रण की प्रक्रिया कभी-कभी, किसी-किसी पन्ने में पन्चहोल
के अगल-बगल दोनों तरफ किया जाता था, तथा किसी-किसी पन्ने में पोथी का
चित्रण कभी-कभी पन्चहोल के बायीं, कभी दाहिनी तरफ किया जाता था तथा खाली
स्थान जो पोथी में बचता था, उस स्थान पर देवनागरी लिपि एवं उड़िया भाषा
में गीतगोविन्द का श्लोक लिख दिया जाता था. पोथी में वृक्षों का प्रदर्शन
चापाकार आकृतियों के माध्यम से तोरणाकृति रूप में किया गया है, जिसमें
राधा और कृष्ण एवं कभी-कभी गोपियों को आपस में मिलते हुए चित्र-~कार ने
अंकित किया है.
इस पोथी की एक विशेषता यह भी है कि इसमें कृष्ण को चोटियों से युक्त
अंकित किया गया है. चापाकृति तोरणाकृतियों में वृक्षों का प्रदर्शन
चित्रकार ने बड़े सुन्दर ढंग से उनमें रंग-विरंगे फूलों को संयुक्त करके
किया है. वृक्षों की जड़ों व उनकी शाखा प्रशाखाओं को चित्रकार ने काले
रंग से तथा उनकी फूल पत्तियों को लाल व हरे रंगों से रंगित किया है. राधा
और कृष्ण का निरूपण चित्रकार ने बारिक काली स्याही से किया है तथा उनके
वस्त्रों, आभूषणों आदि के लिए काले रंग के साथ-साथ लाल व कहीं-कहीं हल्के
पीले रंग का भी प्रयोग किया है. राधा की चोटियों तथा स्तन मण्डल को
प्रदर्शित करने के लिए चित्रकार ने गाढ़े काले रंगों का प्रयोग किया है.
राधा और कृष्ण के साथ ही साथ प्रतीक रूप में नाचते हुए मोरों का भी
प्रदर्शन काली स्याही के माध्यम से किया गया है.
उड़ीसा की चित्रकला में कभी-कभी चोटी तथा जूड़ा दोनों में ही सज्जित
कृष्ण को देखा जाता है. यह रूप उड़िया चित्रकला की एक विशेषता है, जो
पश्चिमी बंगाल की पोथियों के पटरों में भी देखने को मिलता है. क्योंकि
चित्रकार, रूप के आगार कृष्ण को वे इस प्रकार निरूपित करते थे मानों वे
कृष्णमय हो गये हों, अत: उनकी अतियोक्ति की उड़ान उनकी कल्पना में आ जाती
है, उदाहरण के लिए पुरुष होते हुए कृष्ण को नथिया तथा अन्य नाक के
अलंकारों से अलंकृत किया जाता था जैसे बूलाक तथा नोलक.
इन चित्रों में गति और चन्चलता का कुछ अधिक प्रदर्शन हुआ है. यद्यपि ये
चित्र लोक शैली के कुछ करीब है. इसी पोथी के एक फलक में सबसे नीचे वाले
पन्ने पर मोरों का बड़ा सुन्दर चित्रण चित्रकार ने किया है. ये चित्र
परम्परागत तथा शैली के अनुरूप हैं, मोर की सुन्दरता को चित्रकार ने
विभिन्न दशाओं में अंकित किया है. इसी फलक के दूसरे पन्ने पर
राधा-कृष्ण को रति-क्रिया में लिप्त दिखाया गया है. इसके लिए गोल-गोल
कुन्ज बन बनाकर अलग-अलग आसनों को दिखाया गया है तथा चित्र के तीसरे भाग
में कृष्ण और राधा की सखी का चित्रण चित्रकार ने सुन्दर ढंग से किया है.
कृष्ण तथा राधा की सखी के चेहरे भावपूर्ण एवं आकर्षक व्यक्तित्व लिए हुए
हैं.
उड़ीसा से प्राप्त गीतगोविन्द की पोथी नं ६
प्रस्तुत पोथी उड़ीसा के भुवनेश्वर राजकीय संग्रहालय में स्थित है.
संग्रहालय में इस पोथी का रजिस्टर नं. इ एक्स टी--२४ है. यह पोथी
संग्रहालय में जिला कटक के `चौदह कुलाट' नामक स्थान से प्राप्त हुई है.
इस पोथी में सब मिलाकर ३५ पन्ने हैं तथा सभी पन्नों पर चित्रों का
निर्माण किया गया है. इस पोथी की माप ११.६ ईन्च लम्बी तथा १.७ ईन्च चोड़ी
है. यह पोथी १८वीं शदी की ज्ञात होती है. पोथी हल्के पीले रंग की
ताड़पत्रीय है.
प्रस्तुत पोथी चित्रकला की दृष्टि से अभूतपूर्व पोथियों की गणना में आती
है. इस पोथी के बीच में पन्चहोल है तथा इस पन्चहोल के अगल-बगल दोनों ही
तरफ चित्रों का निर्माण किया गया हैं. इस प्रकार का चित्रण पोथी के कुछ
ही पन्नों पर है लेकिन अधिकांश पन्नों पर दोनों तरफ चित्र तथा बीच में
काली स्याही से देवनागरी लिपि तथा उड़िया भाषा में गीतगोविन्द के
श्लोंकों को लिखा गया है. पोथी में अधिकांश चित्रों का निर्माण दाहिनी
तरफ ही किया है तथा बायीं तरफ लिखाई की गई है; वैसे किसी-किसी पन्ने पर
बायीं तरफ भी चित्रों का निर्माण किया गया है.
इस पोथी में मुख्यत: आकृतियों के निरूपण के लिए पीले, कत्थई, काले, लाल
रंगों की रंगा-मेजी की गयी है. इस पोथी में राधा को चोटियों से युक्त तथा
कृष्ण को मूछों वाला बनाया गया है. चोटियों और मूछों के प्रदर्शन में
काले रंगों का प्रयोग चित्रकार ने किया है. राधा-कृष्ण के प्रदर्शन में
उनके शरीर, वस्त्रों, आभूषणों, चोटियों तथा स्तन मण्डलों में क्रमश:
पीले, लाल, काले रंगों का उपयोग किया गया है. वैसे वस्त्रों में दूपट्टा
और आभूषणों के लिए गेरू रंग का प्रयोग किया गया है. काले रंगों का प्रयोग
चित्रकार ने खूब कुशलता के साथ किया है, जैसे कृष्ण की मूछों के लिए,
उनके बालों के लिए, राधा की चोटियों, स्तनों तथा आभूषणों को प्रदर्शित
करने के लिए आदि, राधा की मुखाकृति और वस्त्रों के लिए भी चित्रकार ने
हल्के पीले रंग का उपयोग किया है.
चित्रकार ने चित्र में प्राकृतिक दृश्यों का भी अंकन किया है. पक्षियों
के गर्दन, पंख आदि को उसने लाल, पीले, काले रंगों के माध्यम से प्रदर्शित
किया है. वृक्षो के तने, शाखा--प्रशाखाओं को काले रंग से तथा
फूल-पत्तियों को पीले, लाल तथा हरे रंग से रंगित किया गया है. जैसाकि
१८वीं शदी ई. में उड़ीसा चित्रों की यह विशेषता रही है कि राधा और कृष्ण
का निरूपण चापा-~कार तोरणाकृतियों प्राकृतिक सइनवेषों के आँचल में
वृक्षों, पत्तियों तथा उनपर बैठे हुए पक्षियों को बड़ी सुन्दर लता कुन्ज
की ओट में विविध रंगो की रंगामेजी (काने, हल्के पीले, लाल) से किया गया
है. इस पोथी के एक फलक में सबसे ऊपर के पन्ने पर अंकित कुछ ऐसे भी
अलंकरण है जो विजय नगर शैली में सबसे पहले देखे जाते हैं. यह अलंकरण
चित्र की ऊपर की सीमा रेखा पर लटकते हुए पंखानुमा है. यह अलंकरण कभी-कभी
अकेले, कभी तीन-तीन एक ही साथ बनाये जाते हैं. राधा और कृष्ण को प्रमुखता
देने के लिए इसी फलक में उनकी आकृतियों को अन्य व्यक्तियों से बड़ा
निरूपित किया जाता है. इनके वस्त्र तथा आभूषणों को भी काफी बारीकी तथा
डिटेल के साथ बनाया गया है. भावों को प्रदर्शन अधिक च औड़े रूप में किया
गया है.
एक अन्य फलक में पोथी के दो पन्नों का अंकन है तथा इसके ऊपरी भाग में एक
चापा-~कृति तोरणाकृति में कृष्ण और राधा का अंकन है तथा नीचे उसी
तोरणाकृति में दाहिनी तरफ कृष्ण तथा बायीं तरफ राधा और उसकी सखी का
चित्रण है. इस चित्र में मानिनी राधा का बड़ा सुन्दर निरूपण है.
एक अन्य फलक में पोथी के चार पृष्ठों का अंकन है जिसमें प्राय: प्रत्येक
पृष्ठों में राधा और कृष्ण की रतिक्रियाओं, प्रेम लीलाओं, चुम्बन; मिलन
आदि का चित्रण दर्शनीय है. इस चित्र में श्रृग् आर के संयोग पक्ष का
चित्रण खुलकर किया गया है. अत: चित्र तथा काव्य का सम्बन्ध चित्रकार ने
पूर्णरूपेण मर्यादित ढंग से प्रदर्शित करने की कोशिश की है.
उड़ीसा शैली में चित्रित गीतगोविन्द की पोथी न. ७
प्रस्तुत पोथी उड़ीसा के भुवनेश्वर राजकीय संग्रहालय में अवस्थित है.
संग्रहालय के रजिस्टर में उसकी क्रम संख्या इ ऐ स टी-४४ है. यह पोथी
संग्रहालय में जिला पुरी के रघुआ घोरणा नामक स्थान से प्राप्त की गई है.
चित्रों की टेकनीक के आधार पर इसका समय १७वीं शदी जान पड़ता है. वैसे
पोथी की दशा काफी खराब हो गई है, तथा इसके चित्र काफी धुधले हो गये है.
