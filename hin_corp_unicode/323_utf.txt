<औङ्ङिचिअल् अन्ड् ंएडिअ लन्गुअगेस्><ळेगिस् लटिवे><आनोन्><ःअव्यन ळग्. आस्. डेब्. शेप् ८९><१९८९><ःअर्यन गोव्ट्><छ्हन्डिगर्ह्><८२ टो ८७><२३००><आनोन् - ःअर्यन ळेग्. आस्. डेब्. शेप्. ८९>

श्री हरनाम सिंह (शाहबाद) : डिप्टी स्पीकर साहब, जब पिछली बार सैशन में
फरीदाबाद कम्पलैक्स के इलैक्शन कराये जाने के संबंध में ऐक्स्टेन्शन
सबंधी सवाल आया था तो उस समय वहां पर इलेक्शन कराये जाने के संबंध में
हमारे डिप्टी चीफ मिनिस्टर ने यह कहा था कि वहां पर १८ साल के बाद
इलैक्शन कराये जाएंगे. मैं सरकार से जानना चाहता हूं कि अब जब १८ साल का
समय पूरा होने जा रहा है तो वहां पर इलैक्शन क्यों नहीं करवाये जा रहे?
इस सरकार ने जून, १९८७ में सत्ता में आने के बाद उन म्यूनिसिप्ल
कमेटियों के चुनाव करवाये जहां पर १५-२० सालों से चुनाव नहीं हुए थे. इस
सरकार ने अभी नागरपालिकाओं के इलैक्शन तो करवा दिए लेकिन फरीदाबाद
कम्पलैक्स जहां पर काफी बड़ी तादाद में मजदूरों की जमात रहता है और
पढ़े-लिखे लोग रहते हैं, उनको यह राईट अभी तक नहीं दिया है कि वे अपना
प्रबंध करने के लिए अपने नुमाइन्दों को चुन सकें. मैं यह कहना चाहता हूं
कि मंत्री महोदय वहां पर इलैक्शन कराने में डिले कर रहे हैं और यह हाउस
उनकी इस मांग का समर्थन कर देगा और यह अंमैंडमैंट पास भी हो जायेगी लेकिन
डिप्टी स्पीकर साहब, यह बड़ी हैरानी की बात है कि इ सके लिए वह मंत्री
समय मांग रहे हैं जो पहले इस सदन के बरिष्ठ सदस्य होते हुए वहां पर
तुरन्त इलैक्शन की मांग करते रहे हैं. इसलिए मेरी सरकार से प्रार्थना है
कि जो मंत्री महोदय अमैडमैंट लाए हैं उसे ड्रौप करना चाहिए और वहां पर
इलैक्शन का प्रावधान जल्दी से जल्दी करना चाहिए.
डा. बृज मोहन (जगाधरी) : डिप्टी स्पीकर साहब मंत्री महोदय ने जो बिल सदन
में पेश किया है, मैं उसके समर्थन में बोलने के लिए खड़ा हुआ हूं. मेरे
साथी कामरेड हरनाम सिंह ने जो यह कहा कि इस अमैंडमैंट को ड्रौप किया जाये
और वहां पर फौरन इलैक्शन कराये जाएं मैं इसके हक में नहीं हूं. इस सबंध
में माननीय उप मुख्य मंत्री को एक सुझाव देना चाहता हूं कि जो दो साल का
समय ले रहे हैं वह बेशक ले लें और यह अंमैंडमैंट पास भी हो जाएगी लेकिन
इस अवधि के दौरान मैं चाहता हूं कि इलैक्शन की जो प्रक्रिया वहां पर पूरी
करनी हो, वह कर ली जाये और इस अवधि के दौरान वहां पर तुरन्त इलैक्शन करवा
दिए जाएं. इसके साथ-साथ मेरा एक सुझाव यह भी है कि वहां पर ४० मैंम्बरों
की एक कमेटी पहले होती थी, जो अब नहीं है. मैं चाहता हूं कि जब तक
इलैक्शन नहीं हो जाते यह ४० मैम्बरों की एक कमेटी वहां पर बना दी जाये
ताकि उनकी देखरेख में वहां का काम काज ठीक प्रकार से हो सके. इतनी सी बात
कहते हुए और आपका धन्यवाद करते हुए मैं अपना स्थान लेता हूं.
श्री रघु यादव (रिवाड़ी) : उपाध्यक्ष महोदय, इस समय हाउस के समक्ष
फरीदाबाद संव्यूह (विनियमन तथा विकास) संशोधन विधेयक, १९८९ चर्चा के लिए
प्रस्तुत है. उपाध्यक्ष महोदय, फरीदाबाद कम्पलैक्स बिल के बारे में पीछे
यहां पर यह कहा गया था कि औफिसर्ज के जरिए काम चलाने की वहां पर जो
नौमिनेशन को वर्तमान व्यवस्था है, १८ साल के बाद उस व्यवस्था को खत्म
करके एक निर्वाचित बौडी स्थापित की जायेगी. अब १८ साल का समय पूरा होने
वाला है. यदि इस समय वर्तमान कानून में संशोधन नहीं करते हैं तो हमें
वहां पर उसका प्रशासन वहीं के लोगों के निर्वाचित प्रतिनिधियों को देना
होगा. उपाध्यक्ष महोदय, यह सरकार जब सत्ता में आई थी तो हाई कोर्ट का एक
आदेश था जिसकी वजह से इस सरकार ने हरियाणा की नगरपालिकाओं के चुनाव
करवाये. फरीदाबाद हरियाणा का एक औद्योगिक और महत्वपूर्ण नगर है.
उपाध्यक्ष महोदय, हमारे यहां शहरों में लोकल बौडीज हैं और गांवों में
पंचायतें हैं. ये संस्थाएं अपने अपने लोगों के लिए मूलभूत नागरिक
सुविधाएं उपलब्ध कराती हैं. शहरों में मूलभूत नागरिक सुविधाएं उपलब्ध
कराती हैं. शहरों में मूलभूत नागरिक सुविधाएं जैसे पानी, ब
इजली, सड़क और सफाई आदि की व्यवस्था करने की जिम्मेवारी लोकल बौडीज की
होती है. जो भी व्यइत, जो भी सरकार और जो भी पार्टी जनतंत्र में अपनी
आस्था व्यक्त करती है, उन्हें यह चाहिए कि जल्दी से जल्दी नौमिनेटिड
बौडीज के हाथों में से सत्ता लेकर लोगों के चुने हुए प्रतिनिधियों के
हाथों में सौंपे. हमारे माननीय उप मुख्य मंत्री, जो नं. २ के हैं, वे इस
सदन के वरिष्ठ सदस्य हैं. जनतंत्र में उनकी आस्था है. उपाध्यक्ष महोदय,
जब नगरपालिकाओं के संबंध में चीफ ऐग्जैक्टिव औफिसर्ज लगाने की बात आई थी
तो इन माननीय वरिष्ठ सदस्य ने यह कहा था कि ये चीफ ऐग्जैक्टिव औफिसर्ज
नहीं होने चाहिएं. आज उन्हीं के द्वारा इस तरह का संशोधन विधेयक पेश किया
जाना हमारे लिए आश्चर्य की बात है. उपाध्यक्ष महोदय, फरीदाबाद शहर दिल्ली
के काफी निकट है इसलिए वहां पर योजनाबद्ध विकास होना चाहिए. इस योजनाबद्ध
विकास के लिए यह जरूरी है कि वहां का प्रशासन निर्वाचित प्रतिनिधियों के
हाथों में हो. आज फरीदाबाद में जो व्यवस्था है वह ठीक नहीं है. आज इसी
कारण फरीदाबाद में अवैध निर्माण की चर्चा है और इसी अवैध निर्माण को हमें
गिराना पड़ता है. इस समय हरि याणा फरीदाबाद के कारण तमाम देश के अखबारों
की सुर्खियों में है. वहां पर पुनर्वास विभाग की १५०० एकड़ जमीन है.
(विध्न) इस जमीन के कुछ हिस्से पर कुछ लोगों ने नाजायज़ कब्जे कर रखे थे.
इन कब्ज़ों को तोड़ने के लिए आदेश दिया गया और कहा गया कि इनको तोड़ कर
अवैध कब्जे हटाएंगे. उपाध्यक्ष महोदय, बड़ा शोरशराबा हुआ. उसके बाद एक
नया आदेश दिया गया कि जो नाजायज़ कब्जे हैं इनको वैध कर दिया जाए और
जिनका कब्जा है उनको जमीन अलौट कर दी जाए. उपाध्यक्ष महोदय, अखबार और
सारी पत्रिकाएं भरी पड़ी हैं. कोई भी संवेदनशील सरकार इसकी उपेक्षा नहीं
कर सकती, इनको अनदेखा नहीं कर सकती. फरीदाबाद का प्रशासन मूक दर्शक बना
देखता रहा और पुनर्वास विभाग के एक तहसीलदार ने प्रभावशाली राजनेताओं,
अधिकारियों आदि के बेनामी व झूठे कब्ज़े दिखा कर बहुमूल्य जमीन को
कौड़ियों के भाव बन्दरबांट कर दी. (विध्न)
श्री उपाध्यक्ष : आप कृपया ज़रा बैठें.
सिंचाई तथा बिजली मंत्री (श्री वीरेन्द्र सिंह) : डिप्टी स्पीकर सर, एक
छोटी सी अमैंडमैंट हाउस के सामने है. मेरे भाई रघु यादव ने फरीदाबाद
कम्पलैक्स के जिस औफिसर का जिक्र किया है, उस केस में ऐक्शन ले लिया गया
है और वह अधिकारी सस्पैंड भी हो चुके हैं. मैं फिर इनसे नम्रतापूर्वक
गुजारिश करूंगा कि हाउस को हाउस के हिसाब से चलने दें और हर बार ये ऐसा
माहौल पैदा न करें जिससे कि तलखी आए और एक-दूसरे पर लांछन लगें. इस
अमैंडमैंट के बारे में ये बिल्कुल ठीक बोल रहे थे. डैमोक्रेसी में यकीन
रखने वाले लोग इनकी बात को सुनेंगे. इनकी बात को हाउस सुनना चाहेगा लेकिन
मेरे लायक दोस्त यदि केवल अमैंडमैंट पर ही बोलें, वहीं तक महदूद रहें, तो
ज्यादा अच्छा होगा क्योंकि डा. साहब भी इसकी बात को तभी वाजिब जवाब दे
पायेंगे.
श्री रघु यादव : उपाध्यक्ष महोदय, मैं भी नहीं चाहता कि हाउस में किसी
प्रकार की तलखी आए. हरियाणा की जनता द्वारा निर्वाचित इस महान सदन के
सम्मुख जो भी प्रस्ताव/बिल पेश किये जाएं उनके सभी पहलुओं पर हमें
गम्भीरता से चर्चा करनी चाहिए और उसके बाद ही कोई निर्णय करना चाहिए. इस
समय जो संशोधन विधेयक चर्चा के लिए हाउस के सामने प्रस्तुत है वह बहुत ही
गम्भीर और बहुत महत्वपूर्ण है. इसमें पहली वजह तो यह है कि इस में
निर्वाचित लोगों को प्रशासन में भागीदारी को टालने की बात है और दूसरे
यहां पर लोकतन्त्र में गांधी जी के सिद्धन्तों में विश्वास रखने वाले
लोग जो हमेशा स्वशासन की बात करते हैं, हमने हमेशा पंचायती राज की बात
कही है, हम चाहते हैं कि फैसले चण्डीगढ़ या दिल्ली में न हों बल्कि
गांवों में हों, कस्बों में हों, शहरों में हों. जहां की समस्याएं हैं
वहां के फैसले वहीं हों. उपाध्यक्ष महोदय फरीदाबाद में भी सवाल स्वशासन
का ही है और वह स्वशासन अधिकारियों की नौमिनेटिड बौडी के कब्जे में चलता
रहे और सरकार इस प्रथा को आगे बढ़ाती रहे यह ठीक नहीं है. हम चाहते हैं
कि वहां पर जल्दी से जल्दी इलैक्टिड बौड़ी की स्थापना हो. उपाध्यक्ष
महोदय, अच्छा तो यह होता कि सरकार खुद यह कहती कि हम १९९० तक इन्तजार
नहीं कर सकते. गांधी जी के सिद्धान्तों को मानने वाले लोग पंचायती राज
तथा नगरपालिकाओं को सत्ता सौंपने में विश्वास रखते हैं, १९९० तक
इन्तजार नहीं करेंगे. हम तो यह कहेंगे कि १९८८ या १९८९ में ही वहां पर
चुनाव हो जाने चाहिए थे ताकि फरीदाबाद कम्पलैक्स का प्रशासन निर्वाचित
प्रतिनिधियों के हाथ में सौप दिया जाता. उपाध्यक्ष महोदय, निर्वाचित
प्रतिनिधियों की जो व्यवस्था होती है वह इसलिए बेहतर होती है क्योंकि
निर्वाचित प्रतिनिधि लोगों के बीच से आता है. आज हरियाणा विधान सभा में
इस समय बैठने वाला हर सदस्य हरियाणा का निवासी है, हरियाणा के ही किसी
गांव या कस्बे का रहने वाला है.
ंर्. ढेपुट्य् श्पेअकेर्: ंर्.  प्लेअसे ट्र्य् टो बे वेर्य् ब्रिएङ् अन्ड्
रेलेवन्ट्.
श्री रघु यादव : उपाध्यक्ष महोदय, फरीदाबाद के निवासियों की मूलभूत
परे-~शानियां फरीदाबाद के निवासी ही बहुत खूबी से जान सकते हैं. अगर उनके
निर्वाचित प्रतिनिधियों के हाथ में वहां का तन्त्र हो तो वे नागरिक
सुविधाओं को बेहतर बनाने के लिए ज्यादा अच्छा काम कर सकेंगे. उपाध्यक्ष
महोदय, यह जो नाजायज अवैध निर्माण हो रहे हैं, जमीनो की नाजायज़
बन्दरबांट हो रही है, पार्को और सड़को को नाजायज़ आबंटन करके खत्म किया
जा रहा है, यह महज आज की ही समस्या नहीं है. इस प्रकार अपने चहेतों का
फेवर करने के लिए फरीदाबाद जैसे विकासशील एवं औद्योगिक शहर का सर्वनाश कर
दिया जाएगा. उपाध्यक्ष महोदय, केवल तहसीलदार या किसी अधिकारी को सस्पैन्ड
करने से बात बनने वाली नहीं है. हमें चाहिए कि पूरे मामले की छानबीन
करवायें. जिन जमीनों पर कब्जे नहीं थे उनके लिए झूठे हल्फनामे दिये गये,
झूठी सर्वे रिपोर्ट दी गई. ऐसे हर व्यइत को जो भी दोषी है उसे कड़े से
कड़ा दण्ड दिया जाये जिन्होंने कौड़ियो के मोल नाजायज़ तरीके से बेनामी
कब्जा दिखा कर भूमि हथियाई है. उन सब के प्लाटों को रद्द किया जाये ताकि
फरीदाबाद कम्पलैक्स बेहतर नागरिक सु विधा प्रदान कर सके. मैं माननीय उप
मुख्य मंत्री महोदय से अनुरोध करूंगा कि अपनी आस्था के अनुरूप इस संशोधन
विधेयक को वापिस ले लें और जल्दी से जल्दी निर्वाचित प्रतिनिधियों को
प्रशासन सौंपने का रास्ता साफ करें और साथ ही फरीदाबाद के बेहतर नागरिक
सुविधाओं के लिए काम करें. आप सरकार में साझी होने के नाते पूरी कोशिश
करें कि जो अवैध रूप से जमीनें हड़पी गई हैं वे वापिस ली जायें.
श्री हीरा नन्द आर्य (लोहारू) : डिप्टी स्पीकर साहब, आदरणीय डाक्टर मंगल
सैन जी, उप-मुख्य मंत्री महोदय ने फरीदाबाद कम्पलैक्स (रैगुलेशन ऐंड
डिवैल्पमैंट) अमैंडमैंट बिल, १९८९ प्रस्तुत किया है. इस संशोधन के विषय
में मैं ज्यादा कुछ नहीं कहना चाहता. मैं तो उप-मुख्य मंत्री महोदय से यह
प्रार्थना करना चाहता हूं कि यह परिस्थितियों की विडम्बना ही है कि जिस
बात के बारे में डाक्टर साहब १८ साल तक विरोध करते हैं उसी का समय ये
स्वयं बढ़वा रहे हैं. इसके बारे में कम से कम ये ऐसा आश्वासन दे दें कि
इसके बाद फिर समय नहीं बढ़ाया जाएगा. मैं यह आश्वासन उनसे जरूर चाहता
हूं. हरियाणा सरकार के नेता जाएगा. मैं यह आश्वासन उनसे जरूर चाहता हूं.
हरियाणा सरकार के नेता ने हमारी पार्टी ने सत्ता में आने के बाद सब से
पहले पंचायत और म्यूनिसिपल कमेटियो के चुनाव कराये. जिस प्रकार से हमारी
सरकार नीचे की इकाइयों में यानी पंचायतों और म्यूनिसिपल कमेटियों के
स्वायत शासन में विश्वास रखती है उसी प्रकार से फरीदाबाद में भी जल्दी
ही चुनाव कराये जायें. (विन) अब तो केवल एक शहर की बात है. पहले उस
शहर की परिस्थितियों का सहारा ले कर
बार बार चुनाव का समय बढ़ाता जाता रहा है. समय-समय पर वहां से अनेक
प्रकार की शिकायतें आती रही हैं. (विन) जहां पर पंचायतों और
म्यूनि-~सिपल कमेटियों में चुने हुए प्रतिनिधि हैं वहां से भी शिकायतें
आती रही हैं. लेकिन कम से कम किसी को यह कहने का मौका हमें नहीं देना
चाहिए कि एक शहर फरीदाबाद में इतने सालों तक चुनाव नहीं हुए. जिसके बारे
में हम सारे पहले विरोध करते रहे हैं और आज जब हम सत्ता पक्ष की तरफ है
तो हमें जनता को यह कहने का मौका नहीं देना चाहिए कि चुनाव नहीं कराये.
जो अब समय मांग रहे हैं उसके अलावा और समय न लें. हम ऐसी व्यवस्था करें
कि कम से कम इस साल छ: महीने में नये चुनाव हो जायें और जनप्रतिनिधि वहां
का शासन सम्भाल सकें. बेशक अखबारों में शिकायतें आती हैं कि
जन-~प्रतिनिधि होने के बाद भी अवैध निर्माण होते रहते हैं लेकिन उनके आने
के बाद कम से कम सरकार के नोटिस में तो लाया जा सकता है. ब्यरोक्रेसी गलत
तरीके से डील करती है जिसके कारण सारी गड़बड़ हो जाती है और जनता के
प्रतिनिधियो को जवाबदेह होना पड़ता है. सरकार की बदनामी होती है. बदनामी
ब्यूरोक्रेसी के लोग करवाते हैं. बदनामी का बायस हमें न बनना पड़े इसके
लिए हमें ऐसा करना चाहिए. उपाध्यक्ष महोदय, आदरणीय मंगल सैन जी के इस
प्रस्ताव को पास करना तो हमारी और आप सब की परिस्थितियों की मजबूरी है
लेकिन बेहतर होता कि कम से कम ये इस बिल को पेश न करते बल्कि किसी दूसरे
से करवा देते.
श्री वीरेन्द्र सिंह : और कौन पेश करता?
श्री हीरा नन्द आर्य : आप कर देते क्योंकि इन्होंने तो हमेशा ही विरोध
किया है. (व्यवधान व शोर) तो मैं इन शब्दों के साथ कि हम उनसे विश्वास
चाहेंगे कि दोबारा इसके लिये समय अवधि बढ़ाने के लिये कोई प्रयत्न नहीं
करेंगे, जल्दी ही वहां पर प्रतिनिधि चुनकर कार्य भार संभाल लेगें और ठीक
प्रकार से काम चल सकेगा, आपका आभार प्रकट करता हूं क्योंकि आपने मुझे
बोलने के लिये समय दिया.
उप मुख्य मन्त्री (डा. मंगल सैन) : डिप्टी स्पीकर साहब, मेरे लायक
दोस्तों ने बड़े अच्छे सुझाव दिये हैं और कुछ अपने मन की बात भी इस
संशोधन विधेयक के माध्यम से कहने का प्रयत्न किया है. (व्यवधान व शोर)...
डिप्टी स्पीकर साहब यह बड़ा मासूम, इन्नोसैंट अमैंडिंग बिल है. भाई रघु
यादव जी कह रहे थे कि कम से कम यह संशोधन विधेयक यहां पर न लाते. मैं
उससे पूछना चाहता हूं कि क्या उलट कर फिर ब्यूरोक्रेसी के हाथ में यह काम
सौंप देते? हमने तो केवल एनेबलिंग ऐक्ट में यह अधिकार चाहा है कि दो साल
की अवधि बढ़ायी जाये. मैं सदन को विश्वास दिलाना चाहता हूं कि इस सरकार
का और इसमें शामिल पार्टियों का जिसमें भारतीय जनता पार्टी भी है, मूल
रूप में विश्वास लोकतन्त्र में है. यहां पर चुनाव हर हालत में दो साल से
पहले ही नहीं बल्कि आने वाले कुछ महीनों में करवा देंगे. इस बात का मैं
विश्वास इस हाउस को दिलाता हूं. (इस समय श्री अध्यक्ष पदासीन हुए)
स्पीकर साहब, आखिर कुछ प्रक्रिया होती है. कुछ प्रोसैस होता है जिसको
स्टार्ट करने में कुछ टाईम लगता है. अब हीरा नन्द आर्य जी को तो अनुभव
है. रघु यादव जी को तो अनुभव है. वह कुछ कहें तो मुझे कोई एतराज नहीं है
लेकिन उसकी बातों के जवाब में कुछ कहने में मुझे संकोच हो रहा है और कुछ
मज़बूरियां सामने आ रही हैं. हम यह जो दो साल की अवधि मांग रहे हैं, यह
मांग कर हम कोई जघन्य अपराध नहीं कर रहे हैं. हम ५ वर्ष की मांग भी कर
सकते थे. मेरे पास प्रस्ताव ५ वर्ष का ही आया था लेकिन मैंने कहा नहीं,
दो वर्ष में हमने चुनाव करवा देने हैं. यह बात तो पहले ही कहीं जा चुकी
है कि इस साझे मोर्चे की सरकार में शामिल पार्टियां चुनाव जीतने के बाद
जून की गर्मी में जबकि हम बुरी तरह से झुलसे हुए थे और हमें लोगों का
श्रेय और स्वागत मिल रहा था, हमने उसको छोड़ कर नगरपालिकाओं के चुनाव
करवा दिये. हमारे कांग्रेसी भाई बैठते नहीं. जब भी वे बैठते हैं तो उसको
बाहर भागने की लगी रहती है. पता नहीं उसको कोई काम होता है या नहीं और आज
भी वे चले गये. उन्होंने १८-१८ साल तक चुनाव नहीं करवाये थे. कुछ भाई यह
कहते थे कि हाई कोर्ट का फैसला था. क्या हाई कोर्ट के उस फैसले को टालने
में या उसको इवेड करने में कोई मुश्किल होती है? कांग्रेसी हमेशा से
चुनाव टालते आये हैं. लेकिन हमारी आस्था लोकतन्त्र में है. जनता में
हमारा विश्वास है. मैं तो यहां तक कायल हूं कि ट्हेरे स्होउल्ड् बे नो
टदटिओन् तिट्होउट् रेप्रेसेन्टटिओन्. यानी जनता के प्रतिनिधियों के बिना कोई
टैक्स नहीं लगना चाहिये. फरीदाबाद एक बड़ा नगर है. यह दिल्ली के पड़ौस
में बसा हुआ एक नगर है. फरीदाबाद का जो विकास हुआ है, उसमें जहां वहां के
उद्योगपतियों ने पैसा लगाया, टैक्नीकल नो-हाऊ ली, वहां पर मजदूर का पसीना
भी बहा हुआ है. इस सरकार ने यह फैसला किया है कि हर झुग्गी झोपड़ी में
रहने वाले को आसान किश्तों पर जमीन दी जायेगी और इसके लिये पैसो का
इन्तजाम भी सरकार करवायेगी. बहुत जल्दी ही चौधरी देवी लाल जी उस
प्रोजैक्ट का उद्घाटन करने जा रहे हैं. मेरे भाई कुन्दन लाल जी ने इसके
लिये बहुत संघर्ष किया और यह कहा कि यह काम बहुत जरूरी है और यह होना
चाहिये. मैंने उसकी इस बात को सहज स्वीकार किया है. इसके अलावा उन्होंने
वहां पर कोई काम चलाऊ ऐडवाइज़री कमेटी बनाने की बात कहीं, उनकी इस बात पर
विचार कर लेंगे. मेरा विश्वास नौमीनेशन की वजाय इलैक्शन में ज्यादा है.
लोग चुन कर आयें, जनता की इच्छा से आयें और उनकी तकलीफों को हल करें.
