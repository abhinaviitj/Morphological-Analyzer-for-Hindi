<औङ्ङिचिअल् आन्ड् ंएडिअ लन्गुअगेस्><ंअस्स् ंएडिअ><फ्रसड्, ढ्तर्क><ख्य-शम्ब्होग् से शमड्हि शम्ब्हव् हइ><१९८४><झ्यो-उगेएन् शहिट्य च्हेट्न><फट्न><१९-२०><१२००><फ्रसड्,ड्-क्य शम्ब्होग् शे शमड्हि शम्ब्हव् ःअइ> 

एक भगवान हैं जो पहले आचार्य हुआ करते थे और जो आजकल, भारत की पुण्यभूमिछोड़
अमेरिका चले गये हैं. जब वह आचार्य थे, जनता में उनकी पहली महत्वपूर्ण किताब
आई-`संभोग से समाधि की ओर.' इस पुस्तक ने पाठकों की दुनिया में एक धमाका-सा
पैदा किया और लोग वाह-वाह कर उठे कि देखो, एक वे आचार्य आए हैं जिन्होंने
इतनी क्रान्तिकारी बात कह दी कि समाधि प्राप्त करने के लिये ब्रह्मचर्य,
यौन से सर्वथा परहेज नहीं, यौन के पूरा उपभोग की जरूरत है.लेकिन, उन्होंने यह
कोई नई बात नहीं कही थी. यह तो तांत्रिक मत में हजारों साल से माना जाता आया
था. इन आचार्य (बाद के भगवान) के जन्म के भी बहुत समय पहले लोगों ने पाया था
कि अपनी प्राकृतिक माँगों को दमन करके, उन्हें नियंत्रित करने के संघर्षों
में समय और शक्ति बर्बाद करके जितनी मिहनत से समाधि तक पहुँचा जा सकता है,
उससे अधिक स्वाभाविक रूप में और कम परिश्रम से, हर कुण्ठा, हर वर्जना से
ऊपर उठकर, समाधि पायी जा सकती है.आज से लगभग एक सदी पूर्व  स्ट्रिया के
डा० सिग्मंड फ्रॉयड ने आधुनिक युग में वही बात अपने ढंग पर कही. उन्होने
मानसिक रोगों के इलाज के सिलसिले में मानव-मन के अचेतन का पता लगाया और
उसके कार्यकलापों के सम्बन्ध में सिद्धान्त बनाए. उन्होंने कहा-कुण्ठाएँ
कम्प्लेक्स पैदा करती हैं. इनमें सबसे अधिक कम्प्लेक्स पैदा करती हैं `यौन
कुण्ठाएँ क्योंकि समाज की सबसे अधिक और कठोर वर्जना यौन को लेकर ही है. समाज
में सेक्स सिर्फ विवाह की अवस्ता में पति-पत्नी के बीच ही निहित है, इससे
पहले और इससे बाहर इसकी बिल्कुल अनुमति नहीं. विवाहेतर यौनबुरा है, दंडनीय
है. लेकिन बच्चा है कि जन्म के साथ ही, प्रवृत्ति के रूप में यौनेच्छाएँ
लेकर आता है. यहाँ एक बात और समझ लेनी चाहिए कि फ्राँयड के सेक्स(लिविजे)
का अर्थ वह प्रवृत्ति है जो अपनी संतुष्टि के लिए एक पात्र चाहती है, जिसका
उद्देश्य शरीर-सुख है. यह शरीर-सुख अन्तिम रूप में पुरुष-ज्ञनेनन्द्रिय
को स्त्री-जननेन्द्रिय के चरम स्पर्श से प्राप्त होने वाली वस्तु है. इस
तरह किसी भी पुरूष अथवा स्त्री का विपरीत लिंगीय व्यक्ति की ओर आकर्षण और
उससे सुख पाने की इच्छा यौन के अन्तर्गत निहित है.अब चूँकि सभ्य समाज में
सिर्फ विवाह के अंदर ही प्रेम और यौन की अनुमति है, उसके बाहर इसे वर्जित
माना जाता है, इसलिए अगर किसी के अंदर ऐसी इच्छा उठे तो उसे छिपाना पड़ता
है दबाना पड़ता है. यह दमन प्रारम्भिक बचपन से ही होनेलगता है. हर बच्चे का
प्रथम प्रेम माँ से होता है. वह यौन-रूप में माँ को पाना चाहता है. यानी
उससे शरीर-सुख पाना चाहता है. जब तक उस पर कोई रोक नहीं होती. लेकिन अगर
इसके अंदर जननेन्द्रिय कोई पार्ट खेलना चाहता है तो तुरन्त उसे मना कर
दिया जाता है. दमन वहीं से आरंभ होने लगता है जो जीवन भर चलता रहता है.
इसका कारण यह है कि किस व्यक्ति के साथ यौन-सुख की कामना की जा सकती है,
वह भी पहले से ही निश्चित होता है. इन्सेस्ट(निकटतम संबंधियों-माँ-बेटा,
भाई-बहन, पिता-पुत्री.  .  .  के बीच यौन-संबंध) वर्जित है. इसके अलावा
हर उस वयक्ति के साथ सेक्स की मनाही है जिसके साथ आपका विधिवत विवाह नहीं
हुआ हो.अगर थोड़ी देर के लिये आपका मन फ्रॉयड की इस बात को नहीं मानने को
तैयार हो कि एक साल, दो साल या चार साल के लड़के का यौन-प्रेम माँ के प्रति
हो सकता है (या लड़की का अपने पिता के प्रति हो सकता है) तो भी आप इतना
तो मानेंगे ही कि बगैर विवाह के भी अन्य लोगों के प्रति आदमी का आकर्षण
होता ही है. जैसे ही लड़के-लड़की जवान होने लगते है, वे किशोरावस्था में
कदम रखने लगते हैं; उनका आकर्षण एक दूसरे की ओर होने लगता है और वे जल्दी
ही जान जाते हैं कि यह जो दुर्दम खिंचाव उस लड़की या उस लड़के की ओर हो रहा
है वह पूरी तरह यौन है. वह न सिर्फ अपने प्रिय को देखने, उसकी मीठी बातें
सुनने, उसे स्पर्श करने की इच्छा तक ही सीमित है बल्कि अन्तिम रूप में
अपना प्रतिफलन वह इस रूप में चाहता है कि दोनों परस्पर संभोग करें. यानी
यह शतशः यौन-प्रेम है.लेकिन समाज में न इसकी मान्यता है और न समाज इसकी
इजाजत देता है. अगर कोई ऐसा प्रेम करता है और अपने प्रिय के साथ संभोग
की इच्छा करता है तो उसके अन्दर अपराध का बोध होता है. चूँकि ठोंक-ठोंक
कर उसके अन्दर यह विचार पक्की तरह बिठा दिया गया है कि विवाहेतर प्रेम और
सेक्स बुरा है, पाप है, इसलिए प्राकृतिक माँगों के कारण जब कोई व्यक्ति
किसी अन्य व्यक्ति से सेक्स की इच्छा करता है, तो उसी समय चेतन(और नहीं
तो अर्द्ध-चेतन) रूप में अपने को पापी अनुभव करता है, ताकि वह सामाजिक
नियमों का उल्लंगन नहीं कर बैठे. इसलिए वह अपनी ऐसी इच्छाओं का हर वक्त
दमन करने की कोशिश करता रहता है. जितना ही इन्हें पूरी तरह दमित करने में
वह असफल होता है, उतना ही उसका अपराध-बोध बढ़ता जाता है. यह प्रक्रिया लगभग
जीवनभर चलती रहती है, क्योंकि समाज ने, अपनी सुविधा के लिए, चाहे भले ही
सिर्फ पति या पत्नी से प्रेम और सेक्स के नियम बनाए हों, प्रकृति ऐसे किसी
नियम पर विश्वास नहीं करती. वह तो हर पुरुष को हर मनचाही स्त्री की ओर; हर
स्त्री को हर मनचाहे पुरुष की ओर धकेलती रहती है-वह स्त्री या पुरुष उसके
लिए चाहे सर्वथा अपरिचित हो या निकट संबंधी. ऐसी स्थिति में यौनेच्छाओं
का दमन और अपराध-बोध सबसे अधिक होता है.तांत्रिकों ने इस तथ्य को समझा
था. उन्होंने मन में अचेतन के होने की बात नहीं कही. लेकिन ऐसी वर्जनाओं
से वयक्तित्व पर पड़ने वाले प्रभाव से वे अवगत ते, जिसका आविष्कार फ्राँयड
ने उनसे हजारों साल बाद किया. इसलिए उन्होंने (तांत्रिकों ने) तर्कपूर्ण
सुझाव दिया कि चूँकि विवाह के बाहर मैथुन वर्जित है और पुरुष की इच्छाएँ
अन्य स्त्रियों की ओर दौड़ती ही है और इन इच्छाओं को दबाने की कोशिश में
वे अपना समय और शक्ति खर्च करते रहते हैं. इसलिए, ऐसा क्यों नहीं करे कि
इन इच्छाओं की पूर्ति जीभर कर लें ताकि समाधि और परमपद प्राप्ति के मार्ग
पर अग्रसर हो सकें.यौन-कुण्ठाएँ जीवन और वयक्तित्व के लगभग सभी अन्य पहलुओं
को प्रभावित करती है, मानसिक रोम तक पैदा करती है. मानस-चिकित्सा में
अवदमित (अचेतन रूप में प्रकृत्यात्मक इच्छाओं को दबाने को मनोविज्ञान में
`अवदमन करना' कहते हैं) इच्छाओं को चेतन सतह पर लाकर वयस्क मन द्वारा उनका
वास्तिविक अर्थ तथा मूल्य बताने का प्रयास किया जाता है और उनके प्रति
तर्कसंगत दृष्टिकोण अपनाने की शिक्षा दी जाती है.मानस-चिकित्सा का ही एक
रूप है-छोटे-छोटे समूहों में स्त्री-पुरुषों को मिलाकर उनके बीच परस्पर
मुक्त रूप में यौन-क्रिया की अनुमति देना. इस तरह ऐसी समूह-चिकित्सा में
सम्मिलित होनेवाले स्त्री-पुरुष यौन-वर्जनाओं से मुक्त होकर, प्राकृतिक
रूप में, एक दूसरे को समझ पाते हैं उनके संपर्क में जाकर उनका अधिकतम
स्पर्श पाकर, अपने अन्दर किसी तरह पाप की, अपराध की भावना का बोध नहीं
करते और उनका व्यक्तित्व, उनका मन हर वर्जना से ऊपर उठ जाता है, पूरी तरह
मुक्त हो जाता है. वे सामान्य स्वस्थ व्यक्ति बन जाते हैं. ऐसे व्यवहार से
अचेतन में दबे-पड़े आवेशों का विरेचन भी हो जाता है जिसे मानो-विश्लेषण में
आब्रेएक्शन अथवा कतासिंस कहते हैं अवदमित आवेश मानसिक तनावों, न्यूरोसिस
और अनेक मनोजन्य शारीरिक रोगों के कारण होते हैं.तांत्रिक साधना में भी यही
होता है; ऐसी साधना स्त्री-पुरुषों के समूह में जब होती है, तो सभी खुलकर
परस्पर संभोग करते हैं, बीच-बीच में साथी बदलते जाते हैं; किसी को किसी
की मनाही नहीं होती. यह वर्जना-मुक्ति और प्राकृतिक इच्छाओं की स्वाभाविक
तृप्ति आदमी को अध्यात्म के धरातल पर ले जाता है.
