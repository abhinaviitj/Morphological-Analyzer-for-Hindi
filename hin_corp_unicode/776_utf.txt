<औङ्ङिचिअल् अन्ड् ंएडिअ ळन्गुअगेस्><आड्मिनिस्ट्रटिवे><आनोन्><आ.ष्.८४-८५ च्त्च्><१९८५><ंइन्. ओङ् ईअर्रिगटिओन्><णेत् ढेल्हि ><५८ टो ६४><२२००><आनोन् आ.ष्. ८४-८५ च्त्च्><ढ्हननजय् खुमर्>

(छ:) लघु तथा मध्यम जल ग्रहण क्षेत्रों में ४५ सड़क मार्ग पुल स्थलों पर जल
वैज्ञानीय प्रेक्षण करना जारी रहा. १९ स्थलों पर अभिवाह,
१२ स्थलों पर निर्घर्षण तथा १९८ स्थलों पर वर्षापात के संबंध में प्रेक्षण किए
गए.
(सात) ४६ परियोजनाओं के जल वैज्ञानीय पहलुओं का तकनीकी रूप से परीक्षण किया
गया. २७ विशेष अध्ययनों को भी पूरा किया गया. (उपाबन्ध- एक)
(आठ) ६७ परियोजनाओं के जल वैज्ञानिक पहलुओं के संबंध में केन्द्रीय जल आयोग की
टिप्पणियों के बारे में राज्यों के उत्तरों की समीक्षा की गई, इनमें प्रारम्भिक
आयोजना के लिए १० परियोजनाओं का जल विज्ञान स्वीकार कर लिया गया.
(नौ) सिन्थेटिक यूनिट हाईड्रोग्राफ पर आधारित शिखर बाढ़ फार्मूले के व्यूत्पन्न
के साथ-साथ दक्षिण ब्रह्मपुत्र बेसिन उप क्षेत्र २(ख) से संबंधित बाढ़ आकलन
रिपोर्ट को मुद्रण के लिए भेजा गया तथा प्रयोक्ता अभिकरणों को भेजी गयी.
(दस) भारत में ऊपरी गंगा मैदानी के उपक्षेत्र .(ई) को बाढ़ आकलन रिपोर्ट के
साथ-साथ सिन्थेटिक यूनिट हाईड्रोग्राफ प्रस्ताव पर आधारित शिखर बाढ़ फार्मूलें
के व्यूत्पन्न के प्रकाशन हेतु प्रकाशन शाखा को भेजा गया.
(ग्यारह) केन्द्रीय जल आयोग ने राजमार्ग रेलवे तथा सिंचाई नहरों पर
क्रास-जल-निकासी कार्यों के लिए अभिकल्प बाढ़ के आकलन हेतु क्षेत्रीय बाढ़ आकलन
रिपोर्टों के निर्माण के बारे में विश्वव्यापी आधार पर परामर्श लेने के लिए एक
सुविज्ञता विकसित की है.
(बारह) मध्य प्रदेश के सूखा प्रवण क्षेत्रों में लोगों की सामाजिक आर्थिक
स्थितियों के निर्देश चिन्हों (बैंच-मार्क) का अध्ययन पूर्ण किया गया तथा
मुद्रित प्रतियों को विभिन्न राज्यों/केन्द्रीय विभागों के मध्य परिचालित किया
गया.
तमिलनाडू, कर्नाटक, तथा आंध्र प्रदेश के बारे में इसी प्रकार के अध्ययनों के
मुद्रण को अंतिम रूप देने के लिए अनुमोदित किया तथा बिहार, उत्तर प्रदेश,
उड़ीसा, गुजरात, राजस्थान, हरियाणा, पश्चमी बंगाल तथा जम्मू-कशमीर में किए गए इन
अधययनों के बारे में यह कार्य प्रगति के विभिन्न चरणों पर हैं.
विभिन्न अनुसंधान संस्थानों द्वारा किए गए अधययनों से संबंधित प्रारूप रिपोर्टों
का परीक्षण किया गया तथा इन पर उनकी सलाहाकार समितियों की बैठक में चर्चा हुई
थी.
(तेरह) भारतीय प्रौद्योगिकी संस्थान, कानपुर के द्वारा किए गए प्रायद्विपीय
नदियों, अर्थात् कृष्णा, गोदावरी एंव पेन्नर के प्रणाली अध्ययन के संबंध में
रिपोर्ट को अंतिम रूप दिया गया, उसे मुद्रित किया गया तथा विभिन्न राज्यों तथा
केन्द्रीय विभागों को भेजा गया.
(चौदह) ९९ जनपदों से संबंधित सूखा अभिज्ञात रिपोर्टों को विभिन्न राज्य संगठनों
से प्राप्त अभियुक्तियों के आधार पर अंतिम रूप दिया जाना है. राष्ट्रीय
परिप्रेक्ष्य प्रस्तावों को सामने रखते हुए तेरह परियोजना
रिपोर्टों/प्रस्तावोंकी भी जांच की गयी.
(पंद्रह) विस्तृत अध्ययन के उपरान्त, गंडक,बाया, बूढ़ी-गंडक, कोसी, महानदी तथा
फरक्का उप-बेसिनों के नीचें बहने वाली सहायक नदियों के बारे में जल संसाधनों के
विकास से संबंधित परिपेक्ष्य आयोजना को पूरा किया गया, अंतिम रूप दिया गया तथा
उसे सिंचाई मंत्रालय को प्रस्तुत किया गया.
(सोलह) असम कृषि विश्वविद्यालय, जोरहट के माध्यम से ब्रहम्पुत्र-गंगा संपर्क
नहर के सामाजार्धिक अध्ययनों को परामर्शदाताओं द्वारा अंतिम रूप दिया गया तथा
सिंचाई मंत्रालय को रिपोर्ट प्रस्तुत की गई.
(सत्तरह) केन्द्रीय तकनीकी समूह द्वारा रिपोर्ट को अंतिम रूप दिया गया
उन्हे मुद्रित किया गया तथा सिंचाई मंत्रालय को प्रस्तुत किया गया.
(अठारह) गुजरात में दातीवाड़ा परियोजना के सामाजिक कृषि-आर्थिक प्रभाव अध्ययनों
के संबंध में अंतिम रिपोर्ट सरदार पटेल विश्वविद्यालय,वल्लभ विद्यानगर
द्वारा प्रस्तुत की गयी जिस पर कि सलाहकार समिति की बैठक में बिचार-विमर्श किया
जाएगा.
(उन्नीस) केरल प्रांत में मालापुजाह, पीचि, तथा इडुक्की जलाशयों के अवसादन
अध्ययनों का परीक्षण किया गया तथा उन पर की गयी टिप्पणियां केन्द्रीय सिंचाई एवं
विद्युत बोर्ड, नयी दिल्ली को भेजी गयी. मेघालय में जलाशयों से संबंधित अवसादन
सर्वेक्षणों की स्कीम पर प्रेक्षण किए गए तथा केन्द्रीय विद्युत प्राधिकरण को
भेज दिए गए.
(बीस) "न्यू एप्रोच टू मोबाइल बेड मकेनिक्स" शीर्षक
से संबंधित समाप्ति रिपोर्ट
पर टिप्पणियां की गयीं तथा उन्हें केन्द्रीय सिंचाई एवं शक्ति बोर्ड को भेज दी
गई.
(इक्कीस) भारतीय मानक प्रारूप 'जलाशय परियोजनाओं पर अवसादन के प्रभावों के
निर्धारण हेतु मार्गदर्शन ' पर टिप्पणियां प्रदान की गई.
(बाईस) अपर इन्द्रावती परियोजना के अंतिम आकड़ों को लेकर अवसादन से संबंधित
अध्ययनों हेतु एच.ई.सी.-६ के साथ ट्रायल-रेन्स पर कार्य पूरा किया गया.
(तेईस) राष्ट्रीय भू-उपयोग नीति से संबंधित मसौदे का प्रारूप तैयार करने के लिए
विशेषज्ञों की समिति से संबंधित वाटरशेड प्रबंध कार्यक्रम की लागत के संबंध में
टिप्पणियां सिंचाई मंत्रालय को भेजी गई.
(चौबीस) सिंचित कृषि में कार्यरत पेशेवर लोगों को जल के प्रबंध के विभिन्न
पहलुओं में प्रशिक्षण प्रदान करने हेतु मध्य प्रदेश, राजस्थान तथा तमिलनाडू
में सिंचाई प्रबंध एवं प्रशिक्षण परियोजना को सहयोग करने मे यू.एस.ए.आई.डी. के
अन्तर्गत तीन नये सिंचाई प्रबंध प्रशिक्षण संस्थाओं की स्थापना की गई.
१९८४-८५ से १९९१-९२ तक सात वर्षों की अवधि के लिए केन्द्रीय जल आयोग में सिंचाई
अनुसंधान एवं प्रबंध सुधार कक्ष की स्थापना के लिए अक्टूबर,१९८४ में मंत्रालय
द्वारा ६९३ लाख रूपये की अनुमानित राशि स्वीकृत की गई.
वर्ष १९८४ के दौरान सी.एस.यू. संयुक्त राज्य अमेरिका में यू.एस.ए.आई.डी. की
सहायता प्राप्त सिंचाई प्रबंध एवं प्रशिक्षण परियोजना के अन्तर्गत भाग लेने वाले
५ जल एवं भूमि प्रबंध राज्य प्रशिक्षण संस्थान/सिंचाई प्रबंध राज्य प्रशिक्षण
संस्थानों के १९ संकाय सदस्यों ने अपने सात महीनों का प्रशिक्षण पाठ्यक्रम पूरा
किया तथा राज्य सिंचाई/कृषि विभागों तथा केन्द्रीय जल आयोग के ९ अधिकारियों ने
उन्नत सिंचाई प्रबंध के सामाजिक,तकनीकी एवं संगठनात्मक पहलुओं में सी.एस.यू.
संयुक्त राज्य अमेरिका में ६ सप्ताह के पाठ्यक्रम में भाग लिया.
(पच्चीस) तमिलनाडू के ताम्ब्रपार्णी नदी बेसिन तथा केरल के परियार नदी बेसिन के जल
संतुलन अध्ययन का कार्य चला रहा था.
(छब्बीस) मध्य प्रदेश तथा गुजरात राज्यों में जल प्रबंध पहलुओं पर कार्रवाई
अनुसंधान करने के लिए फोर्ड फाउन्डेशन ने वित्तीय सहायता प्रदान की है.सदस्य (जल
संसाधन) ने फोर्ड फाउन्डेशन के प्रतिनिधिओं के साथ गुजरात एवं मध्य प्रदेश की
माही-कदाना तवा हासदेव -बांगों तथा खरांग परियोजनाओं का दौरा किया.
(सत्ताईस) ४७ बृहत जलाशय स्तरो तथा क्षमताओं का पर्यवेक्षण का कार्य नियमित रूप
से किया जा रहा है तथा यह सूचना साप्ताहिक बुलेटिन में प्रकाशित की जाती है.
(अठ्ठाईस) ६६ बृहत सिंचाई/जल-विद्युत/तापीय विद्युत तथा बहु-उद्देशीय नदी घाटी
परियोजनाओं का तथा सिंचाई, जल उपलब्धता, फसल जल मांगों इत्यादि की दृष्टि से ६१
अनुवर्ती मामलों का तकनीकी परिक्षण किया गया.इनमें से ९ परियोजनाओं को अंतिम
स्वीकृति प्रदान की गई. उपर्युक्त के अलावा प्रणाली के प्रचालन कार्यक्रम सहित
सिंचाई पहलुओं से संबंधित ८ आधुनिकीकृत स्कीमों का मूल रूप में तथा १२ अनुवर्ती
मामलों का भी परीक्षण किया गया.
(अनुबन्ध-दो)
(उन्नतीस) जनजाति उप-योजना के अन्तर्गत १९८४-८५के दौरान १८५ बृहत/मध्यम सिंचाई
परियोजनाओं के वित्तीय तथा भौतिक प्रगति से संबंधित आकड़ें एकत्र एवं समेकित किए
गए. इन परियोजनाओं की अनुमानित लागत ४३५०/-करोड़ रूपयों के लगभग है तथा उच्चतम
शक्यता ३८६१हजार हेक्टेयर है जिसमें से अभिज्ञात १६२२.३५ हजार हेक्टेयर का
जनजाति क्षेत्र है तथा १९८३-८४ तक इन परियोजनाओं पर ६०१.४१ करोड़ रूपये व्यय
किए गए. अब तक १७ मध्यम परियोजनाएं पूरी की गई हैं. जिनमें ४८.६२ हजार हेक्टेयर
का जनजाति क्षेत्र लाभान्वित हो रहा है.
(तीस) अनुसूचित जाति एवं पिछड़े वर्गों से संबंधित विशेष संघटक योजना के अंतर्गत
यह देखा गया कि किसी भी राज्य के पास कोई ऐसा विशेष कार्यक्रम नहीं है, जो केवल
इस समुदायके लिए ही हों, क्योंकि ये लोग अन्य समुदायों के साथ छितरे हुए रूप में
रहे हैं. इसलिए बहुत से राज्यों द्वारा अनुसूचित जाति के ऐसे क्षेत्रों का पता
लगाना तथा उनके लिए पृथक रूप से सिंचाई सुविधाओं की व्यवस्था करना संभव नहीं
हुआ,जहां वे एक साथ काफी अधिक संख्या में रहते हों. केवल पश्चिमी बंगाल में
अनुसूचित जाति से संबंधित ७६,००० हेक्टेयर के क्षेत्र का पता लगाया है.जहां पर
कि एक बृहत परियोजना अर्थात् तीस्ता बराज (प्रथम उप-चरण) चरण-एक से सिंचाई
की सुविधाएं प्राप्त होंगी. बहरहाल, अन्य राज्यों तथा संघ शासित क्षेत्रों ने
इनके लाभ के लिए बहुत सी लघु सिंचाई स्कीमों पर कार्य प्रारम्भ किया है. माननीय
सिंचाई राज्य मंत्री जी द्वारा व्यक्त की गई इच्छा अनुसार बिहार के झारखंड
क्षेत्र में सिंचाई विकास के संबंध में एक विस्तृत स्थिति रिपोर्ट तैयार की गई
जो स्थानीय लोगों तथा जनजातियों के लिए लाभकारी होगी.
(इकत्तीस) मुख्य मंत्रियों के विचारार्थ मामले को पुन: प्रस्तुत करने के पूर्व
विद्यमान मतभेदों का पता लगाने के लिए राज्य सरकारों के बीच अध्यक्ष, केन्द्रीय
जल आयोग की अध्यक्षता के अन्तर्गत यमुना जल विवादों के संबंध में छ:
अन्तर्राज्यीय बैठकें की गई.
दूरस्थ सवेदन
----------
दूरस्थ सवेदन एवं जल संसाधनों के आयोजन, विकास तथा समुपयोजनमें इसका प्रयोग
अपेक्षाकृत एक नई संकल्पना है. केन्द्रीय जल आयोग ने जल संसाधनों के विकास के लिए
अंतरिक्ष तकनीकी के प्रयोग को अपनाया है. वर्ष के दौरान की गतिविधियां
निम्नलिखित है:-
१. सातवीं योजना अवधि के दौरान दूरस्थ संवेदन एकक् को सुदृढ़ करने के संबंध में
सिंचाई मंत्रालय को एक प्रस्ताव प्रस्तुत किया गया है. सिंचाई मंत्रालय में
छानबीन करने के उपरान्त आकलन योजना आयोग को को भेजे जा रहे हैं. आकलन में मृदा
एवं भू-विज्ञान के विशिष्ट क्षेत्रों में अतिरिक्त स्टाफ के लिए तथा अन्य
अबसंरचनात्मक सुविधाओं जैसे डीजीटल एवं दृश्य व्यवस्था प्रणाली के लिए भी
व्यवस्था की गई है. डीजीटल इमेज एनालिसिस प्रणाली की खरीद के लिए प्रारम्भिक
प्रक्रियाएं की जा रही हैं.
२. महानदी बेसिन के प्रणाली विश्लेषण के एक रूप में कृषि अनाज वन्य झाड़ियां
इत्यादि जैसे भूमि उपयोग पैटर्न के चित्र तैयार करने के संबंध में हसदेव बेसिन
के हवाई फोटो व्याख्या का कार्य पूरा किया गया. चूँकि हवाई फोटो १९६५ के थे, अत:
यह प्रस्ताव किया गया कि हाल ही के उपग्रह आकड़ों का विश्लेषण किया जाए कि पहले
ही प्राप्त किए गए हैं. अंकीय प्रतिविम्ब विशलेषण का कार्य जारी है वर्तमान भूमि
उपयोग की आकृति का उल्लेख करने वाले इस अध्ययन में क्षेत्र के भूमि प्रयोग आकृति
में होने वाले परिवर्तनों की तुलना को बहुत ही अच्छे तरीके से दर्शाया गया है.
३. क्षेत्र के भूमि उपयोग आकृति के चित्र लेने के संबंध में टीकरपारा उप-बेसिन
के अध्ययन का कार्य हवाई फोटो व्याख्या द्वारा किया गया तथा १:५०००० के स्केल के
लिए भूमि उपयोग नक्शों को तैयार करके यह कार्य पूरा किया गया.
४. मंत्रालय द्वारा जलाशय अवसादन अध्ययनों तथा नदी आकृति विज्ञान के लिए ५.३७
लाख रूपये की राशि के आकलन की स्वीकृति दी गई. विश्लेषण के लिए अपेक्षित उपग्रह
आकड़ों तथा अपेक्षित उपस्कारों की खरीद की जा रही है.
५. जल संसाधनों(सतही और भूमिगत) के संबंध में कृत्यक बल की रिपोर्ट को अब तक
अंतिम रूप दिया जा चुका है तथा योजना आयोग, सिंचाई मंत्रालय, अंतरिक्ष विभाग तथा
कृत्यक बल के अन्य सदस्यों को भेजी जा चुकी है.
६. तीन अधिकारियों को अल्पावधि के लिए देश के भीतर ही दूरस्थ सवेदन में
प्रशिक्षण दिलाने के लिए भेजा गया. इसके अलावा, अधिकारियों ने संगोष्ठियों तथा
सेमिनारों में भाग लिया.
प्रणाली इंजीनियरी से संबंधित संयुक्त राष्ट्र विकास कार्यक्रम स्कीमें
---------------------------------------------------
भारत में जल संसाधनों के समन्वित विकास से संबंधित प्रणाली इंजीनियरी परियोजना
जनवरी, १९८२ से सफलतापूर्वक कार्य कर रही है.
वर्ष १९८४-८५ के दौरान परियोजना में हुई प्रगति का ब्यौरा निम्नांकित है:-
(१) महनदी नदी के ४ अतिरिक्त उप-बेसिनों के लिए जल-विज्ञानिक तथा आयोजन संबंधी
अध्ययन करना जारी रहा. उप-बेसिनों में से एक के लिए पिण्डित पैरामीटरों का उपयोग
करते हुए एक नये संकल्पनात्मक जल वैज्ञानिक माडल 'वाटर ईल्ड' मॉडल का उपयोग
किया गया था. सिंचाई एवं विद्युत अध्ययनों के लिए 'टाओक्सहाल ' कम्प्यूटर
कार्यक्रम जो पहले प्रयोग किया जाता था, को भारतीय आयोजना नीति के अनुरूप बनाने
के लिए सी.डब्ल्यू.सी.एम.टी. एच.(सी.डब्ल्यू.सी.मोडीफाइड टाओक्सहाल) के रूप में
संशोधित किया गयाहै, जलाशयों ते अनुकिलतम संरूपण के चयन हेतु पूर्व प्रयोग की गई
गतिशील प्रोग्रामिंग मॉडल स्क्रीन को स्टोकॉस्ट के रूप में संशोधित किया गया.
ताकि उनमें से एक अनुकूलता के अतिरिक्त उप-अनुकूल समाधानों की व्यवस्था भी हो सके.
(२) विभिन्न पूर्वावशिष्ट भण्डारण सहित एम.आर.पी. कम्पलैक्स के लिए मोडसीम २
मॉडल के साथ अनुरूपण अध्ययन करते रहना जारी रहा. डा.डब्ल्यू.ए.हाल तथा डा.
एण्डरवरग द्वारा विकसित संकल्पना ए.डी.आई.पी. (प्रत्याशित निर्णय प्रभाव अवधि)
को, एक जलाशय-एक प्रयोजन से संबंधित केवल वास्तविक समय जलाशय परिचालन अध्ययन के
लिए एक मॉडल को विकसित करने के लिए प्रयोग किया था. बहु-जलाशय बहु-उद्देशीय
प्रणाली को भी मॉडल के अंतर्गत लाने के लिए प्रयत्न किए जा रहे हैं.
(३) आयोजना चरण से संबंधित पर्यावरण मामलों के समावेशनों के लिए एक नया मॉडल
नामशः "मेटरिक्स" एप्रोच मॉडल यूनिट में विकसित किया गया . जो लागत एवं पर्यावरण
प्रभावों के लिए नए हलके साधनों के सेट की व्यवस्था करने में समर्थ हैं. इसका
उपयोग महानदी के एक उप-बेसिन में किया गया.
(४) बेसिन में जलाशयों के अनुक्रमता से संबंधित रूल मॉडल तथा  न फार्म जल प्रबंध
से संबंधित करोपसम (सी.आर.ओ.पी.एस.एम.) तथा यू.सी.ए. मॉडलों को भी लगाया गया.
(५) वर्ष के दौरान परामर्शदाता डा.वारेन हाल, जल संसाधन प्रणाली विश्लेषण एवं
प्रचालन अनुसंधान में एवं परियोजना सलाहकार, डा. एन.टी. कोडिगोडा जो जल
वैज्ञानिक मॉडलिंग में परामर्शदाता हैं,तथा सिंचाई प्रबंध एवं वनस्पति मृदा-जल
संबंध में परामर्शदाता डा. वेयन वालकर ने उसे ४ हफ्तों की अवधि के लिए अपने
परामर्शदात्री कार्य के संबंध में परियोजना का दौरा किया. कार्य की प्रगति की
संवीक्षा करने उपरान्त उन्होनें भविष्य में किए जाने वाले कार्य के बारे में
मार्ग-दर्शन सिद्धांत प्रस्तुत किए. इन परामर्शदाताओं के अतिरिक्त डा.
सी.सी.पटेल, तकनीकी सलाहकार, यू.एन.डी.टी.सी.डी. कोरनेल विश्वविद्यालय के डा.
डी.पी.लोकस, तथा जल संसाधन आयोजना एवं प्रबंधन के विशेषज्ञ डा. अजीत के.विशवास
यू.के. ने परियोजना का दौरा किया तथा परियोजना की गतिविधियों से संबंधित
विभिन्न पहलुओं पर चर्चा की.
(६) प्रणाली इंजीनियरी तकनीकों तथा सम्बद्ध विषयों में संयुक्त राज्य अमेरिका
में यूनिट के चार अधिकारियों ने प्रशिक्षण प्राप्त किया. भारत सरकार द्वारा
नामित मुख्य इंजीनियर (प्रणाली) ने ए.पी.डी.-एल.ए.एच.आर. थाईलैंड की चौथी
कांग्रेस में भाग लिया जहां उन्होनें एम.एच.पी.कम्पलेक्स के अनुरूपण अध्ययनों पर
एक प्रबंध प्रस्तुत किया.
