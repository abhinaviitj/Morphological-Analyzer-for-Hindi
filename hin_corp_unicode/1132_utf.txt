<औङ्ङिचिअल् आन्ड् ंएडिअ ळन्गुअगेस्><ंअस्स् ंएडिअ><झ्हलनि, ंअहेस्ह्><णयब्हुडन्><१९८७><ढीण् - ठिमेस् औङ् ईन्डिअ><णेत् ढेल्हि><३५-३७><२०००><झ्हलनि ं - णयब्हुडन्>

बड़ी - बड़ी हस्तियों के शामिल होने के कारण यह सब कारगुजारियां हुई स्वयं मुख्यमंत्री हरिदेव जोशी भी इसमें शामिल थे, स्वयं मुख्यमंत्री हरिदेव जोशी भी इसमें शामिल थे, तो भला दूसरे घोटाला करने से कैसे चूकते? जयपुर में अजमेर रोड पर खसरा नं.
२४१ की बीस बीघा एक बिस्वा जमीन जोशी ने २० अगस्त, ८१.
के आदेश की आड़ से बेच डाली.
मुख्यमंत्री ने पहले यह जमीन साढ़े तीन लाख रुपये में इंद्रा कालोनी गृह निर्माणी सहकारी समिति को इकरारनामे के आधार पर हस्तांतरित किया.
विपक्ष के नेता भैरोसिंह शेखावत तथा जपा नेता माणक चंद सुराणा का कहना है कि यह इकरारनामा पूरी तरह फर्जी है.
दोनों नेताओँ ने कहा कि जमीन १९७५ में बिक चुकी थी, तो अरबन लैंडसीलिंग एक्ट (अलसर) के तहत जोशी ने रिटर्न क्यों नहीं भरी? किसी सरकारी दस्तावेज में इसका उल्लेख नहीं है कि जोशी जी १९७५ में ही इस जमीन को बेच चुके थे.
१९७५ में बेची जमीन का पैसा साल साल बाद क्यों लिया गया? इस जमीन की खातेदारी हरिदेव जोशी के नाम है.
फिर निर्माण की इजाजत कैसे मिल गयी.
यह आज तक रहस्य बना हुआ है.
जाहिर है गड़बड़ियों में मुख्यमंत्री भी शामिल हुए.
लोकायुक्त ने रिपोर्ट में कहा है कि भूमि रूपांतरण नियम १९७८ के बाद जमीनखोर गिरोह कुछ ज्यादा सक्रिय हुआ.
१९८१ में नया रूपांतरण नियम बना.
जब नये नियम बनाये तब तक तमाम जमीन खाली पड़ी थी, लेकिन १९८१ के नियमों में सेंध डालकर मुनाफाखोरों ने शहरों और कस्बों की जमीन अपनी गिरफ्त में ले ली.
१७८०९ बीघा जमीन तो अकेले जयपुर शहर में अवाप्ति के अधीन थी.
आज यह सारी जमीन समितियों की हो चुकी है.
इस तरह समितियों ने इकरारनामे को ढाल बनाकर न केवल पंजीयन शुल्क की बल्कि स्टाप शुल्क की भी चोरी की है.
इसका रास्ता दिखाया है खुद सरकार ने.
जब सरकार ने यह आदेश निकाला तब पुराने स्टांपों की कीमत कई गुना बढ़ गयी.
दस पैसे वाले पुराने पाई पेपर के आज भी पांच सौ रुपये देने को लोग तैयार हैं.
जयपुर शहर में यदि इकरारनामे के बजाय जमीनों का हस्तातंरण पंजीयन के जरिये होता तो करीब ५० करोड़ रुपये की आय सरकार को होती.
इस आदेश को सरकार आज भी वापिस क्यों नहीं ले रही? इसका कोई जवाब नहीं है.
भूमि रूपांतरण अधिनियम १९८१ के नियम ५ के तहत यह पाबंदी थी कि जो जमीन अवाप्ति में है.
उसका नियमन नहीं किया जा सकता.
लेकिन राजस्व विभाग के अफसर भी मुनाफाखोरों के साथ मिल गये और साइक्लोस्टाइल अधिसूचना(एफ ६) (८७) रेव/ग्रुप-४/८१ तारीख १ मार्च ८२) निकालकर समितियों को जमीन हड़पने के लिए "हरी झंडी" दिखा दी.
बिना इस बात का इंतजार किये कि जमीन को अवाप्ति से मुक्त करने संबंधी आदेश भी निकालने हैं.
कई आदेश तो ऐसे थे जैसे सरकारी अधिकारी सरकार के नहीं समितियों के कारिंदे हों.
सरकार ने अपने नियमों की खुलकर धज्जियां उड़ायीं.
रूपांतरण नियम १९८१ के बाद जो फर्जी अनुबंध किये गये.
सरकार उनकी जांच करती, इन जमीनों को नियमित करने से पूर्व कोई निश्चित नीति तय करती और ऐसे निर्देश देती कि ख ईददार के हक में रजिस्ट्री के द्वारा ही जमीन की बिक्री होगी.
ऐसा न करके सरकार ने बहुत बड़ी राशि से हाथ धोया है.
आयकर विभाग को भी इससे काफी नुकसान हआ है.
वैसे भी यह शहरी और गांव वालों के बीच साफ भेदभाव वाली नीति थी, क्योंकि गांवों के अंदर १२ प्रतिशत स्टांप शुल्क व पंजीयन शुल्क चुकाना पड़ता है.
जमीनों का सारा नियमन राजस्थान खातेदारी अधिनियम की धारा ४२ के विपरीत भी किया गया तथा बिना स्वामित्व प्राप्त किये नियमन करना सरकारी नियमों के खिलाफ है.
खातेदारों को मुआवजे की राशि पूरी दी नहीं और उनके खातेदारी अधिकार समाप्त कर दिये गये.
इसके अलावा जमीन को तकनीकी रूप से सरकार में निहित (वेस्ट) कर दिया, जो कानूनन गलत था.
राजस्व विभाग के तत्कालीन उपशासन सचिव गणपतराम यादव ने २४ जनवरी, ८५ को एक आदेश जारी कर राजस्थान खातेदारी अधिनियम की धारा ४२ के विपरीत होते हुए भी नाम मात्र की राशि लेकर राजा - महाराजाओं की जमीनों को रूपांतरित करने का प्रावधान रख, भ्रष्टाचार पर ऐतिहासिक मार्ग खोला.
भले ही सरकार ने अब इस आदेश को वापिस ले लिया है, लेकिन सरकारी खजाने में तो चार सौ करोड़ रुपये का नुकसान हो चुका है.
इस आदेश को वापिस क्यों लिया गया, इसका कोई साफ उल्लेख नहीं किया गया.
इस आदेश को न तो मंत्रिंमंडल ने मंजूरी दी थी और न ही मुख्यमंत्री इससे वाकिफ थे.
राजस्व विभाग ने २४ जनवरी, ८५ को आदेश क्रमांक ६/२७/राजस्व/१/८४/१ जारी किया था, जिसके मुताबिक राजा महाराजाओं की जिन जमीनों के संबंध में अवाप्ति की कार्रवाई शुरू हो चुकी है या विचाराधीन है वह भूमि रूपांतरण के आवेदक से मामूली सी राशि (यानी १८ रुपये प्रति वर्ग गज) लेकर भूमि का रूपांतरण किया जा सकता है.
अगर किसी अदालत का स्थगन आदेश है या अपील की गयी है तो भी रूपांतरण में कोई रुकावट नहीं पड़ेगी.
अगर अवाप्ति की कार्रवाई के बाद अदालत का फैसला सरकार के पक्ष में जाता है तो भूमि के रूपांतरण की एवज में जमा करायी गयी अमानत राशि का समायोजन भूमि की कीमत के रूप में कर लिया जायेगा.
अगर फैसला सरकार के विरुद्ध जाता है तो आवेदक को जमा करायी राशि बिना ब्याज के वापिस लौटा दी जायेगी.
विवादास्पद आई.
ए.
एस.
अधिकारी गणपतराम यादव ने इस आदेश को जारी कराने से पहले मुख्यमंत्री तक को नहीं बताया.
यह १९८४ की बात है जब श्रीमती इंदिरा गांधी की हत्या के बाद अधिसंख्य जनप्रतिनिधि चुनावों में व्यस्त थे.
यादव ने इसी व्यवस्था का लाभ उठाते हुए गुपचुप आदेश जारी कर दिए.
कानून के खिलाफ जारी इस आदेश की वजह से अलसर एक्ट, राजस्थान भूमि सुधार एवं भूस्वामियों का संपत्ति अर्जन अधिनियम १९७३ से निष्प्रभावी हो गया, क्योंकि इस आदेश की वजह से जमीनों के अधिग्रहण की कार्रवाई पूरी तरह थम गयी.
यूं तो इस आदेश का कोई सरकारी अधिकारियों ने खूब फायदा उठाया, लेकिन सबसे ज्यादा फायदा जयपुर के तत्कालीन अतिरिक्त कलेक्टर (भूमि रूपांतरण) रामजीवन मीणा ने उठाया, पूर्व उपमंत्री श्रीमती कमला भील के पति मीणा ने `मोती भवन'गृह निर्माण सहकारी समिति' की हनुमान नगर - योजना की करीब डेढ़ सौ एकड़ जमीन को रूपांतरित कर दिया, जबकि इस जमीन के संबंध में सरकार ने उच्च न्यायालय में अपील कर रखी थी.
इस गैर कानूनी रूपांतरण की वजह से सरकार को करीब ६० करोड़ रुपये का चूना लगा है.
जयपुर के खातीपुरा बीड की जमीन को सरकार ने डेयरी फार्म के लिए जयपुर महाराजा की निजी संपत्ति की सूची में रखा था.
इस जमीन पर मेजर जनरल जोरावर सिंह ने अपना हक बतलाया.
राज्य सरकार ने एक सितंबर, १९६४ को राजस्थान लैंड रिफार्म एक्वीजिशन आफ लैंड आनर्स एक्ट, ६४ के तहत इस जमीन को अधिग्रहीत कर लिया था.
इस पर मेजर जनरल जोरावर सिंह ने हाईकोर्ट में एक याचिका (नंबर ४८४) दायर कर इस फैसले को चुनौती दी.
हाईकोर्ट ने जमीन पर उनका मालिकाना हक नहीं माना.
लेकिन उसने अपने निर्णय दिनांक १७ सितंबर, ८४ में कहा कि लैंड आनर्स एक्ट की धारा ९-ए के तहत कलेक्टर जोरावर सिंह को नोटिस दें और उनके फैसले तक कब्जा नहीं ले.
राज्य सरकार ने हाईकोर्ट की डबल बेंच में अपील करते हुए इस फैसले के विरुद्ध स्थगन आदेश भी प्राप्त कर लिया.
यह ऐसी कीमत जमीन थी, जिस पर अनेक समितियों ने गिद्ध दृष्टि जमा रखी थी.
लिहाजा मोती भन गृह निर्माण सहकारी समिति ने पुरानी तिथि में इकरारनामे के आधार पर इस जमीन को ख ईद लिया और रूपांतरण के लिए आवेदन किया, लेकिन यह खारिज हो गया.
बाद में अतिरिक्त कलेक्टर (भूमि रूपांतरण) के पद पर रामजीवन मीणा आये तो उन्होंने पुरानी पत्रावली खोलकर समिति तथा अन्य खरीदारों के हक में रूपांतरण कर दिया.
जयपुर विकास प्राधिकरण (जेडीए) के अधिकारियों ने भी इस जमीन के रूपांतरण में अपनी सक्रिय भूमिका अदा की.
पहले तो जेडीए ने अपने पत्रांक एफ ५३२/जेडीए/८३ दिनांक २५ जुलाई, ८३ को रूपांतरण करने की अतिरिक्त कलेक्टर को सिफारिश की, लेकिन बाद में पोल खुलने पर जांच का नाटक किया गया कि यह जमीन कैसे रूपांतरित हो गयी.
हनुमान नगर योजना की यह जमीन जेडीए के मास्टर प्लान में शामिल है.
बावजूद इसके रूपांतरण की सिफारिश कैसे कर दी.
यह जांच का विषय है.
राजस्थान में तमाम नियमों की तरह लैंड आनर्स एक्ट भी कागजी होकर रह गया है, हाँ, राजा महाराजाओं ने इस एक्ट से जमकर फायदा उठाया है.
इस एक्ट के तहत राजा- महाराजाओं - जागीरदारों की ४०००१५.
१५ एकड़ जमीन सरकारी हो चुकी थी.
सरकार के अधीन यह जमीन किसी भी दीगर आदमी को हस्तांतरित नहीं की जा सकती.
राजाओं ने इस कानून को कई अदालतों में चुनौती दी.
कई अदालतों ने राजाओं को पाबंद भी किया कि वे जमीनों को हस्तांतरित न करें लेकिन उन्होंने सरकार की आंखों में धूल झोंककर कानून का उल्लंघन किया.
खातीपुरा बीड की जमीन का घोटाला इसका स्पष्ट उदाहरण है.
अलसर एक्ट की भी यही स्थिति रही.
इसकी आड़ में सरकारी अधिकारी रातों रात लखपति बन गये.
इस एक्ट को लाने के पीछे मंशा यह थी कि जिनके पास १५ सौ वर्ग मीटर से अधिक जमीन है, उनसे अतिरिक्त जमीन लेकर गरीबों को बांट दी जाये.
मगर आज जयपुर शहर में किसी भी गरीब को एक इंच जमीन नहीं मिली है.
सरकार कहती है कि किसी ने इसके लिए आवेदन ही नहीं दिया.
भूमि एवं भवन कर विभाग के अधीन काम करने वाला सीलिंग विभाग सरप्लस जमीन अवाप्त करके उसे जेडीए या न्यास के सुपुर्द करता है, ताकि जयपुर शहर में तो सरकार अपनी योजना बनाने में पूरी तरह विफल रही है, वजह साफ है.
जिन लोगों की `पहुंच' नहीं है, उनकी जमीन सीलिंग में आ रही है और जो `पहुंच' रखते हैं उनके लिए यह एक्ट कोई मायने नहीं रखता.
ऐसे सैकड़ों उदाहरण मिलेंगे कि भूमि एवं भवन कर विभाग ने अलसर के तहत जमीन अधिग्रहित की और जेडीए ने उस जमीन को रहस्यमय तरीके से छोड़ दिया.
इस जमीन छुड़ाई के सौदे में मोटी रकम का लेन-देन हुआ है, भूमि एवं भवन कर विभाग की करीब ८५ लाख वर्ग मीटर जमीन से जेडीए ने २२ लाख वर्ग मीटर जमीन पर बकायदा कब्जा भी ले लिया, लेकिन कब्जाशुदा जमीन में से जेडीए के पास सिर्फ एक-दो लाख वर्ग मीटर जमीन ही कब्जे में रही, बाकी जमीन पर धन्ना सेठों ने नाजायज कब्जा जमा लिया; कुछ अफसरों की मेहरबानी से गृह निर्माण सहकारी समितियों को मिल गयी.
पिछले ७ जुलाई को नगरीय विकास एवं आवासन विभाग के राज्यमंत्री सुजानसिंह यादव की अध्यक्षता में हुई एक उच्चस्तरीय बैठक में इस बात पर गहरा आक्रोश वयक्त किया गया कि १९७६ से लागू अलसर एक्ट पर अमल दस साल बाद भी काफी असंतोषजनक है.
राज्यमंत्री ने अधिकारियों को डांटा कि जेडीए ने ८५ लाख में से सिर्फ २२ लाख वर्ग मीटर जमीन पर ही कब्जा क्यों लिया? मंत्री ने हिदायत दी कि तमाम बकाया पड़ी जमीन पर फौरन कब्जा ले लिया जाए.
लेकिन जेडीए ने इस आदेश की परवाह नहीं की.
बकाया पड़ी जमीनों के बारे में जेडीए का जवाब `डिप्लोमेटिक' था कि जमीन का कब्जा इसलिए नहीं लिया क्योंकि वह उनकी योजना के अनुरूप नहीं थी, हकीकत यह है कि अधिकांश जमीन पर तो जेडीए के अफसरों ने ही कब्जा कराया था.
जेडीए के तत्कालीन वरिष्ठ नियोजक पी.
के.
माथुर ने तो ३६ गृह निर्माण सहकारी समितियों को सात हजार प्लाट की करीब तेरह लाख वर्ग मीटर जमीन छोड़ दी.
इसकी कीमत ३० करोड़ रुपये बैठती है.
कहा जाता है कि इस मामले में भारी सौदेबाजी हुई.
जब इस मामले की शिकायत होने लगी तथा जांच की प्रक्रिया सामने आयी तो माथुर ने एकदम अनजान बनते हुए अतिरिक्त कलेक्टर जयपुर को लिखा कि `जयपुर विकास प्राधिकरण द्वारा जिलाधीश कार्यालय को कुछ ऐसी योजनाओं की कृषि भूमि रूपांतरण के लिए सिफारिश कर दी गयी है, जो भूमि सरकारी है तथा प्राधिकरण द्वारा इन पर कब्जा भी लिया जा चुका है.
चूंकि भूमि के स्वामित्व की जांच जिलाधीश कार्यालयों के स्तर पर होती है, इसलिए यह कार्रवाई प्राधिकरण के स्तर पर नहीं की गयी है.
संलग्न सूची में दर्शायी गयी योजनाएं यदि जिलाधीश कार्यालय में विचाराधीन है, उन पर कार्रवाई न की जाए.
'सवाल पैदा होता है कि माथुर को जब यह पता है कि जिस जमीन के रूपांतरण की उन्होंने सिफारिश कर दी है और उसकी मिल्कियत प्राधिकरण के पास है, फिर माथुर कैसे कहते हैं कि उन्हें स्वामित्व के बारे में जानकारी नहीं थी? यह अकेला घोटाला नहीं है, और भी इस तरह के उदाहरण हैं, जयपुर में स्टेशन रोड पर २४५३३ वर्ग मीटर क्षेत्र में फैले `अटल वन' की जमीन भी सरकार ने सीलिंग से मुक्त कर दी है.
ऐन स्टेशन के नजदीक इस जमीन की कीमत करीब छः करोड़ रुपये है.
नगरीय विकास एवं आवासन विभाग ने अपने आदेश के जरिये जमीन के मालिक जे.
के.
अटल को दो साल के भीतर होटल निर्माण पूरा करने की शर्त पर जमीन अवाप्ति से मुक्त कर दी.
यदि धन्ना सेठों की जमीन सरकार अधिग्रहित नहीं कर रही है तो सरकार को क्या अधिकार है कि वह गरीब काश्तकारों की जमीनों को अधिग्रहित करें?
