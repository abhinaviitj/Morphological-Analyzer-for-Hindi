<ळिटेरटुरे><णोवेल्><षग्हव षन्गेय><आन्ड्हि कि णिवेह्><१९८६><आट्मरम् ' शोन्स्><ढेल्हि><४-११><२१००><षग्हव ष्., आन्ड्हि खि णिवेह्,नो>

+ महाराणा के बैठ जाने पर वे दोनों यथास्थान बैठ गये. महाराणा के मुख पर
गम्भीरता बैठ ही गई लगती थी. उन्होनें भी कुसुम्भा पिया था, परन्तु चपलता के
स्थान पर स्थिरता ने अपने को प्रगट किया था. उनके बहुमूल्य वस्त्रों में से गंध
आ रही थी. माथे पर झील के अँगूठे से लगा हुआ रक्त का टीका चमक-सा रहा था. यह
सिसोदिया कुल की आन था. बप्पारावल के समय से ही यह परम्परा चली आ रही थी. बप्पा
को भीलों के सरदार ने, अपने हाथ से अपना अँगूठा काटकर अपने रक्त से राजतिलक
किया था, और तब से मेवाड़ के सिंहासन पर वही महाराणा कहलाने का अधिकारी होता
था, जिसके मस्तक पर झील अपनी स्वामिभक्ति की मुहर अपने लहू से लगाते थे.
महारानी में इस समय विनम्रता थी और था वह सहज कमनीय गौरव जो उनका अपनापन था.
'घणीखमा महाराणाजी!' उन्होंने कहा, 'आपने अभी कहा था कि आप जानते है.
मैं पूछ सकती हूँ ?'
महाराणा ने कहा, 'क्यों नहीं ? वीर शक्तिसिंह खड्ग-खिलाड़ी हैं, वे इसी से नहीं
समझ सके.'
शक्तिसिंह की आँखें कुछ मुँदीं और हाथ तलवार पर गया. महाराणा फिर मुस्कराये.
उनकी दृष्टि शक्तिसिंह के हाथ पर थी. महारानी ने देखा तो कहा, 'देवर! क्या
हुआ?'
'भाभी !' शक्तिसिंह ने कहा, 'महाराणा कहते थे कि मैं खड्ग का खिलाड़ी हूँ.'
'महाराणा !' महारानी ने स्वर खींचकर कहा, 'मैं महाराणा कहती हूँ, क्योंकि वे
मेरे स्वामी भी हैं. परन्तु तुम एक पेट के जाए होकर इस एकान्त में भाई को भाई
क्यों नहीं कहते ?'
शक्तिसिंह लज्जित हो गये. बोले, 'देखो भैया ! ये मुझसे हमेशा मीनमेख नहीं
निकालती हैं न ?
महाराणा हंसे. फिर गम्भीर होकर कहा, 'महारानी को यह आनंद आनंद नहीं लगा न ?'
महारानी विचित्र दृष्टि से देखती रहीं .
'यह कैसी बात ? ' शक्तिसिंह ने चकित होकर पूछा.
महारानी ने उत्तर नहीं दिया. सुनती रहीं.
शक्तिसिंह की आकुलता को कम करते हुए महाराणा ने कहा-~ 'लक्ष्मी !'
उस निकट संबोधन को सुनकर महारानी को अकसमात् ही संकोच हुआ परंतु उन्होंने आपने
को सँभाल लिया और मर्यादा के उचित ही उत्तर दिया-'अन्नदाता !'
महाराणा के मुस्करा कर कहा-'क्या यह सच नहीं है ?'
वे उत्तर नहीं दे सकीं. सोचने लगीं.
शक्तिसिंह के काटा-भाभी 'क्या बात है ?'
'तुम नहीं समझे, देवर !'
'नहीं.'
'तब तो तुम केवल योद्धा हो, देवर ! राजनीति की बात से ऐसे बेखबर हो !'
शक्तिसिंह अचकचा गये.
महारानीने कहा-'मैं यही सोचती हूँ कि मनुष्य जो करता है, वह उसे अपनी ही दृष्टि
से देखता है, या दूसरों की भी उसे चिंता रहती है, देवर !'
शक्तिसिंह नहीं समझे. मुख पर झुँझलाहट-सी आ गई.
महाराणा ने कहा,-'मैं समझता हूँ, महारानी.'
'आप !'शक्तिसिंह ने पूछा
'महारानी चिंतित है और मैं जानता हूँ,' धीरे से महाराणा ने फिर कहा - 'इसीलिए
कि आज महाराणा सांगा का पौत्र, वीर उदयसिंह का पुत्र सिसोदिया जगमल मेवाड़
छोड़कर चला गया. यही कष्ट महारानी को खाये जा रहा है.'
शक्तिसिंह ने कहा - 'लेकिन वह तो स्वार्थी था. सगा भाई था, फिर भी उसने अपने को
सिंहासन का अधिकारी समझा. भाभी, वह यदि सिंहासन पर बैठ जाता तो मर्यादा भंग हो
जाती.'
महारानी स्तब्ध खड़ी थीं. उन्होंने धीरे से कहा-'वह ठीक है, देवर !
परन्तु स्वर्गीय महाराणा ने उन्हें ही सिंहासन का उत्तराधिकारी बनाया था.'
'स्वर्गीय महाराणा ने ममता से काम लिया था, भाभी ! राज्य के नियम, पूर्वजों की
मर्यादा सब बड़े को ही सदा से उत्तराधिकारी कहते चले आ रहे हैं. फिर जगमल
यदि गद्दी पर बैठा रहता तो सारे सरदार और सामंत उच्छृंखल हो उठते . मेवाड़
छिन्न- मित्र हो जाता.'
'मैं जानती हूँ.' महारानी ने कहा, 'मेवाड़ की धरती सिंहों की भूमि है, परंतु
दुर्भाग्य से सिंह झुण्ड बनाकर रहना नहीं जानते. मैं मानती हूँ कि सामंत विरोधी
थे. लेकिन महाराणा !'
शक्तिसिंह झुँझला उठे. उन्होंने कहा, 'बस करो, भाभी ! देख लिया स्त्री की
बुद्धि उल्टी होती है. और स्त्री ने ही राम-जैसे भगवान को सोने के मृग के पीछे
दौड़ाया था, स्त्री ही ने पाण्डवों के घर में आग लगवाई थी.'
'मैं तुम्हारी स्त्री नहीं हूँ , देवर !' महारानी ने गंभीर स्वर में कहा
-`तुम्हारी भाभी हूँ. दर्जे में तुम्हारी माँ हूँ.'
'मेरी तो सीता भी माता है, भाभी !' शक्तिसिंह ने कहा - 'उससे क्या मैं सचाई भी
नहीं कह सकूँगा ! '
'तो अगर सचाई सुनना चाहते हो तो सुनो, मेवाड़ की गद्दी के लिये यह झगड़ा आपसी
फूट की ही निशानी है.'
महाराणा ने नम्र स्वर से कहा - 'महारानी ! मैं स्वीकार करता हूँ कि यह निश्चय
फूट है. लेकिन इस परिस्थिति में किया भी क्या जा सकता था ! स्वर्गीय महाराणा
छोटे बेटे जगमल को गद्दी दे गये थे. सामंतों ने मानने से इंकार कर दिया. भील
सरदार ने कहा कि महाराणा अपनी तबीयत से कुछ कर जायें, हम वही मानने को
तैयार नहीं ! हमें राज्य का नियम देखना है. बड़े के रहते अगर मैं अँगूठा काटकर
राजतिलक करने को बढ़ूँगा तो बप्पारावल की सौगन्ध, मेरे अँगूठे से लहू नहीं पानी
गिरेगा. और सामन्तों ने तलवारें खींचकर आकाश की ओर उठाकर महाराणा साँगा
की शपथ लेकर कहा कि मेवाड़ की धरती के लिये वे अपने जीवन को दे देंगे,
परन्तु मेवाड़ की गद्दी पर नियम भंग करने वाले को नहीं बैठायेंगे."
'मैं इसका साक्षी हूँ. ' शक्तिसिंह ने कहा - 'भैया ने कभी लोभ नहीं दिखाया.
इनको जबर्दस्ती गद्दी पर हम लोगों ने बिठाया है. जगमल, कायर था.'
'कायर !' महारानी ने कहा - 'एक तुम वीर हो, तुम्हारे भैया वीर हैं ! बस, मेवाड़
को अब प्रजा और सेना की भी आवश्यकता नहीं रही न ?'
महाराणा ने कहा - 'तुम उत्तेजित हो रही हो, महारानी !'
'मैं उत्तेजित नहीं हूँ, महाराज ! व्यक्ति यदि अपने को राज से ऊपर करके देखने
लगेगा तो कैसे काम चल सकेगा ! राजपूत वीरता और बुद्धि को अलग करके कैसे देख
सकते हैं ! मैं स्त्री हूँ, स्वामी ! जाति से देश का गौरव तभी बढ़ता है, जब जाति
देश के लिये मरने के साथ-साथ जीना भी जानती है और वीरता के मतवाले राजपूत
जीने से ऊपर मरने को लेकर चलते हैं. जब जीने का सवाल आता है वे व्यक्ति और
देश के बीच सामंजस्य रखने की बात नहीं सोचते .'
'सब सोचते हैं .' शक्तिसिंह ने कहा - ' नहीं तो क्यों हम सिसोदिया इस देश के
लिए कष्ट उठाते है !'
'कष्ट !' महारानी ने कहा - 'माँ जब बच्चे को जन्म देती है तब किसलिये उसे
वह दुख नहीं व्यापता ? क्योंकि वह उसे अपना ही फलना - फूलना कहती है.
देश के लिये कष्ट तो कोई नहीं उठाता, देवर !
कष्ट तो आदमी अपने लिये उठाता है. अपनी स्वतन्त्रता और अपने गौरव के लिये
वह कष्ट उठाता है.'
'अरे छोड़ो भी ! ' शक्तिसिंह ने कहा - 'हम तो तलवार चलाते है . बात का धन हमारे
पास है ही कहाँ ?'
महारानी ने कहा - 'ठीक कहते हो, देवर ! बताओ, क्या कोई अकेला भी इस भूमि को
स्वतंत्र कर सकता है ?'
महारानी का तीखा स्वर तड़प उठा. शक्तिसिंह ने फुत्कार किया - 'यह तुम्हारा हठ
है, भाभी !'
'हठ नहीं, देवर !' महारानी ने कहा, मेरा पति इस गद्दी के लिये भाई से कलह करने
वाला न कहलाये यही कहना चाहती हूँ. तुम सचमुच वीर हो, मेवाड़ के सिंह हो. सोते
हो या अहेर करके शत्रु का सर्वनाश करते हो, परंतु यह भी तो बताओ, क्या तुम्हारा
और मेरा कह लेना काफी है ?'
'तुम मेवाड़ में जन्मी नहीं न ?' शक्तिसिंह ने कहा .
'नहीं जन्मी, ठीक है. पर हम स्त्रियांॅ ही हैं जिनके कारण मेवाड़ मेवाड़ है. हम
ही मेवाड़ की धरती है, देवर ! जिनके कारण मेवाड़ का गौरव जगमगा रहा है, उनको
हमारी ही कोख जन्म देती रही है. मेवाड़ के पुरुषों को बनाने वाली उसकी नारियाँ
हैं. तुम चित्तौड़ की रानियों का जौहर भूल रहे हो, देवर !' और उस समय ऐसा लगा
ऐसे कोई विशाल चिता धू-धू करके जल उठी. महारानी के मुख पर ज्वाला की-~चमक आ गई
और उनके सिर पर ढकी रंग-बिरंगी ओढ़नी अनेक रंगों की लपट की भाँति चमक उठी.
महाराणा के ओजस्वी और शक्तिसिंह के स्फुरित आनन पर उस समय शताब्दियों का पौरुष
जैसे हूंकार की स्वीकृति बनकर उन्नद्ध हो उठा. उस क्षण मे विद्वेष नहीं,पारस्परिक
मर्यादा की सहिष्णुता थी.
महाराणा ने कहा, 'ठीक कहती हो, महारानी ! वीर बप्पा की पवित्र भूमि, जहाँ राणा
कुम्भ का जयस्तंभ धरती फाड़कर आकाश को चुनौती दे रहा है, वह धरती बलिदानों की
वेदी है, वहाँ अकेला प्रताप कुछ नहीं है. वहाँ अकेला कोई नहीं है. हम सब मिलकर
ही स्वतंत्रता का वरण कर सकते हैं. महाराणा साँगा और सुलतान लोदी ने मिलकर जिस
विदेशी मुगल बाबर को चुनौती दी थी, वह जीत गया.'
शक्तिसिंह आवेश में उठ खड़ा हुआ. उसके भर्राये स्वर में कहा-"वह जीत गया, परंतु
क्यों ? क्यों उसके पास बारूद की तोपें थीं जिनके बारे में राजपूत तब नहीं
जानते थे.'
'नहीं,' महाराणा ने टोका-'इतना ही नहीं, जीत गया क्योंकि राजपूत बुद्धि-कौशल से
काम नहीं ले सके. वे छल करने वाले शत्रु से धर्म-~युद्ध करते थे. स्वर्गीय राणा
की एक ही बात मुझे अच्छी लगी है. जीवित रहो और यदि शत्रु की शक्ति असीम है,
तब भी समर्पण न करो बल्कि छिपकर युद्ध करो.'
'बस !' महारानी ने पूछा.
महाराणा ने सिर उठाया. शक्तिसिंह ने आँखें गड़ा दीं. महारानी ने कहा, 'घर की
फूट से बचो.'
कौन बचना चाहता है घर की फूट से ? ' द्वार पर से गंभीर शब्द सुनाई दिया.
'गुरुदेव !' तीनों आदर और श्रद्धा से उठ खड़े हुए.
वृद्ध ब्राह्मण पुरोहित ने प्रवेश किया. तीनों ने उनके चरण स्पर्श करके हाथ
माथे से लगाये.
वृद्ध ने महाराणा से कहा, 'विजयी हो.'
शक्तिसिंह से कहा, 'यशस्वी हो.'
और महारानी से कहा, 'अखण्ड सौभाग्यवती हो.'
तीनों बैठ गये. तब वृद्ध ने कोमल दृष्टि से देखते हुए कहा, 'फूट से रक्षा करने
की बात कर रहे थे न ?'
महाराणा ने कहा, 'गुरुदेव ! आज महारानी प्रसन्न नहीं हैं. अपने देवर के
चले जाने, का उन्हें खेद है.'
वृद्ध हँसे. कहा, 'बेटी, यह सच है ?'
'हां, देव!' महारानी ने कहा - 'बताइये, क्या पवित्र सिसौदिया कुल पर कलंक नहीं
लग गया ? क्या लोग सुनने पर यह नहीं कहेंगे कि भाई ने भाई की गद्दी छीन ली ?
क्या कहते है कुँवर शक्तिसिंहजी ! यही कि देवर जगमल छोटे थे. परन्तु पिता ने जब
उत्तराधिकारी बना दिया, तब उस पर प्रश्न करने की क्या सूर्य-वंशियों में कोई और
परम्परा है ! भरत क्या छोटे न थे ? महाराणा और शक्तिसिंह क्या मेवाड़ के गौरव
के लिये, सिसौदिया लहू की आन के लिये मिलकर केवल सैनिक-मात्र बनकर नहीं
रह सकते थे ? मुझे इस सब में कहीं न कहीं भय-सा लगता है.'
वृद्ध ने सिर हिलाकर स्वीकार किया और मुसकराकर कहा - 'यह वही पवित्र कुल है
बेटी, जिसकी कीर्त्ति (मृत्यु के बाद मिलने वाला नाम) सदैव यश (अपने जीवनकाल
में मिल जाने वाली प्रसिद्धि) बनकर जीवित रहती है, क्योंकि यहाँ अवढर दानी
श्री एकलिंग महाराज के प्रबन्धक सदा से ही अपने लहू से पूर्वजों की आन का
तर्पण करते रहे हैं. मेवाड़ की कीर्त्तिकथा केवल क्षत्रियों के खड्गों में
समाप्त नहीं हो जाती, वह भोलों, नारियों और आबाल-वृद्धों के निस्वार्थ समवेत
बलिदानों का अमर साका बनकर शताब्दियों से दिगन्तों में गूँजती चली आ रही है.
मैं महाराणा कुल के पुरोहितों का वंशज हूँ. इस देश को जाग्रत करने के लिये
महायोगी गोरखनाथ के एक शिष्य ने, कहा जाता है, वीरवर बप्पारावल को एक खड्ग
दिया था, जिसको उठाकर उन्होंने राज्य-निर्माण किया था. वह राज्य क्षत्रिय गर्व
पर नहीं, जंगल के वीर भीलों की सहायता, से उठ ख़ड़ा हुआ था. महावीर राणा साँगा
ने अस्सी घाव खाये हुए शरीर से एक आँख और पाँव देकर रणचण्डी की पिपासा को
तृप्त किया था. परन्तु यह देश निरन्तर बर्बरों से आक्रान्त होता रहा, जो वीरत्व
से अधिक अपने कौशल से विजयी हुए.'
वृद्ध के सफेद केश छितराये-से उसके कन्धे पर पड़े थे. उसके मुख पर अब एक तन्मय
आभा थी, जिसे देखकर उन तीनो के भीतर श्रद्धा बढ़ गई. वृद्ध कहता रहा-'मेवाड़ का
दुर्भाग्य उसके अपने ही वासियों के कारण उदय हुआ था. स्वर्गीय महाराणा जानते थे
कि उनका वध करने को जब रणवीरसिंह आया था तब पत्रा दाई ने अपनी आँखों के
सामने अपने बालक की कटवाकर मेवाड़ के गौरव की रक्षा की थी. सुनो और जानो
कि मेवाड़ का यह गौरव यहाँ के कण-कण में से गूँजता है. मैं जब चलता हूँ, तब
मुझे लगता है कि मेवाड़ की पवित्र मेदिनी पग-पग पर हुंकारती है. फिर मैं सोचता
हूं, कि जब मेरे पाँव से यह स्वतन्त्र आत्मा चिंघाड़ती है, तब उन विदेशी
आक्रांताओं के पग-विक्षेप से यह कितनी गरजती होगी ! तब मैं कहता हूँ, मातृभूमि!
जननी ! दया कर ! हम तेरे वक्ष पर खेलते हैं. तू हमें पालती है. हमारे पाँवों के
स्पर्श से विक्षुब्ध न हो, क्योंकि प्रत्येक माता अपनी सन्तान की लात अपने पेट पर
झेलती है. वसुन्धरे ! हम सदैव तेरे स्नान के लिये अपने रुधिर को बहाने के
लिय तत्पर हैं.'
वृद्ध ने रुककर स्वर बदलकर कहा, 'इतिहास और पुराणा कहते हैं कि इस मेवाड़
को पहले मरुधन्व कहते थे. इस देश में अनेक हूण, शक, आभीर और अनेक
जातियाँ आई . परन्तु किसी ने भी धर्म के नाम पर राजनीति को आवरण में नही
छिपाया. किंतु जिस दिन मुगल हँमायू को रानी करणवती ने राखी बाँधी उस दिन
इस वैमनस्य का अंत हो गया, क्योंकि जब विदेशी इस भूमि की मर्यादा को सिर
झुकाता है, तब वह विदेशी नहीं रहता. स्वर्गीय महाराणा उदयसिंह शांतिप्रिय थे
और उन्होंने अकबर-शाह से युद्ध में पराजित होने पर उदयपुर बसाया. परंतु
वे कायर नहीं थे. उन्होंने समझ लिया था कि शत्रु की शक्ति बढ़ गई है, इसलिये
राणा साँगा की युद्धनीति को उन्होंने छोड़ दिया. आमेर के राजा भारमल ने अपनी
पुत्री जोधावाई अकबर को व्याह दी और राज्य वचा लिया.
