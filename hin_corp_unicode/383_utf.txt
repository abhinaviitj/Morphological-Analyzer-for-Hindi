<शोचिअल् श्चिएन्चे><झोउरलिस्म्><षम् ंओहन् फट्हक्><शहिट्यिक् फट्रकरिट><१९८९><घ्यन्मन्डल ळिमिटेड्><अरनसि><१६८ टो १७१><२१००><षम् ंओहन्-शहिट्यिक् फट्रकरिट>

पत्रोंका जन्म चाहे जिन उद्देश्योंको लेकर हुआ हो, विकासक्रमने उनको ऐसी
स्थितिमें लाकर रख दिया है जिनमें किसी भी देशका पाठक वर्ग या जनता उससे
मनोरंजन ही नहीं, समाचार मात्र ही नहीं, बल्कि पथ-प्रदर्शनकी अपेक्षा
रखती है.
देशज स्थितियोंके प्रभावसे रचनात्मकताको बिल्कुल अलग रखना संभव नहीं है.
पत्र और पत्रि-~काओंको भी हम इससे अलग नहीं रख सकते. साहित्य और
पत्रकारिताकी सबसे बड़ी प्रतिबद्धता अपने पाठकोंके प्रति होनी चाहिए.
देश, राष्ट्र या समाजका विकास शून्यमें नहीं होता. विचारोंका महत्व
सर्वाधिक है. इन्हीं विचारोंको अपनाकर, उनको समीक्षा कर या किसी
विचारधाराको अस्वीकृत करते हुए कोई भी देश अपने भविष्य की दिशा निर्धारित
करता है. महादेवीजीके शब्दोंमें ज्ञानसे अधिक कठिन उसकी संप्रेषणीयता है.
यह कथन रचनाधर्मिता अथवा साहित्य और पत्रकारिताके गहन अन्त-~संम्बन्धको
प्रमाणित करता है.
समाचार पत्र और पत्रकार भी साहित्यकी तरह जीवनके विविध सन्दर्भोंको उजागर
और विश्लेषित करते हैं, उनका संस्कार कर विश्व-संस्कृतिकी धारामें
प्रवहमान करते हैं. इस महत्तर कार्य-~का संपादन करनेवालोंका क्षेत्र
प्राचीन कालसे ही अत्यधिक विस्तृत रहा है. `सरस्वती' मासिक द्वारा
साहित्यकारोंके निर्माणका जो कार्य पण्डित महावीरप्रसाद द्विवेदीने किया,
पत्र-पत्रिकाओंने विभिन्न प्रकारकी जो साहित्यिक सेवाकी, आजके वातावरणमें
उसका अभाव है. हिन्दीके साहित्यकारों, पत्रकारों द्वारा संपादित दैनिक
एवं साप्ताहिक पत्रोंमें लगभग तीन-चार दशक तक हिन्दीके प्रमुख
साहित्यिकों-~की कृतियाँ स्थान पाती रही हैं. पुस्तकोंके अलावा
पत्र-पत्रिकाएंॅ भी साहित्यिक रचनाओं और साहि-~त्यकारोंको प्रकाशमें
लानेका प्रमुख माध्यम रही हैं. हिन्दीके पत्रकारोंपर प्रमुख
साहित्यकारोंका बहुत गहरा प्रभाव स्पष्ट परिलक्षित है किन्तु हिन्दी
पत्रकारिता एवं साहित्यकी दूरी बढ़ती जा रही है, जो हमारे देशकी
पत्रकारिता और हमारे साहित्य दोनोंके लिए उचित नहीं प्रतीत होता. इस दूरी
का प्रभाव हमारे देशकी भाषा-स्थितिपर पड़ना स्वभाविक है. साहित्यकी विविध
विधाओंके विकास के साथ ही भाषाके परिमार्जन, नये शब्दोंके निर्माण,
व्याकरण सम्बन्धी मापदण्ड तथा साहित्यकी आलो-~चनाके मानदण्ड स्थिर करनेकी
दिशामें हिन्दी पत्रकारिताका जो विशिष्ट अवदान रहा है, वह अब सिर्फ
इतिहासकी बात है. भाषा सम्बन्धी जो अराजकता दिखायी पड़ रही है उसके लिए
भी यह दूरी कम उत्तरदायी नहीं है. हिन्दी पत्रकारितापर अंग्रेजीके
प्रभावने इस विकृतिको और भी बल दिया है. जब नवमुक्त देशपर अंग्रेजी
संस्कारोंकी, नये सांस्कृतिक उपनिवेशवादकी काली छाया मंडरा रही हो तब
हिन्दी पत्रकारिता और साहित्यसे ही इस दिशामें काफी कुछ आशा की जा सकती
है. हमारे देशकी भाषा हिन्दी सिर्फ अनुवादकी भाषा बनकर न रह जाय उसकी
स्वतन्त्र अस्मिता जागृत हो इसके लिए साहित्यकारों और पत्रकारोंको बहुत
मानसिक चिन्तन, लेखन और श्रम करना होगा.
`अखबारी लेखन' को हेय सा समझकर जन माध्यमोंके लिए किये जानेवाले लेखनसे
दूर भागने की जरूरत मैं नहीं समझता क्योंकि जो साहित्य आम जनतातक पहुँच
रहा है, वह पत्र-पत्रिकाओं या दूसरे जन माध्यमोंके माध्यमसे पहुँच रहा
है. साहित्यिक कृतियाँ बहुधा कुछ गिने-चुने अनुसंधित्सुओं,विद्यार्थियों
या अध्यापकों तक ही पहुँच पाती है या पुस्कालयोंकी शोभा बढ़ाती है. क्रय
शक्ति और समयके अभावके साथ ही पाठकीय अभिरुचिका अपेक्षाकृत कम होना इसके
कुछ अन्य कारण हैं. पत्रकारितामें आज भी स्मरणीय वही है जिसका कुछ
साहित्यिक मूल्य है. इनका प्रकाशन आवश्यक है. लोक रचना पत्रकारका धर्म
है. पत्रकारिताने आज अन्वेषणकी प्रक्रिया (इन्वेस्टिगेटिव जर्नलिज्म)
अपनायी है पर हमारे साहित्यमें तो ऐसे तमाम उदाहरण मिलते हैं कि
रचनाकारोंने `जहाँ न पहुँचे रवि वहाँ पहुँचे कवि' की उक्तिको चरितार्थ कर
दिखाया है. लोक-~साहित्य, लोकभाषा और साहित्यिकोंकी शब्द साधना आज भी
हमारी पत्रकारिताके लिए आदर्श बन सकती है.
हमारा जो पाठकवर्ग है, वह क्या चाहता है इसकी खोज और अखबारोंका प्रसार
कैसे बढ़े यह पत्र संचालकों और सम्पादकोंकी निरन्तर चिन्ताका मुख्य विषय
बन गया है. होना चाहिये भी. लेकिन इसी चिन्ताने एक अन्धी दौड़को जन्म
दिया है, जो हमारे समाचार पत्रोंके सहयोगियोंमें एक ऐसा भ्रम पैदाकर रही
है, जो दिशाहीनताका सबसे बड़ा कारण है. स्वतन्त्रतासे पहले सिर्फ एक
लक्ष्य था आजादी पाना. और सभी इसी लक्ष्यके लिए कुछ न कुछ करते रहे पर अब
स्थिति भिन्न है. सारे सिद्धान्त दर किनार रखकर, समाजपर होनेवाले इस
माध्यमके प्रभावोंके बारेमें भी बिना कुछ सोचे-समझे जो भी कुछ
प्रकाशित-प्रसारित किया जा रहा है, वह जनमानसको कहीं कुछ ऐसा
प्रभा-~वितकर रहा है कि उससे हमारा समाज लक्षयहीन समाज बनता जा रहा है.
आज अपराध, हिंसा, यौनाचार, भ्रष्टाचारकी खबरें छपती हैं तो समाजपर उनका
कैसा प्रभाव होगा, शायद यह सोचनेकी विशेष आवश्यकता नहीं समझी जाती. साथ
ही एक दिनकी जिन्दगीवाली `अधकचरी' सामग्री छापकर हम अपने कर्तव्यकी
इतिश्री समझ लेते हैं. `फालो अप' यानी किसी बी स्टोरीके बारेमें बहुत
दूर, गहराई तक, अध्ययनके जरिये सोचना और निष्कर्ष प्राप्त करना, समाजपर
होनेवाले प्रभावोंके संदर्भमें मार्गदर्शन करना आदि बातें `खोजी
पत्रकारिता' के इस युगमें भी दुर्लभ हो गयी हैं. इसका बहुत बड़ा कारण
साधनोंका अभाव अवश्य है किन्तु `अधिक बेचने' की होड़में बहुत कुछ अधकचरा,
चमत्कारिक या चौंकनेवाला छापकर हम पत्रों और पत्रकारिताको किधर ले जाना
चाहते हैं, यह सोचना ही पड़ेगा.
समय के साथ-साथ पीत पत्रकारिताकी परिभाषा और उसके संदर्भ भी बदलने
स्वाभाविक हैं. आज समर्पित पत्रकारों या `मीडिया पर्सन्स' की बड़ी कमी
है. ऐसी स्थितिमें इस प्रश्नको नयी दृष्टिसे देखना होगा. पीत पत्रकारिता
करनेवाले पत्रकारों या समाचार पत्रोंके प्रति समाजका नजरिया हमेशा भिन्न
रहा है, और आज भी है लेकिन समूची आधुनिक पत्रकारिता `पीत' पत्रकारिता है,
यह बात सर्वथा गलत है. आज पत्रकारिताके जो नये तेवर हमारे सामने हैं, वे
हमारी पत्रकारिताको नयी गरिमा प्रदान करते हैं. अपवाद तो हर-जगह हैं ही.
खोजी पत्रकारिताके क्षेत्रमें अभी हमें बहुत कुछ हासिल करना है. इसके लिए
समुचित वातावरण, पाठकीय रुचि और साधनोंकी पर्याप्त व्यवस्था बहुत आवश्यक
है. फिर भी पिछले दो-तीन दशकोंमें इस दिशामें जो प्रगति हुई है, उसे
सर्वथा नकारा नहीं जा सकता. पाठक ऐसी अच्छी चीजें पढ़ना ही चाहते हैं
परन्तु ऐसी सामग्रीका हमारे माध्यमोंमें बहुत अभाव है. वैज्ञानिक ढंगकी
खोजी पत्रकारिता और आगे बढ़े तो शायद हम अपनी पत्रकारिताकी गिरती हुई
साखको भी बहुत कुछ बचा पायेंगे. जहाँतक विस्फोटक स्थितिको और विस्फोटक
बनानेका सवाल है, पत्रकारिता सामाजिक स थितियोंका दर्पण है, इसलिए
समाजकी स्थितियोंके वास्तविक चित्रणको गलत नहीं कहा जा सकता. हाँ,
कभी-कभी पत्र स्वातन्त्र्यके नामपर वास्तविकताको नये-~नये रंग देने की
कोशिश की जाती है, जो उचित नहीं है लेकिन जिम्मेदार पत्रकार या पत्र ऐसा
नहीं करते. मेरी दृष्टिमें जनहितका ध्यान रखना पत्रकारोंका पहला कर्तव्य
होना चाहिए. लोकतन्त्रके इस `चौथे पाये' ने हमारे देशमें यह कार्य बखूबी
किया है परन्तु मैं पहली ही बात दुहराना चाहूँगा कि पत्र-~कारोंमें भी
इसके अपवाद बहुत हैं.
साहित्यकार और पत्रकार आज भी अलग-अलग वर्गोंमें बँटे हैं. साहित्यकारोंका
एक वर्ग है, जो पत्र-पत्रिकाओंमें लेखनको निषिद्ध समझता है. दूसरा वर्ग
इसके लिए लेखन तो करता है परन्तु मौका पड़नेपर इसे `दूसरी कोटि' में
गिननेमें संकोच नहीं करता. बड़े साहित्यकार यदि पत्र-पत्रिकाओंको `निषेध'
मानते रहेंगे तो इससे साहित्य और पत्रकारिता दोनोंकी बड़ी क्षति होगी.
पुन: कहना पड़ेगा कि पत्रकारितामें आज भी स्मरणीय वही है, जिसका कुछ
साहित्यिक मूल्य रहा है.
सिर्फ बदलना ही प्रगति नहीं है पर परिवर्तन नियम है. पत्रकारिता या पत्र
संचालन जब `मिशन'से `उद्योग या व्यवसाय' की ओर उन्मुख हुआ तो अनेक प्रश्न
उठाये गये और उठाये भी जा रहे हैं. `समूचे' परिवर्तनसे पत्रकारिताको
अछूता रखनेकी किसी कोशिशका कोई अर्थ नहीं रह जाता. लेकिन इसका अर्थ यह भी
नहीं कि समाजमें चतुर्दिक गिरावटकी जो स्थिति है, उसे हम पत्रकारितामें
भी स्वीकारकर लें और पत्रकारिताके पेशेको `मिशन'के बहुत नजदीक रखनेके
अपने प्रयास ही बन्दकर दें. आज की पत्रकारिता निस्संदेह व्यवसाय है और
इसका व्यावसायिक रूप बना भी रहेगा पर आज इस बातकी आवश्यकता है कि पुराने
मूल्योंकी दुहाई देनेके बजाय नये सन्दर्भोंमें इसके मूल्योंको नयी
संकल्पना दी जाय.
प्रश्न अनेक हैं. यहाँ ऐसे ही कुछ प्रश्नोंकी चर्चा भर की जा रही है. जो
बदलते संदर्भोंमें पत्र उद्योग और पत्रकारिताको प्रभावित करते हैं.
पश्चिमके प्रभाव, मशीनीकरण और ऐसे अनेक प्रभावोंके कारण भारतकी भी
पत्रकारिता बदली है, उसका तेवर बदला है. भाषाके नये-नये प्रयोगोंसे
भाषाके मानक टूटे हैं. भाषामें नया पैनापन दिखाई पड़ रहा है. पत्रोंकी
साज-सज्जा, कलेवरमें भी क्रान्तिकारी परिवर्तन हुए हैं, जिसका श्रेय नयी
आफसेट `मुद्रण पद्धति' को जाना चाहिये. इसका विकास हुआ है. साथ ही भाषा
में मनमानीपन भी बढ़ा है. विशेषीकृत, खोजी, विश्लेषणात्मक पत्रकारिताने
तमाम नये सवाल पैदा किये हैं. निजी स्वतन्त्रता, गोपनीयता और ऐसे ही
दूसरे प्रश्न उठ रहे हैं. इन सभी संदर्भोंमें यह कहा जा सकता है कि
हिन्दी और भाषाई पत्रकारितामें स्वतन्त्रताके बादके वर्षोंमें उल्लेखनीय
परिवर्तन हुए हैं. पत्रकारिताका ग्लैमर और साधनोंका संकट बरकरार है. फिर
भी बहुसंस्करणीय क्षेत्रीय पत्रोंकी संख्या निरन्तर बढ़ती जा रही है.
इसके साथ ही पत्र संचालन और सम्पादनके क्षेत्रमें कठिनाइयाँ बढ़ी हैं.
कम्प्यूटरीकरणने सरलीकरणके साथ-साथ सम्पादन और प्रकाश नकी भी सूक्ष्म
जटिलताएँ बढ़ा दी हैं. यही नहीं सम्पादनपर भी इसका गहरा प्रभाव पड़ा है.
कहानीनुमा सामग्रियोंके प्रकाशन, कही-सुनी बातों, अफवाहोंके प्रकाशनकी
ललक न रोक पानेके कारण संचार माध्यमोंकी विश्वसनीयता ही खतरेमें पड़ गयी
है. पत्रकारोंके लिए सुविधाएँ हैं तो उनसे अपेक्षाएंॅ भी बढ़ गयी हैं और
जोखिम तो बढ़ा ही है.
आज हमारे समाचार पत्रोंके मामलेंमें मुख्यरूपसे प्रकाशक या सम्पादकका यह
दृष्टिकोण स्पष्ट परिलक्षित हो रहा है कि पाठकवर्गको जो कुछ भी दिया जाय,
उसे वह स्वीकार्य ही होगा. क्षेत्रीय जरूरतों, विभिन्न वर्गों,
प्रवृत्तियों और रुचियोंका भाषाई पत्र बहुधा ध्यान रखते ही हैं किन्तु एक
बहुत बड़े क्षेत्रमें बिखरे पाठकवर्गकी अपेक्षाओंसे पत्रोंका सामंजस्य
नहीं के बराबर है. इसके लिए दोष सिर्फ समाचार पत्र या सम्पादक-प्रकाशकका
नहीं, उस पाठकवर्गका भी माना जाना चाहिए जो अपनी अपे-~क्षाओंसे अवगत नहीं
करा पाता और तमाम कारणोंसे कराना नहीं चाहता. आज कम से कम हिन्दी
पाठकोंके बारेमें मैं इतना जरूर कह सकता हूँ कि पाठकीय-प्रतिक्रियाका
अभाव-सा है. बहुत कम लोग ही हैं जो प्रकाशित सामग्रीपर सहज ढंगसे अपनी
प्रतिक्रिया सम्पादकतक पहुँचाते हों, यहाँतक कि समाचार
पत्रों-पत्रिकाओंके कार्यालयोंसे प्राप्त जानकारीके अनुसार कार्यालयोंमें
सम्पादकके नाम पत्रोंकी संख्या भी निरन्तर कम होती जा रही है. पाठकको
पत्रसे अपेक्षाकी बजाय जब किसी जाति, यह रुचि समूहको अपने स्वार्थकी
दृष्टिसे कोई प्रकाशित सामग्री अरुचिकर लगती है या यदि वे अपने
उद्देश्योंकी पूर्तिके लिए कोई बात लोगोंतक पहुँचाना चाहते हैं, तभी
सम्पादकको पत्र लिखकर स्मरण करते हैं. इस एकतरफा प्रणालीके लिए बहुत कुछ
उत्तरदायी हमारे समाचार पत्र भी हैं. प्रकाशित सामग्रीका प्रभाव
जाँचने-परखनेकी कोई व्यवस्था नहीं है और पाठकवर्ग तथा समाचार पत्र
संगठनके बीच विचारों-के आदान-प्रदानकी कोई पद्धति नहीं है. यदि ऐसाहो सके
तो संभवत: समाचार पत्र और भी विस्तृत सन्दर्भोंमें विभिन्न प्रवृत्तियों,
परम्पराओं, नये विचारों और दूसरे महत्वपूर्ण विषयोंको समाहित कर सकते
हैं.
इस समूची दृष्टिका आधार यह भ्रान्ति प्रतीत होती है कि समाचार पत्र एक
शक्तिशाली अस्त्र है. `जब तोप मुकाबिल हो, अखबार निकालो,' को भारतीय
स्वतन्त्रता संग्राममें चरितार्थ होते हुए हम देख चुके हैं पर बदलते
सन्दर्भोंमें समाचार पत्र शक्तिशाली अवश्य हैं किन्तु अलगसे नहीं. अब
सिर्फ अपने ही प्रभावसे ये समाचार पत्र जीवन और समाजकी वास्तविकताओंको
बदल पानेके मामलेमें बिल्कुल कमजोर सिद्ध होते जा रहे हैं. समाचार
पत्रोंका यह छीजता हुआ प्रभाव हमारी चिन्ताका मूल और सबसे बड़ा कारण होना
चाहिए. हमें इस बातपर गम्भीरतासे विचार करना होगा कि पहले अखबारमें छपी
सिर्फ कुछ लाइनें बहुत कुछ बदलनेंमें सक्षम थीं पर अब कालम के कालम रंगे
जाते हैं और बहुधा कुछ भी बदल नहीं पाता. सामाजिक परिवर्तनका हमारा यह
अस्त्र इतना कमजोर क्यों होता जा रहा है? इसके कारण क्या हैं? सब अलग-अलग
बतायेंगे पर जहाँतक समाचार पत्रके उद्योग बनने और इसमें व्यावसायिकताका
प्रश्न है, वहीं यह सवाल मौजूं है कि यदि हमारे समाचारपत्रोंका प्रभाव
कमजोर होता ही रहा तो क्या होगा, इसे हम आसानीसे समझ सकते हैं. प्रश्न
बहुत विस्तृत है और अधिक विस्तारमें न जायँ तो इतना अवश्य ही कहा जा सकता
है कि इसके लिए दूसरे पर दोषारोपण करने के बजाय पत्रकारिता जगतको स्वयं
आत्मनिरीक्षण करना होगा. कारण और निदान ढूँढ़ पाना कठिन कार्य है पर संभव
अवश्य है. आज नहीं तो कल इस विषयपर विचार करना ही पड़ेगा. कहीं न कहीं,
किसी न किसी विन्दुपर शुरूआत होनी ही चाहिए.
पत्रोंकी संख्यामें वृद्धि और पत्र उद्योगके विकासके साथ-साथ पत्रोंका
स्वरूप व्यावसायिक हो जाना स्वाभाविक था. अधिक प्रतियाँ बेचनेकी होड़में
पत्रकारिताके पुराने मूल्य पीछे रह गये और अखबारोंमें हिंसाप्रधान घटनाओं
और अनेक ऐसे विषयोंका `कवरेज' बढ़ता गया, जो पहले अछूते थे. लेकिन यह
सिर्फ समाचारपत्रोंमें हुआ हो, ऐसा नहीं है. सार्वजनिक जीवन और नागरिक
जीवनमें दिनोंदिन बढ़ रही हिंसासे `समाजका दर्पण' माने जानेवाले ये
जनसंचार माध्यम अछूते ही रहें ऐसा कैसे संभव है? वास्तवमें यह सामाजिक
मनोविज्ञानसे जुड़ा प्रश्न है, जिसे केवल नैतिक, धार्मिक, आर्थिक या
राजनीतिक दृष्टियोंसे अलग-अलग देखकर समझ पाना कठिन होगा. इन सबसे अलग एक
प्रश्न है--पत्रोंका अस्तित्व इस अर्थप्रधान युगमें बना रहे, जिसके लिए
सबसे जरूरी माना जा रहा है.
