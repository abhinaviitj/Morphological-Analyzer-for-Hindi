<शोचिअल् श्चिएन्चेस्><शोचिओलोग्य्><शिन्ग्ह्, ऊडय्नरयन्><भ्हर्टिय शन्स्क्रिटि खे फ्रटिक्><१९८५><श्हब्डपेएट्ह्><आल्लहबड्><९० टो ९७><२५०८><शिन्ग्ह्, ऊडय्नरयन्-भ्हर्टिय शन्स्क्रिटि>

ओश्म् हमारी संस्कृति में `ओश्म्' का विशेष महत्व दिया जाता है . भारतीय
जीवन,विचार और ज्ञान का आधार `ओश्म्' है . इसी में सृष्टि की उत्पत्ति, स्थिति
व विलय निहित है . इसके उच्चारण मात्र से सूक्षम किन्तु शक्तिशाली तरंगों की
उत्पत्ति, स्थिति व विलय निहित है . इसके उच्चारण मात्र से सूक्ष्म किन्तु
शक्तिशाली तरंगों की उत्पत्ति होती है . यह एक ऐसी मौलिक ध्वनि है जिसकी
अन्य सब ध्वनियां अभिव्यक्ति हैं . यह स्वयंभू आदि शब्द है तथा प्रकृति का
मूलमंत्र है . पातंजलि ने अपने `योगसूत्र' में ओंकार को `ईश्वरवाचक' कहा है
और बताया है कि इसके जप तथा ईश्वर के ध्यान से `समाधि' की प्राप्ति होती है
. ओंकार ब्रह्मांड में व्याप्त शक्ति का प्रतीक है . प्राण, बुद्धि और विवेक
का यह प्रेरक है . यह मृत्यु से अमृत की ओर ले जाने वाला आकर्षक और दैविक
मंत्र है . उपनिषद-कारों ने भी कहा है कि जिन्हें मृत्यु से बचना है उन्हें
ओंकार की उपासना करनी चाहिए . `ओश्म्' के निर्माण में तीन वर्ण हैं--अ+उ+म
. इनमें प्रथम दो स्वर तीसराअनुस्वार है . अ=विराट जो कि विभिन्न प्रकार
से जगत को प्रकाशित करता है . उ=हिरण्यगर्भ, सूर्य, चन्द्र और प्रकाशन
जिनके गर्भ में हैं . म=ईश, प्राज्ञ, आदित्य, आनन्द . इस प्रकार `ओश्म्'
की प्रत्येक मात्रा का एक अर्थ है, एकरहस्य है . ओंकार की विद्या ही अक्षर
विद्या है . अक्षर अर्थात् अविनाशी और अविनाश का भाव है . भगवान श्रीकृष्ण
ने गीता में कहा है--`ओश्म् तत्सदितिनिर्देशो, बृह्मणस्त्रिविधि: स्मृत:
(१७, २३, २४) .' इस प्रकार `ओश्म्' तत् सत्ब्रह्मा का तिहरा निर्देश है . इन
तीनों रूपों में परमात्मा सृष्टि में व्याप्त है . विराट ब्रह्माण्ड को इस
दृष्टि से देखें तो, समस्त ब्रह्माण्ड इनतीनों वर्णों में विभक्त है . अत:
`ओश्म्' के उच्चारण से इन तीनों का आवाहन होता है . उससे किसी भी लौकिक अर्थ
का बोध नहीं हो सकता . ओश्म् परमात्मा का अपना और सबसे अच्छा नाम है . सभी
वेद शास्त्रों में इसकी महिमा गाई है . यमराज ने नचिकेता को उपदेश देते हुए
कहा है कि`जिस शब्द का वेद बार-बार वर्णन करते हैं, सब तप जिसे पुकारते हैं,
सार मेंवह शब्द `ओश्म्' है यह `ओश्म्' एक अविनाशी अक्षर है यही ब्रह्मा है,
यहीसबसे परे, सूक्ष्म है . इसी अक्षर को जानकर जो कोई कुछ माँगता है,
वह उसेमिल जाता है . `ओश्म्' शब्द तीन अक्षरों से मिल कर बना है . प्रथम
अक्षर `अ' जागृतावस्था का सूचक है . `उ' अक्षर स्वप्नावस्था का सूचक है
. और अन्तिम अक्षर `म' स्वप्न रहित सुषुप्तावस्था का सूचक है . पूरे शब्द
का तात्पर्य एक चतुर्थ अवस्था तुरीय अवस्था से है, जिसमें उपरोक्त तीनों
ही अवस्थासम्मिलित हैं और जिसमें भावातीत ध्यान की अवस्था रहती है . यही
समाधि अवस्था भी है . ये तीनों अक्षर उस ज्ञान के परिचायक हैं, जो हमें
माता,पिता और गुरू से प्राप्त होता है . सम्पूर्ण शब्द उस ब्रह्मा विद्या
का सूचक हैजो कि अमर है और स्वयं को पहचानने की शक्ति देता है . ये तीनों
अक्षरयोग के तीन अंगों क्रमश: आसन, प्राणायाम एवं प्रत्याहार के परिचायक
हैं,और सम्पूर्ण शब्द समाधि की अवस्था का सूचक है, जो कि योग की अंतिम सीढ़ी
है और उपरोक्त तीनों अवस्था उस तक पहुँचने की सीढ़ी मात्र है . ये तीनों
अक्षर वेदों में वर्णित त्रिमूर्ति के परिचायक हैं--ब्रह्मा, विष्णु और महेश
. प्रणव या ओश्म् हिन्दू धर्म का सबसे विशिष्ट प्रतीक है . इसे सब वेदों
कासार सभी मंत्रों में मूर्धन्य माना जाता है . ऐसा कहा जाता है कि तीनों
वेदोंके मंथन से क्रमश: भू:, भुव:, स्व: निस्सृत हुए . इन तीनों के क्रम से
`अ, उ, म' ये तीन वर्ण उद्भूत हुए जिनसे ओंकार बना . इसलिए प्रत्येक मंत्र
के उच्चारणसे पूर्व ओश्म् बोला जाता है . `स्वस्ति' आदि कहकर दान आदि देने
के समय भी `ओश्म्' `स्वस्ति' कहने की रीति है . प्रणव या ओश्म् का शाब्दिक
अर्थ है `वह जिसके द्वारा ईश्वर की प्रभावपूर्ण ढंग से स्तुति की जाती है
. इसका भी तात्पर्य है कि `वह जो सदैव नवीन है .' ओश्म् या प्रणव को वेदों,
उपनिषदों, गीता और अन्य धर्म ग्रंथों में बहुत चर्चा की गई है . अथर्ववेद
के गोपथ-ब्राह्मण में एक कथा आती है, जिसके अनुसार इन्द्र ने ओश्म् की
सहायतासे दैत्यों का सफलतापूर्वक दमन किया . इसका तात्पर्य यह भी है कि
मनुष्यअपनी आसुरी वृत्तियों पर ओंकार से विजय पा सकता है . यचुर्वेद के
अनुसार ओंकार के निरन्तर उच्चारण और स्मरण के द्वारा ब्रह्म की अनुभूति
हो सकती है .कठोपनिषद में ओश्म् `परब्रह्म' कहा गया है . मुण्डकोपनिषद में
ओश्म् के जपद्वारा आत्मा और ब्रह्म के एकीकरण का उपदेश किया गया है . गीता
में भगवान श्रीकृष्ण ने यह कहा है कि `यह शब्दों में `प्रणव' है--शब्दानां
प्रणवश्चास्मि.सभी धार्मिक कार्यों का प्रारम्भ ओश्म् से ही प्रारम्भ होता
है . भगवद्गीता के अनुसार यदि कोई मृत्यु के समय ईश्वर का ध्यान करते हुए
ओश्म् का उच्चारण करता है तो परमपद की प्राप्ति होती है-- `ओश्म् मित्येकाक्षरं
ब्रह्म व्याहरन् मामनुस्मरन् ! य: प्रयाति त्यजन्देहं सयाति परमं गतिम् ..'
`ओश्म्' शब्द से `स्थितप्रज्ञ' मनुष्य की प्रतीति होती है, जो कि निर्भयहो,
जिसमें किसी भी प्रकार की इच्छा न हो एवं क्रोध उसके पास भी नहीं फटकताहो .
`ओश्म्' शब्द के तीन अक्षर इस ब्रह्माण्ड की लंबाई, चौड़ाई व गहराई के सूचक
हैं और संपूर्ण शब्द `देवत्व' का बोध कराता है जो कि शक्ल व आकार कीसीमाओं
से परे हैं . ये तीनों अक्षर तीन गुणों के परिचायक हैं . सत्व, रज, व तम्
जब कि पूर्ण शब्द गुणातीत अर्थात प्रभु का सूचक है . ये तीनों अक्षर तीनों
कालों--भूत, वर्तमान व भविष्य--के सूचक हैं और संपूर्ण शब्द उस परम शक्ति का
परिचायक है जो कि सब कालों से परे है . ईश्वर, ब्रह्मा या भगवान का यह चिन्ह
है. ओश्म् ही सत्य है और यही हमारा वास्तविक नाम है . इसी में सारा ब्रह्माण्ड
सम्मिलित है . हमारे जीवन, विचार व बुद्धि का यह प्रतीक है और आधार है . इस
विश्व का आदि व अन्त ओश्म् में ही है . हमारी चेतन या सुषुप्तावस्था में
जोकुछ हम देखते हैं या अनुभव करते हैं उससे भी परे जहाँ बुद्धि का प्रवेश
भी नहीं है वह भी ओश्म् ही है . यह समस्त ब्रह्माण्ड `ओश्म्' का ही प्रसार
है . `ओश्म्' ही शान्ति, आनन्द, ज्ञान, शक्ति तथा परमं अस्तित्व स्वरूप है .
`ओश्म्' ही सत्य, शिवं तथा सुन्दरं का उद्घोष है . अत: मानव-जीवन का शाश्वत
आध्यात्मिक कल्याणकारी लक्ष्य `ओश्म्' का ध्यान कर आत्मसाक्षात्कार द्वारा
जीवन को ओश्म्मय बना कर `ओश्म्' में ही विलीन हो जाना है . इस संदर्भ में जो
प्रयास हैं वे ही साधना, तपस्या तथा भक्ति के नाम से जाने जाते हैं . `ओश्म्'
में विलीन होना ही मोक्ष है, कल्याण है, मंगल है, आवागमन से मुक्ति है .
स्वास्तिक हमारे देश में मांगलिक कार्यों के समय परम मंगल चिन्ह स्वस्तिक
को अंकितकरने की परम्परा अत्यन्त प्राचीनकाल से चली आ रही है . यह मंगल और
सौभाग्य का प्रतीक चिन्ह स्वस्ति अथवा कल्याण का वाचक है . यह चिन्ह शक्ति
का भी द्योतक माना गया है . `अमरकोश' में स्वस्तिक का अर्थ आशीर्वाद, मंगल,
पुण्य, क्षेम आदि है . स्वस्तिक शब्द की निरूक्ति है--`स्वस्ति-क्षेम कथयति
इति स्वस्तिक .' अर्थात स्वस्तिक स्त्रोत स्वस्ति अथवा कल्याण का सूचक
है . यास्क के अनुसार स्वस्तिक अविनाशी ब्रह्मा का नाम है . स्वस्ति शब्द
`सु-अस्' धातुसे बना है . `सु' का अर्थ है सुन्दर, मंगल और `अस्' अर्थात्
अस्तित्व या उपस्थिति . तीनों लोक, तीनों काल तथा प्रत्येक वस्तु में जो
विद्यमान है, वही सुन्दर-मंगल का स्वरूप है--यही भावना स्वस्तिक की है . पद्म
पुराण में वर्णित १६ चिन्हों में स्वस्तिक मुख्य है . भरत नाट्यशास्त्र में
एक नृत्य मुद्रा को स्वस्तिक की संज्ञा दी गयी है . बाल्मीकि रामायण में
ध्वज वर्णन मेंस्वस्तिक का उल्लेख है . निषाद राज के जलपोत पर स्वस्तिक
अंकित झंडा फहराता बतलाया गया है . यह प्रतीक उतना ही पुराना है, जितना इस
धरातल पर मानव जाति . ऋग्वेदमें स्वस्ति के देवता `सवितृ-' के अनुसार यह
देवता मनोवांछित फल देने वाला, संपूर्ण जगत् का कल्याण करने वाला और देवताओं
को अमरत्व प्रदान करने वाला कहा गया है . अह अपनी गति के कारण `पूषन' रूप में
तथा नियमों के कारण `सूर्य' रूप में पूज्य है . वेदों में कल्याण, प्रकाश,
दीर्घायु के अर्थ में विशेष स्थलों पर `स्वस्ति' का प्रयोग मिलता है .
स्वस्तिक की प्रतिष्ठा योग-दर्शन में भीहै . हठयोग की क्रिया में शरीर में
योग मार्ग के छ: स्थान हैं, जिसे षट्चक्र कहते हैं . मूलाधार चक्र का प्रथम
स्थान है . इस एक चक्र में एक-एक कमल और एक-एक अधिष्ठातृ देवता का स्थान
है . मूलाधार चक्र में चतुर्दल कमल है . ये चक्र स्वस्ति के आकार के हैं,
इनके अधिष्ठाता देव श्री गणेश हैं . अत: योगी भी अपने कार्यारंभ से पूर्व
गणेशपूजन करते हैं . वे इसे मंगलसूचक मानते हैं . ब्रह्मज्ञानी, वेदांतियों
के अनुसार स्वस्तिक परमब्रह्म का चिन्ह है . वैदिक धर्म में स्वस्तिक चारों
वर्णों का प्रतीक, उड़ते हुए पंछी, इण्डोयूरोपीय प्राचीन देवता, वायु देवता,
अग्नि पैदा करने का यंत्र नारी और पुरूष का मिलन, नारी, गणपति एवं सूर्य का
प्रतीक माना गया है . `मैकेंजी'ने इस समस्या का विषद् रूप से विवेचन किया है
और बताया है कि विभिन्न देशोंमें स्वस्तिक अनेक प्रतीकार्यों को निर्देशित
करता है . उन्होंने स्वस्तिक को पजनन प्रतीक उर्वरता का प्रतीक, पुरातन
व्यापारिक चिन्ह अलंकरण का चिन्ह एवं अलंकरण का चिन्ह माना है . स्वस्तिक
विष्णु के सुदर्शन-चक्र का भी प्रतीक माना गया है . सूर्य का प्रतीक सदैव
विष्णु के हाथ में घूमता है . यह इसलिए कि सूर्य के उपासकों को अपने आदि
देवता का सतत् स्मरण रहे . दूसरे शब्दों में स्वस्तिक के चारोंओर मंडल हैं
. वह भगवान विष्णु का महान सुदर्शन चक्र है जो समस्त लोक की सृजनात्मक एवं
चालक सर्वोच्च सता है . स्वस्तिक की चार भुजाओं से विष्णु की चतुर्भुजाओं
का तात्पर्य है . स्वस्तिक का केन्द्र-बिन्दु है नारायण का नाभि-कमल, यानी
सृष्टिकर्ता ब्रह्मा का उत्पत्ति-स्थल . इससे सिद्ध होता है किस्वस्तिक
सृजनात्मक है . स्वस्तिक शास्त्रीय दृष्टि से `प्रणय' का स्वरूप है . जिस
प्रकार ऊँ में उत्पत्ति, स्थिति, लय तीनों शक्तियों का समावेश होने के
कारण इसे दिव्यगुणों से युक्त, मंगलमय, विघ्नहारक माना गया है, उसी प्रकार
स्वस्तिक में भी इसी निराकार परमात्मा का वास है, जिसमें उत्पत्ति, स्थिति,
लय की शक्ति है . अन्तर केवल इतना ही है कि, अंकितकरने की कला निम्न है .
सिन्धु सभ्यता में स्वस्तिक का प्राचीनतम उल्लेख मिलता है . मोहन-जोदड़ोऔर
हड़प्पा की खुदाई से ऐसी अनेक मुहरें प्राप्त हुई हैं, जिन पर स्वस्तिक
अंकित है . मोहनजोदड़ों की एक मुद्रा में हाथी स्वस्तिक के सम्मुख झुका हुआ
दिखलाया गया है . भारत में आज तक लगभग जितनी भी पुरातात्विक खुदाइयाँ हुई
हैं, उनसे प्राप्त पुरावशेषों में स्वस्तिक का अंकन बराबर मिलता है . अशोक
के शिलालेखों में स्वस्तिक का प्रयोग अधिकता से हुआ है . पालि अभिलेखों में
भी इस प्रतीक का अंकन है . बौद्ध और जैन लेखों से सम्बन्धितप्राचीन गुफाओं
में भी यह प्रतीक मिलता है . पश्चिम भारत के अनेक गुहा-मंदिरोंयथा--कुंडा,
कार्ले, जूनर और शेलारवाड़ी में यह प्रतीक विशेष अवलोकनीय है .साँची,
भरहुत और अमरावती के स्तूपों में यह स्वतंत्र रूप से अंकित नहीं है,पर
सांची स्तूप के प्रवेश द्वार पर वृत्ताकार चतुष्पथ के रूप में प्रदर्शित
है . प्रागैतिहासिक मानव के मूल रूप में गुफा भित्तियों पर चित्रकला के जो
बीज उकेरे थे उनमें `सीधी, तिरछी या आड़ी रेखाएँ, त्रिकोणात्मक आकृतियाँ
थीं .यही आकृतियाँ उस युग की लिपि थी . हर रेखा का अर्थ भी अलग-अलग था जो
हरस्थान पर अपनी अलग-अलग ध्वनियाँ व्यक्त करती थीं . स्वस्तिक का प्रतीक
भीऐसा ही चिन्ह था किन्तु इसके मूल अर्थ को लेकर कहीं कोई बड़ा अन्तर आज
भी नहीं है . पूर्ण या सबाहु स्वस्तिक का विकास हुआ जो धन चिन्ह और गुणन
चिन्ह दोनों रूप में प्रागैतिहासिक कालीन गुफा चित्रों में मिला है .
बाल्मीकि रामायण में स्तस्तिक प्रकार की नौका का उल्लेख है . यह नौकाकेवल
राजाओं के लिए ही होती थी . दूसरी शताब्दी के `हरिवंश पुराण' में नौकाओं
के ऊपर बने हुए आयत, वृत्त तथा स्वस्तिकाकार प्रसादों के लक्षण मिलते हैं
. स्वस्तिकाकार प्रासाद दो मंजिले भवन के रूप में होता था . अग्नि (१०४,
२०, २१), तथा गरूड़ पुराण (४७, २१, २३, ३१, ३३) मेंस्वस्तिकाकार प्रासाद
को अष्टकोण भवन कहा गया है . कामिकागम (३५, ८८) के अनुसार स्वस्तिकाकार
प्रासाद दक्षिण तथा उत्तर में षण्नेत्र वाला भवन है . इस प्रकार नौकाओं के
ऊपर बने हुए विविध आकृतियों के प्रसादों का निर्माण उच्चकोटि की वास्तु-कला
का परिचय देता है . महाभारत में जरासंघ के प्रकरण(सभा-पर्व) में स्वस्तिक
नामक एक नाम का उल्लेख है . पद्य एवं वाराह पुराण में उल्लिखित धार्मिक
चिन्हों में स्वस्तिक प्रतीक भी है . बारहवीं शताब्दी के जैन विद्वान
हेमचन्द्र के अनुसार जैनियों द्वारा मान्यचौबीस चिन्हों में स्वस्तिक एक
प्रधान चिन्ह है . जैन दर्शन के अनुसार एक-दूसरे की परस्पर काटने पर चार भाग
होते हैं, जो प्राकृतिक जगत के चार क्रम-पूर्ववर्ती सर्ग, वनस्पति सर्ग,
मनुष्य सर्ग और देव सर्ग के द्योतक हैं .जैनी आशीर्वाद और स्वास्तिदान में
भी स्वस्तिक का प्रयोग करते हैं . बोद्ध-धर्म में भी यह प्रतीक पूज्नीय है
. भगवान बुद्ध के पाद-लक्षणों में स्वस्तिक का विशेष महत्व है . अन्य देशों
में स्वस्तिक का प्रचार बुद्ध की चरण-पूजा से ही बढ़ा है . स्वस्तिक भगवान
बुद्ध के वक्ष का भी एक शुभ लक्षण है . योगी स्वस्तिक को हठयोग का एक आसन
मानते हैं . उनके अनुसार यह एक प्रकार का यंत्र है जो शरीर में गड़े हुए
शल्य आदि को उत्सर्जित कर देता है जैन अक्षत पूजा के समय स्वस्तिक चिन्ह
बना कर उसके ऊपर तीन बिन्दु बनाते हैं . ये स्वस्तिक की रेखाओं को चारों
ओर गति अर्थात देव, नरक,तिर्यक् एवं मनुष्य का प्रतीक मानते हैं . बिन्दुओं
को रत्नत्रय (सम्यक्दर्शन, सम्यक् ज्ञान और सम्यक् चरित्र) तथा मध्यस्थ
स्थान को वे मुक्ति का स्थान अर्थात् सिद्धिशाला कहते हैं . पारसी लोग
स्वस्तिक को चतुर्दिक दिशाओं एवं चारों समयों की प्रार्थना का प्रतीक
मानते हैं . पारसियों के एक प्राचीन मंदिरके द्वार पर सूर्य, चन्द्र और
स्वस्तिक का प्रतीक अंकित है . इन लोगों की धारणाहै कि स्वस्तिक सूर्य
का प्रतीक है . भगवान बुद्ध के चरणों पर अंकित स्वास्तिक चिन्ह पाया गया
है . इसके अतिरिक्त बौद्ध स्तूपों, बिहारों, बुद्ध मंदिरों व तत्सम्बन्धी
प्राप्त प्राचीनसिक्कों पर भी स्वस्तिक चिन्ह पाया गया है . जैन धर्म में
भी स्वस्तिक की बड़ीमहता है . प्रत्येक मांगलिक कृत्य में स्वस्तिक का प्रयोग
किया जाता है . यह प्रतीक पूजा का चिन्ह जैन धर्म के २४ चिन्हों में प्रमुख
है . इस धर्म के सातवें तीर्थंकर सुवाश्र्वानाथ का यह `स्वस्तिक' प्रमुख
प्रतीक माना जाता है . फारसी लोग स्वस्तिक को चतुर्दिक दिशाओं--चारों
समयों की प्रार्थना का प्रतीक मानते हैं . कुछ विवरणों से पता चलता है कि
यह सृष्टि का प्रतीक है . स्वस्तिक कीभुजाएँ चार दिशाओं का संकेत करती हैं,
अर्थात चारों ओर शुभ हो . इस अर्थ में सृष्टिकर्ता ब्रह्मा का भी बोध होता
है; जिनके चतुर्मुख से चतुर्दिक मंगलमयी वेद ध्वनि निकलती है . स्वस्तिक
की चार भुजाएँ चार वेदों, चार दिशाओं के अतिरिक्त चार देवताओं का भी आभास
देती हैं . स्वस्तिक केकेन्द्र पर चार समकोण बनाने वाली रेखाओं के चारों
सिरों के साथ चार अन्यरेखाएँ चार समकोण बनाती हैं . वह चार देवताओं का द्योतक
होती हैं . मंत्रदृष्टाऋषि ने इस मंत्र में चारों देवताओं से समस्त विश्व
के कल्याण की प्रार्थना की है-- स्वस्ति न: इंद्रो वृद्धश्रवा: स्वस्ति न:
पुषा विश्ववेदा: स्वति न: तार्क्ष्योअरिष्टनेभि: स्वस्ति नो बृहस्पतिर्दधातु:
--महनीय कीर्ति वाला इन्द्र हमारा कल्याण करे, विश्व का ज्ञान रखने वालाउषा
हमें कल्याणप्रद हो, अरिष्टनेमितार्क्ष्य हमारा मंगल करे और बृहस्पति हमारे
घर में कल्याण की प्रतिष्ठा करे . आदिम ईसाइयों में स्वस्तिक का प्रचलन
पवित्र प्रतीक के रूप में था और आज भी है, किन्तु अब वह अपने धार्मिक जीवन
में स्वस्तिक का अंकन `क्रास' के रूपमें करते हैं जो स्वस्तिक का ही विकसित
रूप है . सन् १७७९ में आर्येलिनी को रोम के सेंट एग्निज के नये `कैटकाम्स'
अर्थात् ईसाइयों के मुर्दा दफनाने के तहखानों में एक लैटिन अभिलेख प्राप्त
हुआ था . इस अभिलेख पर स्वस्तिक अंकित था . रोम में सालबर्ग की खुदाई से,
स्त्रियों के केशों में प्रयुक्त कियाजाने वाला एक ऐसा पिन प्राप्त हुआ है
जिस पर विशेष प्रकार का स्वस्तिक अंकितहै . इस प्रतीक में भुजाओं के सिरे
`सर्प-मस्तिष्क' से जान पड़ते हैं . यूनान के पुरा-तात्विक उत्खननों से
प्राप्त पुरावशेषों, जैसे मिट्टी, पीतल और स्वर्णपात्रों पर भी स्वस्तिक
का अंकन मिलता है . साइप्रस से प्राप्त देव-प्रतिमाओं पर भी यह प्रतीक
दिखायी देता है . इसी तरह क्रीट से प्राप्तएक रजत-सिक्के पर यह चिन्ह अंकित
है . यह सिक्का यूरोपीय स्वस्तिक चिन्ह की प्राचीनता पर भी प्रकाश डालता
है . यूरोप में स्वस्तिक का प्रसारसंभवत: इटली द्वारा हुआ है .
