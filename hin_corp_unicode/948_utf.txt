<णटुरल् श्चिएन्चे><श्चिएन्चे अन्ड् शोचिएट्य्><औ. फ्. झग्गि)<फ्रच्हिन् भ्हरट् खे  अन्ड् शोन्स्><ढेल्हि><५२ टो ५९><२२००><झग्गि - फ्रच्हिन् भ्हरट् खे  खुमर्>

यह ज्ञात नहीं है कि चरक नाम कैसे पड़ गया ? चरक उनका व्यक्तिगत नाम था, अथवा
उस मत, विचारधारा अथवा दर्शन का नाम है जिससे चरक सम्बन्धित रहे अथवा उनके गोत्र
अथवा कुल का नाम है अथवा यह कोई उपाधि थी जो उन्होंने स्वयं ग्रहण की या उनके
सम-~कालीनों ने उन्हें इस उपाधि से विभूषित किया ? जो कुछ भी हो, यह निश्चित है
कि वे आयुर्वेदिक चिकित्सा-शास्त्र में प्रवीण होने के कारण लोकप्रिय हो गये.
उन्हें प्रारंभिक काल से ही एक महान गुरु समझा जाता रहा है.
सातवीं, आठवीं और नवीं शताब्दी में, जब अरबी विद्वत्ता अपनी ख्याति के सर्वोच्च
शिखर पर थी, चिकित्साशास्त्र के सराकन तथा लेटिन ग्रन्थों को इस विषय का प्रकांड
पंडित माना है. ११वीं से १६वीं शताब्दी तक चक्रपाणि, विजयरक्षित, श्रीकंठ,
वाचस्पति कंठदत्त, शिवदास तथा भावमिश्र सरीखे विभिन्न हिन्दू विद्वानों ने चरक
संहिता की टीकाएँ लिखी हैं और उन्होंने चरक को चिकित्सा-विज्ञान का एक महान
अधिकारी माना है.
उत्तर काल में हिन्दू स्मृति ने इन्हें भीमकाय ब्रह्मांडीय सर्प अनंत शेष का
जिसके फन पर पूरी सृष्टि टिकी है, अवतार मान कर आयु-~र्वेदिक चिकित्साशास्त्र के
इस श्रेष्ठ विशेषज्ञ की महिमा में और अधिक वृद्धि कर दी, भावमिश्र (१५५० ई. के
आस-पास ने- उनके बारे में लिखते हुए कहा : "सर्पराज शेषनाग वेदों तथा अथर्ववेद
के एक उपवेद--आयु-~र्वेद-में पारंगत है. उन्होंने इस संसार में एक मुनि के
पुत्र-रूप में जन्म लिया तथा एक भ्रमणशील गुरु की तरह घूमते रहे." इस प्रकार
`चर' शब्द से, जिसका अर्थ यात्री होता है, वे चरक नाम से विख्यात हो गये. `चर'
में अन्तिम अक्षर जोड़ने से शब्द के भाव में कोई अन्तर नहीं होता.
उनके परिवर्ती काल में चिकित्सा-क्षेत्र में सर्वेश्रेष्ठ चिकित्सक को `चरक' का
उपाधि नाम दिया जाने लगा, ठीक उसी प्रकार जैसे किसी श्रेष्ठ ल्यचिकित्सक को
धन्वंतरि की उपाधि मिल जाती थी.
चरक संहिता का मूल
`चरक संहिता' आज हमें जिस रूप में उपलब्ध है, संभवतया उसकी रचना मूलत: आत्रेय
के एक प्रतिभावान शिष्य अग्निवेश ने ई. पू. ७वीं अथवा ८वीं शताब्दी में की थी.
इसमें आत्रेय की शिक्षाओं का समावेश है. अग्निवेश का ग्रन्थ ११वीं शताब्दी ईं.
तक उपलब्ध रहा प्रकट होता है.
समय के साथ-साथ आयुर्वेदिक चिकित्सा शास्त्र के नये सिद्धांत बनते गये, नये-नये
उपचार आदि की खोज होती रही. तब यह आवश्यक समझ गया कि अग्निवेश तंत्र का संशोधन
किया जाये और यह कार्य चरक ने किया जो सम्भवताय ई. पू. १७५ में रहे होंगे. इसी
संशोधित संस्करण को `चरक संहिता' के नाम से जाना गया. इसे नवीं शताब्दी ईं. में
एक कश्मीरी पंडित व द्रधबल ने पुन: संशोधित एवं सम्पादित किया और यही संस्करण अब
हमें उपलब्ध है.
`चरक संहिता' एक विशाल ग्रन्थ है जिसमें आयुर्वेदिक चिकित्साशास्त्र के विभिन्न
पहलुओं का वर्णन किया गया है. इस ग्रन्थ से हमें उस प्राचीन काल में
चिकित्सा-शास्त्र की पूरी जानकारी मिलती है.
जाति प्रतिबंध
उस समय आयुर्वेदिक चिकित्साशास्त्र की शिक्षा तथा व्यवसाय आम तौर पर हिन्दू समाज
के तीन उच्च वर्णों--ब्राह्मण, क्षत्रिय तथा वैश्यों तक ही सीमित था.
ब्राह्मणों को चिकित्सा-विज्ञान का अध्ययन करने को विहित किया जाता था ताकि वे
सभी प्राणियों के कष्टों का उपशमन कर सकें, किन्तु उन्हें चिकित्सा-विज्ञान को
अपना व्यवसाय बना-~कर उससे धन अर्जित करने की मनाही थी. क्षत्रिय इस विज्ञान को
स्वयं स्वस्थ रहने तथा शत्रु का और अच्छी तरह सामना करने के लिए अध्ययन करते थे.
केवल वैश्य ही धन कमाने के उद्देश्य से इसे व्यवसायरूप में स्वीकार कर सकते थे.
फिर भी शूद्रों समेत सभी वर्गों के सभी व्यक्तियों को चिकित्सा विज्ञान का
सामान्य ढंग से अध्ययन करने के लिए प्रोत्साहित किया जाता था ताकि वे नैतिक,
धार्मिक एवं सामा-~जिक दायित्व को निभाने के लिए स्वयं को स्वस्थ रख सकने में
समर्थ हो सके.
चिकित्सा विज्ञान के विद्यार्थियों का चयन एवं दीक्षा
आयुर्वेदिक चिकित्सा-शास्त्र के अध्ययन के इच्छुक प्रत्याशी को, सामाजिक,
शारीरिक, मानसिक एवं आध्यात्मिक अपेक्षाओंॅ को पूरा होने की दशा में भी
विद्यार्थी बनने की आज्ञा प्रत्याशी द्वारा धार्मिक अनुष्ठान सम्पन्न करने के
पश्चात ही मिलती थी. इस धार्मिक अनुष्ठान में गुरु तथा अन्य व्यक्तियों की
उपस्थिति तथा प्रार्थना तथा पवित्र अग्नि के समक्ष देवताओं को फूल अर्पित करना
सम्मिलित था. इस समारोह का चरम बिन्दु उस समय होता था जब गुरु अपने शिष्य को
पवित्र अग्नि के तीन फरे लगवा कर उसे निम्न शपथ दिलाता था :
चिकित्साशास्त्र की शपथ
"तू ब्रह्मचारी का जीवन बितायेगा, अपने बाल और दाढ़ी बढ़ाएगा, केवल सत्य भाषण ही
करेगा. माँस नहीं खाएगा, आहार में केवल शुद्ध वस्तुएँ ही लेगा, ईर्ष्या से मुक्त
रहेगा तथा कोई हथियार धारण नहीं करेगा. राजा के प्रति घृणा अथवा किसी अन्य की
मृत्यु अथवा कोई भी अधार्मिक कृत्य अथवा विनाश उत्पन्न करने वाले कृत्यों को
छोड़ तू सभी अन्य कार्य मेरे आदेश पर ही करेगा.
"तू स्वयं को मेरे प्रति समर्पित कर देगा तथा मुझे अपना स्वामी समझेगा. तू मेरे
अधीन रहेगा तथा सदा मेरे कल्याण एवं प्रसन्नता के लिए आचरण करेगा. तू एक पुत्र
अथवा दास अथवा आश्रित के रूप में मेरी सेवा करेगा तथा मेरे साथ रहेगा. तू
अहंकार-रहित होकर सावधानी और ध्यान से तथा एकाग्रह मन, विनय, स्थायी चिंतन एवं
उन्मुक्त आज्ञाकारिता के साथ व्यवहार एवं कार्य करेगा. मेरे आदेश पर या अन्यथा
कोई कार्य करते हुए तू अपनी श्रेष्ठतम योग्यताओं के साथ अपने गुरु के हितों की
उपलब्धि हेतु ही आचरण करेगा.
"यदि तू धरती पर चिकित्सक के रूप में तथा मृत्यु के पश्चात स्वर्ग में सफलता एवं
ख्याति प्राप्त करने का इच्छुक है तो तुझे गऊ एवं ब्राह्मण से लेकर सभी
प्राणियों के कल्याण हेतु प्रार्थना करनी होगी.
"तू दिन-रात भले ही कार्य में व्यस्त रहे, तू अपने जीवन अथवा अपनी रोज़ी की
परवाह किये बिना रोगियों को राहत पहुँचाने का हर संभव प्रयास करेगा. तू विचारों
में भी परगमन नहीं करेगा. तू दूसरों की वस्तुओं की ओर आँख उठाकर भी नहीं देखेगा.
तू अपनी वेषभूषा एवं जीवन सादा रखेगा. तू शराब का सेवन नहीं करेगा, पाप नहीं
करेगा, और न ही किसी प्रकार पापी की सहायता करेगा.
"तू सदा नम्र, शुद्ध, धार्मिक, प्रीतिकर, समुचित, सच्चे, हितकर तथा मृदु वचन
बोलेगा. तेरा वर्ताव समय एवं स्थान की दृष्टि से उप-~युक्त तथा गत अनुभवों से
सतर्कतापूर्ण होगा. तू सदा ज्ञान-प्राप्ति के ध्येय हेतु ही कार्य करेगा.
"तू उन व्यक्तियों का इलाज नहीं करेगा जो राजा से घृणा करते हों अथवा जिनसे राजा
तथा प्रजा घृणा करती हो. इसी प्रकार तू उनका भी इलाज नहीं करेगा जिनका चरित्र
एवं आचरण अस्वाभाविक, दुष्टतापूर्ण एवं दु:खद हो, जिन्होंने अपने सम्मान को
न्यायसंगत न ठहराया हो तथा जो मृत्यु-बिन्दु पर पहुँच चुके हों तथा उस स्त्री का
भी उपचार नहीं करेगा जिसकी सेवा-शुश्रूषा करने के लिए उसका पति अथवा कोई संरक्षक
मौजूद न हो.
"पति अथवा संरक्षक की आज्ञा बिना किसी स्त्री द्वारा दी गई भेंट को भी तू
स्वीकार नहीं करेगा. किसी भी रोगी के घर में तू किसी ऐसे व्यक्ति के साथ ही
प्रवेश करेगा जो रोगी का परिचित हो अथवा उसने रोगी की आज्ञा ले रखी हो. तू अपने
शरीर को भली-भाँति ढके रहेगा, धीर की भांति सिर झुकाए रहेगा तथा बार-बार विचार
करके ही आचरण करेगा. गृह में प्रवेश करने के पश्चात तेरी वाणी, मस्तिष्क, बुद्धि
तथा ज्ञानेन्द्रियांॅ पूर्ण रूप से केवल रोगी की सहायता के तथा उसी से सम्बन्धित
बातों के अतिरिक्त किसी अन्य विचार में रत नहीं होंगी.
"रोगी के गृह के विशिष्ट रीतिरिवाजों के बारे में तू अन्य किसी को भी कुछ नहीं
बताएगा. यह जानते हुए भी कि रोगी की जीवन-~लीला समाप्त होने वाली है, तू इस बात
को वहाँ किसी से भी नहीं कहेगा अन्यथा रोगी या अन्य व्यक्तियों को धक्का लगेगा.
"भले ही तू कितना ही ज्ञान प्राप्त कर चुका हो, तुझे अपने ज्ञान की बड़ाई नहीं
करनी होगी. अधिकांश व्यक्ति उन व्यक्तियों के शेखी बघारने से चिढ़ उठते हैं जो
अन्यथा भले एवं विशेषज्ञ होते हैं."
उक्त शपथ तथा हिपोक्रीत्ज़ की शपथ में समानता ध्यान देने योग्य है.
विद्यार्थी के कर्त्तव्य
इस समारोह के पश्चात वर्षों तक शिष्य अपने गुरु तथा स्वामी के जीवन से जुड़ा रहता
था तथा उसके परिवार का एक सदस्य बन जाता था. वह अपने गुरु की सेवा करता था.
रोगियों की इलाज करते हुए अव-~लोकन करता था, विविध प्रकार की कार्य-प्रणालियों,
साज़-सामान और शल्य-उपकरणों से परिचित हो जाता था तथा अपने गुरु की प्रत्यक्ष
देखरेख में सैद्धान्तिक एवं व्यावहारिक प्रशिक्षण प्राप्त करता था . कई वर्षों
के पश्चात जब गुरु-शिष्य की प्रगति तथा आचरण से संतुष्टहो जाता था तो वह शिष्य की
परीक्षा लेता था. शिष्य के परीक्षा में सफल हो जाने पर गुरु राजा से उस शिष्य को
चिकित्साशास्त्र का व्यव-~साय प्रारम्भ करने के लिए अनुज्ञा प्रदान करने की
सिफारिश करता था. राज्य चिकित्सक के पद पर नियुक्ति ही किसी चिकित्सक की
सर्वोच्च आकांक्षा होती थी. अन्य बातों के अतिरिक्त राजचिकित्सक विष देने की
संभावना के विरुद्ध राजा की रक्षा करने के लिए भी उत्तरदायी होता था. इस संकट से
कोई भी राजा बहुत ही कम मुक्त रहता था. इसके अतिरिक्त जब राजा किसी शत्रु के
विरुद्ध अपनी सेना के साथ रवाना होता था, तब चिकित्सक भी उसकी सेना के साथ जाता
था.
चरक के चिकित्सा-विज्ञान का विषय
अपने समय के आयुर्वेदिक चिकित्सा-शास्त्र के वर्णन में चरक ने विभिन्न विषयों का
बृहद् विवेचन किया है. उदाहरण-स्वरूप भ्रूण की उत्पति एवं विकास, मानव-शरीर का
शरीर-रचना-विज्ञान, शरीर की कार्यविधि तथा शरीर के तीन पदार्थ--वायु, पित्त, कफ
के असन्तुलन अथवा अन्य किसी कारण शरीर की कार्यविधि में अव्यवस्था, विभिन्न
रोगों का निदान, वर्गीकरण, विज्ञान निरूपण, पूर्वानुमान तथा उपचार एवं शरीर के
कायाकल्प विज्ञान जैसे विषयों का वर्णन किया है.
भ्रूण शास्त्र
भ्रूण के प्रजनन एवं विकास के सम्बन्ध में यह बताया गया है कि भ्रूण-निर्माण में
पुरुष-स्त्री दोनों ही--पुरुष अपने वीर्य अथवा स्त्री अपने रज द्वारा योगदान
करते हैं. भ्रूण का नर-मादा होना उसमें पुरुष के वीर्य अथवा स्त्री के रज की
प्रधानता पर निर्भर होता है. भ्रूण का उभयलिंगी होना दो दशाओँ में संभव है या तो
भ्रूण में मनुष्य के वीर्य तथा स्त्री के रज में समानुपात हो अथवा वीर्य की
प्रजनन-शक्ति समाप्त-~प्राय: हो चुकी हो. यदि परिणामी मूल दो या उससे अधिक अंशों
में विभाजित हो जाय तो दो या उससे अधिक जुड़वाँ बच्चों को जन्म देता है, इनमें
से प्रत्येक के लिंग का निर्धारण गर्भ में मुनष्य के वीर्य एवं स्त्री के रज की
सापेक्षिक प्रधानता द्वारा होता है.
भिन्न-भिन्न महीनों में भ्रूण के विकास का वर्णन भी किया गया है. प्रथम मास में
भ्रूण की अवलेह के समान आकृति होती है, दूसरे मास में यह कठोर हो जाती है, तीसरे
में पाँच विशिष्ट उभार (अभि-~वृद्धियाँ) प्रकट हो जाती हैं तथा अंगों का मामूली
विभेदीकरण होने लगता है. चौथे महीने में अंगों का विभेदीकरण अधिक निश्चित हो
जाता है तथा हृदय के कार्य के साथ भ्रूण में चेतनता भी विकसित हो जाती है.
पाँचवें महीनें में यह चेतना और अधिक स्पष्ट हो जाती है. छठे महीने में बुद्धि
का विकास होना भी शुरु हो जाता है. सातवें में अंगों का विकास पूर्ण हो जाता है.
बच्चे का जन्म नवें या दसवें महीने में होता है.
भ्रूण-विकास से सम्बन्धित चरक संहिता में दिया गया वर्णन तत्कालीन अन्य प्राचीन
सभ्यताओं के चिकित्सा-विज्ञान के ग्रन्थों में दिये गए वर्णन से बहुत अधिक
अग्रवर्ती है . हमारे वर्तमान ज्ञान के परिप्रेक्ष्य में इसमें कुछ सुधार वांछित
हैं किन्तु पश्चिमी संसार, `चरक संहिता जैसी उपयुक्त व्याख्या अगले १५०० वर्ष तक
भी न कर पाया.
शरीर के विभिन्न भाग माता अथवा पिता से व्युत्पन्न हुए समझे जाते हैं. त्वचा,
रक्त, मांस, नाभि, हृदय, फेफड़े, यकृत, प्लीहा, स्तन, श्रोणि, उदर, आँतों तथा
मज्जा की व्युत्पत्ति माता से होती है, सिर के बाल, नाखून, दांत, अस्थि, शिरा तथा
वीर्य आदि की पिता से. भ्रूण की वृद्धि एक-दूसरे के ऊपर क्रमिक पर्तो के चढ़ने
से होती है. विभिन्न अंगों के प्रकट होने के क्रम के बारे में विवेचकों ने
अलग-अलग सम्मतियाँ दी है किन्तु चरक ने जोर देकर यह कहा है कि सभी
ज्ञानेन्द्रियांॅ तथा अंग तीसरे महीने में ही प्रकट होने लगते हैं.
जन्म से पूर्व ही भ्रूण के लिंग का पता लगाने के लिए भिन्न-भिन्न लक्षण बताये
गये हैं. यदि माता के दायें स्तन में पहले दूध उतर आये वह चलते समय पहले दायाँ
पाँव उठाये, उसकी दायीं आँख बड़ी लगे, वह नर नामों वाली वस्तुओं की इच्छा करे,
उसे स्वप्न में नर नाम के फूल दिखाई दें, उसके चेहरे पर रौनक आ जाये, वह
स्त्रियों की संगति में अधिक रहना चाहे, भ्रूण के कारण उसका उदर बायीं ओर को
अधिक निकला हुआ हों, उसका स्वभाव एवं क्रियायें पुरुष-सरीखी प्रतीत हों तो समझना
चाहिये कि वह लड़के को जन्म देगी, और इनके विपरीत दिशाओँ में लड़की को.
शरीर-रचना-विज्ञान
मनुष्य की शरीर-रचना के बारे में किया गया चरक का वर्णन काफी अल्प विकसित है.
शरीर में दांत एवं नाखूनों सहित अस्थियों की कुल संख्या ३६० बताई गई है. ३२ दांत
होते हैं. ३२ दाँतों के कोटर, २० नाखून, ६० अंगुलास्थियां, २० लम्बी अस्थियां, ४
लम्बी अस्थियों के आधार, २ एड़ी, ४ टखने की हड्डी, ४ कलाई की हड्डी, ४ अग्रबाहु
की हड्डी, ४ टांग की हड्डी, २ बाहु की कोहनी के पटल, २ जांघ की खोखली हड्डी, ५
स्कन्धास्थि, २ हंसली, २ नितम्बफलक, १ सार्वजनिक अस्थि, ४५ पीठ की हड्डीयाँ, १४
वक्षास्थि, २४ पसलियाँ, २४ गर्तों में स्थित गुलिकाएँ, १५ कण्ठास्थि, १
श्वास-नली, २ तालुगर्त, १ निचले जबड़े की हड्डी, २ जबड़े की आधार-बन्ध अस्थि, १
नाक, गालों एवं भौंहों की हड्डी, २ कनपटी तथा ४ पान के आकार की कपालास्थि.
(सुश्रुत के अनुसार कुल मिलकर अस्थियों की संख्या ३०० है).
शरीर की माँसपेशियों को केवल माँसलपिंड ही बताया गया है. ऐसा समझा जाता था कि
हृदय के विभिन्न अंगों को जाने वाली दस वाहिकाएँ होती है. मस्तिष्क की रचना तथा
कार्यो का वर्णन लगभग नहीं के बराबर है . यद्यपि फेफड़ों का उल्लेख है, किन्तु
उन्हें श्वसन से किसी प्रकार भी सम्बन्धित नहीं माना गया है.
शरीर-क्रिया-विज्ञान
चरक के अनुसार जो भोजन हम खाते हैं तथा हमारा शरीर भी मिट्टी, अग्नि, जल, वायु
तथा आकाश नामक पाँच पंचतत्वों (भूत) से बना होता है. शरीर में ये पंचतत्व रस,
रक्त, माँस, वसा, अस्थि मज्जा तथा वीर्य नामक वस्तुओं (धातुओं) के रूप में होते
हैं. भोजन का कार्य इन धातुओं का पोषण करना, इनके संतुलन को बनाए रखना तथा
पाचन-क्रिया का जारी रखना है. जो भोजन खाया जाता है, वह पहले एक रस में
परिवर्तित होता है, तत्पश्चात रक्त, मांस तथा अन्य धातुओं में. पाचन-प्रक्रिया
के दौरान एक हल्की प्रतिक्रिया होती है जिससे एक झागदार पदार्थ `कफ' बनता है. कुछ
समय पश्चात जब भोजन अधपचा होता है, तब एक खट्टी प्रतिक्रिया शुरु हो जाती है. इस
प्रतिक्रिया द्वारा आँतों में भोजन से एक तरल पदार्थ - `पित्त' बनता है. आँतों
में थोड़ा और नीचे, पचा हुआ भोजन एक सूखे अम्बार में बदल जाता है और इस
प्रक्रिया में एक कटु एवं कठोर प्रतिक्रिया आरंभ होती है, जिसमें वात (वायु)
उत्पन्न होती है. इस प्रकार उपर्युक्त तीन दोष उत्पन्न होते हैं.
