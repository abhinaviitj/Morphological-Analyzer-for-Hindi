<आ.ळ्.><ञ्.ठ्.><ढूष्घा भ्ःआघाथाण् ' श्थाष्ण् खाण्ठा श्थाष्फीं.><भ्ःआषाठीआ ळौख् शाःईठ्आ खी षूफ्षैख्ःआ.><१९९१><भ्ःऊंईखा फ्षाखाश्ःआण्><णैथ् ढैळ्ःई><२६ ठौ ३१><२०५०><ढूष्घा ' श्थाष्ण् खाण्ठा - भ्ःआषाठीआ ळौख् शाःईठ्आ.><ढ्ःआणाण्झा खूंआष्>

इतिहास पुराण :- वैदिक साहित्य में इतिहास और पुराण शब्दों का प्रयोग
पर्यायवाची के रूप में हुआ है और ईसा, के पश्चात् ५वीं शताब्दी तक उनका प्रयोग
इसी प्रकार होता रहा. वह अतीत से सम्बन्धित कथा को व्यक्त करते थे.
निरुक्त विभाग :- निरुक्त के रचयिता यास्क ने सम्भवत: इतिहास शब्द का प्रयोग
मंत्र साहित्य के एक अंग के रूप में किया है. शब्द-~व्युत्पत्ति शास्त्रियों ने
अपने को ऐतिहासिकों से भिन्न माना है. कथा को सूचित करने वाला और इतिहास से
घनिष्ठ रूप से सम्बद्ध दूसरा शब्द है निदान.
बृहद्देवता विभाग :- देवशास्त्रीय सम्प्रदाय का प्रतिनिधित्व शौनक मंत्रों को
तीन संज्ञायें प्रदान करते हैं. उदाहरणार्थ आचिक्ख्यासा, संलाप और
पवित्रआख्यान. आचिक्ख्यासा वर्णन है, संलाप वार्तालाप है और पवित्र-~आख्यान
पवित्र कथा है. इन तीनों प्रकारों को स्पष्ट करने के लिए शौनक ने ऋग्वेद से
उदाहरण प्रस्तुत किए हैं.
सूत परम्परा :- सूत परम्परा मंत्रपरम्परा से भिन्न तथापि उतनी ही प्राचीन है.
सूतगण सारथि जाति से सम्बन्ध रखते थे और वे ब्राह्मण नहीं थे. उग्रश्रवा और
लोमहर्षण के समान सूतों का उल्लेख महाभारत में किया गया है किन्तु हम इन या
दूसरे किसी भाट के विषय में और अधिक ज्ञान प्राप्त नहीं करते. यह सम्भव है कि
इन चारणों का प्रारम्भिक साहित्य प्राचीन प्राकृत में हो और तदुपरान्त संस्कृत
में स्थानान्तरित हुआ हो.
वैयाकरण सम्प्रदाय :- आख्यायिका, आख्यान, इतिहास और पुराण ये शब्द प्रारम्भिक
वैयाकरण को ज्ञात थे जैसा कि हम पाणिनि वार्तिका में देखते हैं.
यवक्रीत, प्रियंगु, ययातिया की कहानियाँ आख्यान कहलाती हैं और वासवदत्ता एवं
सुमनोत्तरा की पंतजलि कृत कहानियाँ आख्यायिका. किन्तु परिभाषा की दृष्टि से वह
इनमें कोई भेद नहीं करता.
वैयाकरणिकों की एक विशेषता यह है कि उनका परम्परागत कथाओं व गीतों से सम्बन्धित
ज्ञान सम्पूर्ण था. कथाओं के विश्व प्रसिद्ध संग्रह प्रथमत: उन्हीं के द्वारा
बनाये गए. वररुचि और गुणाढ्य के प्रयत्नों का अधिक मूल्यां-~कन कठिनता से ही
किया जा सकता है. बाद में होने वाले जैन आचार्य हेमचन्द्र भी वैयाकरणिक व
कहानी-संकलयिता दोनों ही थे.
बौद्ध व जैन विभाग :- कालक्रम की दृष्टि से भारतीय परम्परा में बौद्ध और जैन
लेख-प्रमाणों का महत्व असाधारण है. उस काल से आगे की ओर हमें बहुत सी रचनाओं और
उनके लेखकों के कार्य काल के विषय में एक निश्चित विचार प्राप्त होता है. गौतम
बुद्ध का मृत्यु काल ४८० ईओ पूर्व है. महावीर उनके समकालीन थे. बुद्ध की
मृत्यु के बाद १०० वर्ष के अन्तर्गत त्रिपिटकों का संग्रह किया गया था. जातक
खुद्दकनिकाय का एक अंग है. किन्तु आज मौलिक रूप में सुरक्षित प्राप्त नहीं
होते. जातक जो हमें प्राप्त हैं वह लंका में बुद्धघोष द्वारा सुरक्षित लमझे
जाते हैं.
ठीक जिस प्रकार बुद्ध जी ने अपने मत के प्रचारार्थ जातकों का प्रयोग किया, उसी
प्रकार महावीर जी ने भी बहुत सी नैतिक कथाओं का चयन किया. दोनों ही पैगम्बरों
ने इस उद्देश्य के लिए परम्परागत नैतिक कथाओं का प्रयोग किया और माध्यम के रूप
में उन्होंने क्षेत्रीय भाषाओं का प्रयोग किया, संस्कृत का नहीं. जातक शब्द का
शाब्दिक अर्थ है बुद्ध के पूर्व जीवन से सम्बन्धित कथा. जैन कथाएँ चूर्णि,
चूर्णा, चूर्णिका, अवचूर्ण, अवचूर्णि के नामों से पुकारी जाती हैं. ये सब
पर्यायवाची चूर्णा शब्द की व्युत्पति हैं, वह जो पीस कर आटा कर दिया गया हो
किन्तु यह बिल्कुल सन्तोष जनक नहीं है. अवचूर्णा का अर्थ है संश्लेषण. जिस
प्रकार जातक बौद्ध कथा का प्रतिनिधित्व करते हैं उसी प्रकार चूर्णा जैन कथा का
प्रतिनिधित्व करती है.
जातक और चूर्णा दोनों ही नैतिक कथाओं के संग्रह हैं. प्राचीनतम काल्पनिक अथवा
नैतिक कथाएँ महाभारत में मिलती हैं. तत्पश्चात ये कथाएँ आती हैं.
बौद्ध-जीव-जन्तुकथाओं को अन्तरराष्ट्रीय ख्याति प्राप्त है. बौद्ध एवं जैन
जन्तु कथाओं, काल्पनिक व नैतिक कथाओं का भण्डार महाकाव्यों की कथाओं से कहीं
अधिक विशाल है. वैदिक साहित्य की नैतिक कथाएँ संख्या में न्यून हैं.
महाकाव्यों के अन्तर्गत कथाओं का भी छोटा संग्रह हैं. यह बौद्ध एवं जैनों के
लिए श्रेय की बात कही जा सकती है कि उन्होंने अपने सिद्धांतों के प्रचारार्थ
लघु कथाओं का प्रयोग वैदिक परम्परा से सम्बन्ध रखने वाले ब्राह्मण व क्षत्रियों
से भी अधिक किया है.
महाकाव्यों के संकलनकर्ताओं की अपेक्षा आरम्भिक जैनों के द्वारा अपने साहित्य
में दृष्टान्त अथवा रूपक का कथा के रूप में प्रयोग अधिक कुश-~लता पूर्वक किया
गया है.
बुद्धघोषकृत जातकों की टीका में हमें नैतिक-कथाओं के लिए एक सुन्दर शब्द गुण
कथा मिलता है जो मैं समझती हूँ भारत के वर्तमान भाषा शास्त्र में प्रचलित किया
जाना चाहिए. वैदिक, बौद्ध और जैन कथाओं के बीच मुख्य अन्तर यह है कि पहले वाली
जन्तु कथाओं से वंचित हैं, जबकि बाद वाली में इनकी प्रचुरता है. वैदिक कथाएँ
और महाकाव्य अनुशीलन करने पर वह मुख्य भव्य प्राकृतिक देवत्व कथाएँ प्रस्तुत
करते हैं जिनका बौद्ध और जैन साहित्य में अभाव है. वैदिक (और हिन्दू) धर्म
अनिवार्यत: एक प्रकृतिवादी धर्म हैं. हिन्दू देवतागणों में प्रकृति की प्रत्येक
शक्ति को अपना मार्ग मिला है. बौद्ध और जैन धर्म भविष्य वाणी के धर्म हैं
जिनमें प्राकृतिक गोचर पदार्थ की देवत्व प्राप्ति को कोई स्थान नहीं है. अत:
इन्द्र के समान देव को जिन्होंने वैदिक देवत्व कथाओं में महत्वपूर्ण भाग लिया,
यद्यपि कतिपय बौद्ध एवं जैन कथाओं में स्वर्ण के राजा के रूप में स्थान दिया
गया परन्तु बौद्ध और जैनों से कम शक्तिशाली अति दुर्बल व्यक्तित्व का
प्रतिनिधित्व किया गया है. इस प्रकार बौद्ध और जैनों के पास कोई सृष्टि
सम्बन्धी कथाएँ नहीं हैं.
बौद्ध व जैन लेख प्रमाणों में धर्मकथा शब्द बहुत बार आता है. फिर भी एक नैतिक
कथा से अधिक इसका अर्थ नहीं है.
बृहत्कथा :- वैदिक धार्मिकों द्वारा अधिष्ठित कथाओं के विस्तार में बृहत्कथा का
भाग महत्वपूर्ण है. कथा के पारिभाषिक प्रतिनिधित्व के लिये बृहत्कथा हमें कुछ
विचार करने योग्य बातें प्रदान करती है. वे हैं :
(१) कथाओं का माध्यम पैशाची था. डाओ एसओ वीओ केथर `प्राचीन महाराष्ट्र' में
कहते हैं कि कुरूयुद्ध से लेकर वररूचि के समय तक आदि कालीन भाषाओं को अपना
कार्य सीमित करना पड़ा. उनके दो प्रतिद्वंद्वी थे. उदाहर-~णार्थ धार्मिक
क्षेत्रों में संस्कृत और राजनैतिक क्षेत्रों में पैशाची. इसकी राजनैतिक महत्ता
के कारण इसके सम्पूर्ण अंश सांस्कृतिक भाषाओं द्वारा स्वीकृत कर लिए गए.
प्राचीन कथाएं प्रथमत: प्राकृत में थी. प्राकृत से वह पैशाची में स्थानान्तरित
हुई और पैशाची से संस्कृत में. डाओ केथर के अनुसार बृहत्कथा का समय ७०० ईओ
पूर्व है. बहुत से विद्वानों के अनुसार पैशाची पेशावर के आस-पास के लोगों की
भाषा थी. यदि हम नाटकों का अवलोकन करें तो हम पाते हैं कि यह निम्न जातियों की
भाषा थी. अमरानन्द योगिन अलंकार सर्वस्व में इस दृष्टिकोण का सम-~र्थन करते
हैं. (२) बृहत्कथा प्रथम अनुबंध है जो कथा को धार्मिक बन्धन से मुक्त करता है.
वैदिक लोगों में और विशेषत: बौद्ध और जैन सभी ने कथा को धार्मिक सिद्धान्तों का
सहायक बनाया. बृहत्कथा कथा को इसके विशुद्धतम रूप में प्रस्तुत करती है.
धर्म-निरपेक्ष कथा प्रथम बार अपने पैरों पर खड़ी हुई और उसने स्वर भी प्राप्त
किया. इस संग्रह में कथाओं के प्रेरक आश्चर्य-तत्व है. इतिहास शब्द जो
प्राचीनों के द्वारा कहानी को बताने के लिए स्वीकार किया गया था, यहाँ
परित्यक्त कर दिया गया है. रचना का उल्लेख कल्पना से पूर्ण एक महान कथा के रूप
में किया गया. तीन नए शब्द अद्भुत कथा (आश्चर्य कथा या अप्सरा कथा ) महाकथा और
बृहत्कथा (कथाओं की श्रृंखला से निर्मित एक कथा) इस रचना में पाये जाते हैं.
पैशाची में रचित मौलिक बृहत्कथा नष्ट हो गई. संस्कृत में इसके अंशों के
संक्षिप्त अनुवाद प्राप्त हैं उदाहरणार्थ सोमदेव का कथा सरित्सागर और
क्षेमेन्द्र की बृहत्कथा कहानी संसार में एक क्रांति लाई. इसके आगे कहानी का
केवल एक कहानी के रूप में निरूपण हो सका. इसे धार्मिक सिद्धान्तों द्वारा
भारग्रस्त होने और मत विशेष से सम्बन्ध न रखने वाले श्रोताओं के विशाल समूह के
लिए प्रतिरुद्ध रहने की और अधिक आवश्यकता नहीं है. भविष्य में कथा श्रोताओं के
मनोरंजन के लिए थी. यह नैतिक शिक्षा के गुरू कार्य से मार ग्रस्त न थी और यह
अपने मार्ग पर विकसित भी हो सकी. कोई चरित्र, कोई स्थिति और कोई भी सिद्धान्त
दबाया न जा सका. वास्तव में बृहत्कथा ने काल्पनिक साहित्य के विकास के लिए एक
आदर्श-आधार स्थापित किया.
(३) गुणाढ्य ने यह प्रमाणित किया कि कल्पना से पूर्ण कथा संग्रह वही स्तर
प्राप्त कर सके जो महाभारत को था. लोक-कथाओं का संग्रह और उन्हें एक साहित्यिक
रूप देने का कार्य व्यास सदृश कवि के योग्य ही था. उसने एक महाकवि कहलाने की
आकांक्षा की. देवी देवताओं, सम्मानित राजवंशों, सम्मानित सन्तों, महान
विचारधाराओं आदि के कारण महाकाव्य प्रसिद्ध हो गए. गुणाढ्य को इसमें से
अधिकांश का परित्याग करना पड़ा. किन्तु फिर भी जनता के लिए अपनी कथाओं को
आकर्षित बनाना था. गुणाढ्य ने इस लिए शिव-पार्वती की प्रासंगिक कथा का
प्रारम्भिक आविष्कार किया जो कि वास्तव में कथा वस्तु से कुछ भी सम्बन्ध नहीं
रखता था. गुणाढ्य ने वैदिक परम्परा का पालन किया. उसने बौद्धभिक्षुओं की कड़ी
आलोचना की. तथापि उसने वैदिक धार्मिक पद्धति को बढ़ाकर प्रशंसा नहीं की. शिव
जी एक ऐसे देव थे जो आवश्यक रूप से लोगों की सहायता करते थे. भारतीय लोक
साहित्य शिव पार्वती की मुख्य विषयवस्तु का प्रयोग यह दिखाने के लिए करता है कि
यह दिव्य युगल आपद-ग्रस्त नायक या नायिका की सामयिक सहायता करता है. महाभारत
से पहले और जातकों में भी यह कार्य इन्द्र किया करते थे. किन्तु महाभारत के
बाद के भाग में इन्द्र अन्तर्हित हो गए और उनका स्थान हिन्दू काल्पनिक साहित्य
में शिव ने लिया.
रचना-कहानी (फ्रेम-स्टोरी) :- सूत-परम्परा की विशेषता रचना-कहानी है. इसका एक
श्रेष्ठ उदाहरण महाभारत है. इसी विशिष्ट विधि का प्रयोग बृहत्कथा ने एक
महत्वपूर्ण ढंग से किया है. पार्श्वनाथचरित जैसी जैन-~पुस्तक ने उसी विधि का
अनुसरण किया है. जातक इससे युक्त दिखाई देते हैं. गुणाढ्य ने उसी विधि को
अपनाया क्योंकि सम्भवत: वह जनसाधारण की उसी प्रशंसा को चाहता था जो व्यास ने
प्राप्त की. फिर भी उसकी कहानियों को विशुद्ध धर्म-निरपेक्ष होने के कारण उसके
द्वारा इच्छित मान्यता प्राप्त न हुई. उसकी रचना की साहित्यिक आलोचकों ने भी
उपेक्षा की क्योंकि सम्भवत: उन्होंने इसे परम्परागत कथाओं का एक वर्णन-मात्र
समझा और उच्च साहित्य के शास्त्रीय प्रकार के अनुरूप नहीं समझा. भारतीय कहानी
के प्रति बृहत्कथा का योगदान निसंदिग्ध है. इसमें कहानी ने अपना आकार और
प्रतिष्ठा प्राप्त की है. इतना ही नहीं वरन् इसने प्राचीन कथा को एक विशेष विधि
और प्रतिष्ठा प्राप्त कराई. इसके समक्ष कहानियों के दूसरे सब संग्रह फीके पड़
जाते हैं.
खैर, बृहत्कथा का बाद के संकलनों पर प्रभाव है. हेमचन्द्र ने अपनी
परिशिष्ट-पर्वन में कल्पित कथा और कूट-कथानक (प्रहेलिका-कहानी) इन दो शब्दों का
उल्लेख किया है जो पहले नहीं पाये जाते.
१६वीं शताब्दी में अम्भालदत्त-कृत प्रसिद्ध वेताल-कहानियों के लिए प्रयुक्त
कथा-प्रहेलिका शब्द भी आता है.
साहित्यिक वैज्ञानिकों का विभाग :- संस्कृत और प्राकृत दोनों में ही साहित्य
विज्ञान के विद्वानों ने काव्य-सौन्दर्य और अलंकार शास्त्रों को बहुमूल्य
योगदान दिया. फिर भी कहानी साहित्य के एक प्रकार के रूप में बिल्कुल भी व्यवहृत
न हुई. कहानी के पर्यायवाची के रूप में इतिहास शब्द का प्रयोग बौद्धों के
द्वारा रोका गया अत: साहित्यिक विज्ञानवेत्ता क्षम्य हो सकते हैं यदि उन्होंने
इस प्राचीन शब्द का प्रयोग किया क्योंकि इसका अर्थ कोई कहानी नहीं था वरन्
इतिहास था. किन्तु आख्यान जैसे शब्दों की भी कहीं परिभाषा नहीं की गई. केवल दो
शब्दों, जिन पर विद्वानों ने विचार किया है, आख्यायिका और कथा हैं.
दण्डिन का मत :- आख्यायिका की परिभाषा करते हुए दण्डिन कहता है कि यह परम्परागत
रूप से एक आत्मकथात्मक वर्णन समझा जाता है जब कि कथा कोई भी वर्णन हो सकता है.
यद्यपि आख्यायिका पूर्णत: गद्य ही है, किन्तु फिर भी बीच-बीच में कुछ कविताएँ
प्रसूत हैं. कथा के साथ भी यही बात है अत: दोनों में कोई अन्तर नहीं.
विश्वनाथ का मत :- यद्यपि जहाँ-तहांॅ आर्या छन्द में कविता मिल जाती है किन्तु
कथा का कलेवर गद्य से पूर्ण रहता है. कथा का सर्वश्रेष्ठ उदाहरण कादम्बरी है,
(दण्डिन और उसके पूर्ववर्ती इसे आख्यायिका के उदाहरण के रूप में देते हैं). कुछ
भाग कवि और उसके पारिवारिक जीवन का वर्णन करते हुए पद्य में होते हैं, और कहानी
(एक उपन्यास के समान) विभागों में विभक्त रहती है, जैसे कि बाण का हर्षचरित.
अग्नि पुराण :- अग्नि पुराण गद्य काव्य के पाँच प्रकार देता है,
उदाहर-र्णार्थ-आख्यायिका, कथा, खण्ड कथा, परिकथा और कथानिका.
आख्यायिका :- आख्यायिका विभागों और उपविभागों में विभक्त कहानी है. प्रारम्भ
में रचयिता और उसके परिवार की गद्य में प्रशंसा की जाती है. कहानी नायिका को
लाने, प्रेमियों के मिलन और वियोद आदि के विषय में कहती है. आख्यायिका
आत्मकथात्मक होती हैं.
कथा :- इसमें कवि अपनी स्वयं की वंशावली की प्रशंसा करता है और केन्द्रीय
कथावस्तु के वर्णन के लिए दूसरा वर्णन आवश्यक हो जाता है. इसमें कोई विभाग नहीं
होते और यदि विभाग अनिवार्य होता है तो केवल लम्बक के समान उपविभाग का आश्रय
लिया जाता है. पद्य में वर्णित इस प्रकार की कहानी कथा है.
खण्ड कथा और परिकथा :- इन दोनों प्रकार की कहानियों की सामान्य विशेषता यह है
कि नायक राजकीय परिवार में उत्पन्न नहीं होता. वह तो एक मन्त्री अथवा एक
व्यापारी एक ब्राह्मण होता है. इन कहानियों का झुकाव (भाव) दु:खान्त होता है.
नायक को सदैव संकट और शोक का सामना करना पड़ता हैं. विधि की दृष्टि से खण्ड कथा
का अनुसरण करती है. परिकथा आख्यायिका और कथा दोनों से प्रभावित है और अपनी
मिश्रित प्रकृति के कारण ही यह परिकथा या घुमावदार कथा कहलाती हैं.
बी. एस. आप्टे ने अपने संस्कृत इंगलिश शब्दकोश में अप्सरा कथा के लिए
परिकथा शब्द भूल से लिया हैं.
कथानिका :- कथानिका की विषय वस्तु दुखद होती है. भयानकता का भी इसमें भाग होता
है फिर भी अन्त सुखमय होता है.
