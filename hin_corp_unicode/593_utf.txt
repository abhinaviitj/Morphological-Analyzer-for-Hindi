<ळिटेरटुरे><ऐस्सय्स्><शिन्ग्ह् झिवन्><शउन्डर्य खि ळोक् ढ्रिस्टि><१९८६><शक्च्हट्कर् (ं.फ्. शहिट्य फरिसड्)><भ्होपल्><४२-४५><२०१०><शिन्ग्ह् झ्, ळोक् ढ्रिस्टि, ऐस्>

+ कविता सौंदर्य-सृष्टि है, जीवन की पुनर्रचना है. कवि जिस समय और समाज में रहता
है उसके द्वन्द्व, घात-प्रतिघात, हर्ष-विषाद आदि उसके मन की भीतर ही भीतर रचना
करने में लगे रहते हैं. उसके हृदय और मइ-~तष्क प्रभावित होते हैं और अपना
निर्णय करते हैं. यह सब कवि की जीवन प्रक्रिया के साथ-साथ चलता रहता है. इसलिए
एक सजग रचनाकार केवल रचना करने की ओर ही ध्यान नही देता बल्कि वह अपनी
जीवन-प्रक्रिया को कभी ढीला नहीं छोड़ता. जीवनानुभूति और रचना-सौंदर्य के द्वैत
को बड़े रचनाकार मिटा देते हैं. उनकी रचना ही नहीं बल्कि जीवन भी उतना ही
सुन्दर हो जाता है. कालान्तर में वे स्वयं रचना का विषय बन जाते हैं. आधुनिक
काल में कबीर, सूर और तुलसी के जीवन को केन्द्र बनाकर अनेक रचनाएँ हुई हैं जो
रचनाकार के जीवन की सुन्दरता का प्रमाण है. इनके स्वयं के चरित्र साहित्य बन
गए. जीवन की इसी सुन्दरता को प्राप्त कर एक रचनाकार साहित्य में सौन्दर्य की
सृष्टि कर पाता है, जिस रचनाकार के जीवन में सौन्दर्य नहीं, सचाई नहीं, वह भला
साहित्य-संसार में सौंदर्य की सृष्टि कैसे कर सकता है ? जिसके संकल्प बड़े हैं,
वही व्यापक मानव-जीवन के साथ तादात्म्य स्थापित कर सकता है और वही सच्चे
सौंदर्य की सर्जना कर सकता है. आचार्य रामचन्द्र शुक्ल ने कविता क्या है निबन्ध
में लिखा है कि रागों या वेगस्वरुप मनोवृत्तियों का सृष्टि के साथ उचित
सामंजस्य स्थापित करके कविता मानव जीवन के व्यापकत्व की अनुभूति उत्पन्न करने
का प्रयास करती है. यदि इन वृत्तियों को समेट कर मनुष्य अपने अन्त:करण के मूल
रागात्मक अंश को सृष्टि से किनारे कर ले तो फिर उसके जड़ हो जाने में क्या
संदेह है. स्पष्ट है कि यदि कविता में व्यक्त सौंदर्य, मानव जीवन के व्यापकत्व
की अनुभूति उत्पन्न नहीं कर पाता तो वह निरा वाग्जाल कहा जायगा. यहाँ पर इस
तथ्य को रेखाकिंत करने का मेरा तात्पर्य यही है कि पिछले चार दशकों में हिन्दी
में अनेक 'प्रतिष्ठित' कवि ऐसे भी रहे हैं जिनकी कविता मानव जीवन के व्यापकत्व
की अनुभूति करा पाने में असमर्थ रही है. दूसरी ओर ऐसे महत्वपूर्ण और बड़े
कवियों की उपेक्षा हुई है जो मानव-जीवन के व्यापकत्व की अनुभूति के लिए
संघर्ष करते रहे हैं और उन्होने अपने सृजन में व्यापकत्व की भावना को
प्रतिष्ठित किया है. व्यापकत्व की अनुभूति और उससे उत्पन्न सौंदर्य की सृष्टि
करने वालो में मुक्तिबोध, केदारनाथ अग्रवाल, नागार्जुन, त्रिलोचन, शमशेर आदि
पहली पीढ़ी के प्रतिनिधि कवियों के आते हैं.
व्यापक जन-जीवन में तादात्म्य स्थापित कर सच्चे रचनाकार सौंदर्य की लोकसृष्टि
करते हैं. यह काम आसान नही है. अपने ही सीमित अनुभवों से जीवन के प्रति
दृष्टिकोण बना लेने के जो ख़तरे होते हैं, वे हिन्दी की अनेक समकालीन कविताओं
में स्पष्ट दिखाई देते हैं. अपने वर्गीय अनुभवों से न केवल सौंदर्य-सृष्टि
संकुचित होती है बल्कि वह व्यापकत्व की अनुभूति के लक्ष्य से हट जाती है. इसलिए
बड़े रचनाकारों ने हमेशा अपने अनुभव-संसार का अतिक्रमण किया है. इसी संदर्भ में
कवि-~हृदय को सिंधु कहा गया है. हृदय का सिंधुत्व एक रचनाकार का वैशिष्ट्य है,
जिसे दूसरे शब्दों में लोकहृदय की पहचान कहा गया. जैसे समाज में अनेक लोगों का
जीवन नदी-तालाब जैसा होता है जो अपनी सपन्नता से ही प्रसन्न होते हैं. उनका
ध्यान दूसरों की ओर नहीं जाता--
इसी तरह रचनाकारों का जीवन भी होता है. जो केवल अपनी बढ़ती तक सीमित रहते
हैं जबकि बड़ी रचना के लिए हृदय को सिंधु बनाना पड़ता है जिसे शुक्ल जी ने
आलोचना की भाषा में व्यापकत्व की अनुभूति से व्यक्त किया.
कहने का तात्पर्य यही है कि जटिल सम्बन्धों की रचनावाले समकालीन जीवन में
व्यापकत्व की अनुभूति के बिना बड़ी रचना नही हो सकती. जो रचनाकार अपने दायरे से
बाहर नहीं निकल पाते वे जल्दी ही अकाल मृत्यु के शिकार हो जाते हैं.
'लोकहित-पिता' और 'जन-मन करुणा-सी माँ' के त्याग करने पर रचनाकार स्वार्थी हो
जाता है. उसकी सौंदर्य-दृष्टि सिकुड़ जाती है, हृदय, बुद्धि का हाल, बेहाल हो
जाता है और फिर वह रात्रि में निकलने वाली उसी 'विचित्र प्रोसेशन' में दिखाई
पड़ता है, जिसमें सैनिकों के पथराए, चिढ़े हुए, झुलसे हुए और बिगड़े हुए चेहरे
होते हैं. जिनकी सौंदर्य-दृष्टि केवल अपने वर्ग तक सीमित रहती है अंग मानते हुए
भयावने जुलूस में दिखाया है--
यह कहना सही होगा कि भारतीय मनीषा की श्रेष्ठ रचना लोक के व्यापक धरातल से हुई
है. हमारे महान कवियों ने रचना के जो विषय चुने, उनमें लोक की व्यापक की भूमि
को हमेशा आँखों के सामने रखा. रामायण और महाभारत न केवल मनुष्य-जीवन के साथ
व्यापकत्व की अनुमूति कराने वाले काव्य हैं बल्कि सम्पूर्ण सृष्टि का जीवित
परिचय एवं उससे मानवीय सम्यद्धता को उजागर करने वाले हैं. मानवीय करुणा से
उत्पन्न क्रोध और उत्साह के जैसे जीवन-चित्र इन काव्यो में मिलते हैं, वे बहुत
दुर्लभ हैं. इसी आदिस्रोत का विकास हमारी कविता-परम्परा में होता रहा है. जब-तब
इस परम्परा को इधर-उधर मोड़ देने के प्रयत्न भी हुए हैं किन्तु उन्हें कभी
व्यापक स्वीकृति प्राप्त नहीं हुई.
हिंदी-कविता में कबीर का सारा संघर्ष लोक के लिए है. तत्कालीन अभिजात
सांस्कृतिकता पर उन्होने जो प्रहार किए हैं, वे लोकभावना से उत्प्रेरित हैं.
देखने की बात यह है कि उन्होने जितने रूपक बाँधे हैं, वे हिन्दी-जाति के ठेठ
जीवन के जीवित प्रमाण हैं. इसी तरह जायसी ने प्रेमगाथा के भीतर व्यापकत्व की
अनुभूति का जैसा प्रसार दिखलाया है, वह कविता की उपलब्धि है. जायसी ने नागमती
की विरहदशा के भीतर व्यापक मानव भावना के वैशिष्ट्य को साकार किया है. आचार्य
रामचन्द्र शुक्ल ने उसे हिंदी साहित्य में आद्वितीय, उसकी व्यापकत्व की अनुभूति
के कारण बताया है. उनके विरह-~वर्णन की श्रेष्ठता का आधार लोक-अनुभूति है. यदि
उनकी नागमती रानीपन को त्याग कर सामान्य नारी के रुप में प्रस्तुत नहीं होती,
वह रानी ही बनी रहती, तो उसमें उतना सौंदर्य नहीं आ पाता. विरह में रानीपन को
भूल जाना ही उसकी विशेषता है. शुक्ल जी ने इसी तथ्य को रेखांकित किया
है. रानी-~पन में कुलीनता का अहंकार है, वर्ग-वैषम्य का एकांकी दम्भ है, उसमें
वह सौन्दर्य कहाँ जो लोक-~जीवन के तादात्म्य से प्रकट होता है. विरहावस्था में
जब वह लोकसाहचर्य प्राप्त करती है, सामान्य जन की अनुभूति से ऐक्यबद्ध हो जाती
है तभी उसका वास्तविक जीवन सौंदर्य प्रकट होता है. जो सौंदर्य, जीवन से लगाव
में है, वह रानीपन से प्राप्त अलगाव और अजनबीपन में कहाँ ?
सगुण भक्त कवि सूर और तुलसी ने अपनी कविता के लिए कृष्ण और राम की
चरित्र-भूमियों को चुना था. यद्यपि इन चरित्रों का एक राजसी पक्ष है तथापि
कविता के भीतर ये लोकभूमि पर ही प्रतिष्ठित हैं. इनका असली जीवन सौंन्दर्य
राजसत्ता के विशिष्ट प्रांगणों-मथुरा और अवध-तक सीमित न रहकर व्यापक जन-जीवन के
भीतर उद्घाटित हुआ है. सूर और तुलसी की कला को लोकसौंदर्य ने ही इतनी ऊँचाई तक
पहुँचाया है. कृष्ण का ब्रज, जीवन की प्राकृत कर्मभूमि है, जहाँ बहुत बड़ी
मानवीय सचाई का सगुण रूप प्रत्यक्ष हुआ है. मथुरा में जीवन की ऐसी सचाई कहां ?
वह कर्मभूमि नही, निष्क्रियता के राजसी वैभव में सुख तो हैं लेकिन वह आनंद
कहाँ, जो सचाई पर आधारित कर्मण्य जीवन में होता है.
यहाँ पर 'ब्रज' मात्र भूगोल का प्रतीक नहीं है, न ही यमुना और कुंज केवल
प्राकृतिक उपादान है. यहाँ 'ब्रज' पूरी मानवीय सत्ता में प्रतिष्ठित है जहाँ
उसके प्राकृतिक संदर्भ मनुष्य जैसी जीवित सत्ता प्राप्त कर चुके हैं.
ब्रजवासियों की करुणा, क्रोध तथा प्रेम-माधुरी के कारण यमुना केवल एक नदी बन कर
रह गई. उसके कूलों-किनारों के सौंदर्य में जीवन की भावात्मक सचाई का सघन स्पर्श
है और इन्हीं के आसपास मनुष्य का संघर्ष क्षेत्र भी हैं, जहां वह बुरे और अच्छे
की पहचान कर बुरे से संघर्ष करता है ओर अच्छे का साथ देता है. ब्रज का
कृष्ण-प्रेम और कृष्ण का ब्रज-प्रेम इसी द्वंद्वात्मक वैशिष्ट्य को साकार करता
है.
कहने की आवश्यकता नहीं कि तुलसी ने राम-चरित्र के माध्यम से लोकशक्ति और
सौंदर्य को प्रतिष्ठापित किया है. राम की चरित्र-गाथा में वन प्रसंग को निकाल
दिया जाय. तो कुछ भी शेष नहीं रहता. वन के प्रसंग ने राम को राजसत्ता से अलग कर
लोकबद्ध किया है. वे मन में न केवल सामान्य मनुष्यों के व्यापक सम्पर्क में आते
हैं बल्कि संसार की सम्पूर्ण जीवित सत्ता के बीच उपस्थित रहते है. अयोध्या का
संसार सीमित हैं, उसे छोड़ते ही वे उस लोक में जाते हैं, जहां जीवन के संघर्ष
बहुत प्रबल है. जीवन-सौंदर्य की जितनी छबियाँ और व्यापकता जीवन-संग्राम में हो
सकती है, उतनी राजदरबारियों से घिरे सीमित संसार में नहीं. इसलिए दरबारी जीवन
को देखते हुए तुलसी ने कहा था- कीन्हे प्राकृत जन गुन गाना. सिर धुनि गिर लागि
पछताना.
तुलसी के नायक राम को वन में आकर जीवन का खुला क्षेत्र मिलता है और जीवन की ऐसी
वास्त-~विकताओं से परिचय होता है, जिनका साक्षात्कार अयोध्या के राजदरबार में
रहते हुए कदाचित हो पाता. वे बँधे हुए और बहुत सीमित संसार का अतिक्रमण कर जीवन
के व्यापक अनुभवों को चौदह वर्ष की अवधि में प्राप्त करते हैं. यही उन्हें
केवट, शबरी. निषाद, हनुमान और विभीषण जैसे सहज मानवीय संसार का पता चलता है
और यहीं उस जीवन का पता चलता हैं, जिसमें दानवी प्रवृत्तियों का बोलबाला हैं जो
दूसरो के शोषण और लूट-खसोट पर अपनी राजसत्ता क़ायम किए हुए हैं. इसी भूमि पर
तुलसी के नायक को पता चलता है कि जीवन कितना विषम है ? जीवन के प्रश्नों पर
विचार करने वाले अनेक ऋषियों-मुनियों के आश्रम भी बने हुए हैं. इनका ज्ञान
ध्यान, चिन्तन लोक से अलग नहीं हैं. वे लोक की रक्षा के लिए बेचैन हैं. उन्हें
एक ऐसे नायक की तलाश है जो जीवन की वास्तविकता तो जानता हुआ मौकसौंदर्य की
प्रतिष्ठा के लिए बुराई से संघर्ष का निर्णय कर सके, जिसका स्वयं का आचरण
लोक-गरिमा से अलग न हो जो लोक के लिए अपने प्राणों की बाजी लगाने को तैयार हो.
'राम' के रुप में उन्हें वह नायक मिल जाता है और राम भी निसिचरहीन करउं, महि,
भुज उठाइ पन कीन्ह से उनके विश्वास की रक्षा करते हैं.
