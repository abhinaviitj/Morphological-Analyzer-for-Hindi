<औङ्ङिचिअल् अन्ड् ंएडिअ लन्गुअगेस्><ळेगिस्लटिवे><आनोन्><ऊ.फ्. लेगिस् आस्स्. डेबटेस्. स्प्ल्. प्रो. ८६ शेप्.><१९८६><ळुच्क्नोत्><१५८ टो १६३)<२७००><आनोन् ऊ.फ्. लेगिस्. आस्स्. डेब्. स्प्ल्. प्रो. ८६.शेप्.>

माननीय अधिष्ठाता जी, माननीय सर-~दार सिंह जी का यह संकल्प निराशा और
आशंकाओं पर आधारित है. निराशा इसलिए कि जो स्थिति है, निराश होने की
स्थिति है, आशंका इस बात की कि न इन्हें अधिकारियों पर विश्वास रह गया
है न प्रशासन तंत्र पर. संविधान के अनुच्छेद ३२४ के अन्तर्गत चुनाव आयोग
का गठन किया गया, स्वतंत्र चुनाव आयोग है. उस पर सरकार का कोई अधिकार
नहीं है. आयोग अपने आदेशों और निर्देशों के द्वारा चुनाव समपन्न कराता
है. जिस समय चुनाव अधिकारी या रिटर्निंग आफिसर चुनाव प्रक्रिया में अपना
योगदान हैं, उस समय इस काम में कोई नियंत्रण प्रदेश सरकार का या केन्द्र
सरकार का नहीं होता है. वे आदेश और निर्देश चुनाव आयोग का मानते है. तो
मैं नहीं समझ पाता कि आप कौन सी आशंका से ग्रस्त हो गए? क्या आपको इस देश
की जनता की बुइधमत्ता पर विश्वास नहीं है? चुनाव तो जनता करती है,
उसे कोई अधिकारी नहीं कर सकता है. अभी पिछले दो चुनाव आपने देखे, अगर
चुनाव का दुरुपयोग होता तो १९८० के चुनाव में जिसमें प्रधान मंत्री किसी
और दल का था फिर भी भारी बहुमत से उस दल को विजय मिली. जनतांत्रिक आस्था
में विश्वास रखने वाली जनता ने सिद्ध कर दिया कि वह जिसे चाहेगी उसे
बोट देगी.
व्यवहारिक रूप से आप देखें कि प्रशा-~सनिक सेवाओं को प्राप्त करके चुनाव
कराये जाते हैं, निष्पक्षता की बात को लेकर जब शिकायत की जाती है तो हम
पिटीशन में जाते है. यदि न्यायपालिका के अधिकारियों से हम चुनाव करायेंगे
तो फिर पिटीशन को कहां लेकर जायेंगे? अगर न्यायपालिका को वहां ले आयें तो
तमाम प्रक्रिया ही धवस्त हो जायेगी.
दूसरी बात हर जिले में जितने भी अधिकारी इलेक्शन आफिसर हैं यदि उनके
स्थान पर न्यायपालिका के अधिकारी ला दिए जायं तो कितने अधिकारी आपके पास
न्यायपालिका के है? क्या उनके अधीनस्थ अधिकारियों का फिर न्याय-~पालिका
पर नियंत्रण रह पायेगा? व्यवस्था को सुचारु रूप से चलाने के लिए ही
अधिकारी बंटे हुए हैं. आपने शायद इसका पूरा अध्ययन करने का प्रयास नहीं
किया. चुनाव आयोग एक निष्पक्ष संस्था है और उसी के द्वारा चुनाव कराये
जाते है. उसे कोई अधिकारियों के साधन के माध्यम की आवश्यकता नहीं है.
अभी हमारे एक साथी आरोप लगा रहे थे, जिस इतिहास को पढ़कर वे यहां आये है,
जिस विश्व की आस्था में उसका विश्वास है, उस देश में शायद चुनाव हुए ही
नहीं है. मुझे उनके साथ सहानुभूति है. मैं सरदार सिंह जी से अनुरोध
करूंगा कि वे चुनाव आयोग की निष्पक्षता में विश्वास रखें और वे इस देश
की जनता में और संविधान में भी विश्वास रखें और अपने इस संकल्प को वापस
ले लें. आपने अपना अरमान निकाल लिया है, अब आप अपनी अदूरदर्शिता का
परि-~चय दे और इसे वापस ले लें.
श्री सरदार सिंह--
वापस लेने का प्रश्न ही नहीं है.
श्री अधिष्ठाता--
प्रश्न यह है कि यह सदन प्रदेश में लोक सभा एवं विधान सभा के निष्पक्ष
चुनाव कराने हेतु केन्द्र सरकार से सबल संस्तुति करता है कि निर्वाचन
अधिका-~रियों के पदों पर न्यायपालिका के न्याय-~धीश व न्यायिक
मैजिस्ट्रेटस की नियु-~क्तियां की जायं?
(प्रश्न उपस्थित द्वारा किया गया और अस्वीकृत हुआ.)
(श्री अधिष्ठाता द्वारा मा. अशोक बाजपेयी का नाम पुंकारे जाने पर)
प्रदेश के सार्वजनिक उपक्रमों में निरन्तर बढ़ते हुए घाटे और भ्रष्टाचार
पर प्रभावी अंकुश लगाए जाने के सम्बन्ध में संकल्प
संसदीय कार्य मंत्री (श्री अम्मार रिजवी)-
मान्यवर, मैं अशोक बाजपेयी से रि-~कवेस्ट करूंगा कि आज के एजेन्डा पर मद
संख्या२४ जो है उसे आप देख लें क्योंकि मुझे इसे देख कर बड़ा अफसोस हुआ
है. इसमें प्रस्तावक के नाम के आगे अशोक बाजपेयी का नाम लिखा है और उसके
बाद लिखा है कि "इस सदन का निश्चित मत है कि प्रदेश के श्री रवीन्द्र नाथ
तिवारी तथा सार्वजनिक उपक्रमों में निरन्तर बढ़ते हुए घाटे और भ्रष्टाचार
पर प्रभावी अंकुश लगाया जाय." मुझे दुख है कि उनके ऐसे सीनियर और बुजुर्ग
व्यक्ति के खिलाफ इस तरह का प्रस्ताव लाये हैं. इसलिए हम इसका विरोध कर
रहे हैं.
*श्री अशोक बाजपेयी-
मान्यवर, मैं आपकी आज्ञा से संकल्प प्रस्तुत करता हूं कि इस सदन का
निश्चित मत है कि प्रदेश के सार्वजनिक उपक्रमों में निरन्तर बढ़ते हुए
घाटे और भ्रष्टाचार पर प्रभावी अंकुश लगाया जाये.
मान्यवर, ३-३-१९८६ तक ५९ कम्प-~नियां थी और संयुक्त और सहायक कम्प-~नियां
५५ थी. इस प्रकार से कुल ११४ कम्पनियां और सहायक कम्पनियां थीं. मान्यवर,
सरकार का इन कम्पनियों में कितना धन विनियोजित है, इसको माननीय मंत्री जी
अपने उत्तर में बताने का कष्ट करेंगे. आज तक हमें इस बात का पता नहीं है
कि इनमें कितना रूपया सरकार का लगा हुआ है. अगर इसकी जानकारी सरकार को हो
तो वह बता दे. सारी प्रदेश की जनता का विश्वास है कि सारे उपक्रम जो
सरकार के है, वह घाटे पर जा रहें हैं. प्रदेश की जनता का करोड़ों रूपया
घाटे में जा रहा है और उस पर अतिभार बढ़ता चला जा रहा है. अगर आप पिछले
सालों को देखें तो मालूम होगा कि ३७० करोड़ का घाटा इन कम्पनियों में हुआ
है. अगर आप ३०० दिन का वर्किंग मान लें, तो एक करोड़ २३ लाख रुपये
प्रतिदिन का घाटा हो रहा है.
मान्यवर, मैं कहना चाहता हूं कि इन सार्वजनिक कम्पनियों पर हमारा लग-~भग
६ करोड़ रूपये की पूंजी लगी हुई है. इतनी बड़ी धनराशि हमारी इनमें
विनियोजित है और वह घाटा दे रहे है, तो प्रदेश का विकास हो सकता है. आज
यह सार्वजनिक क्षेत्र में घाटा हो रहा है उससे प्रदेश का विकास रूक गया
है. जो हमारे निगम है, वह घाटे में जा रहे हैं और वह जनता की सेवा नहीं
कर पा रहे हैं और प्रदेश का विकास नहीं हो रहा है और कोई आद्योगिक विकास
भी नहीं हो पा रहा है. यह सारे के सारे निगम सफेद हाथी की तरह है. इसमें
सत्ता दल के लोग पलते है, उनको इनका अध्यक्ष बनाया जाता है और उनकी सुख
सुविधा की व्यवस्था की जाती है. इन निगमों के जरिये से प्रदेश को बहुत
हानि उठानी पड़ रही है.
श्री अधिष्ठाता-
आप अपना भाषण समाप्त करे, आपका भाषण जारी रहेगा अब हम अगली मद ले रहे है.
उत्तर प्रदेश मलिन बस्ती क्षेत्र (सुधार और निपातन) (संशोधन) अध्यादेश,
१९८६ के अननुमोदन का संकल्प तथा उत्तर प्रदेश मलिन बस्ती क्षेत्र (सुधार
और निपातन)
(संशोधन) विधेयक, १९८६
* श्री राम गोविन्द चौधरी-
मान्यवर, मैं संकल्प करता हूं कि यह सदन उत्तर प्रदेश मलिन बस्ती क्षेत्र
(सुधार और निपातन) (संशोधन) अध्या-~देश, १९८६ का अननुमोदन करता है.
मान्यवर, इसमें मलिन बस्ती का प्रवि-~धान किया गया है, सरकार जब चाहती
है, तो उनको तोड़ देती है और उनकी बस्तियों को उजाड़ देती है और उनके
स्थान पर नई कालोनियों बना देती हैं, तो मेरा कहना है कि जन लोगों को
उजाड़ा जाता है, उनको रहने की व्यवस्था जरूर की जाये. लेकिन ऐसा नहीं हो
रहा है. मलिन बस्ती सुधार के नाम पर मलिन बस्तियों को उजाड़ कर नौकरी
पेशा करने वाले लोगों को, बड़े लोगों को मकान आवंटित करने का काम यह
सरकार कर रही है. इसमें इन्होंने ३० दिन और ९० दिन का समय दिया है कि इस
अवधि के अन्दर वे अपनी भूमि का निस्तारण कर सकते हैं. मान लीजिये कोई
मकान मालिक कोर्ट में मामला ले गया तो कोई ऐसा नहीं है जो ३० दिन में या
९० दिन में इस मामले का निस्तारण कर सके. इस सरकार ने उसमें ऐसा
प्राविधान कर दिया है कि ३० दिन या ९० दिन बीत जाने के बाद राज्य सरकार
का अधिकार होगा कि वह उस जमीन का उस बस्ती का अधिग्रहण कर ले. यह
अवैधानिक है और उनकी अवमानना करने का षड़-~यंत्र इस सरकार द्वारा किया
जा रहा है. मलिन बस्ती को तोड़ने का काम यह सरकार कर रही है. लेकिन जो
बड़े-बड़े प्रभावशाली लोग है जो कि हर शहर में अवैधानिक रूप से कब्जा
करके अपना मकान बना दिये है. मैं आपके माध्यम से जानना चाहता हूं कि
उत्तर प्रदेश में यह सरकार क्या कोई ऐसा उदाहरण देगी कि एक भी ऐसा मकान
जो किसी प्रभावशाली व्यक्ति का हो, अबैध तरीके से जिसने बना लिया हो,
उसका अधिग्रहण करने का काम इन्होंने किया हो? एक भी उदाहरण इनके पास नही
है कि किसी भी प्रभाव-~शाली का मकान इन्होंने गिरा दिया हो. मैं माननीय
मंत्री जी से कहना चाहता हूं कि बलिया जनपद में माल गोदाम रोड पर कम से
कम सैकड़ों मकान ऐसे हैं जो कि अवैध रूप से भूमि पर कब्जा करके बनाये गये
है, दुमंजिला, तिमं-~जिला और चौमंजिला मकान बनाये है, उनको गिराने की
हिम्मत सरकार में नहीं है. मैं आपके माध्यम से आग्रह करना चाहता हूं कि
मलिन बस्ती के लोगों की जमीन अधिग्रहण करने से पहले आप उनमें रहने वाले
लोगों को कहीं दूसरी जगह रहने की व्यवस्था कर दे. नगर पालिका के प्रशासक
तो किसी का भी मकान अवैधनिक रूप से गिराने लगते है और उस दिन गिराते है
जिस दिन शनिवार हो ताकि दूसरे दिन रविवार पड़ जाय और वह कोर्ट में न जा
सके.
जब तक सोमवार आता है तब तक सारा मकान ध्वस्त कर दिया जाता है. इस तरह
अवैधानिक काम अवैधानिक तरीके से करने और अपने अधिकारियों को और अधिक
शक्ति देने का षडयंत्र आप इस अधिनियम से देने जा रहे हैं. इसलिये मैं
निवेदन करना चाहता हूं कि जो विधयेक इस तरह से सरकार प्रस्तुत करने जा
रही है, उनका विरोध करते है और अनुमोदन इसलिये करना चाहते है कि इसमें जो
खामिया है उनको दूर करने के लिये भेज दिया जाय, ताकि उनकी दशा को सुधारा
जा सके और शहरों का सुन्दरीकरण किया जा सके और प्रभावशाली लोग जो अवैध
कब्जा करके अपना मकान बना लिये है उनको बेदखल किया जा सके. इसलिये इसे आप
जनता में भेज दें. इन शब्दों के साथ मैं अपने अनुमोदन के प्रस्ताव पर बल
देता हूं.
संसदीय कार्य मंत्री (श्री अम्मार रिजवी)-
मान्यवर, मैं प्रस्ताव करता हूं कि उत्तर प्रदेश मलिन बस्ती
क्षेत्र(सुधार और निपातन) (संशोधन) विधेयक, १९८६ जैसा कि उत्तर प्रदेश
विधान परिषद् द्वारा पारित हुआ, पर विचार किया जाय.
अधिष्ठाता महोदय, यह एक सीधा सादा संशोधन है जो इस विधेयक में किया जा
रहा है. १९६२ में यह पहली बार पास हुआ था और उसके बाद १९८२ में इसको
कानपूर में लागू किया गया. अब १९८६ में इसमें संशोधन लाया जा रहा है.
इसमें धारा ७ और १७ में संशोधन किया जा रहा है. इससे पहले यह प्रक्रिया
थी कि किसी भी जगह पर मलिन बस्ती डिक्लेयर हो जाने के बाद वहां पर किसी
चीज का निर्माण करने के लिये प्रार्थना-पत्र दिया जाता था और उसमें
बर्षों लग जाते थे जिससे मलिन बस्ती सुधार की सारी स्कीमों पर बहुत
प्रभाव पड़ता था.
इस संशोधन के द्वारा इसमें यह प्रावि-~धान किया गया है कि ९० दिन के
अंदर उस पर कोई निर्णय नहीं होता है तो ३० दिन का एक और नोटिस प्रार्थी
देगा और उसके बाद यानी १२० दिन या ४ महीने में कोई निर्णय नहीं होता है
तो यह समझा जायेगा कि उस पर निर्णय हो गया है.
दूसरा संशोधन यह है कि जो अवैध निर्माण हो गया है उसके बारे में एक महीने
का नोटिस देना अतिआवश्यक है इसकी सूचना दो प्रमुख समाचार पत्रों में,
रजिस्टर्ड डाक के द्वारा तथा किसी ऐसे स्थान पर सूचना चस्पा की जायेगी
जहां पर सब लोग उसे देख सकें. यह प्राविधान इसलिये किया गया है कि स्लम
डेवलपमेंट स्कीम में बहुत सी बाधायें होती है और उन कमियों को पूरा करने
के लिये यह प्रावि-~धान किया गया है. हमारी जो नीति है स्लम डेवलपमेंट को
आगे बढ़ाने की, उनके विकास करने की उसमें इससे सहायता मिलेगी. इसलिये इस
विधेयक को पारित न करना या इस पर टीका टिप्पणी करना या अननुमोदन करना
उचित नहीं है.
* श्री राजेन्द्र कुमार गुप्त--
अधिष्ठाता महोदय, मैं आपकी अनुज्ञा से प्रस्ताव करता हूं कि उत्तर प्रदेश
मलिन बस्ती क्षेत्र (सुधार और निपातन) (संशोधन) विधेयक, १९८६ जैसा उत्तर
प्रदेश विधान परिषद् द्वारा पारित हुआ, को इस सदन की प्रवर समिति के
सुपुर्द कर दिया जाय जो एक माह के अन्दर अपना प्रतिवेदन सदन में प्रस्तुत
करें.
मान्यवर, जहां तक मलिन बस्ती सुधार और उनकी जगह नया रूप देने की बात है
और उसको निर्बल वर्ग को देने का प्रस्ताव है उसे असहमत होने का प्रश्न
नहीं हैं. मैंने जो प्रवर समिति का प्रस्ताव दिया है उसका कारण यह है कि
हमें एक बात सुनिश्चित करनी है कि जिस बस्ती का अधिग्रहण शासन करने जा
रहा है वह जिस उद्देश्य से किया गया है उससे भिन्न काम तो करने नहीं जा
रहे हैं. उदा-~हरण के लिये जो हमारी ऐसी मलिन बस्ती हैं उनका अधिग्रहण
इसलिये किया जाता है कि उसमें सुधार कर निर्बल वर्ग के लोगों का बसाया
जाय, या जो लोग उजाड़े गये है उनको बसाया जाय. लेकिन होता यह है कि आवास
बन जाने के बाद या सुधार होने के बाद उन लोगों को जो समाज में पैसे वाले
हैं उनको फिर से दे दिया जाता है. क्योंकि सर-~कार उसके दाम ऐसा रखती है
कि जिससे निर्बल वर्ग के लोग हिम्मत नहीं कर पाते है इसलिये प्रवर समिति
की बात मैंने की है जहां जाकर ऐसे नियम बनाये जाय जिससे जिस उद्देश्य के
लिये कार्य किया जा रहा है उसकी पूर्ति हो सके.
दूसरा मूल अधिनियम की धारा ७ में यह था कि कोई भी व्यक्ति जिसका मकान या
भूमि मलिन बस्ती में आ गयी है और उसका नोटिफिकेशन शासन ने कर दिया तो उस
पर मकान बिना प्रैस्क्राइब्ड औथे-~रिटी के नहीं बना सकता है. लेकिन वहां
पर भ्रष्टाचार होने से कोई अनुमति नहीं पा सकता था यह एक लैकूना इसमें
था. यह ठीक काम किया कि इसमें ९० दिन का बंधन लगा दिया लेकिन इसमें एक
गलती की गयी है जिसका सुधार होना आवश्यक है. इसमें आपने भू-स्वामी की एक
जिम्मेदारी निर्धारित कर दी है कि वह एक माह का फिर नोटिस देगा इसकी क्या
आवश्यकता है. यह प्रतिबंध जान-~कर लगया गया है जिससे कर्मचारियों को,
ब्यूरोक्रेसी को गलत काम करने का मौका मिल सके. यह गलत है. यह ९० दिन भी
ज्यादा है यह ३० दिन से ज्यादा की अवधि नहीं होनी चाहिये और फिर उसके बाद
फिर ३० दिन और देना ठीक नहीं है. मैं इसका विरोध करता हूं.
इसमें एक जगह एक और गंभीर बात लिख दी गयी है आप धारा ३ देखने की कृपा
करे. जहां सक्षम प्राधिकारी की पूर्व अनुज्ञा के बिना किसी नये भवन का
निर्माण या किसी विद्यमान भवन में कोई विस्तार किया गया हो, वहां पर
तत्समय प्रवृत्त किसी विधि में किसी प्रतिकूल बात के होते हुए भी, भवन के
स्वामी पर आदेश तामील कर सकता है यह बड़ी गलत बात है. मान लीजिए
भू-~स्वामी ऐसा है जो निरीह जिन्दगी से गुजर रहा है, बुल्डोजर चलाने की
स्थिति आ गई है या सिविल से जीत गया तो अब यह प्रतिबन्ध लगा दिया गया है
कि विधि में व्यवस्था होते हुए भी दूसरे दिन वह एक बुलडोजर चलाकर सबको
गिरा दे. इतना ही नहीं इसके आगे गिराने का खर्च भू-स्वामी से लिया जाएगा.
पुलिस फोर्स ली जाएगी, तो उसका भी खर्च उससे लिया जाएगा. मैं समझता हूं
यह निर्बल वर्ग के प्रति बड़ा अन्याय है.
दूसरे, धारा १७ में जो संशोधन किया जा रहा है, उसको भी देखें. यह बात सही
है कि यदि सरकार को किसी निर्माण के लिए भवन या जमीन की आवश्यकता है तो
यह अधिकार ह उसे देना पड़ेगा, लेकिन जो अधिग्रहण की प्रक्रिया है, उसे
हमें देखना पड़ेगा कि वह कहीं जनहित विरोधी तो नहीं है, कर्मचारियों को
असीमित अधिकार देने वाला तो नहीं है, जिससे गरीब जनता का शोषण प्रारम्भ
हो जाए. इसमें देखे, किसी भवन या जमीन को अधिग्रहीत होना है तो
सम्ब-~न्धित व्यक्ति को उसकी पूरी जानकारी मिलनी चाहिए. सारी इन्ट्रस्टेड
पार्टीज को जानकारी मिलनी चाहिए. इसको सिद्धान्तत: सरकार ने स्वीकार कर
लिया है, लेकिन यह अधिकार क्या देने जा रहे है? आप इसके लिए (३) के अन्त
में देखिये... जिसे उसके द्वारा युक्ति-~युक्त रूप से अभिनिश्चित किया
जा सके रजिस्ट्रीकृत डाक द्वारा या अन्य प्रकार से भेजेगा. रजिस्ट्री
डाक की बात समझ में मेरे आई लेकिन उससे नहीं भेजते तो यह साफ कर देते कि
प्रस्क्राईब्ड अथा-~रिटी का चपरासी जाकर, उसे देकर उसका दस्तखत करवा
लायेगा. लेकिन आपने जो यह अन्य प्रकार से कर दिया है, इससे तो सभी बाते
निहित हो गई है. इसी प्रकार इस संबंध में डुग्गी पिट-~वाने की बात है. डुग्गी कौन और कहां पीटेगा. लोग मजदूरी करने गये है, दोपहर में उनके यहां डुग्गी पीट दी गई, इस कानून से वह छुट पा गये किन्तु सूचना वास्तव में किसी को नहीं मिली. मैं समझता हूं कि अधिकारी को यह अधिकार देना निर्बल वर्ग के प्रति अन्याय होगा. इसलिए यद्यपि मैं सिधा-~न्तत: मलिन बस्ती सुधार कार्यक्रम से सह-~मत हूं,
किन्तु इसके डिटेल से घोर आपत्ति है. इस व्यवस्था से निर्बल और गरीब
वर्ग का अहित होगा. इसलिए इस विधेयक को प्रेवर समिति में भेजना अत्यन्त
आवश्यक हैं. मैंने ओरिजनल ऐक्ट भी पढ़ा है, उसमें कहीं नहीं लिखा है कि
जिन लोगों को उजाड़ा जाएगा उनको बसाया अवश्य जाएगा. उनकी रुचि और सुविधा
के अनुसार उनके रहने की व्यवस्था की जाएगी. मान लीजिये, कोई गरीब लोग
कहीं रहते है, वह भैंस गाय पालने का कार्य करते हैं. उनको आपने उजाड़
दिया और उन लोगों को एक कमरे का मकान बनाकर दे दिया, तो आप कल्पना करे
कि उसका परिवार एक कमरे के फ्लैट में कहां रहेगा. कहां उसके बच्चे
रहेंगे और कहां उसके जानवर बांधे जायेंगे. इस पर विचार करना आवश्यक है.
इससे भी अधिक महत्वपूर्ण बात एक अन्य बात है और वह यह है कि सरकार
द्वारा पीपुल्स पार्टिसपेशन की बात कही जाती है, लेकिन उसके जो रास्ते
दिखाए गये है, उनका पालन कहीं भी सरकार किसी तरह नहीं कर रही है. इसलिए
इसको जनताके हित में और इसमें बांछित भावना के अनुकूल लागू करने के लिए
यह आवश्यक है कि इस प्रवर समिति में अवश्य भेज दिया जाए. यह कहा जा सकता
है कि ३० दिन की इसमें देर हो जाएगी.
मान्यवर, मैं सिद्धांतत: इस बात का विरोधी हूं कि आर्डिनेन्स लाया जाय.
इसको लाने की क्या जरूरत थी. संवि-~धान के तहत विधायिका का अधिकार
राज्यपाल को मिल गया है, राज्यपाल को ऐसे गलत सुझाव देकर इस अधिकार को
दुरुपयोग कराने की साजिश इससे प्रकट है. ऐसी कोई चीज नहीं थी कि
आर्डिनेन्स लाते. इसलिये मैं समझता हूं कि ३० दिन और प्रतीक्षा कर ली
जाय. इसमें कोई बाधा हानि नहीं होनी चाहिये. शासन पक्ष का बहुमत रहेगा और
वहां इस पर अच्छी तरह से विचार करके, जनता के हित पर अच्छी तरह से विचार
करके विधेयक लायें. इस बात पर बल देते हुए मैं इसको प्रवर समिति को भेजने
का प्रस्ताव करता हूं.
