<णटुरल् श्चिएन्चे><एटरिनर्य्><भ्. ष्. छ्हन्ड्हर्य्><भ्हेर् फलन् खे मोओल् टट्ब><१९८२><षज्स्ट्हन् ःइन्डि घ्रन्ट्ह् आचडेम्य्.><झइपुर्><१८ टो २५><३०००><छ्हउड्हर्य् - भ्हेर् फलन् के मोओल् टट्व.>

इस प्रदेश में सर्दी, वर्षा और बर्फानी हवाओं का बाहुल्य रहता है. अत:
प्रकृति ने इस प्रदेश की भेड़ों को ऊन की ऊपरी परत लम्बी और मोटी तथा
नीचे की परत महीन तथा सघन वरदान के रूप में दी है. प्रकृति का यह वरदान
इस प्रदेश की भेड़ों को शीतोष्ण वातावरण के कारण मिला है. महीन ऊन
बर्फानी ठण्डी हवाओं से इस जानवर की रक्षा करती है तथा शरीर के तापमान को
बनाए रखती है. शरीर का तापमान औसतन १०२.३ फैर्वहाइट होता है, जो १००.९ से
१०३.८ फैर्नहाइट के बीच रहता है.
हिमालय प्रदेश की भेड़ों की ऊन उत्तम किस्म की होती है तथा अधिक मात्रा
में प्राप्त होती है. जो भेड़े दूर-दूर के भागों में चरने जाती हैं, उनके
पाँव लम्बे व शरीर पतला होता है. जो भेड़ें एक ही स्थान पर चरागाह पर
चरती हैं, वे शरीर में छोटी, मजबूत व भारीपन लिये होती हैं.
उत्तरी भारत के हिमालय प्रदेश में भेड़ों की कई जातियाँ पाई जाती हैं.
कुछ भेड़ें, जो हिमालय के निचले रेतीयें मैदानों में मिलती हैं, की
जातियाँ ऊपर हिमालय की ऊँचाई पर मिलने वाली भेड़ों से भिन्न होती हैं. इस
क्षेत्र में जिन भेड़ों की नस्लें पाई जाती हैं, वे इस प्रकार हैं:--
(१) गड्डी (भादरवाह) : यह जम्मू की भादरवाह तहसील में पाई जाती हैं. अत:
इसका नाम भादरवाह रखा गया है.
गर्मी की ऋतु में ये भेड़े पीर पंजाल पहाड़ों की ऊँचाई पर पादर रेन्ज तक
चरने जाती हैं, जहाँ इन्हें अच्छी मात्रा में घास चरने को मिल जाती है.
जाड़े की ऋतु में ये भेड़े जम्मू के गर्म उत्तरी भाग, जैसे, नासौली,
हीरानगर, रायनगर और उधमपुर की ओर चली जाती है, जहाँ इन्हें खाने के लिए
झाड़ियाँ उपलब्ध हो जाती हैं. इन भेड़ों का कुलू एवं काजरा की घाटियों
में भी पालन होता है.
ये भेड़े वर्ष भर खुले में रहती हैं. ये भेड़ें आकार में छोटी, मजबूत
होती हैं तथा काफी ऊँचाई तक चढ़ने की क्षमता रखती हैं. मेंढ़े के सींग
होते हैं, परन्तु मादा भेड़ें प्राय सींग रहित होती हैं. इनके छोटे कान व
छोटी पूंछ होती है तथा ये रंग में सफेद होती हैं, हालांकि इनके चेहरे
हलके भूरे होते हैं.
ये भेड़ें महीन लस्टर ऊन देती हैं, जिसे आसानी से धागे में परिवर्तित
किया जा सकता है. ऊन के गुच्छे की लम्बाई छोटी होती है; परन्तु इसे
अधिकतम १२ सेन्टीमीटर तक बढ़ाया जा सकता है. ऊन के लिए इन भेड़ों का वर्ष
में तीन बार कतरण किया जाता है. यह कतरण फरवरी माह के आखिर में, जून माह
के प्रारम्भ में एवं अक्तूबर के महीने में किया जाता है.
(२) भाकरवाल : ये भेड़ें भाकरवाल क्षेत्र में विकसित हुई हैं, अत: इनका
नाम भाकरवाल रखा गया है.
यह भेड़ें भी गर्मी के मौसम में पीर पन्जाल पहाड़ों पर जाती हैं, जहाँ
इन्हें चरने के लिए अच्छी पोषक घास मिलती है. कुछ रेवड़ काश्मीर की
घाटियों--लद्दाख, एवं पहलगाँव के क्षेत्र में पाये जाते हैं. जाड़ों के
मौसम में यह भेड़ें गर्म इलाके--राजौरी तहसील, कोरली, रीसी एवं उधमपुर
क्षेत्रों तक आ जाती हैं. यह भेड़ें भी वर्ष भर खुले वातावरण में रहती
हैं.
भाकरवाल नस्ल की भेड़ें भी निष्क्रमण करने वाली अन्य भेड़ों की भांति
शरीर से मजबूत एवं अच्छी चढ़ाई चढ़ने वाली होती हैं. मेंढ़ों के सींग
होते हैं, जब कि मादा भेड़ें सींगरहित होती हैं. इसके कान लम्बे, चौड़े,
व झुके होते हैं. यह नस्ल रंगीन ऊन देती है.
इस भेड़ की ऊन का कतरण मार्च, जून व सितम्बर में किया जाता है. यह भेड़
प्रति वर्ष १.५ से २.०० किलोग्राम तक ऊन देती है. इसकी ऊन मोटी किस्म की
होती है, एवं लोई बनाने के काम में ली जाती है.
(३) गुरेज : यह नस्ल काश्मीर के उत्तर में पहाड़ियों के पास करनाह
क्षेत्र में पाई जाती है. गुरेज करीब २४३० मीटर की ऊँचाई पर स्थित है. इन
पहाड़ियों पर अच्छी पोषक घास व झाड़ियाँ इस नस्ल की भेड़ों को जून से
सितम्बर तक खाने को मिल जाती है. ठण्ड के मौसम में, इन भेड़ों को बाड़े
में रखा जाता है तथा इनको घास, मक्का, जौ व चारा, आदि खिलाया जाता है.
गुरेज नस्ल जम्मू व काश्मीर की सबसे भारी नस्ल हैं. सींग वाली और बिना
सींग वाली--दोनों प्रकार की भेड़ें, इस नस्ल में पाई जाती हैं. इसकी पूँछ
छोटी, व चोड़ी होती है तथा कान छोटे होते हैं. ये भेड़ें कई रंग की होती
हैं; परन्तु अधिकतर भेड़ों का रंग सफेद होता है.
इस नस्ल में कैम्प रेशा नहीं पाया जाता हैं. इसकी ऊन में चिकनाहट अधिक
होती है. भेड़ों की ऊन का कतरण वर्ष में दो या तीन बार किया जाता है. ये
भेड़े अधिक दूध देने वाली होती हैं. ये भेड़ें प्रति वर्ष दो मेमने देती
हैं.
(४) रामपुर-बुशायर: यह नस्ल हिमाचल प्रदेश के महशू जिले में मिलती है. इस
नस्ल की भेड़ें महाशू के ऊपरी भाग में हिमाचल प्रदेश और उत्तर प्रदेश के
उत्तर-काशी की सीमाओं पर पाई जाती हैं.
नर भेड़ का वजन ४५-५० किलो व मादा भेड़ का वजन ३५-४० किलो होता है. भेडों
की ऊन का कतरण वर्ष में २ या ३ बार किया जाता है.
यह भेड़ छोटे कद की व सफेद रंग की होती है. कान लम्बे व लटकते हुए होते
हैं. इसकी नाक रोमन टाइप होती है. मादा भेड़ें सींग रहित और मेंढ़े सींग
वाले होते हैं. इसकी नस्लें काफी मजबूत व लम्बा सफर करने वाली होती हैं.
यह भेड़ रंगीन ऊन देती है. प्रति भेड़ से एक वर्ष में एक किलो ऊन का
उत्पादन होता है. छ: महीने में कतरी हुई ऊन के गुच्छे ६ से १० सेन्टीमीटर
व ऊन के रेशे का व्यास ३०-४० माइक्रोन होता है. इनमें से कुछ भेड़ें
बारीक ऊन भी देती हैं. ऊन में मेडूलेखन का प्रतिशत २५-३५ तक होता है तथा
शुद्ध ऊन का प्रतिशत ७०-८० का होता है.
२. भारत के पश्चिमी शुष्क प्रदेश:
यह प्रदेश राजस्थान, गुजरात, हरियाणा और उसके आस-पास के क्षेत्रों में
फैला हुआ है. इस शुष्क और अर्धशुष्क प्रदेश में भेड़ों के चरागाह इतने
अच्छे नहीं होते कि भेड़ को निरन्तर भोजन मिलता रहे. इस प्रदेश की भेड़ों
का पालन मुख्यता उत्तम किस्म की ऊन पैदा करने के लिए होता है. इसके
अतिरिक्त इनसे मेमने का उत्पादन भी किया जाता है.
ऐसे प्रतिकूल तथा सख्त वातावरण को बर्दाश्त करने के लिए भेड़ों का मजबूत
होना आवश्यक है, जो कम भोजन पर जीवित रह सकें. इस शुष्क प्रदेश की भेड़ों
की यह विशेषता है कि ये प्रतिकूल वातावरण का सामना कर सकने में सक्षम
होती हैं.
राजस्थान प्रदेश की भेड़ों को दो भागों में बांटा जा सकता है--
(१) उत्तर-पश्चिमी राजस्थान के शुष्क वातावरण की भेड़ें : इस वाता-~वरणीय
क्षेत्र में छ: नस्ल की भेड़ें पाई जाती हैं जिनके नाम--चोकला, मगरा,
पूगल, नाली, जैसलमेरी और मारवाड़ी हैं. ये भेड़ें राजस्थान के
उत्तर-पश्चिमी भाग में स्थित जोधपुर, पाली, बाड़मेर, जैसलमेर, बीकानेर,
गंगानगर, चूरू, झुन्झुनूं, सीकर आदि जिलों में पाई जाती हैं, जहां वर्षा
औसतन १६ से ५० सेंटी-~मीटर के मध्य होती है. करीब ७० लाख भेड़ें इस
क्षेत्र में पाई जाती हैं. इनमें आधी भेड़ें घुमक्कड़ होती हैं.
(२) दक्षिण-पूर्वी, अर्धशुष्क और अर्धनम प्रदेश की भेड़ें: इस सम्भाव में
दो प्रकार की नस्लें पाई जाती हैं--मालपुरा एवं सोनाड़ी. इस सम्भाग में
वर्षा ५० से १०० सेन्टीमीटर तक होती हैं. आर्द्रता की अधिकता, और अधिक
गर्मी के कारण इस सम्भाग की भेड़ों का पालन-पोषण मुख्य रूप से माँस
प्राप्त करने के लिए किया जाता है. इसके अतिरिक्त इन भेड़ों से ऊन भी ७५०
ग्राम से १.५ किलोग्राम प्रतिवर्ष प्रति भेड़ प्राप्त हो जाती है. इसकी
ऊन बहुत मोटी किस्म की होती हैं. मालपुरा नस्ल की भेड़--जयपुर, टोंक और
सवाई माधोपुर जिलों में तथा सोनाड़ी नस्ल उदयपुर सम्भाग में पाई जाती
हैं. राजस्थान में पाई जाने वाली नस्लों का विस्तृत विवरण आगे दिया जा
रहा है.
भारत के पश्चिमी शुष्क प्रदेश के अन्तर्गत हरियाणा प्रदेश और उसके
आस-~पास के भू-भाग में हिसारडेल नस्ल पाई जाती है जो कि राजकीय
भेड़-प्रजनन फार्म हिसार में बीकानेरी भेड़ व मेरीनो मेंढें के
वर्ण-संकरण से बनाई गई हैं. इस नस्ल को बागरा जिले की कुल्लु घाटियों में
रखा गया है.
यह भेड़ अच्छी नस्ल की व अच्छे नाक-नक्शे वाली होती है जिसका शरीर मजबूत
काठी का बना हुआ होता है. इस नस्ल का रंग प्राय: सफेद होता है तथा नाक
रोमन तरीके की होती है. इसकी ऊन बारीक किस्म की होती है. इसके अलावा १०
प्रतिशत भेड़ें पीले रंग की भी पाई जाती हैं. यह नस्ल अधिक माँस और ऊन
देने वाली होती है. इसके माँस की किस्म भी स्थानीय किस्म की भेड़ों के
माँस की अपेक्षा अच्छी होती है.
पाटनवादी (देशी या कच्छी) भेड़ की नस्ल भारतीय पश्चिमी शुष्क प्रदेश के
गुजरात सम्भाग में पाई जाती हैं, और अधिकतर कच्छ, जामनगर, भावनगर,
अमरेली, जूनागढ़, राजकोट, सुरेन्द्रनगर व महसाना जिलों के कुछ भागों में
पाई जाती है.
इस नस्ल की भेड़ का चेहरा हल्का या गहरे-भूरे रंग का होता है. नाक रोमन
तरीके की होती है, जो कि बीच में से उभरी हुई होती है. ये भेड़ें
सींगरहित होती हैं. इनके कान गोल, मध्यम आकार के, नीचे झुके हुए व अन्दर
की ओर मुड़े हुए होते हैं. इन भेड़ों की आँखों चमकदार व पीले रंग की होती
हैं. एक या दोनों कानों पर बालों का गुच्छा होता है. गर्दन पतली, छोटी व
गन्दी सफेद ऊन से ढकी होती है. घुटनों तक की टांगों का रंग भूरा होता है,
व घुटनों से ऊपर का हिस्सा सफेद रंग का होता है. इनकी पीठ समतल होती है
जिसकी ऊन पीलापन लिये हुए सफेद होती है. थन काफी बड़े व स्तन अच्छे होते
हैं. पूँछ छोटी व सफेद रंग की होती है. २० प्रतिशत भेड़ों का आखिरी सिरा
भूरे रंग का होता है.
नर भेड़ का औसतन वजन ३६ से ४५ व मादा का २८ से ३० किलोग्राम के बीच होता
है. मैंमने का जन्म का वजन औसतन ढाई से तीन पाउण्ड होता है.
इनकी ऊन मध्यम, बारीक किस्म की होती है तथा रंग में पीलापन लिये हुए होती
है. पेट व गर्दन के हिस्सों पर इसका रंग भूरा होता है.
उपरोक्त नस्लों के अलावा राजस्थान में मालपुरा स्थित केन्द्रीय भेड़
अनुसन्धान केन्द्र पर भी दो और नस्लों को विकसित किया गया है.
(१) अविकालीन : ये भेड़ें रेम्बूले नस्ल के मेरीनों मेंढों व मालपुरा
नस्ल की स्थानीय भेड़ों के वर्ण-संकरण से तैयार की गई हैं. इस नस्ल की
भेड़ों की ऊन बारीक होती है, तथा रेशे का ब्यास २३.२१ माईक्रोन होता है.
इस भेड़ का शारीरिक वजन (एक वर्ष की आयु वाले का) २४.९१ किलो देखा गया
है. यह भेड़े ६ माह में औसतन १.१२९ किलोग्राम ऊन का उत्पादन करती हैं. इन
भेड़ों में टेपिंग ९७.९५ व मेमनों के पैदा होने का प्रतिशत ८१.४७ होता
है. इसकी ऊन के गुण इस प्रकार हैं:--
मुख्य श्रेणी --अति उत्तम
ऊन के गुच्छे की --२.९८ सेन्टीमीटर
लम्बाई
ऊन के रेशे का व्यास --२३.२१ माईक्रोन
मेडुलेशन प्रतिशत --३६.६० .
जैसा कि नस्ल के नाम से विदित होता है यह उत्तम किस्म की, कालीन-~निर्माण
हेतु ऊन-उत्पादन के लिए विकसित की गई भेड़ की नस्ल है. इसकी ऊन से बने
कालीनों में कम्प्रेसिंग व रेसिस्टेन्स की शक्ति अधिक होती है.
(२) अविवस्त्र : यह नस्ल भी मालपुरा के उपरोक्त अनुसन्धान केन्द्र पर
रेम्बूले नस्ल के मेरिनो मेढ़ों एवं राजस्थान की चौकल नस्ल की भेड़
के-वर्ण-~संकरण से बनी है. इन भेड़ों का औसत वजन ६ माह की आयु पर १२ किलो
एवं १ वर्ष की आयु पर २३ किलो देखा गया है. यह नस्ल औसतन २ से ४
किलोग्राम प्रति वर्ष ऊन देती है. इसके मैमंनों की वार्षिक पैदावार
प्रतिशत ९३.२१ देखी गई हैं. इसकी ऊन के गुण इस प्रकार हैं:--
मुख्य श्रेणी --अति उत्तम
स्पिनिंग काउन्ट --४० से ४५
ऊन के रेशे का व्यास --२० माइक्रोन
मेडुलेशन प्रतिशत --२१
ऊन के गुच्छे की लम्बाई -- ३ सेन्टीमीटर
जैसा कि नस्ल का नाम है, वरुदी ऊन गर्म वस्त्र बनाने के काम में ली जाती
है.
३. दक्षिण पठारी प्रदेश :
भारत का यह प्रदेश दक्षिण में विन्ध्याचल की पहाड़ियों से लेकर नीलगिरी
की पर्वत-श्रृंखलाओं तक फैला हुआ है. देश की भेड़ों की कुल संख्या की आधे
से अधिक भेड़ें इस प्रदेश में पाई जाती हैं. चूँकि यह प्रदेश
आर्द्रतायुक्त गर्म है, इसलिए इस प्रदेश की भेड़ों को मुख्यत: माँस पैदा
करने के लिए ही पाला जाता है. इस क्षेत्र के अधिकतर भेड़पालक ऊन की
अपेक्षा भेड़ों से मेमने प्राप्त करने पर अधिक बल देते हैं. भेड़ों को
चरने हेतु मैदानी एवं पठारी दोनों इलाकों में विक-~सित चरागाह मिल जाते
हैं तथा नदियों के आसपास भी अच्छी घास उपलब्ध हो जाती है.
इस क्षेत्र में पाई जाने वाली नस्लें मुख्यता इस प्रकार हैं :--
(१) दक्षिणी नस्ल : इस नस्ल का नाम दक्षिणी (डेकनी) इसलिए है क्योंकि यह
नस्ल दक्षिणी क्षेत्र में पाई जाती है. यह नस्ल महाराष्ट्र के नासिक,
पूना, अहमदनगर, सेजली, सतारा, कोल्हापुर, उस्मानाबाद, नान्देड़, शोलापुर,
मीर, एवं औरंगाबाद जिलों में पाई जाती है. इसके अलावा यह कर्नाटक के उतरी
भाग एवं आन्ध्र प्रदेश के पश्चिमी भाग में भी पायी जाती है.
इस नस्ल की भेड़ों का रंग काला व चेहरा सफेद या काले धब्बे सहित सफेद
होता है. सफेद रंग की भेड़ इस नस्ल में कुल १५ प्रतिशत होती हैं. भेड़ों
की त्वचा गुलाबी रंग की होती है. काले रंग की भेड़ों की त्वचा गहरे रंग
की होती है, इसके खुर भी काले होते हैं.
इस नस्ल की भेड़ों की गर्दन छोटी व सीना सँकरा होता है. रीढ़ स्तम्भ या
स्पाइनल प्रोसेस लम्ब होते हैं व टांगे पतली होती हैं. नाक रोमन तरीके का
होती है.
इन भेड़ों की ऊन वर्ष में दो बार जनवरी एवं जून के माहों में कतरी जाती
है. औसतन ७० ग्राम ऊन प्रतिवर्ष प्रति भेड़ से प्राप्त होती है. ऊन
अधिकतर काले रंग की होती है.
(२) बेलारी नस्ल--यह नस्ल भी दक्षिणी की तरह ही होती है. इस नस्ल का नाम
बेलारी या बेलेरी इसलिए पड़ा है, क्योंकि तुंगभद्रा नदी के दक्षिणी भाग
को जहां पर यह नस्ल उपलब्ध होती है, बेलारी कहा जाता है. यहाँ की अधिकतर
भेड़ें काले रंग की होती हैं. ये भेड़ें कर्नाटक राज्य के धारवार,
रायचूर, बेलेरी, चित्रदुर्ग जिलों, बेलगाँव, बीजापुर, गुलबर्गा व बीदर
जिलों एवं आन्ध्र प्रदेश के आदिलाबाद, निजामाबाद करीमनगर, मेड हैदराबाद,
मेहबूबनगर, नालगोण्डा व वारंगल जिलों में पाई जाती है.
(३) हसन नस्ल--आर्थिक दृष्टिकोण से ये भेड़ें माँस व ऊन के उत्पादन के
काम में आती हैं. यह हसन जिले एवं कर्नाटक राज्य के चिकमंगलूर जिले में
पाई जाती हैं.
इस नस्ल के कान झुके हुए व नाक रोमन आकृति की होती है. इस नस्ल की ऊन
सफेद, भूरे या काले रंग की होती है. इनकी ऊन मोटी होती है व प्रति वर्ष
६०० से ७०० ग्राम ऊन प्रति भेड़ से प्राप्त होती है.
(४) रामनद नस्ल--भेड़ की यह नस्ल माँस-उत्पादन के काम आती है. यह
तमिलनाडु के रामनद व इसके समीपवर्ती तिरुचिरापल्ली जिलों में पाई जाती
हैं. इसकी अधिकतम भेड़ों का रंग काला या गहरा भूरा होता है हालाँकि कुछ
भेड़ें सफेद रंग की भी होती हैं.
ये भेड़ें हल्कें पेरों से तेज चलने वाली होती हैं. इनकी पूँछ छोटी होती
है. इनमें मेंढ़ों के सींग मुड़े हुए होते हैं. मादा भेड़ें सींगरहित
होती हैं. इन भेड़ों का वजन औसतन २० से ३० किलों के बीच होता है तथा उनकी
ऊँचाई ६५ सेन्टी-~मीटर होती है. ये भेड़ें बालनुमा ऊन देती हैं, जो बुनने
के कार्य में नहीं आती है. इसलिए इन भेड़ों का कतरण भी नहीं किया जाता.
(५) ट्रिची ब्लेक नस्ल--यह नस्ल भी माँस देने वाली नस्ल है. इसे खेतों
में खाद देने हेतु भी पाला जाता है. यह नस्ल रामनद नस्ल से मिलती है, एवं
बहुत मोटी तथा बालनुमा काली ऊन देती है. यह नस्ल तामिलनाडु राज्य के
तिरुचिरापल्ली जिले में पाई जाती है.
(६) कोइम्बटोर नस्ल--यह नस्ल तामिलनाडु राज्य के कोइम्बटोर सम्भाग एवं
सलीम जिले में पाई जाती हैं.
यह नस्ल बालनुमा मोटा ऊन देती है. यह भेड़ें निष्क्रमण करती रहती हैं. यह
केरल व कर्नाटक राज्यों में चारे की खोज में निष्क्रमण करती है.
इस नस्ल की भेड़ का शरीर सफेद होता है एवं उसके चेहरे, कान, गाल व गर्दन
पर भूरे या काले रंग की ऊन होती है. इसके मेढ़े व भेड़ें दोनों ही
सींगरहित होते हैं. यह नस्ल अधिक माँस देने वाली होती है.
मेंढें का औसतन वजन २८ किलोग्राम व मादा का २० किलोग्राम होता है. भेड़
की ऊँचाई औसतन ६० सेन्टीमीटर होती है. यह भेड़ औसतन ३०० से ५०० ग्राम ऊन
(प्रति भेड़) प्रतिवर्ष देती है.
(७) नीलगिरी नस्ल--ये भेड़ें नीलगिरी पहाड़ियों पर १८२० मीटर की ऊँचाई पर
उटकमण्ड के आसपास पाई जाती हैं. ये भेड़ें बारीक किस्म की ऊन देती हैं.
ऊन की किस्म ६४ अप की होती है. ऊन के गुच्छे की लंबाई ५ सेन्टीमीटर होती
है. यह भेड़ कोइम्बटोर नस्ल की भेड़ को क्रेप-मेरिनों, साउथ डाउन व
चेवि-~अट नस्लों के साथ वर्ण-संकरण कराने से उत्पन्न हुई है. यह नस्ल
मध्यम आकार की होती है. मेंढे का वजन औसतन २८ किलो व मादा भेड़ का २०
किलोग्राम होता है. यह नस्ल ६०० ग्राम ऊन (प्रति भेड़) प्रतिवर्ष देती
है.
(८) मण्डया (बेनूर) नस्ल--यह नस्ल कर्नाटक राज्य के मण्डया जिले के बेनूर
क्षेत्र में पाई जाती है. इसके अलावा भी यह नस्ल बैंगलोर, मण्डया, कोलार,
मैसूर व लकोर में पाई जाती है. यह नस्ल माँस देने वाली है, एवं बालनुमा
ऊन भी देती है.
इस भेड़ का आकार लंबा-चौड़ा किंतु ऊनरहित होता है. गर्दन के नीचे दो वेटल
लटके होते हैं. सिर पर भूरे रंग के धब्बे होते हैं, जो गर्दन व कन्धे तक
फैले दिखलाई पड़ते हैं.
मेंढें का वजन ३०-४० किलोग्राम व मादा भेड़ का वजन २०-३० किलोग्राम होता
है. इनके कान झुके हुए एवं पत्तीनुमा होते हैं व पूँछ एवं टाँगें छोटी
होती हैं. नाक रोमन आकृति की होती है.
यह नस्ल अच्छा दूध देने वाली होती है. इसका उपयोग माँस-उत्पादन में भी
होता है.
(९) नैलोर नस्ल--यह नस्ल आन्ध्र प्रदेश के नैलोर जिले में पाई जाती है.
यह नस्ल नैलोर, कुड्डुपाह, गुन्टूर, नलगोण्डा व इनके आसपास के क्षेत्रों
में पाई जाती है. इस नस्ल की भेड़ों को तीन भागों में निम्न प्रकार से
बाँटा जा सकता है:--
१. सफेद व भूरे रंग की सींगयुक्त,
२. लाल रंग की सींगयुक्त,
३. लाल रंग की किन्तु सींगरहित.
मादा भेड़ें सींगरहित पाई जाती हैं. यह भेड़ आकार में लम्बी-चौड़ी होती
है व भारत में पाई जाने वाली सभी भेड़ों से सबसे अधिक लम्बी मानी जाती
है.
नर भेड़ का वजन ४० किलोग्राम व मादा भेड़ का जन ३० किलोग्राम होता है. इन
भेड़ों का शरीर छोटे बालों से ढका रहता है, जिन्हें कतरा नहीं जाता.
यह माँस देने वाली नस्ल है. इसके नर-मैमनों की तीव वृद्धि इन्हें मूँगफली
की खल, बबूल की पत्ती, कॉटनसीड (बिलौना) आदि खिलाकर की जाती है. इनको एक
वर्ष की उम्र होने पर माँस हेतु बेच दिया जाता है.
४. भारत का पूर्वी क्षेत्र :
इस क्षेत्र में प्राय: निम्न नस्ले पाई जाती हैं :--
(१) शाहाबादी नस्ल--यह नस्ल बिहार के मैदानी क्षेत्र में पाई जाती है.
अधिकतर यह नस्ल पटना, गया, शाहबाद व बिहार के दक्षिणी भागों में पाई जाती
है. इन नस्ल की भेड़ों का शरीर सफेद व चेहरे रंगीन होते हैं. इस नस्ल के
मेढें मजबूत, लंबी टाँगों वाले होते हैं. इनकी नाक रोमन आकृति की होती है
व पूँछ लंबी होती है. इसकी नर भेड़ का वजन २५ से ३० किलोग्राम व मादा का
वजन २० से २५ किलोग्राम होता है. यह नस्ल ५०० ग्राम से १ किलोग्राम तक ऊन
(प्रति भेड़) प्रति वर्ष देती है. इस भेड़ का कतरण वर्ष में तीन बार किया
जाता है. यह भेड़ मोटी किस्म की ऊन देती है, जिस पर बालनुमा रेशा व कैम्प
होते हैं.
(२) छोटा नागपुरी नस्ल--यह नस्ल छोटा नागपुर क्षेत्र के पहाड़ी भागों में
पाई जाती है, और संथाल परगना क्षेत्र में भी मिलती है.
इस नस्ल की भेड़ का शरीर छोटा, टांगे पतली, गर्दन लंबी, चेहरा बौना व
शरीर का रंग मटमैला होता है. इनके कान व पूँछ छोटी होते हैं. इसका औसत
वजन २० से २२ किलोग्राम होता है.
यह नस्ल २०० से ५०० ग्राम ऊन (प्रति भेड़) प्रति वर्ष देती है, जो मध्यम
से मोटी होती है.
