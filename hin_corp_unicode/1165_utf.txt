<ःइन्डि ळिटेरटुरे><ठेद्ट् भोओक्><फ्रेम्च्हन्ड्><फरेएक्स्ह><१९८७><ण्छैष्ठ्(खिस्होरे भ्हस्ट-१)><णेत् ढेल्हि><१५७-१६३><१७२२><फ्रेम्च्हन्ड्-फरेएक्स्ह-ठ्ध्ठ्-औ> 

परीक्षाजब रियासत देवगढ़ के दीवान सरदार सुजानसिंह बूढ़े हुए तो परमात्मा
की याद आई.जाकर महाराज से विनय की, "दीनबंधु, दास ने श्रीमान् की सेवा
चालीस साल तककी अब मेरी अवस्था भी ढल गई, राजकाज सँभालने की शक्ति नहीं
रही. कहींभूल-चूक हो जाए तो बुढ़ापे में दाग लगे. सारी जिन्दगी की नेकनामी
मिट्टी में मिल जाए."राजा साहब अपने अनुभवशील नीतिकुशल दीवान का बड़ा आदर
करते थे. बहुतसमझाया, लेकिन जब दीवान साहब ने न माना तो हारकर उनकी प्रार्थना
स्वीकारकर ली, पर शर्त यह लगा दी कि रियासत के लिए नया दीवान आप ही को खोजना
पड़ेगा.दूसरे दिन देश के प्रसिद्ध पत्रों में यह विज्ञापन निकला कि देवगढ़
के लिए एकसुयोग्य दीवान की जरूरत है. जो सज्जन अपने को पद के योग्य समझें
वेवर्तमान दीवान सरदार सुजान सिंह की सेवा में उपस्थित हों. यह जरूरीनहीं
है कि वे ग्रेजुएट हों, मगर ह्रष्ट-पुष्ट होना आवश्यक है, मंदाग्निके मरीज
को यहाँ तक का कष्ट उठाने की कोई जरूरत नहीं. एक महीनेतक उम्मीदवारों
के रहन-सहन, अचार-विचार की देखभाल की जाएगी.विद्या का कम परंतु कर्तव्य
का अधिक विचार किया जाएगा. जो महाशय इसपरीक्षा में पूरे उतरेंगे, वे इस
उच्च पद पर सुशोभित होंगे.इस विज्ञापन ने सारे मुल्क में हलचल मचा दी. ऐसा
ऊँचा पद और किसी प्रकारकी कैद नहीं. कैवल नसीब का खेल है. सैकड़ों आदमी
अपना-अपना भाग्यपरखने के लिए चल खड़े हुए. देवगढ़ में नए-नए और रंग-बिरंगे
मनुष्य दिखाईदेने लगे. प्रत्येक रेलगाड़ी से उम्मीदवारों का एक मेला-सा
उतरता. कोई पंजाबसे चला आता था, कोई मद्रास से. कोई नए फैशन का प्रेमी, कोई
पुरानी सादगी पर मिटा हुआ. पंडितों और मौलवियों को भी अपने-अपने भाग्य की
परीक्षा करने का अवसर मिला. बेचारे सनद के नाम रोया करते थे,यहाँ उसकी कोई
जरूरत नहीं थी. रंगीन एमामे, चोगे और नाना प्रकार के अंगरखेऔर कनटोप देवगढ़
में अपनी सज-धज दिखाने लगे. लेकिन सबसे विशेष संख्याग्रेजुएटों की थी,
क्योंकि सनद की कैद न होने पर भी सनद से परदा तो ढका रहता था.सरदार सुजान
सिंह ने इन महानुभावों के आदर-सत्कार का बड़ा अच्छा प्रबंध कर दिया था. लोग
अपने-अपने कमरों में बैठे हुए रोजेदार मुसलमानों की तरह महीने केदिन गिना
करते थे. हरएक व्यक्ति अपने जीवन को अपनी बुद्धि के अनुसार अच्छेरूप में
दिखाने की कोशिश करता था. मिस्टर अ नौ बजे दिन तक सोया करते थे,आजकल वे
बगीचे में टहलते हुए उषा का दर्शन करते थे. मि० ब को हुक्कापीने की लत थी,
पर आजकल बहुत रात गए किवाड़ बंद करके अँधेरे में सिगार पीतेथे. मि० द, स
और ज से उनके घरों पर नौकरों की नाक में दम था, लेकिन ये सज्जन आजकल `आप'
और `जनाब' के बगैर नौकरों से बातचीत नहीं करते थे.महाशय क नास्तिक थे,
हक्सले के उपासक, मगर आजकल उनकी धर्मनिष्ठादेखकर मंदिर के पुजारी को पदच्युत
हो जाने की शंका लगी रहती थी. मि० ल कोकिताबों से घृणा थी, परंतु आजकल वे
बड़े-बड़े ग्रंथ देखने पढ़ने में डूबे रहतेथे. जिससे बात कीजिए, वही नम्रता
और सदाचार का देवता बना मालूम देता था. शर्मा जी घड़ी रात से ही वेदमंत्र
पढ़ने लगते थे. मौलवी साहब को नमाज औरतलावत के सिवा और कोई काम न था. लोग
समझते थे कि एक महीने का झंझट है,किसी तरह काट लें, कहीं कार्य सिद्ध हो
गया तो कौन पूछता है.लेकिन मनुष्यों का वह बूढ़ा जौहरी आड़ में बैठा हुआ
देख रहा था कि इन बगुलों में हंस कहाँ छिपा है.एक दिन नए फैशनवालों को सूझी
कि आपस में हाकी का खेल हो जाए. यहप्रस्ताव हाकी के मँजे हुए खिलाड़ियों
ने पेश किया. यह भी तो आखिर विद्या है. इसे क्यों छिपा रखें. संभव है, कुछ
हाथों की सफाई ही काम कर जाए.चलिए तय हो गया, फील्ड बन गया. खेल शुरु हो गया
और गेंद किसी दफ्तरके अप्रेन्टिस की तरह ठोकरें खानें लगी.रियासत देवगढ़
में यह खेल बिल्कुल निराली बात थी. पढ़े-लिखे भले-मानस लोगशतरंज और ताश
जैसे गंभीर खेल खेलते थे. दौड़-कूद के खेल बच्चों के खेलसमझे जाते थे.खेल
बड़े उत्साह से जारी था. धावे के लोग जब गेंद को लेकर तेजी से उड़तेतो ऐसा
जान पड़ता था कि कोई लहर बढ़ती चली आती है. लेकिन दूसरी ओरके खिलाड़ी इस
बढ़ती हुई लहर को इस तरह रोक लेते थे कि मानो लोहे की दीवार हों.संध्या तक
यही धूमधाम रही. लोग पसीने से तर हो गए. खून की गर्मी आँखों और चेहरेसे झलक
रही थी. हाँफते-हांॅफते बेदम हो गए, लेकिन हार-जीत का निर्णयन हो सका. अँधेरा
हो गया था. इस मैदान से जरा दूर हटकर एक नाला था.उस पर कोई पुल न था. पथिकों
को नाले में से चलकर आना पड़ता था. खेलअभी बंद ही हुआ था और खिलाड़ी लोग
दम ले रहे थे कि एक किसान अनाजसे भरी हुई गाड़ी लिए हुए उस नाले में आया.
लेकिन कुछ तो नाले में कीचड़था और कुछ उसकी चढ़ाई इतनी ऊची थी कि गाड़ी
ऊपर न चढ़ सकती थी. वह कभी बैलों को ललकारता, कभी पहियों को हाथ से धकेलता,
लेकिन बोझअधिक था और बैल कमजोर. गाड़ी ऊपर को न चढ़ती और चढ़ती भी तो कुछ
दूर चढ़कर फिर खिसककर नीचे पहुँच जाती. किसान बार-बार जोर लगाता और बार-बार
झुँझलाकर बैलों को मारता, लेकिन गाड़ी उभरने का नाम न लेती. बेचाराइधर-उधर
निराश होकर ताकता, मगर वहाँ कोई नजर न आता. गाड़ी को अकेलेछोड़कर कहीं
जा भी न सकता था. बड़ी विपत्ति में फँसा हुआ था. इसी बीचखिलाड़ी हाथों
में डंडे लिए घूमते-घामते उधर से निकले. किसान ने उनकी तरफ सहमीहुई आँखों
से देखा, परंतु किसी से मदद माँगने का साहस न हुआ. खिलाड़ियोंने भी उसको
देखा मगर बंद आँखों से, जिनमें सहानुभूति न थी. उनमें स्वार्थ था,मद था,
मगर उदारता और भाईचारे का नाम भी न था.लेकिन उसी समूह में एक ऐसा मनुष्य था,
जिसके ह्रदय में दया थी और साहसथा. आज हाकी खेलते हुए उसके पैरों में चोट
लग गई थी. लँगड़ाता हुआधीरे-धीरे चला आता था. अकस्मात् उसकी निगाह गाड़ी
पर पड़ी. ठिठक गया.उसे किसान सूरत देखते ही सब बातें ज्ञात गईं. डंडा एक
किनारे रख दिया. कोटउतार डाला और किसान के पास जाकर बोला, "मैं तुम्हारी
गाड़ी निकाल दूँ?"किसान ने देखा, एक गठे हुए बदन का लंबा आदमी सामने खड़ा
है. झुककरबोला, "हुजूर. मैं आपसे कैसे कहूँ?"युवक ने कहा, "मालूम होता है,
तुम यहाँ बड़ी देर से फँसे हुए हो.अच्छा तुम गाड़ी पर जाकर बैलों को साधो,
मैं पहियों को धकेलता हूँ, अभी गाड़ीऊपर चढ़ जाएगी."किसान गाड़ी पर जा बैठा.
युवक ने पहियों को जोर लगाकर उकसाया. कीचड़बहुत ज्यादा था. वह घुटने तक जमीन
में गड़ गया, लेकिन हिम्मत न हारी, उसनेफिर जोर लगाया, उधर किसान ने बैलों
को ललकारा. बैलों को सहारा मिला,हिम्मत बँध गई, उन्होंने कंधे झुकाकर एक
बार जोर लगाया तो गाड़ी नाले के ऊपर थी.किसान युवक के सामने हाथ जोड़कर
खड़ा हो गया. बोला, "महाराज, आपने आजमुझे उबार लिया, नहीं तो सारी रात
यहीं बैठना पड़ता."युवक ने हँसकर कहा, "अब मुझे कुछ इनाम देते हो?" किसान
ने गंभीर भावसे कहा, "नारायण चाहेंगे, तो दीवानी आपको ही मिलेगी."युवक
ने किसान की तरफ गौर से देखा. उसके मन में संदेह हुआ, कहीं येसुजान सिंह
तो नहीं है? आवाज मिलती है, चेहरा-मोहरा भी वही लगता है.किसान ने भी उसकी
ओर तीव्र दृष्टि से देखा. शायद उसके दिल के संदेह को भाँप गया. मुस्कराकर
बोला, "गहरे पानी में पैठने से ही मोती मिलता है."महीना पूरा हुआ और चुनाव
का दिन आ पहुँचा. उम्मीदवार लोग प्रातःकाल से ही अपनी-अपनी किस्मत का फैसला
सुननेके लिए उत्सुक थे.दिन काटना पहाड़ हो गया. प्रत्येक के चेहरे पर आशा और
निराशा के रंगआते-जाते थे. नहीं मालूम, आज किसके नसीब जागेंगे? न जाने किस
पर लक्ष्मीकी कृपादृष्टि होगी?संध्या समय राजा साहब का दरबार सजाया गया.
शहर के रईस और धनाढ्य,राजकर्मचारी और दरबारी तथा दीवानी के उम्मीदवारों का
समूह, सब रंग-बिरंगीसज-धज बनाए दरबार में आ विराजे. उम्मीदवारों के कलेजे
घड़क रहे थे.तब सरदार सुजान सिंह ने खड़े होकर कहा,"दीवानी के उम्मीदवार
महाशयों.मैंने आप लोगों को जो कष्ट दिया है, उसके लिए मुझे क्षमा कीजिए. इसपद
के लिए ऐसे पुरुष की आवश्यकता थी जिसके ह्रदय में दया हो और साथ-साथआत्मबल.
ह्रदय वह जो उदार हो, आत्मबल वह जो विपत्ति का वीरता के साथ सामना करे और इस
रियासत के सौभाग्य से हमको ऐसा पुरुष मिल गया. ऐसे गुणवालेसंसार में कम हैं
और जो हैं वे कीर्ति और मान के शिखर पर बैठे हुए हैं, उन तक हमारी पहुँच
नहीं. मैं रियासत को पंडित जानकीनाथ-सा दीवान पाने परबधाई देता हूँ."रियासत
के कर्मचारियों और रईसों ने जानकीनाथ की तरफ देखा. उम्मीदवार दल कीआँखें
उधर उठीं, मगर उन आँखों में सत्कार था इन आँखों में ईर्ष्या.सरदार साहब
ने फिर फरमाया, "आप लोगों को यह स्वीकार करने में कोई आपत्ति न होगी कि
जो पुरुष स्वंय जख्मी होकर भी एक गरीब किसान की भरीहुई गाड़ी को दलदल से
निकालकर नाले के ऊपर चढ़ा दे, उसके ह्रदय में साहस,आत्मबल और उदारता का वास
है. ऐसा आदमी गरीबों को कभी न सताएगा.उसका संकल्प दृढ़ है, जो उसके चित्त
को स्थिर रखेगा. वह चाहे धोखा खा जाए, परंतु दया और धर्म से कभी न हटेगा."
