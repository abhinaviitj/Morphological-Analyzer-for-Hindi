<शोचिअल् श्चिएन्चे><ःएअल्ट्ह् आन्ड् ञमिल्य् थेल्ङरे><ढ्हर्मपल् छ्हउड्हर्य्><भल् खल्यन् खि षुप्रेक्ह><१९७८><भिहर् ःइन्डि घ्रन्ट्ह् आचडेम्य्><फट्न><३६ ठो ४१><२३००><ढ्हर्मपल् - भल् खल्यन् खि षुप्रेक्ह><ढ्हनन्जय् खुमर्>

नर्सरी स्कूल :
समाजीकरण का अन्य मार्ग है- नर्सरी स्कूल. यद्यपि यह भी स्कूल-पूर्व की आयु का
ही एक भाग है और यहाँ पर बालकों को स्कूल जाने के योग्य बनाया जाता है, फिर भी,
नर्सरी स्कूल में न तो स्कूलों-जैसा कार्यक्रम, वातावरण अथवा पढ़ाई-लिखाई ही होनी
चाहिए और न ही उन पर अनु-~शासन कठोर हो. यदि नर्सरी स्कूल में ऐसा हुआ तो बालक
पर उसका बहुत बुरा प्रभाव पड़ेगा. विशेषतया ऐसे बालकों के नेत्रों पर पढ़ाई का
बहुत बुरा असर पड़ता है. यह तो बालक को बनाने का समय होता है. उसे चाहे जैसा
बनाया जा सकता है; क्योंकि उसका शरीर प्लास्टिक की तरह नरम होता है. उसकी सहमति
प्राप्त करने के बाद उससे कोई भी कार्य करवाया जा सकता है. अत: ऐसे बालकों को
अच्छे और उनके अनुरूप वातावरण तथा अपने मित्रों के साथ खेल-कूद की बहुत सारी
वस्तुएँ, जिनसे वे अपनी अंगुलियों, हाथ, पाँव तथा मस्तिष्क को कार्य में लगा
सकें, आवश्यकता होती है. इस आयु में बालकों की वह भाषा भी सिखाई जाती है, जिससे
वे अपने भाव एक-दूसरे तक पहुँचाते है. उन्हें विभिन्न प्रकार के खिलौने, यंत्र आदि
देने चाहिए जिनसे वे अपना मानसिक समायोजन ऐसा कर सकें कि उन्हे अधिक-से-अधिक
संतुष्टि अनुभव हो. खेलों तथा अन्य कार्यक्रम से ही ऐसे बालकों की संवेगात्मक
आवश्यकताएँ पूरी होती है और उनमें समाजीकरण की भावना उत्पन्न होती है. नर्सरी
स्कूल में छोटी-छोटी कहानियों तथा गानों से भी ऐसे बालकों की भाषा शुद्ध होती है और
उनका विकास होता है. समूह में खेल खेलने से वे समाज में अपना समायोजन करना सीखते
है. इस प्रकार वे स्कूल जाने, शिक्षा प्राप्त करने तथा अन्य बालकों के साथ रहने
का प्रक्षिक्षण प्राप्त कर लेते है.
स्कूल-आयु:
(श्च्होओल् आगे)
६ वर्ष से १३ वर्ष तक की आयु के बालक इस वर्ग में आते हैं. इसके और भी भाग किए
जा सकते हैं, जैसे ६ से १० वर्ष तक की आयु के बालक, अर्थात् छोटे बालक और १० से
१३ वर्ष की आयु के बालक, अर्थात् बड़े बालक. छोटे बालक अपना समय प्रौढ व्यक्तियों
तथा बालकों के साथ समा-~योजन करने में व्यतीत करते है. बालक प्रत्येक वस्तु को
उत्सुकता की दृष्टि से देखता है और नई-नई बातें सीखता है. इस आयु में आकर लड़का
पुल्लिंग की बातें करता है और लड़की स्त्रीलिंग संबंधी बातो में ध्यान देती
है. अर्थात् इस आयु में उन्हें यह पूरा ज्ञान हो जाता है कि मैं लड़का हूँ अथवा
लड़की और यह कि मुझे अधिक समय लड़कों में ही व्यतीत करना है अथवा लड़कियों में.
लड़के अपना अधिक समय खेल-कूद में लड़कों के साथ ही व्यतीत करते है. इसी प्रकार
लड़कियाँ सदैव अन्य लड़कियों के साथ ही खेलना पसंद करती है. इस आयु में उनका
सामाजिक तथा संवेगात्मक विकास होता है. ऐसे बालक अब अपने माता-पिता के प्रति
उतने भावुक नहीं रहते, जितने पहले रहते थे. पहले तो वे यही चाहते थे कि
माता-~पिता हमें सदैव गोदी में ही लिए रहें. इस अवस्था में यदि एक और किसी समय
उन बालकों से प्रौढ़ व्यक्ति कहें कि तुम हमारे साथ खेलो और दूसरी ओर, उसी समय
उन्हीं के आयु-वर्ग वाले बालक कहें कि तुम हमारे साथ खेलो तो वे बालकों के साथ
खेलने चले जाएँगे. इससे यह सिद्र होता है कि वे अपना समाजीकरण करते समय अपने ही
घर के व्यक्तियों को ठुकरा सकते है. यदि कोई बालक किसी काम को करते हुए झिझकेगा
अथवा उसे कोई ऐसा काम दिया जाएगा, जिसे वह आसानी से नहीं कर सकता है तो वह
अँगूठा चूसने अथवा दाँतों से नाखून काटने जैसी आदत सीख सकता है. ऐसी उम्र
में यदि बालकों को कोई परेशानी हुई तो उसका फल यह होगा कि वे आगे चलकर अन्य
बालकों के साथ-साथ तरक्की नहीं कर सकेंगे और उनसें पीछे रह जाएँगे. इन सब बातों
के फलस्वरूप उनमें एक प्रकार की हीनता की भावना आ जाएगी और अपराध करने की
प्रवृति का जन्म हो जाएगा. वे समाज से अलग रहना पसंद करेंगें और उनमें चोरी करने
जैसी आदतें आ जाने की संभावना हो सकती है.
जब बालक किसी स्कूल में प्रवेश करता है तब उसे ऐसा अनुभव होता है, मानो वह एक नए
संसार में आ गया हो. कभी-कभी बालकों के लिए यह एक चौंका देनेवाला तथा हक्का-बक्का
कर देने वाला अनुभव होता है. यदि इससे पहले बालक एक या दो वर्ष किसी नर्सरी
स्कूल में रह चुका है, तब तो उसे स्कूल जाने में अधिक कठिनाई नहीं होगी. वह शीघ्र
ही पढ़ने और लिखने लगेगा और चित्रों वाली पुस्तकें आदि देखने मे आनन्द अनुभव
करने लगेगा. ऐसे बालकों को कहानी सुनने का बड़ा शौक होता है. इसके अतिरिक्त
उन्हें पहेलियाँ भी बहुत अच्छी लगती है.
समन्वित अनुभव:
(ईन्टेग्रटेड् ऐद्पेरिएन्चे)
इस समय बालक तीन सगठनों का सदस्य होता है-परिवार, स्कूल तथा पड़ोस. वह इन तीनों
संगठनो से अनुभव प्राप्त करता है. कभी-~कभी ऐसा होता है कि जो बात स्कूल में
बताई जाती है, परिवार में उसके विपरीत बाते होती है. ऐसी विपरीत बातो से कई बार
बालक असमंजस में पड़ जाते है. अन्तत: जो उसके स्कूल के शिक्षक कहते है, वही उसे
मानना होता है. उसे स्वयं ऐसा अनुभव होता है कि शिक्षक जो कुछ बातें बताते हैं,
वे ही बिलकुल ठीक हैं और अन्य सभी बातें गलत है. इसलिए, इस बात की आवश्यकता होती
है कि बालक इन तीनों संगठनो से प्राप्त अनुभवों का समन्वय करके कार्य करे. घर
में ऐसे बालकों को एक आलमारी या कोई और अलग स्थान दे देना चाहिए, जहाँ वे अपना
सामान अलग रख सकें. इसी समय से ही उन्हें इस बात को शिक्षा आरम्भ कर देनी
चाहिए, कि उनके ग्रुप की योजनाएँ क्या है. ऐसे बालकों को अलग-~अलग ग्रुपों में
रखा जाए और एक-दूसरे ग्रुप से उसकी प्रतिस्पर्धा हो. यह प्रतिस्पर्धा
खेल-कूद, पढ़ाई आदि की बातों में ही हो. समय-समय पर ऐसे बालकों को इस बात की
शिक्षा भी दी जाए कि उन्हें घर पर अपने-आप कुछ पढ़ना चाहिए. ऐसे बालकों के
माता-पिता को चाहिए कि वे कभी-कभी उनके स्कूल भी जाया करें और उनके शिक्षकों से
उनकी पढ़ाई के बारे में तथा उनकी यदि कोई और समस्या हो तो उसके बारे में पूछताछ
करें.
ऐसे बालकों को यह भी सिखाया जाता है कि उन्हें शिक्षकों की बातें किस प्रकार
सुननी चाहिए. उन्हें ऐसे अवसर प्रदान किए जाने चाहिए, जिससे उनका ध्यान
एकाग्रचित होकर एक ही काम में लगा रहे. बालकों द्वारा आज्ञा-पालन करना कोई बहुत बड़ा
गुण नहीं है. यदि किसी बालक पर आज्ञा-पालन सदैव थोपा जाएगा तो उसकी उपक्रमशीलता
नष्ट हो जाएगी. वह जो कपड़े पहनना चाहे, पहने. वह जो खेल खेलना चाहे, खेले.
इसमें अधिक रोक-थाम नहीं करनी चाहिए.
चोरी करने की आदत: (श्टेअलिन्ग्)
प्राय:स्कूल जानेवाले बालकों में चोरी की बुरी आदत पड़ जाती है. यदि किसी बालक को
चोरी करते हुए पकड़ा जाए तो उसे डाँटने, फटकारने अथवा दंड देने के स्थान पर समझाया
जाना चाहिए और उन कारणों की खोज करनी चाहिए, जिनके कारण उसमें ऐसी आदत पड़ी. बहुधा
यह देखा गया है कि जिन बालकों को जेब-खर्च नहीं मिलता अथवा उन्हें इस विषय में
उचित शिक्षा नहीं मिलती कि चोरी नहीं करनी चाहिए अथवा उनका वातावरण ठीक नहीं होता,
उनमें चोरी करने की आदत पड़ जाती है. स्कूलों में बालकों द्वारा चोरियाँ इन्हीं
कारणों से होती है.
छोटे बालकों की समस्याएँ:
(ंइड्ड्ड्ले छ्हिल्ड्होओड् फ्रोब्लेम्स्)
छोटे बालकों में प्राय: निम्न प्रकार की समस्याएँ पाई जाती है:-
१. पढ़ाई में तथा खेलों में पीछे रहना (भच्क्तर्ड्नेस्स्);
२. अपराध करने की प्रवृत्ति तथा असामाजिक व्यवहार (आन्टि-शोचिअल् भेहविओउर्);
३. चिन्ताजनक परिस्थितियाँ तथा बुरी आदतें (ःअबिट् ढिसोर्डेर्स्). इन समस्याओं का पूरा
विवरण नीचे दिया जा रहा है:
१.पढ़ाई तथा खेलों में पीछे रहना:
(भच्क्तर्ड्नेस्स्)
कोई भी दो बालक बिलकुल एक समान नहीं हो सकते. उनकी बुद्धि तथा उनकी मानसिक क्षमता
भिन्न-भिन्न होती है. शिक्षकों को ऐसी बातों पर ध्यान देना चाहिए. कभी-कभी मानसिक
अक्षमता ही उन बालकों के पिछड़ेपन का कारण नहीं होती. प्राय: यह देखा गया है कि
नेत्रों की कमजोरी के कारण, बाएँ हाथ से लिखने की आदत के कारण अथवा घर पर स्कूल
का होंम-वर्क न कर सकने के कारण बालक पढ़ाई में पीछे रह जाते हैं. इसलिए
शिक्षकों को चाहिए कि वे बालकों के प्रतिभा-स्तर की ओर भी ध्यान दें और उन्हें
शिक्षा इस ढंग से दी जाए कि वे बालक भी पढ़ाई में साथ-साथ चल सकें. ऐसी
चिकित्सात्मक शिक्षा में कुछ विशेष ध्यान दिए जाने की आवश्यकता होगी.
२.अपराध-प्रवृति:
(ढेलिन्र्‍उएन्च्य्)
सात वर्ष की आयु के बाद बालको में प्राय: ऐसी प्रवृत्ति पाई जाती है, जैसे चोरी
करना, तोड़ना, फोड़ना, क्रोधित व्यवहार, स्कूल न जाना (ठ्रुअन्च्य्), दूसरे बालकों को
तंग करना आदि. इसके भी कारण होते है, जैसे समुचित प्यार का अभाव, इच्छाओं का
पूरा न होना, अधिक लाड़-प्यार, अधिक सुरक्षा की भावना, नए-नए अनुभव आदि. कभी-कभी
शारीरिक बाधिता(ःअन्डिचप्स्), विपरीत सामाजिक परिस्थितियों, घरों के क्लेश,
पारिवारिक संकट, प्रतिभा का पिछड़ापन(ईन्टेल्लेच्टुअल् भच्क्तर्ड्नेस्स्) तथा अन्य
संवेगात्मक तनाव के कारण भी ऐसा होता है.
३.चिन्ताजनक परिस्थितियाँ तथा बुरी आदतें:
(आन्दिएट्य् छोन्डिटिओन्स् आन्ड् ःअबिट् ढिसोर्डेर्स्)
खतरा डर को जन्म देता है. डर इस बात से लगता है कि भविष्य में पता नहीं क्या
होगा. इस बात का अधिक डर नहीं होता कि इस समय क्या हो रहा है. स्कूल जानेवाले
प्राय: सभी बालकों में डर की भावनाएँ विद्यमान रहती है. शारीरिक तथा
मनोवैज्ञानिक, दोनों प्रकार के लक्षणों से इसका पता लग सकता है. रात को नींद न
आना, भूख न लगना आदि बातें इसी कारण हो जाती है. ये बातें बालकों के विकास में
बहुत विपरीत प्रभाव डालती हैं. इन बातों की चिकित्सा करना आसान बात नहीं
है. इसमे उनके माता-पिता द्वारा समझाना, बालकों के स्वास्थ्य को सुधारना तथा
उनको प्यार व स्नेह के वातावरण में रखना आदि बहुत-सी बातें आती हैं. स्कूल
जानेवाले बालकों में ऐसी बातें प्राय: पाई जाती है; जैसे अधिक खेलना, अधिक
जागना, अधिक सोना, नींद न आना, गंदी बातें बोलना, रात को नींद में बड़बड़ाना आदि.
बड़े बालकों की समस्याएँ :
(फ्रोब्लेम्स् ओङ् ळटे छ्हिल्ड्होओड्)
दस वर्ष से बड़े बालकों की समस्याएँ, छोटे बालकों की समस्याओं से कुछ भिन्न
होती हैं. इसके साथ ही उनकी समस्याएँ कुछ गंभीर भी होती हैं. ऐसे बालक शारीरिक
तथा मानसिक रूप से बड़े अर्थात् विकसित होते हैं. अब इस आयु में उन्हें ऐसा आभास
होने लगता है कि न तो शिक्षकों को पूरा ज्ञान है और न माता-पिता को ही.
कभी-कभी वे यह सोचते हैं कि किसी-किसी क्षेत्र में तो उन्हें शिक्षक व
माता-पिता से भी अधिक ज्ञान है. इस आयु में उनकी कुछ अभिरूचियाँ हो जाती है.
स्कूल को अब वे अधिक महत्व देने लगते हैं. वे अपने समाजीकरण का क्षेत्र अन्य
गतिविधियों द्वारा, जैसे भिन्न-भिन्न योजनाएँ बनाने, सांस्कृतिक कार्यक्रम
आयोजित करनें, बाहर पिकनिक आदि पर जाने जैसे तरीकों से बढ़ा लेते हैं. अब उनके
कई मित्र होते हैं और कई एक संगठित दल व सभा-सोसइटी आदि. लड़के व लड़कियाँ
एक-दूसरे से बिलकुल अलग रहने लगते हैं. वे एक-दूसरे को अपमान अथवा तिरस्कार की
दृष्टि से देखते हैं. इस आयु के बालक अब किशोरावस्था में पहुँच जाते है. वे
यौवन के द्वार पर खड़े होते हैं. परीक्षा में पास होने से ऐसे बालक गर्व अनुभव
करते हैं. अधिक समय अपनी पढ़ाई में ही व्यतीत करते हैं.
किशोरावस्था
(आडोलेस्चेन्चे फेरिओड्)
बालकों मे १२ वर्ष से १८ वर्ष की आयु को किशोरावस्था कहते है. इसे भी दो भागों
में बाँटा जा सकता है-पूर्व किशोरावस्था व अन्तिम किशोरा-~वस्था. पूर्व
किशोरास्था में बालक में यौवन के लक्षण दिखाई देते हैं. उसमें शारीरिक परिवर्तनो
के साथ-साथ संवेगात्मक परिवर्तन भी आ जाते हैं. इस आयु में बालक कुछ अधिक
स्वतंत्र रूप से रहना चाहता है. अपनी बात को अधिक दृढ़ता से कहता है. वह अधिक
समय अपने मित्रों के साथ अथवा अपनी अभिरूचियों में ही व्यतीत करता है. कभी-कभी
उसके आचरण से ऐसा प्रतीत होता है कि उसे स्वयं यह पता नहीं है कि वह क्या है
और अभी भी पारिवारिक जीवन की सहायता की आवश्यकता है. प्राय: वह ऐसे कार्य करना
चाहता है, जो प्रौढ व्यक्ति करते हैं. पर वह सदैव ऐसा नहीं कर पाता . उसके
शारीरिक विकास के साथ-साथ उसमें नई-नई भावनाएँ प्रवेश करती हैं. स्त्री-पुरूष के
भेद-संबंधी बातों का उसको और अधिकाधिक पता लगता है. इस समय वह अपना सामंजस्य
करने में कठिनाई अनुभव करता है. कभी-कभी तो वह परिवार से बिलकुल अलग रहना
चाहता है. ऐसे बालक अपने संसार की बाहरी बातों में भी दिलचस्पी लेने लगते हैं.
