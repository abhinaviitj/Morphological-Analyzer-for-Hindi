<शोचिअल् श्चिएन्चे><ळिन्गुइस्टिच्स्><ंअहेन्ड्रनट्ह् ढुबेय्><फोओर्वोट्टर् भ्हसओन् खे शर्वनम्><१९८०><श्हक्टि फ्रकस्हन्><आग्र><५८ टो ६३><२०६०><ढुबेय्-फोओर्वोट्टर् भ्हसओन् खे...> 

मैथिली-सर्वनाम ४(उन्क्नोत्न्)८०.  मैथिली-भाषा को अब भी पूरी तरह से स्वतन्त्र
भाषा मानने में कुछ भाषाविद् सन्देह व्यक्त करते हैं, फलत: भारतीय भाषाओं
के विविध भाषिक रुपों की गणना में मैथिली-रुपों का पृथक् से उल्लेख
नहीं किया जाता . भारतीय भाषाओं के सर्वेक्षण-क्रम में सर जार्ज एब्राहम
ग्रियर्सन ने आधुनिक भारतीय भाषाओं का जो वर्गीकरण, हार्नलें के आधार पर
प्रस्तुत किया, उसमें मैथिली को बिहारी, भाषा-वर्ग में रखा . यद्यपि अपने
वर्गीकरण में उन्होंने बाद में सुधार किया तथा डॉ.  चाटुर्ज्या ने भी अपना
वैज्ञानिक-वर्गीकरण प्रस्तुत किया; किन्तु इसकी गणना बिहारी-वर्ग की एक
बोली के रुप में ही होती रही है . वस्तुत: बिहारी भाषा नाम से जो भाषा कही
जाती है वैसी कोई भाषा है नहीं . यह बंगाल की बंगाली की तरह का बिहार की
`बिहारी' नाम देने की सरल प्रक्रिया है . क्योंकि बिहारी नाम की कोई ऐसी
व्यापक भाषा नहीं है जो बिहारी के तथाकथित तीनो रुपों भोजपुरी, मगही और
मैथिली क्षेत्रों में परिनिष्ठित रुप में समान रुप से बोली जाती हो . आज
भोजपुरी, मैथिली दोनों ही भिन्न-भिन्न प्रकृति की स्वतन्त्र भाषाओं के रुप
में दिखायी पड़ती है और मगही भी कई बातों में दोनों से भिन्न है, अत: उसका
भी स्वतन्त्र स्वरुप है.  मैथिली और भोजपुरी में साहित्य रचना भी पर्याप्त
हुई है . इन तीनों भाषाओं में एकता का आधार इनका प्राचीन स्वरुप है जिससे
इनका विकास हुआ है . तीनों ही मागधी-प्रकृति और मागधी-अपभ्रंश से विकसित हैं
. किन्तु ध्यातव्य है कि मागधी-अपभ्रंश से ही बँगला, ओड़िया और असमियाँ भी
विकसित हैं और सबकी गणना स्वतन्त्र भाषा के रुप में की जाती है . अत: इस बात
के प्रचर आधार हैं, कि कम से कम भोजपुरी और मैथिली को स्वतन्त्र भाषा के रुप
में लिया जाय . मगही की स्थिति थोड़ी भिन्न है . एक तो इसका पुराना साहित्य
उपलब्ध नहीं है . दूसरे भाषाओं की सीमा संधि पर होने के कारण इसका पूर्णत:
एक सुगठित स्वरुप नहीं है . उत्तर में यह मैथिली से काफी मिलती-जुलती है
तो इसका उत्तर पश्चिमी रुप भोजपुरी के अधिक निकट है . दक्षिण पश्चिम में
ओड़िया भाषा से इसकी पर्याप्त समानता है तो दक्षिणी-पूर्वी हिस्से में यह
बँगला भाषा की विशेषताओं से संश्लिष्ट हैं . फिर भी भिन्न-भिन्न क्षेत्रों
के भिन्न-भिन्न भाषा-रुपों के अनुरुप होते हुए भी यह किसी भी एक भाषा का
अंग रुप नहीं है . सभी से इसके अपने पार्थक्य भी हैं, अतएव इसे भी किसी
अन्य भाषा के घेरे में पूरी तरह फिट नहीं किया जा सकता . ४(उन्क्नोत्न्)१.
प्रस्तुत अध्ययन में इसी अभिप्राय से मैथिली-भाषा के सर्वनाम-रुपों का
स्वतन्त्र विवेचन किया जा रहा है . वैसे भोजपुरी भाषा के अध्ययन के लिए
भी स्वतन्त्र विवेचन आवश्यक था किन्तु भोजपुरी भाषा-भाषी क्षेत्र बड़ी
तेजी से हिन्दी भाषा की प्रवृत्तियों को आत्मसात् करता जा रहा है; फलत:
हिन्दी-सर्वनाम रुपों की चर्चा के प्रसंग में पूर्वी-हिन्दी और भोजपुरी के
सर्वनाम रुपों की स्वतन्त्र रुप-रचना के संकेत यथा-स्थान दिये जाते रहे हैं
. इसके अतिरिक्त भोजपुरी के अंचल विशेष की विशिष्ट सर्वनाम-रचना पर अन्यत्र
विचार किया जा चुका है . यहाँ यह भी कहा जा सकता है कि तब बँगला के निकट
होने के कारण मैथिली-सर्वनाम-रुपों का संकेत भी बँगला के साथ किया जा
सकता था . बात कुछ अर्थों में ठीक होते हुए भी इस अर्थ में उपयोगी नहीं
है कि मैथिली के सर्वनाम रुपों की रचना से बँगला-सर्वनाम रुपों से साम्य
की अपेक्षा वैषम्य ही अधिक है . एक और दृष्टि से भी मैथिली-सर्वनाम रुपों
पर विचार करना उचित है कि हिन्दी-बँगला-असमियांॅ-ओड़िया के बीच भाषा का एक
व्यापक भौगोलिक-क्षेत्र, जो कई मानों में इन सबसे भिन्न स्वरुप रखता है;
अछूता रह जाता . मैथिली-सर्वनाम के क्रम में इस व्यापक के विशिष्ट रुपों
की ओर भी जिज्ञासु पाठकों का ध्यान आकर्षित किया जा सकता है . इसी कारण
मैथिली पर विचार करते हुए मगही और भोजपुरी के विशिष्ट रुपों की ओर भी
स्थान-स्थान पर संकेत किया गया है . इस प्रकार भौगोलिक एवं भाषायी दोनों
ही दृष्टियों से सर्वनामों का विश्लेषण पूर्ण हो जाता है . ४(उन्क्नोत्न्)१.
२ मैथिली-भाषा मध्य काल में विद्यापति के गीतों के आधार पर विकसित `ब्रजबुलि'
की आधार भाषा रही है जो नेपाल, मोरंग, बंगाल, उड़ीसा और असम के व्यापक
क्षेत्र तक एक परिनिष्ठित काव्य-भाषा के रुप में व्यवहृत होती थी . अब भी
ब्रजबुलि का प्रभाव इन क्षेत्रों की भाषाओं पर यत्र-तत्र परिक्षित होता है .
मैथिली-भाषा-भाषी क्षेत्र प्राकृतिक सीमा की दृष्टि से उत्तर में नेपाल देश
और हिमाल्य के पाद-देश से आरम्भ कर दक्षिण में गंगानदि के प्रवाह क्षेत्र तक,
पूर्व में कोसी नदी से पश्चिम में गंडक नदी के प्रवाह क्षेत्र तक विस्तृत
है . बिहार राज्य के दरभंगा, मुजफ्फर, पुर्णिया, कटिहार, बरौनी, बीहपुर आदि
क्षेत्र जो इस सीमा रेखा में पड़ते हैं उनमें तो मैथिली बोली ही जाती है .
इसके अतिरिक्त गंगा नदीं के दक्षिण में भी भागलपुर, मुंगेर और उत्तर संथाल
परगना जिले के भी एक बड़े भाग में बोली जाती है . उत्तर में नेपाल की तराई
तक इसका प्रसार है . बंगाल के पश्चिमी दीनाजपुर और माल्दा जिले के कुछ
सीमावर्ती भाग में मैथिली बोली जाती है . कलकत्ता जैसे विशाल महानगर में
भी मैथिली-भाषियों की एक बड़ी संख्या निवास करती है . मैथिली-भाषी क्षेत्र
के उत्तर में नेपाली भाषा दक्षिण में मगही, पूरब में बँगला और पश्चिम में
भोजपूरी भाषा-भाषी क्षेत्र हैं . दक्षिण में कोल-मुण्डा परिवार के मुंजा
एवं संथाली भाषा-भाषी क्षेत्र भी हैं . इसकी सर्वाधिक निकटस्थ बोली मगही
पटना, गया, पलामू, हजारीबाग जिलों में बोली जाती है . मुँगेर और भागलपुर के
कुछ क्षेत्रों में मैथिली और मगही दोनों ही बोली जाती हैं . ४(उन्क्नोत्न्)२.
परम्परा की दृष्टि से मैथिली आर्य परिवार की भाषा है अतएव संस्कृत की
विकास परम्परा से सीधे सम्बद्ध है . इसके अतिरिक्त भाषा के क्षेत्र में
इस क्षेत्र के ब्राह्मण-वर्ग का शताब्दियों तक आधिपत्य रहा है और मैथिल
ब्राह्मण बड़े ही संस्कृत प्रेमी रहे हैं . यहाँ तक कि मध्यकाल में भाषाओं
का जो स्वाभाविक विकास हो रहा था, जिसके क्रम में विद्यापति ने देसिल बञना
में अपने गीत रचे थे, उसके विपरीत मैथिली साहित्य में, विशेषकर गद्य-साहित्य
में, संस्कृत के तत्सम शब्दों की भरमार होती रही थी . स्वयं विद्यापति की
कीर्तिलता में संस्कृत शब्दावली का प्राचुर्य है . उसी काल के कवि शेखराचार्य
ज्योतिरीश्वर ठाकुर के वर्ण रत्नाकर में संस्कृत शब्दावली पूरी तरह अलंकृत है
. इसप्रकार के संस्कृत अनुराग के कारण मैथिली में संस्कृत शब्दों का बाहुल्य
है . ४(उन्क्नोत्न्)३.  मैथिली भाषा की अपनी पृथक् लिपि है जिसे मिथिलाक्षर,
तिरहुतिया या वैदेही लिपि कहते हैं . रुप की दृष्टि से बँगला लिपि के निकट
है; यद्यपि पूरी तरह समान नहीं है . दोनों लिपियों में २६ वर्ण तो समान हैं
किन्तु २१ वर्ण पूरी तरह अलग-अलग हैं . इसके अतिरिक्त इनकी लेखन शैली भी
भिन्न-भिन्न है . अत: मिथिलाक्षर को एक माने में स्वतन्त्र लिपि मानना
उचित है . इसके अतिरिक्त व्यव-हार में कैथी लिपि का भी प्रचार है . इधर
नागरी लिपि का प्रचार-प्रसार तेजी से हुआ है, जो दिनों-दिन बढ़ता जा रहा
है . ४(उन्क्नोत्न्)४.  इसप्रकारकी भाषायी विशेषताओं से परिपुष्ट मैथिली एक
भाषा के रुप में व्यापक भौगोलिक क्षेत्र में विस्तृत ऐतिहासिक परम्परा में
विकसित है . इसके इस विस्तृत स्वरुप को देखकर ही ग्रियर्सन महोदय ने इसकी
बोलियों का वर्गीकरण किया था, जिसके अनुसार मैथिली में (इ) मानक मैथिली (इइ)
दक्षिणी (इइइ) पूरबी (इव्) छिका-छिकी (व्) पश्चिमी (वि) जोलाहा बोली और (विइ)
मध्यवर्ती मानक मैथिली, कुल ७ बोलियाँ हैं . यद्यपि ग्रियर्सन के इस विभाजन
में कोई समान भाषा-वैज्ञानिक मानदण्ड नहीं अपनाया गया है फिर भी बोली-भेद
की ओर ठीक ढंग से लक्षित किया गया है . आज क्षेत्र के आधार पर मैथिली के
दो भेद किये जाते हैं (१) अंगिका (२) वज्जिका, जो प्राचीन ऐतिहासिक जनपदों
के क्षेत्र नामों के आधार पर किए गये हैं . सामान्य रुप से मैथिली के दिशा
बोधक विभाजन--(इ) पूर्वी (इइ) पश्चिमी (इइइ) उत्तरी और (इव्) दक्षिणी, किए
जा सकते हैं . मानक-मैथिली इन सभी क्षेत्रों में व्यवहार में लाई जाती है
. वर्तमान मानक मैथिली की विशेषता यह है कि उसमें संस्कृत और प्राचीनता
का मोह भंग हुआ है और साधारण ग्रामीण जनता की जीवन्त शब्दावली को इसमें
अधिकाधिक स्थान दिया जा रहा है . मैथिली-सर्वनामों के प्रस्तुत विश्लेषण
में मानक मैथिली के रुपों पर ही विचार किया जा रहा है; आवश्यकतानुसार
अन्य रुपों की ओर भी जहाँ-तहांॅ समु-चित संकेत किया गया है . ४(उन्क्नोत्न्)५.
मैथिली-सर्वनाम-पद सामान्यत: अपने मूलरुप में तथा विकारी रुपों में प्रत्यय
योगपूर्वक प्रयुक्त होते हैं . विकारी रुप कुछ तो पदों की अन्तिम ध्वनियों
के परिवर्तनों से बनते हैं और कुछ सम्बन्ध कारकीय रुपों के योग से भी बनाये
जाते हैं . सम्बन्ध कारकीय प्रत्यय -`र' और उसके विस्तृत रुप-`रा' के अनन्तर
भी अन्य कारकीय प्रत्यय या विभक्ति-चिन्ह लगाकर सर्वनाम-पदों विभिन्न रुप
बनाये जाते हैं . सम्बन्ध-कारकीय रुपों के इस व्यापक प्रयोग के विषय में
ऐसा लगता है कि आरम्भ में विशेषणवत् प्रयुक्त होने के कारण सम्बन्ध कारक
के रुपों के साथ-साथ अन्य पद प्रयुक्त होते थे जो परम्परा में घिसते-घिसते
उन्हीं रुपों में समाहित हो गये और उन्हें प्रतिपदिक जैसा समझा जाने लगा;
फलत: उनके आगे पुन: प्रत्यय या चिन्ह जोड़े जाने लगे . जैसे-जैसे प्रयोग में
अन्य विभक्तियों के प्रयोग कम होने लगे वैसे-वैसे उनके रुप में अन्य कारक
चिन्हों को जोड़कर बनाये जाने . इसी कारण से बँगला-असमियांॅ की भाँति मैथिली
में भी सम्बन्ध कारकीय रुपों का अधिक व्यवहार होता है . मैथिली-सर्वनाम-पदों
के रुप भी एकवचन-बहुवचन के दो श्रेणियों के हैं, किन्तु बहुवचन रुप सर्वत्र
केवल संख्याधिक्य ही सुचित नहीं करते; अपितु प्राय: आदरार्थक-प्रयोगों में
एकवचन को भी व्यक्त करते हैं . चूँकि सर्वनाम-पद वक्ता-श्रोता और वक्तव्य
श्रेणी के व्यक्तियों एवं पदार्थों से सम्बन्धित होते हैं, अत: व्यक्तियों
एवं पदार्थों के सामाजिक स्तरानुसार भी सर्वनाम-पदों के भिन्न-भिन्न
रुपों का प्रयोग किया जाता है . मैथिली में यद्यपि सर्वनाम रुपों में
लिंगानुसार परिर्वतन नहीं होता फिर भी कुछ ऐसे प्रयोग हैं जो जड़ पदार्थों
में स्त्री-या-नपुंसक लिंगों का निर्देश करते हैं--यथा :--के गोल-कौन गया
. की गेल-कौन (वस्तु) गई . आदि . `-र' प्रत्ययान्त सम्बन्ध-कारकीय रुपों
में भी, जब वे विशेषणवत् प्रयुक्त होते हैं, लिंग-भेदात्मक रुप सुचित होते
हैं--जैसे :--मोर, मोरा मोरि इत्यादि . ४.  (उन्क्नोत्न्)५.  २ मैथिली-सर्वनाम
पदों के विभिन्न कारक-रुप बनाने के लिए सामान्यत: निम्नलिखित कारक चिन्ह
प्रयुक्त होते हैं :-- कर्त्ता--.  (प्रत्यय) . कर्म--कें, कै, कै, को, कौं,
हिं, सम्प्रदान--लये, ले . करण-अपादान--सै, सें, सों, सै . सम्बन्ध--कर-र .
अधिकरण--मों, में . ये चिन्ह एवं प्रत्यय सामान्य विकारी रुपों के अतिरिक्त
सम्बन्धकारकीय रुपों के साथ भी लगते हैं . ४.  (उन्क्नोत्न्)६.  ० पुरुषवाचक
सर्वनाम पुरुषवाचक सर्वनाम पुरुषवाचक-सर्वनाम-पदों में सम्प्रति उत्तम-पुरुष
और मध्यम-पुरुष सर्वनाम के रुप ही स्वतन्त्र हैं . अन्य पुरुष सर्वनाम रुप
विविध श्रेणियों में बँट गये हैं, फलत: उनकी चर्चा सामान्यत: पुरुषवाचक
सर्वनामों के साथ नहीं की जाती . उन्हें उसके विविध भेदों के रुपों में
पृथक् से निर्देशित किया जाता है . ४(उन्क्नोत्न्)६.  १ उत्तम-पुरुष-सर्वनाम
एकवचन बहुवचन सम्बन्धकारकीय अविकारी हम, हओं, हाम हम, हमनी, हमसभ हमरा लोकनि
विकारी मो, मएँ, मोएँ मो, मोही, हमरा हमनी सभ हमरा लोकनि सम्बन्ध मोर, हमर,
हमरा हमर, हमरा हमरा लोकनिक मैथिली में उत्तम पुरुष सर्वनाम में वस्तुत:
एक ही वचन के रुप--बहुवचन--हैं . जो धीरे-धीरे एकवचन में भी प्रयुक्त होने
लगे हैं . जहाँ बहुवचन का द्योतन आवश्यक होता है, वहाँ बहुवचन द्योतक
परसर्ग-योगी शब्द सभ, लोक, लोकनि, आदि योग कर लिया जाता है . साधारणत:
`हम' का प्रयोग ही अविकारी और विकारी दोनों रुपों में होता है . `मो' का
प्रयोग प्राय: विकारी रुपों में ही होता है . कर्म-संप्रदान में--`मोहिं',
करण में हमरें सैं, अपादान में मोहिसञो, हमरा सै जैसे विशिष्ट प्रयोग
भी होते हैं . सम्बन्धकारकीय रुपों के जो बहुवचन बनते हैं उनमें सर्वाधिक
विशिष्ट-रुप हैं--`क' प्रत्ययान्त--लोकनिक, लोकनिकें . पूर्वांञ्चल में
`हमरा' के स्थान पर हमक और `हमर' का प्रयोग होता है . ४(उन्क्नोत्न्)६.  २ विकास
की दृष्टि से `मो' का सम्बन्ध संस्कृत `मम' और हम का सम्बन्ध वैदिक संस्कृत
`अस्मे' > अम्ह > हम्म > हम के रुप में है . इसकी चर्चा हिन्दी-बँगला
सर्वनाम प्रकरण में विस्तार से की गई है . --`र' प्रत्ययान्त सम्बन्ध-कारक
के रुप `कृत' और `कार्य' से विकसित हैं . मगही के सर्वनाम रुप भी लगभग इससे
मिलते-जुलते हैं . बहुवचन में हमरनी का प्रयोग अधिक होता है . कर्म-सम्प्रदान
में--`लेल' प्रत्यय का योग होता है, यथा--हमरालेल, हमरनीलेल . अधिकरण एक वचन
में `मोरा में' भी इसका विशिष्ट प्रयोग है . ४.  (उन्क्नोत्न्)७.  १ मध्यम-पुरुष
सर्वनाम पुरानी मैथिली एकवचन बहुवचन अविकारी तू, तो, तुहूँ विकारी तु, ता,
तुम्ह, तोहु नवीन मैथिली अविकारी तों, तोहूँ विकारी तो मैथिली मध्यम-पुरुष
सर्वनाम रुप बहुवचन के ही रुप हैं जिनका प्रयोग एक-वचन में भी होता है .
आरम्भ में एकवचन के रुप भी भिन्न थे, लेकिन उनका प्रयोग अब समाप्तप्राय है .
अब बहुवचन सुचित करने के लिए बहुवचन द्योतक प्रत्ययों को साधारण विकारी रुपों
तथा सम्बन्धकारकीय रुपों में जोड़कर पद गठित होती हैं . प्राचीन मैथिली में
`तै', तु के विकारी रुपों से बने विभिन्न कारकीय रुप तो, तोए, तोर, तोरा,
तोरें, तोहा, सम्बन्धकारकीय तोहर, तोहार, तोहारि, तोहरे, तोहारि रुप बनते
थे . बहुवचन में `तुम्ह' और फिर इसमें `सभ' जोड़कर तुम्ह सभ, तुम्ह सभनि
रुप भी बनते थे . नवीन मैथिली में `तो'--तिर्यक रुप से तोहर, तोर का प्रयोग
एकवचन में कर्म-सम्प्रदान में होता है, शेष कारकों में ये बहुवचन में भी
प्रयुक्त होते हैं इसके अतिरिक्त इनके आगे बहुवचन द्योतक शब्द या प्रत्यय
जोड़े जाते हैं . प्राय: `तो'--के आगे सब (तों सब) और `तोरा--' और `--तोहरा'
के आगे `लोकनि' (तोरा लोकनि, तोहरा लोकनि) जोड़ा जाता है .
