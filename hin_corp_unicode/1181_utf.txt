<औङ्ङिचिअल् आन्ड् ंएडिअ ळन्गुअगेस्><ंअस्स् ंएडिअ><शेह्गल्, ःअर्डर्स्हन्><ठेएस्र आस्टिट्व><१९८०><झ्यो-उगेएन् शहिट्य छ्हेट्न><फट्न><३३-३५><१४००><शेह्गल्, ः-ठेएस्र आस्टिट्व> 

एक सपना मैं प्रायः हर रात देखत हूँ-नवल मेरे कदमों में परास्त पड़ा है.नवल
का नाम सुनते ही मैं भड़क उठा था. फिर भी अपने अन्दर की अशान्ति कोमैंने बाहर
प्रकट नहीं होने दिया. बदलू से सारा वृत्तान्त कहने को कहा.बदलू थोड़ा ऊँचे
स्वर से रोए जा रहा था और बार-बार यही दोहरा रहा था-अन्नदाता बचा लीजिए.
नवल बाबू मुझे मरवा डालेंगे.नवल के प्रति अपने अन्तस् की भड़ास को मैंने
अब बदलू पर ही पटका-सच-सच क्योंनहीं बकता? तूने क्या गड़बड़ की है?गड़बड़
काहे की अन्नदाता. मुँह अँधेरे किशनजी के घर की तरफ से निकल रहा था.किसी से
बेशक पुछवा लीजिए, उसने यकीन दिलाने के लहजे में होठों को एकक्षण के लिए
मजबूती से जकड़ा,-उनकी छोकरी तेजी से भागी जा रही थी. उससेटक्कर हो गयी.
गलती सरासर उसी की--अच्छा-अच्छा! मैंने उसे बीच में टोका, तुम जाओ, हम देख
लेंगे.मैंने अपने कुछ आदमी भेज कर तहकाकात करायी. पता चला, सारी बदमाशी
बदलू की ही थी.मगर तभी मुझे जैसे कहीं से आवाज आयी- तूझे बदलू, किशनजी या
उनकी लड़की से क्या लेना देना? तब मैंने नवल के खिलाफ जिहाद छेड़ दिया था.
जगह-जगहपोस्टर चिपकवाए. शीर्षक था-सामंतशाही से बचो.बहुत बड़ी भीड़ में भाषण
दिया. बताया - पूरे देश में किस प्रकार हरिजनों के विरूद्ध षड्यन्त्रकारी
मशीनरी काम कर रही है. दो चार वाक्यों के बाद नवल का नामउदाहरण के रूप में
पेश करता चला गया.`वाह वाह' के बाद भीड़ ने `सामंतशाही का नाश हो' `नवल
मुर्दाबाद के नारे' इतनेजोशोखरोश से उछाले कि मुझे अपने भाषण के एक-एक शब्द
के प्रति एक साथमोह तथा गर्व होने लगा.और उस रात मैंने अपना वही चिरपरिचित
सपना देखा-नवल मेरे कदमोंमे परास्त पड़ा है.सपने में भी काफी से ----- सजग
हो जाता हूँ- नहीं, नहीं, ऐसा कैसे हो सकता. यह सब असम्भव है. तभी मेरी जाग
खुल जाती है. उठ कर बैठ जाताहूँ. थोड़ी देर में ही चारपाई से नीचे उतर कर
टहलने लगता हूँ. मुँह से कुछअस्पष्ट-से शब्द निकलते हैं, जिन्हें केवल मैं
ही सुन सकता हूँ-नहीं,नहीं, ऐसाकदापि नहीं हो सकता-बस यह तो मात्र मीठा
सपना ही हो सकता है. बस!मुझे बार-बार यह अहासास होता है. कि नवल भी ठीक ऐसा
ही मीठा सपनाजरूर देखता होगा. मेरा और अपना वजन तराजू की थालियों में रखता
होगा.अपनी और मेरी काठियों की पैमाइश करता होगा. कहीं भी मुझे अपनेमुकाबले
कम न पा कर, अपने दिमाग को मेरे दिमाग की तुलना में, अपनी दृष्टिसे अधिक
उत्कृष्ट दर्शाता होगा. मीठे सपने को साकार कर लेने के लिए. ठीकउसी तरह इन
सब प्रक्रियाओं से गुजरता होगा, जिस तरह कि मैं स्वयं.जैसा कि हमेशा होता
रहा है, उस दिन भी सपने का असर सपने तक ही महदूद रहा था.दूसरे ही दिन लगभग
उतनी ही बड़ी भीड़ का नेतृत्व नवल कर रहा था. नारे लग रहे थे, जिन्हें मैं
सुनना नहीं चाहता था. सुन नहीं सकता था-लेकिन उनकेस्वर से बच कर भी कहाँ भागा
जा सकता था-गान्धीजी के नाम पर जिन्दापहने वाले लोगों से जनता को सावधान किया
जा रहा था. जनता ने `मुर्दाबाद' केलिए आज मेरा नाम चुन लिया था.इसके बाद मैं
अपने को और ज्याद मजबूत करता चला गया था. और उन स्थितियों से हर वक्त बाखबर
रहता जिनसे नवल बराबर अपने पक्ष को दृढ़ से दृढ़तरबना सकता था.मेरे और नवल
के दरम्यान यह कोई पहली लड़ाई नहीं थी. इससे पूर्व हम जाने कितनी लड़ाइयाँ
लड़ चुके थे. दरअसल मेरा और नवल का `वास्ता'बचपन का वास्ता है. यह वास्ता
गली-कूचों और महल्लों का है. स्कूल और कॉलेजों का ऐसा ही वास्ता रहा है.
ठीक आज की स्थति के मुताबिक, दो स्तम्भोंके रूप में हम दोनों अपने आपको
अलहदा-अलहदा स्थापित करते चल आए है.पढ़ाई में भी अब्बल रहे हैं. खेलों में
भी. शरारतों में भी. अच्छे टीचर्ज की पूजा भी की है और आराम-परस्त टीचर्च
को बुरी तरह से उखेड़ा भी है.मगर यह सब अलहदा-अलहदा अपने-अपने टोलों-गुटों
में अपने-अपने शिविरों के नीचे चलता रहा है.जिस नाटक में नवल ने भाग लिया,
उसमें मैं नहीं दिखा. जिस मंच पर मेरे पगटिके, वहाँ का वायु-मण्डल नवल के
लिए दूषित हो गया.कॉलेज के दिनों का एक वाकया बराबर याद आता है. नजदीक के
कुछ गाँवमें बाढ़ आयी थी. जिला-धीश ने प्रिंसिपल को फोन किया. प्रिंसिपल
ने सलाहके लिए पहले नवल को बुला लिया.  .  .  .  .  फिर जब मुझे स्थिति
के अवगत करायागया, तब मैंने असयोग-आन्दोलन का झण्डा बुलन्द तो नहीं किया;
परन्तु, हमदोनों के दल इसी बात की टोह लेते रहे कि पहले कौन-सा दल प्रस्थान
करता है.निश्चय ही, हम साथ-साथ नहीं चलना चाहते थे.बाद में बहुत दूर के
कॉलिज-छात्रों तथा अन्य स्वयं सेवी संगठनों ने स्थिति को सँभाला था.समय पर
गाँववालों को पूरी सहायता न मिल पाने के कारण जन-धन की हानि अपेक्षाकृत
बहुत अधिक हो जाने से हमारे प्रिंसिपल महोदय को भी बहुत नीचादेखना पड़ा
था.इसी प्रकार, हमारे कॉलेज ने कई मैच भी बुरी तरह से हारे थे. इन हारों
सेधीरे-धीरे कभी मुझे कभी नवल को अजहद खुशी हासिल होने लगी थी.दो चार दपा
कुछेक लड़कों ने हम दोनों से अलग-अलग प्रार्थना की थी-हमदोनों मिलकर काम
करें. इससे उन सबको राहत मिलेगी. कॉलेज का नामबदल जाएगा. उनके अनुसार,
हम दोनों ----- के लिए और सामाजिक अन्धविश्वासोंके लिए लगभग एक जैसी-ही
लड़ाई लड़ रहे थे. ---- सब यही थी कि यह लड़ाईअलग-अलग खेमों मे होती थी.
और कभी-कभी तो ख्वामख्वाह एक दूसरे के विरूद्ध दीखने लगती थी. और महज इसी
लिए अन्याय के विरूद्धछेड़ी गयी यह लड़ाई बेअसर साबित हो जाती थी.लगभग यही
बातें प्रोफेसर रामेश्वर दयाल और उनके समान सम्मानप्राप्त स्टाँफ ने भी हमें
समझायी थी-अलग-अलग आदर्शों की वैचारिक या सैद्धान्तिकलड़ाइयों की बात तो समझ
में आ सकती है-जाने आप लोग कैसी लड़ाई-लड़ाईचिल्ला रहे हैं..  .  .  .  .
कितने ही लड़कों को दिग्भ्रान्त करने के आपलोग दोषी हैंजो बेचारे कभी दबकर,
कभी डरकर तो कभी अपनी बुद्धि के सहारे, दल बदल-बदलकर अपनी शक्ति का अपव्यय
कर रहे हैं.उपर्युक्त उपदेश या वक्तव्य हमें अपनी-अपनी जगह से रत्ती
भर भी हिला-डुला नहीं पाते थे. अपने आपको ज्यादा वजनदार दिखाने के लिए
हम दूसरों की सुनते रहते या ज्यादा से ज्यादा मुस्करा भर देते.शायद हमें
लगा था, अपने विश्वासों, आस्थाओं एवं अपनी प्रतिभा के प्रति हमें कहीं
भी को मुगालता या गलतफहमी नहीं है. हम यदि जी सकते हैं, तो एक दूसरेके
प्रतिद्वन्द्धी बनकर ही. हमारे अस्तित्व की यदि कोई सार्थकता है तो बसइसी
रूप में. इसी रूप में हम इस जहान में चमक-दमक सकते हैं.बदलू को लेकर जो
लड़ाई हम दोनों के बीच हुई थी, उसने मुझे गहरे तह तक आहत किया था. मुझे
ध्यान आया. पहले हम लोग इतनी टुच्ची लड़ाइयाँनहीं लड़ा करते थे. इस किस्म
की खोखली लड़ाइयाँ तो धीरे-धीरेअब वजूद में आने लगीं थी. फकत व्यक्तिगत
स्तर पर एक दूसरेको नीचा दिखाने के लिए.जाहिर है कि उक्त सोच-विचार से
मुझमें कुछ परिवर्तन आने लगा था. `विरोधके लिए विरोध' के घटियापन की समझ
से मुझमें नयी चेतना जागरित हो रही थीं.उन्हीं दिनों सुनने में आया कि
नवल नगर परिषद् के लिए नामांकन-पत्र भर रहाहै. एक दफा तो तबीयत हुई कि इस
बार मैं इन सब झंझटों से अपने को दूर रखूँ..  .  .  परन्तु, तभी मुझे लगा
कि मुझ में परिवर्तन के नाम पर महज एक बहुत बड़ा ढीलापन आ गया है. कि मैं
दिन प्रतिदिन संघर्षों से अपने को दरकिनार रख कर अकर्मण्य होता जा रहा हूँ,
कि मैं जीवन से थक गया हूँ, कि मैं नवल से पराजित हो गया हूँ.फिर क्या था,
मैं भी चुनाव-अभियान के सिलसिले में मैदान में कूद पड़ा. मैंनेआम लोगों का
ध्यान गलियों की गन्दगी, खड्डों वाली अंधेरी सड़कोंकी ओर खींचा. इन सब बातों
में सुधार लाने के आश्वासनों के ढेर लोगों के सामने लगा दिए.दूसरी तरफ नवल
भी जगह-जगह भाषण दे-देकर जनता का मन जीत रहा था.लोगों को, अच्छी सेहत के लिए
पार्कों, अस्पतालों, फ्लैश लैट्रिनों की अहमियत समझा रहा था. वह कह रहा था
कि चुनाव जीत जाने पर वह उनके नगर,को एक `रमणीय नगर' बना देगा..  .  .  .
और इस वर्ष भी सब कुछ पहले की तरह घटित होकर सामने आया.नगर-परिषद् में हम
दोनों में से कोई भी चुनाव नहीं जीत सका था. पिछले वर्ष, उससे पिछले वर्ष,
और न जाने उससे भी कितने वर्ष पूर्व वाले तिलकधारीपूर्णचन्दजी मुस्कराते हुए
जनता के बीच सम्मान पा रहे थे.उस रात फिर मैंने वही सपना देखा-नवल परास्त
होकर मेरे कदमों में पड़ा है. मैं तुरन्त चौंक कर उठ बैठा था और अपनी मन
का बोध मुझे क्षत-विक्षतकरने लगा था. लगा नवल ने इस बार मुझे करारी मात दे
दी है. फिर मैं जोर से हँसने लगा.  .  .  .  .  नहीं, नहीं, मैंने नवल को
पछाड़ दिया है.तभी पूर्णचन्दजी का धीमे-धीमे मुस्कराता चेहरा, मेरी आँखों
के सामने उजागरहोने लगा. लगा वे मुझ और नवल दोनों पर एक साथ हँस रहे हैं.
