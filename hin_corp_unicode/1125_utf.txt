<शोचिअल् स्चिएन्चे><शोचिओलोग्य्><आच्हर्य छ्हटुर्सेन्><अइडिक् शन्स्क्रिटि><१९८६><शन्मर्ग फ्रकस्हन्><ढेल्हि><८८ टो ९३><२२४०><छ्हटुर्सेन्-अइडिक् शन्स्क्रिटि-३> 

 बुद्ध और महावीर के धर्मचक्र लिच्छवी--ईस्वी सन से पूर्व सातवी शदाब्दी
के लगभग गंगा के उत्तर कूल पर लिच्छवियों का एक समर्थ गणसत्तात्मक राज्य
था . जिसके पूर्व में वन्य प्रदेश, पश्चिम में कौशल देश और कुसीनारा तथा
पावा- जो मल्लों के गण-राज्य थे . दक्षिण में गंगा और गंगा के उस पार मगध
साम्राज्य था . उतर में हिमालय की तलहटी में आया हुआ वन्य प्रदेश था . इस
राज्य की राजधानी वैशाली थी . लिच्छवियों की परम्परा के सम्बन्ध में अनेक
मत हैं,कुछ लोग उन्हें इक्ष्वाकु सूर्यवंशियों का वंशज कहते हैं . बौद्ध
ग्रन्थों में लिच्छवियों को बुद्ध आदि ने "वसिष्ठ" कहकर सम्बोधित किया है
.वशिष्ठ सूर्यवंशी इक्ष्वाकुओं केकुल गुरू थे .नेपाल की वंशावलि में भी
उन्हें सूर्यवंशी कहा है, किन्तु स्मृतियां उन्हे व्रात्य-संकर बताती है
. मनु आदि जिनका सप्रमाण उल्लेख अन्यत्र है . जैन-ग्रन्थो में लिच्छवियो
के सम्बन्ध में कोई स्पष्ट बात नही कही गई . यद्यपि जैन-धर्म के महान
प्रवर्तक महावीर श्रमण लिच्छविकुल में उत्पन्न हुए थे . जैन-ग्रंन्थो के
आधार पर महावीर श्रमण की माता वैशाली के गुण-प्रमुख राजा की बहन कही गई है,
परन्तु महावीर श्रमण को जैन-ग्रंन्थो में लिच्छवि न कहकर 'ज्ञातिपुत्र',
 'विदेहदता का पुत्र', 'विदेह का राजकुमार', 'वैशालिक', 'ज्ञात-क्षत्रिय'
आदि नामो से पुकारा गया है . यह बात विचारणीय है कि जैन बोद्ध धर्मोदय के
पूर्व अर्थात मसीह से पूर्व पांचवी-छठी शताब्दी से उधर के किसी प्राचीन
हिन्दू ग्रन्थ में लिच्छवियो का कोई उल्लेख नही है . परन्तु उनके पड़ोसी
मल्लो का उल्लेख महाभारत में पाण्डवो के समकालीन रूप में आया है . यह कहा
जाता है कि वैशाली का गण-राज्य के भंग होने पर संगठित हुआ .जैन और बोद्ध
धर्मोदय से पूर्व के उपनिषद्-काल में विदेह-राज जनक की कीर्ति और ठाट-बाट
का खूब कढ़ा-चढ़ा वर्णन और भारी यशोगाथा है . ऐसा मालूम होता है कि उपनिषद
काल में जो--हमारी दृष्टिसे जैन बोद्ध धर्मोदय काल से एकाध शताब्दी पूर्व
ही था--जनक की कीर्ति अच्छी तरह देश-देशान्तरो में फैल चुकी थी कौशल और
कुरू पांचाल देश के अनेक विद्वान ब्रह्मदेवता राजा जनक की सभा में आकर
ब्रह्मवाद पर तर्क किया करते थे . यह राजा जनक परिपूर्ण ब्रह्मादि होने पर
भी यज्ञ-विधियो का बड़ा भारी ज्ञाता था जिसका उल्लेख शतपथ ब्रह्मण में हमको
अत्यन्त मनोरंजक ढंग से मिलता है . ब्रह्मण ग्रन्थो में कुरू राजाओ को तो
'राजा' लिखा गया है परन्तु उपनिषदो में जनक को सम्राट कहा गया है . शतपथ
ब्रह्मण के आधार पर सम्राट का पद राजाओ के उपर था . इस बात का कोई स्पष्ट
उल्लेख किसी ग्रन्थ में नही मिलता कि इतना समृद्ध और उन्नत एवं संस्कृति
का प्रतिनिधि विदेह-राज्य कैसे नष्ट हो गया और किस प्रकार लिच्छवियो के
गणसंघ में मिल गया . ललितविस्तर के अनुसार विदेह का अन्तिम राजा सुमित्र
था . इनके बाद विदेहराज लिच्छवियो के राज्य के साथ मिल गया . मज्झिमनिकाय
के मखादेवसुत्त के आधार पर निमि के पुत्र कलार के समय में विदेह-राजवंश
का अन्त हुआ . कौटिलीय अर्थशास्त्र के आधार पर विदेह के राजा कराल ने एक
ब्रह्मण कुमारी के ऊपर अत्याचार किया था, इसी से राजा और राज्य का नाश हो
गया . विदेहराज की समृद्धि के विषय में कहा गया है कि इस राज्य का विस्तार
तीन सौ लीग था और उसमे सौलह हजार गांव लगते थे . बुद्ध ने लिच्छवियो की
प्रशंसा करते हुए कहा था-- 'हे भिक्षुओ,आज लिच्छवि प्रमाद-रहित और वीर्यवान
होकर व्यायाम करते है, इससे मगध का राजा उनके मर्म को समझकर उन पर चढाई
करते हुए डरता है . हे भिक्षुओ, भविष्य में लिच्छवि सुकुमार हो जायेगे और
उनके हाथ-पैर कोमल और सुकुमार बन जायेगे . वे आज लडकी के तख्त पर सोते है
फिर वे रूई के गद्दो पर सूर्योदय होने तक सोते रहेंगे तब मगधराज उन पर चढ़ाई
कर सकेगा . 'हे आनन्द, लिच्छवि बारम्बार सम्मेलन करते और इन सम्मेलनो में
सभी इकट्ठे होते है, एक साथ बैठते है, एक साथ उठते है और एक साथ काम करते
है .जो नियम-विरूद्ध है वह काम नही करते, जो नियम सम्मत है उसका विच्छेद
नही करते .अपने पूर्वजो के प्राचीन धर्म में चले आते है, वृद्धो का सत्कार
करते है, उनकी प्रतिष्टा करते है, उनको पूजते है और उनकी आज्ञा मानते है .
कुल-कुमारियो और कुल-स्त्रियो का हरण नही करते, न उन पर बलात्कार करते है
. अपने भीतरी और बाहरी चैत्यो को मान-सत्कार से पूजते है और पूर्व परम्परा
के अनुसार धार्मिक बलि देने में असावधानी नही करते . अर्हन्तो के रक्षण और
आश्रयण के लिए वे व्यवस्था रखते है . हे आनन्द, वे जब तक ऐसा करते रहेंगे
उनकी उन्नति होगी, अवनति नही . इन उद्धरणो से लिच्छवियो के व्यक्तित्व और
चरित्र एवं आचार-विचार पर बहुत कुछ प्रकाश पड़ता है . बुद्ध को और बोद्ध
संघ को उन्होने कितने ही चैत्य आराम शालाएं और वन अर्पण किये हुए थे, जिनमे
कूटागारशाला, चापाल-चैत्य, सप्ताम्र-चैत्य, ब्रह्मपुत्र-चैत्र, गौतम-चैत्य,
कपिनैह-चैत्य, मरकट-हृद-तीर-चैत्य, आम्रपाली का आम्रवन और बालिका आराम आदि
प्रमुख है .बुद्ध वहां निरन्तर आते जाते और लोगो को उपदेश देते रहते थे .
यद्यपि इस बात का कोई सपष्ट उल्लेख हमे नही मिलता कि बुद्ध और महावीर से
प्रथम अपने चैत्यो में लिच्छवि किसकी पूजा करते थे . परन्तु लिच्छवियो का
यह गुण विदेहराज जनक से सम्बद्ध था, इसलिए इस राज्य में यज्ञ-याग और वैदिक
उपासना एवं उपनिषदो में प्रतिपादित ब्रह्मोपासना भी प्रचलित थी . महावीर और
बुद्ध के प्रभाव से बहुत जैनोपासक और बोद्धोपासक गृहस्थ और भिक्षु हो गये
थे . वज्जी राजाओ के कुल में अज्जनवनीय, वज्जीपुत्र, सम्भूत, महालि, अभय,
समन्दक, उग्र, साल्ह, नन्दक, भद्रिय आदि भद्र लिच्छवि नागरिक और जेन्ता,
वासिट्ठि आदि महिलाओ का उल्लेख है . आगे चलकर यद्यपि लिच्छवियो का गण-राज्य
नष्ट हो चुका था परन्तु उनके कुल की प्रतिष्ठा एक हजार वर्ष तक कायम रही .
ईस्वी सन ४ में समुद्रगुप्त मौर्य ने अपने को बड़े गर्व से 'लिच्छवि दोहित्र'
कहा था . परन्तु यह विचारणीय है कि महावीर का जन्म वैशाली में और लिच्छविकुल
होने पर भी वैशाली का कोई खास वर्णन जैन-ग्रन्थो में संकलित सूत्र उपादकदशा
ग्रन्थो में वाणिज्य-ग्राम और वैशाली का राजा अज्ञातशत्रु कहा है, परन्तु
सूर्यप्रज्ञप्ति ग्रन्थ में उसे विदेह की राजधानी मिथिला का राजा बताया
गया है . विन्सेन्ट स्मिथ लिच्छवियो को मूलत: तिब्बत निवासी बताता है .
हडसन उन्हे शक कहता है . उनके आचार-विचार आस-पास के क्षत्रियो के कुलो से
सर्वथा भिन्न थे . न वे वेदो में श्रद्धा रखते थे न ब्रह्मणो में . न वे
वर्णव्यवस्था मानते थे . वे यक्ष-प्रतिमा पूजते थे, तथा मुर्दो को जंगल में
फेंक आते थे . वे उत्कृष्ट योद्धा धनुर्धारी तथा शिकारी थे . शिकार में
कुत्तो को साथ रखते थे . शत्रु उन्हे क्रूर कहकर पुकारते थे . सार्वजनिक
स्त्रियो का वे खुल्लम-खुल्ला उपयोग करते . उनके उद्यानो में विहार करते
तथा स्त्री के लिए घातक युद्ध कर डालते थे . उनका प्राचीनतम मान्य पवित्र
ग्रन्थ पर्वणीपोथ्यकम था . गण-राज्य-पद्धति--लिच्छवियो के राजा में गणसत्ता
पद्धति से राजव्यवस्था चलती थी, और इस राज्य में वंशपरम्परा से चला आता
कोई राजा न था . सब राजसत्ता नागरिको के 'गण' अथवा 'संघ' के हाथ में थी,
परन्तु इस गण का प्रत्येक सभ्य अपने को 'राजा' कहता था . ये सब सथागार नामक
सार्वजनिक राजभवन में एकत्रित होकर राज्य-व्यवस्था तथा सामाजिक और धार्मिक
 निर्णय करते थे . वयस्क होने पर प्रत्येक ल्रच्छविकुमार अपने पिता का
 पद गणराज-सत्ता में ग्रहण करता था . और तब उसे केवल एक बार अभिषेक
 पुष्करिणी के जल से उसका अभिषेक किया जाता था . कौटिलीय अर्थशास्त्र में
 लिच्छवियो के संघ को 'राजशब्दोपजीवी' कहा है . महावस्तु संग्रह ग्रन्थ में
 लिखा है कि वैशाली में १ लाख ६८ हजार राजा रहते थे . विनयपटिक के अनुसार
 वैशाली अत्यन्त समृद्धिशाली और धन-जन से परिपूर्ण थी .उसमे ७७७७ प्रसाद,
 ७७७७ कूटागार, और ७७७७ आराम और ७७७७ पुष्करिणियां थी .भिन्न-भिन्न राजकाज
 के छोटे-बडे कामो के लिए भिन्न-भिन्न पदाधिकारी नियुक्त थे . जैसे अपराधी
 का न्याय करने के लिए अनुक्रम से राजगण विनिश्चय महामन्त्र, व्यवहारिक
 सूत्रधार, अष्टकुलक, सेनापति, और राजा इतने अधिकारियो के मण्डलो के पास
 अपराधी को ले जाया जाता था . महत्वपूर्ण विषयो के निर्णय के लिए आठ या नौ
 व्यक्तियो की व्यवस्था-समिति भी चुनी जाती थी . लिच्छवियो के संयुक्त राज्य
 मेंजिन आठ कुलो के गण थे, उनमे प्रत्येक कुल से एक-एक प्रतिनिधि लेकर आठ
 जनो की यह व्यवस्था-परिषद् नियुक्त की जाती थी, जो सम्पूर्ण शासन-वयवस्था
 करती थी . जैन-ग्रन्थो में लिखा है कि युद्ध जैसे महत्वपमर्ण कार्यो में
 नौ लिच्छवियों कीव्यवस्थापिका सभा बुलाई जाती थी . लिच्छवियो के नौ या आठ
 गणो में किन-किन संघो व वंशो कर समावेश होता था, यह कहना कठिन है, परन्तु
 सूत्रकृतांग के आधार पर राज्य की परिषद् में भोगवंशीय, ऐक्ष्वाकुवंशीय,
 ज्ञात-वंशीय, कौरव-वंशीय, लिच्छविवंशीय और उग्र-वंशीय जनो का उल्लेख है
 . इस प्रकार की गणसत्तात्मक पद्धति, ऐसा मालूम होता है, प्राचीन काल से
 प्रचलित थी . ऋग्वेद में ऐसा आभास मिलता है--"जिस प्रकार राजा लोग समिति
 में एकत्रित होते है." इससे अनुमान होता है कि अत्यन्त प्राचीन काल में
 ऐसी राज्य पद्धति संगठित हो गई थी कि राष्ट्र राजवंश के अनेक सभ्यो के
 एकत्र अनुशसान में होते थे . कौटिल्य के काल में तो लगभग सम्पूर्ण उतराखण्ड
 में ऐसे गण-राज्य फैले हुए थे . पूर्व की ओर वज्जी लिच्छवि और मल्लो के
 गणराज्यो को वह गिनाता है, मध्य में कुरूओ और पांचालो के उत्तर-पश्चिम
 में भद्रको के और दक्षिण-पश्चिम में कुकरों के . सम्भवत: इन गण-राज्यो को
 गिराकार ही उसने मौर्य साम्राज्य की स्थापना की थी . यहां पर विचारणीय बात
 यह है कि बौद्ध ग्रन्थो में लिच्छवि और वज्जी इन दोनो को एक ही माना है;
 परन्तु कौटिल्य ने इन दोनो को पृथक-पृथक बताया है . ह्मूनसांग ने भी वज्जी
 देश को वैशाली से पृथक माना है . सम्भव है कि सम्पूर्ण संघ वज्जी कहलाता
 हो और लिच्छवि उनमे से एक का नाम हो . देश के तीन मुख्य भाग--जिस काल का
 वर्णन हम कर रहे है, अर्थात बुद्ध के जीवन-काल में, भारत तीन बड़े भागो
 में बंटा हुआ था . इनमें बीच का भाग 'मज्जिम देश' कहाता था . जातको में
 इसका उल्लेख है . मनुस्मृति इसे मध्यम देश कहती है .वह इसकी सीमा हिमालय
 और विन्ध्याचल के बीच तथा सरस्वती नदी के पूर्व और प्रयाग के पश्चिम में
 जो देश है उसे मध्य देश कहते है . इस मध्य देश के उत्तर भाग उत्तरापथ और
 दक्षिण का भाग दक्षिणापथ कहलाता था . सोलह राज्य महाषोडश जनपद--उत्तर भारत
 में सोलह राज्य थे--१.
काशी २.  कोशल ३.  अंग ४.  मगध ५.  वज्जी ६.  मल्ल ७.  चेतिय ८.  वत्स ९.
कुरू १०.  पांचाल ११.  मत्स १२.  शूरसेन १३.  अस्सक १४.  अवन्ति १५.
गन्धार १६.  काम्बोज . ये सब सोलह महाजनपद कहाते थे . ये देशो के नाम नही
जातियो के थे . जैन-ग्रन्थो में भी लगभग यही सूचि है . काशी का विस्तार
दो सहस्र वर्गमील था, यह 'कासीरट्ठ' (काशीराष्ट्र) कहाता था . कौशल की
श्रावस्ती वर्तमान गोंडा और बहराइच जिला की सीमा पर 'सहेथ-महेथ' ग्राम
के स्थान पर थी . कासी और साकेत पर भी कोशलों का अधिकार था और शाक्य संघ
इन्हें अपना अधीश्वर मानता था .हिरण्यनाभ कोसल सेतव्य नरेश और ययाति
इन्हें अधिपति मानते थे . यह महाराज्य दक्षिण में गंगा और पूर्व में
गंडकनदी को स्पर्श करता था . बुद्ध से कुछ पहले कोशल राजधानी साकेत हो
गई थी . अंग राज्य मगध के पूर्व में उससे सम्बद्ध था . चन्दन नदी दोनों
राज्यों की सीमा थी इसकी राजधानी चम्पा थी . जिसका स्वर्णभूमि तक जाते थे
. अंगवैरोचन वहां के प्रतापी राजा थे, उनके पुत्र दधिवाहन की कन्या महावीर
की सर्वप्रथम स्त्री-शिष्या थी . मगध में वर्तमान पटना और गया दोनों जिले
थे . गिरिव्रज या राजगृह राजधानी थी . यहां का प्रथम राजा प्रमगंड कीकट
था . निरूतकार यास्क उसे अनार्य कहता है.अभिधान चिन्तामणि में कीकट मगधों
को कहा है .प्रथम मागध बुरे थे . शोरवाषण आरण्यक में उनकी प्रतिष्ठा बढ़ी
थी .महाभारत में मगधपति वृहद्रथ आये थे . उस काल में इसमें ८० हजार गांव
लगते थे, यह महाराज्य बुद्धकाल में गंगा, चंपा, सोन नदियों के बीच में
था . इसकी परिधि २३०० मील थी . वज्जीगण-तन्त्र और वैशाली का वर्णन आ चुका
है, इस गणराज्य का विरूतार २३००वर्ग मील बौद्ध ग्रंन्थों के आधार पर था .
मल्ल-संघ के दो भाग थे, जिनकी राजधानियां कुशीनारा या कुशावती और पावा थी .
चीनी यात्री ह्यूनसांग के कथनानुसार यह पहाड़ी राज्य शाक्य के पूर्व वज्जी
के उतर में था, परन्तु कुछ लोगउसे वज्जी के पूर्व और शाक्य के दक्षिण में
बताते है . कुसीनारा कसिया के निकट था, पावा वर्तमान पड़रोश्ना है . भागनगर
उलूपिया और उरवेल-कण्य भी मल्लों के नगर थे . पीछे मगध ने मल्लों को भी जीत
लिया था . चेतिराज्य के दो उपनिवेश थे--एक नेपाल में, दूसरा कौशाम्बी के
पूर्व पुराना चेदि बुन्देलखण्ड तथा श्निकट के देश में था जो नर्मदा तट तक
फैला था .राजधानी सुक्तिमति थी . काशी और चेतिय के मार्ग में डाकू बहुत थे
. वत्स की राजधानी कौशाम्बी थी . जो आज कोसम कहाती है और प्रयाग के निकट
३० मील दूर दक्षिण की ओर यमुना नदी के किनारे पर वर्तमान कोसम ग्राम के
पास थी . रामायण ओर महाभारत के आधार पर चेदिराज्य ने कौशरम्बी बसाई . भर्ग
राज्य वत्स का कदर था . जातकों में ईन्द्रप्रस्थ (इदंपट्ठ) पर युधिष्ठिर
के वंशजों का राज्य इस काल में बताया जाता है . तथा धनज्जय, क्षुतसोम और
कौरव्य राजाओं के नाम बताये हैं राष्ट्रपाल अपने काल में कुरू देश में संघ
राज्य बताता है . उसका फैलाव २००० मील था . पांचाल का राजा चुलनि ब्रह्मदत
का कथन क्रच्यान बौद्ध तथा हिन्दू ग्रन्थोंमें मिलता है . कौटिल्य यहां भी
गण-राज्य बताता है . क्रच्यान बौद्ध शूरसेनोंके राजा अवन्तिपुत का वर्णन करता
है .काव्यमीमांसा में शूरसेनों के राजा का नामकुविन्द लिखा है, मेगस्थनीज
भी शूरसेनों का उल्लेख करता है . इनका राज्य मथुरा में था इसके दो विभाग
थे--उतर पांचाल तथा दक्षिण पांचाल . उतर पांचाल की राजधानी कांपिल्य (कपिल)
थी, दक्षिण पांचाल की कन्नौज . प्राचीन कांपिल्य नगर गंगा किनारे वर्तमान
बदायूं और फर्रूखाबाद के बीच में था . अस्सक या अश्मक को बौद्ध ग्रन्थ
गोदावरी के निकट बताते है . पाणिनि उन्हेंदक्षिण प्रांत में कहता है . यह
जाति उतर-पश्चिम में भी थी, जिसे ग्रीक इतिहासकारों ने "असिकनोई " कहा है
. महाभारत में भी अश्मकपुत्र का उल्लेख है .उनकी राजधानी पोतन या पातलि थी
. महाभारत में "पौदन्य" नाम दिया है . मूलक इससे दक्षिण में था. अश्मकों
ने मूलक और कलिंग को विजय किया था . ब्रह्मदत-अस्सराज, सतभू-कलिंगराज,
वैस्सभु-अवन्तिराज, भरत-सौवीरराज, रेणु-विदेहराज, धतरथ-काशिराज समकालीन है
. कलिंग को सस्सकराज अरूण ने जय किया था . अवन्ति के मन्त्री ने वीतिहोत्र
राजा को मारकर अपने पुत्र प्रघोत को राजा बनाया था . जो अपने क्रोधी स्वभाव
के कारण "चण्डप्रघोत " कहाया .अवन्ति-राज्य के दो विभाग थे, इसका उतरीय भाग
"अवन्ति " कहलाया और उसकी राजधानी उज्जैनथी तथा उसका दक्षिणी भाग अवन्ति
दक्षिणापथ कहाता था .और उसकी राजधानी मा हिस्सती (माहिष्मती) थी, पीछे
यह राज्य मगध में मिल गया था . मसीह पूर्व छठी शताब्दी में गान्धार-पति
"पुक्कणाति" थे, जिन्होंने बिम्बसार मागध का पठौनी भेजी थी और उतरी-पश्चिमी
पंजाब रावलपिण्डी जिले के सराय-काला नामक स्टेशन के पास थी . काम्बोज प्रांत
उतरापथ में गान्धार के निकट था . राजपूर राजधानी थी . ह्यूनसाग राजपूर का
पंच के दक्षिण या दक्षिणपूर्व में बताता है .इसकी पश्चिमी सीमा काफिरस्तान
से मिली थी . यास्क काम्बोज को भारतीय आर्यो से पृथक् कहता है,जातक उनमें
जंगली रीति-रिवाज बताते है . ह्यूनसांग भी यही कहता है . नन्दिनगर उनका
समृद्ध नगर था . चन्द्रवर्मन और सुदक्षिण काम्बोज राजा महाभारत में आये थे
तब वहां राजशक्ति थी-पर कौटिल्य वहां संघ-शक्ति बताता है राजधानी द्वारिका
. बुद्ध काल में ये सोलहों राज्य वर्तमान न थे. कुछ लुप्त हो चुके थे;
परअंगुतर और विनय में नामावलि सोलह राज्यों की है . दक्षिणी राज्यों का
उल्लेख इनमें नहीं है . बौद्ध ग्रन्थों में पैठण या पतित्थान का नाम है जो
आन्ध्रों कीराजधानी थी, दक्षिणापथ का नाम बौद्ध साहित्य में तथा महाभारत में
है . निकाय देश में कलिंग के वन का उल्लेख है . दूर देश की समुद्र यात्राओं
और जहाज चलने का भी वर्णन है . कलिंग की राजधानी दन्तिपुर थी . वाल्मीकि ठेठ
दक्षिण में चोल और पाण्डव राज्यों का संकेत करते है . इस समय उतर भारत में
९ मुख्य प्रजातन्त्र थे-१ शक्यों का, २ भागों का, ३ मौर्यो का, ४ कालामों
का,५ कोलियों का, ६ मल्लों का, ७ मौर्यो का, ८ विदेहों का और ९ लिच्छवियों
का,इनमें सबसे अधिक प्रभुत्व शाक्यों, विदेहों और लिच्छवियों का था . ये
सब गणराज्य आजकल के गोरखपुर, बस्ती और मुजफ्फरपुर जिलों के उतर में लगभग
सम्पूर्ण बिहार में फैले हुए थे .
