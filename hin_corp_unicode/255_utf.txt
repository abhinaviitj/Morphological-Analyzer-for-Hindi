<औङ्ङिचिअल् अन्ड् ंएडिअ ळन्गुअगेस्><आड्मिनिस्ट्रटिवे><आनोन्><षेपोर्ट् ८० - ८१ ळबोउर् ंइनिस्ट्र्य्><१९८१><ंइन्. ओङ् ळबोउर्><णेत् ढेल्हि><१०० टो १०७><२४००><आनोन् - षेपोर्ट् ८० - ८१ ळबोउर् ंइनिस्ट्.>

सम्मेलन/बैठकें
ई अन्तर्राष्ट्रीय सम्मेलन/बैठकें
अन्तर्राष्ट्रीय श्रम सम्मेलन (जेनेवा) का ६६वां अधिवेशन ४-२५ जून, ८०
१२.१ अन्तर्राष्ट्रीय श्रम सम्मेलन का ६६वां अधिवेशन ४ से २५ जून १९८० तक
जेनेवा में हुआ. सम्मेलन में भारत का प्रतिनिधित्व श्री जी. बेंकटस्वामी,
श्रम मंत्री, आन्ध्रप्रदेश के नेतृत्व में त्रिपक्षीय प्रतिनिधि मंडल ने
किया. अन्तर्राष्ट्रीय श्रम संगठन के महानिदेशक की रिपोर्ट के बारे में
पूर्णा-~धिवेशन में अपने भाषण में श्री जी. वेंकटस्वामी ने इस आवश्यकता
पर बल दिया कि आई. एल. ओ. अपने कार्यकलापों का संस्कार करें, ताकि वे
विकासशील देशों ओर इन देशों के विशेषकर ग्रामीण क्षेत्रों के बेरोजगारों
और अपूर्ण रोजगार प्राप्त व्यइतयों की भारी संख्या के लिए, जो कुल
मिलाकर अन्तर्राष्ट्रीय श्रम संगठन अभिसमयों और सिफारिशों की परिधि से
बाहर रहें हैं, और अधिक संगत हो. उन्होंने विकासशील देशों में गरीबी और
सामाजिक असमानता की समस्याओं का साहस, यथार्थता और संकल्प के साथ मुकाबला
करने की आवश्यकता पर जोर दिया. उन्होंने इस बात पर भी बल दिया कि अमीर
तथा गरीब देशों के बीच अन्याय तथा असमानता की व्यापक समस्या पर
अर्न्त-~राष्ट्रीय सहयोग के अधिक प्रबुद्ध तथा सार्थक कार्यक्रमों द्वारा
काबू पाना होगा.
१२.२ रंग भेद संबंधी सम्मेलन समिति की रिपोर्ट में दिए गए निष्कर्षों का
समर्थन करते हुए श्री के. एस. रघुपति ने इस बात पर बल दिया कि उन
सिफारिशों को, जिनमें उस कार्यवाही का उल्लेख किया है, जो आई. एल. ओ. और
उसके तीन घटक ग्रुपों, सरकार, नियोजक और श्रमिकों द्वारा अपनाई जा सकती
है, निष्ठापुर्वक और उत्साह से कार्यान्वित किया जाए, ताकि दक्षिण
अफ्रीका में रंग भेद को शीघ्र समाप्त किया जा सके. इस संबंध में उन्होंने
इस उद्देश्य के प्रति भारत की वचनबद्धता और सरकार द्वारा समय समय पर किए
गए विभिन्न उपायों को स्पष्ट किया.
१२.३. सम्मेलन में चार तकनीकी मद्दों पर विचार किया गया, जो (इ) वृद्ध
श्रमिकों (इइ) सामूहिक सौदेकारी (इइइ) पारिवारिक उत्तरदायित्व वाले
श्रमिकों के साथ व्यवहार की समानता और (इव्) सुरक्षा तथा स्वास्थ्य से
सम्बन्धित हैं. इस सम्मेलन ने पहले विषय पर एक सिफारिश पारित की और शेष
तीन विषयों के सम्बन्ध में जून, १९८१ में अन्तर्राष्ट्रीय मानकों को
अपनाने के लिए निष्कर्षों को मंजूर किया. भारत सरकार के सलाहकारों के
संगत सम्मेलन समितियों में विचार विमर्श में सक्रिय रूप से भाग लिया.
उन्होंने प्रस्तावित निष्कर्षों में अनेक संशोधनों का सुझाव दिया. ताकि
विकासशील देशों को उनकी प्रासंगिकता और स्वीकार्यता सुनिश्चित हो सकें.
अन्तर्राष्ट्रीय श्रम संगठन के शासी निकाय की बैठकें
१२.४. अन्तर्राष्ट्रीय श्रम संगठन के शासी निकाय की जनवरी-नवम्बर, १९८०
की अवधि के दौरान तीन बैठकें हुई. जेनेवा में २० फरवरी, से ७ मार्च, १९८०
तक हुये २१२ वें अधिवेशन में, शासी निकाय ने आई. एल. ओ. मीडियम टर्म
प्लान १९८२-८७, ट्युरिन में अन्तर्राष्ट्रीय उच्च तकनीकी और व्यावसायिक
प्रशिक्षण केन्द्र के कार्य संचालन, संघ बनाने की स्वतन्त्रता सम्बन्धी
समिति की रिपोर्ट, तृतीय यूरोपियन क्षेत्रीय सम्मेलन के रिकार्ड, ग्रामीण
विकास सम्बन्धी सलाहकार की रिपोर्ट, श्रमिक शिक्षा सम्बन्धी सलाहकार पैनल
की बैठक की रिपोर्ट और रंगभेद नीति से सम्बन्धित त्रिपक्षीय बैठक के गठन,
जिसमें ८ शासी निकाय सदस्य होगे, के बारे में विचार विमर्श किया गया.
१२.५. जून, १९८० में सम्मेलन के तुरन्त बाद हुई शासी निकाय के २१३ वें
अधिवेशन में थाइलैण्ड के श्रम विभाग के महानिदेशक, मिस्टर विजीत सांगटोंग
को एक वर्ष की अवधि के लिए शासी निकाय का अध्यक्ष चुना गया. शासी निकाय
ने यह भी निर्णय लिया कि सितम्बर,-अक्तूबर, में वस्त्र उद्योग की दूसरी
त्रिपक्षीय तकनीकी बैठक के लिए उसके प्रतिनिधिमंडल में भारत सरकार का
प्रति-~निधि शामिल किया जाएगा, जो शासी निकाय के सरकारी ग्रुप का
प्रतिनिधित्व करते हुये बैठक की अध्यक्षता करेगा.
१२.६. अन्तर्राष्ट्रीय श्रम संगठन के शासी निकाय और उसकी समितियों का २१४
वां अधिवेशन १० से २१ नवम्बर, १९८० तक जेनेवा में हुआ. इस अधिवेशन में
१९८०-८१ के लिए आई. एल. ओ. के कार्यक्रम और बजट, ट्युरिन केन्द्र की
कार्यप्रणाली सम्बन्धी रिपोर्ट, आई. एल. ओ. तकनीकी सहयोग, कार्यकलाप और
अन्तर्राष्ट्रीय श्रम सम्मेलन के जून, १९८२ अधिवेशन के लिए कार्यसूची
जैसे अनेक विषयों पर विचार विमर्श किया गया. श्रम सचिव, श्री के. एस.
रघुपति की अध्यताधीन औद्योगिक कार्यकलाप समिति ने (इ) होटल, केटरिंग और
पर्यटन (इइ) लकड़ी उद्योगों और (इइइ) खाद्य तथा पेय उद्योगों के लिए तीन
नई स्थायी समितियां गठित करने के लिए शासी निकाय को सिफारिश की. शासी
निकाय ने सिफारिश स्वीकार कर ली.
एशियाई और प्रशांत महासागर क्षेत्र के श्रम मंत्रियों का सम्मेलन.
१२.७. एशियायी और प्रशान्त महासागर क्षेत्र के श्रम मंत्रियों के
सम्मे-~लन का आठवां अधिवेशन २८ नवम्बर, १९८० से पहली दिसम्बर, १९८० तक
मनीला में आयोजित किया गया. इस सम्मेलन में भारत का प्रतिनिधित्व योजना
और श्रम मंत्री, श्री नारायण दत्त तिवारी के नेतृत्व में एक
प्रतिनिधिमंडल ने किया. इस सम्मेलन में विस्तृत विचार विमर्श किया गया और
इसके समक्ष रखे गये मदों, अर्थात् मार्च, १९७८ में वेलिंगटन में हुये
७वें सम्मेलन की सिफारिशों के बारे में की गई कार्यवाही, क्षेत्रीय
तकनीकी, सहयोग, श्रमिक प्रवास, एशिया में कामकाज की दशाएं और पर्यावरण
तथा संरक्षणवाद संबंधी निष्कर्षों पर सर्व सम्मति थी.
अन्तर्राष्ट्रीय श्रम संगठन का एशियाई क्षेत्रीय सम्मेलन.
१२.८. अन्तर्राष्ट्रीय श्रम संगठन के एशियायी क्षेत्रीय सम्मेलन का नौंवा
अधिवेशन, २ से ११ दिसम्बर, १९८० तक मनीला में हुआ. इस सम्मेलन में भारत
से एक त्रिपक्षीय प्रतिनिधिमंडल ने भाग लिया, जिसका नेतृत्व योजना और
श्रम मंत्री ने अतिथि मंत्री के रूप में किया. कार्यसूची में ग्रामीण
श्रमिकों की समस्याओं/श्रम सम्बन्ध और विकास तथा आई. एल. ओ. मानकों
सम्बन्धी विषय शामिल थे.
१२.९. ग्रामीण श्रमिकों सम्बन्धी सम्मेलन की मुख्य सिफारिशें ग्रामीण
विकास की नीतीयों में परिवर्तन, उत्पादन और उत्पादिता में वृद्धि तथा
गांवो में रोजगार और कृषि सम्बन्धी सुधार, प्रशिक्षण, प्रोद्यागिकी की
आवश्यकता एवं ग्रामीण विकास में महिलाओं की भूमिका के बारे में थी. श्रम
सम्बन्धों और विकास के बारे में उक्त सम्मेलन में कई सामान्य और
अन्तर्राष्ट्रीय श्रम संगठन की भावी कार्यवाही के बारे में मतैक्य था.
सरकारों, नियोजकों और ट्रेड यूनियनों को प्रोत्साहित किया गया कि वे आई.
एल. ओ. की सहायता से, यदि आवश्यक हो, राष्ट्रीय स्तर पर रचनात्मक श्रम
सम्बन्धों के लिए अपने मार्गदर्शी सिद्धान्त तैयार करें.
१२.१०. सम्मेलन में अन्तर्राष्ट्रीय दस्तावेजों में लचीले उपायों तथा
दायित्वों को क्रमबद्ध तरीके से स्वीकार करने सम्बन्धी उपबन्धों को
सम्मिलित करने की आवश्यकता पर बल दिया.
अन्तर्राष्ट्रीय श्रम संगठन अन्तर्देशीय परिवहन समिति
१२.११. अन्तर्राष्ट्रीय श्रम संगठन की अन्तर्देशीय परिवहन समिति का १०वां
अधिवेशन १५ से २४ जनवरी, १९८० तक जेनेवा में आयोजित किया गया. बैठक में
भाग लेने के लिए एक त्रिपक्षीय प्रतिनिधिमंडल भेजा. समिति द्वारा
विचार-विमर्श किए गये मदों में (इ) रेलवे मैनों का व्यवसायिक प्रशिक्षण
और पुर्नप्रशिक्षण तथा (इइ) रेल परिवहन में कार्य दशाएं शामिल थे.
अन्तर्राष्ट्रीय समाज सुरक्षा एसोसिएशन, जेनेवा की बैठक
१२.१२ भारत सरकार और कर्मचारी राज्य बीमा निगम अन्तर्राष्ट्रीय समाज
सुरक्षा एसोसिएशन जेनेवा के १९६४-६५ से सम्बद्ध सदस्य हैं. आलोच्य वर्ष
के दौरान अन्तर्राष्ट्रीय समाज सुरक्षा एसोसिएशन ने कुछ बैठकें/गोष्ठियां
आयोजित की. श्रम मंत्रालय में राज्य मंत्री, श्रीमती राम दुलारी सिन्हा
के नेतृत्व में एक प्रतिनिधिमंडल ने अक्तूबर, नवम्बर, १९८० में मनीला
(फिलीपाइन) में हुई अन्तर्राष्ट्रीय समाज सुरक्षा एसोसिएशन की २०वीं जनरल
असेम्बली और ब्यूरों की बैठक में भाग लिया. कर्मचारी राज्य बीमा निगम और
श्रम मंत्रालय के एक-एक अधिकारी ने जून, १९८० में जकार्ता (इन्डोनेशिया)
में हुए अंतर्राष्ट्रीय समाज सुरक्षा ऐसोसिएशन की क्षेत्रीय प्रशिक्षण
गोष्ठी तथा जुलाई, १९८० में कुआलालम्पुर (मलेशिया) में हुई ग्रामीण
जनसंख्या की समाज सुरक्षा संरक्षण संबंधी एशियाई क्षेत्रीय गोलमेज बैठक
में भाग लिया.
विदेश में भेजे गए प्रतिनिधि मंडल
१२.१३ वर्ष १९८० के दौरान, बैठकों/सम्मेलनों में भाग ने के लिये ११
प्रतिनिधिमंडल विदेश भेजे गए. इनमें २६ सरकारी और १८ गैर-सरकारी सदस्य
शामिल थे. प्रतिनिधि मंडलों पर लगभग ११.१२ लाख रूपये का व्यय हुआ.
कर्मचारी राज्य बीमा निगम ने बैठकों में भाग लेने के लिये १५ अधिकारियों
को विदेश भेजा. उन पर लगभग ९४,००० रुपये का व्यय हुआ.
वस्त्र उद्योग संबंधी त्रिपक्षीय तकनीकी बैठक
१२.१४ अन्तर्राष्ट्रीय श्रम संगठन की वस्त्र उद्योग संबंधी दूसरी
त्रिपक्षीय तकनीकी बैठक जैनेवा में २२ सितम्बर, से २ अक्तूबर १९८० तक
आयोजित की गई. भारत ने इस बैठक में त्रिपक्षीय प्रतिनिधिमंडल भेजा. बैठक
की अध्यक्षता आई. एल. ओ. की शासी निकाय में भारत सरकार के प्रतिनिधि,
श्री के. एस. रघुपति द्वारा की गई. सभी तीन ग्रुपों अर्थात् सरकार,
नियोजकों और श्रमिकों के प्रतिनिधियों ने वस्त्र उद्योग और विश्व वस्त्र
व्यापार को मान्यता देने की आवश्यकता पर सर्वसम्मति से बल दिया. श्रमिकों
की काम-काज और रहन-सहन की दशाओं में सुधार करने की आवश्यकता को भी
स्वीकार किया गया. बैठक में उत्तरी और दक्षिणी दोनों देशों से आग्रह किया
गया कि वे "संतुलन समाधान ढूंढे, जिसमें विकासशील देशों का औद्योगिक
विकास तथा विकसित देशों में प्रतियोगी उद्योग का अनुरक्षण" शामिल है. इस
बैठक में ट्रेड यूनियन अधिकारों, मजदूरी और कार्य दशाओं, उप-ठेके तथा गृह
कार्य की समस्याओं संबंधी कतिपय न्यूनतम सामाजिक मानकों की प्रयोज्यता
जैसे अनेक मामलों पर भी विचार किया गया.
अन्तर्राष्ट्रीय श्रम संगठन के कार्यकलापों संबंधी मामलों पर त्रिपक्षीय मंत्रणा
१२.१५ भारत ने २७ फरवरी, १९७८ को अन्तर्राष्ट्रीय श्रम मानकों के
कार्यान्वयन को बढ़ावा देने के लिये त्रिपक्षीय मंत्रणा से संबंधित
अन्तर्राष्ट्रीय श्रम संगठन अभिसमय संख्या १४४ का अनुसमर्थन किया. यह
अभिसमय भारत में २७ जनवरी, १९७९ को लगू हुआ.
१२.१६ इस अभिसमय में व्यवस्था है कि अनुसमर्थन करने वाले देश ऐसी
प्रक्रियाएं लागू करेंगे जिनसे अन्तर्राष्ट्रीय श्रम संगठन के नीचे दिए
गए कार्यकलापों संबंधी मामलों के बारे में सरकार, नियोजकों और श्रमिकों
के प्रतिनिधियों के बीच प्रभावी मंत्रणा सुनिश्चित हो सके:--
(क) अन्तर्राष्ट्रीय श्रम संगठन सम्मेलन की कार्यसूची में शामिल मदों
संबंधी प्रश्नावलियों के बारे में सरकार के उत्तर और सम्मेलन द्वारा
विचार-विमर्श किए जाने वाले प्रस्तावित विष्यों के संबंध में सरकार की
टिप्पणियां;
(ख) अन्तर्राष्ट्रीय श्रम संगठन के संविधान के अनुच्छेद १९ के अनुसार
अभिसमय और सिफारिशें प्रस्तुत करने के संबंध में सक्षम प्राधिकारी या
प्राधिकारियों को दिए जाने वाले सुझाव;
(ग) समुचित अन्तरालों पर ऐसे अभिसमयों को जिनका अनुसमर्थन नहीं किया गया
है, तथा ऐसी सिफारिश की, जिन्हें अभी लागू नहीं किया गया है, पुन: जांच
करना, ताकि यह विचार किया जा सके कि इनके कार्यान्वयन तथा अनुसमर्थन को
बढ़ावा देने के लिये क्या समुचित कदम उठाए जा सकते हैं.
(घ) अन्तर्राष्ट्रीय श्रम संगठन के संविधान के अनुच्छेद २२ के अधीन
अन्तर्राष्ट्रीय श्रम कार्यालय को दी जाने वाली रिपोर्ट से उत्पन्न होने
वाले प्रश्न; और
( अ) अनुसमर्थित अभिसमयों के प्रत्याख्यान संबंधी प्रस्ताव.
१२.१७ अभिसमय में यह अपेक्षित है कि परामर्श करारों द्वारा निर्धारित
समुचित अन्तरालों पर किया जाएगा, परन्तु यह परामर्श कम से कम वर्ष में एक
बार किया जाना चाहिए. समक्ष अधिकारों के लिये यह भी अपेक्षित है कि यह
परामर्श कार्यविधियों के परिचालन पर वार्षिक रिपोर्ट जारी करें. रिपोर्ट
अलग रूप से जारी की जा सकती है अथवा वह अधिक सामान्य रिपोर्ट जैसे कि
श्रम मंत्रालय की वार्षिक रिपोर्ट का एक भाग बन सकती है.
१२.१८ आलोच्य वर्ष के दौरान, मद (क), (ख) और (ग) में निर्दिष्ट मामलों पर
पत्राचार के माध्यम से नियोजकों और श्रमिकों के केन्द्रीय संगठनों से
परामर्श किया गया. आलोच्य वर्ष के दौरान, मद ( अ) में निर्दिष्ट किसी
प्रस्ताव पर विचार करने की आवश्यकता नहीं थी. ऊपर मद (ग) में निर्दिष्ट
अनुसमर्थित न किए गए अभिसमयों की पुन: जांच के संबंध में कार्यवाही
सामान्यत: भारत सरकार द्वारा १९५४ में स्थापित त्रिपक्षीय समिति में की
जाती है. इस समिति में सरकार के प्रतिनिधि तथा नियोजकों और श्रमिकों का
अधिकतम प्रतिनिधित्व करने वाले संगठनों के नामित व्यक्ति शामिल हैं. इन
नामित व्यइतयों का चयन संबंधित संगठनों द्वारा स्वेच्छा से किया जाता
है और उन्हें समिति में समान आधार पर प्रतिनिधित्व दिया जाता है.
१२.१९ अभिसमय के अन्तर्गत आने वाले मामलों के संबंध में नियोजकों और
श्रमिकों के संबंध में नियोजकों और श्रमिकों के केन्द्रीय संगठनों के साथ
पत्राचार द्वारा किए गए परामर्श संबंधी मुख्य विषय परिशिष्ट ध् में दिए गए
हैं.
१२.२० अभिसमयों की त्रिपक्षीय समिति का १५वां सत्र श्रम सचिव की
अध्यक्षता में १५ अक्तूबर, १९८० को हुआ. इस बैठक में श्रमिकों और
नियोजकों के अधिकतम प्रतिनिधित्व करने वाले केन्द्रीय संगठनों के
प्रतिनिधियों ने भाग लिया. समिति ने एक श्रमिक द्वारा उठाए जाने वाले
अधिकतम अनुज्ञेय भार संबंधी अभिसमय संख्या १२७, कृषि १९६९ में श्रमिक
निरीक्षण संबंधी अभिसमय संख्या १२९ की पुनरीक्षा की, ताकि उनका
उत्तरोत्तर अनुसमर्थन किया जा सके. समिति ने अभिसमयों और सिफारिशों,
नामत: अभिसमय संख्या १५२ (गोदी कार्य में, व्यवसायिक सुरक्षा और
स्वास्थ्य) और संख्या १५३ (सड़क परिवहन में कार्य घंटे तथा विश्राम अवधि)
और जून, १९७९ में हुए अन्तर्राष्ट्रीय श्रम सम्मेलन के ६५-वें सत्र में
पारित तदनुरूप सिफारिश संख्या १६० और १६१ के संबंध में प्रस्तावित
कार्यवाही का भी अनुमोदन किया. समिति ने अन्य अनुसमर्थित न किए गए
अभिसमयों पर अनुवर्ती कार्यवाही की प्रगति की भी पुनरीक्षा की.
राष्ट्रीय बैठकें/सम्मेलन
१२.२१ श्रम मंत्रालय ने सरकार की श्रम नीति तैयार करने और उसके प्रभावी
कार्यान्वयन के लिए अनेक बैठकें आयोजित की. कुछ महत्वपूर्ण बैठकों का
ब्यौरा अनुवर्ती पैराग्राफों में दिया गया हैं.
ईई. केन्द्रीय ट्रेड यूनियन संगठनों के प्रतिनिधियों के साथ बैठक
१२.२२ (इ) केन्द्रीय ट्रेड यूनियन संगठनों की सदस्य संख्या का सामान्य
सत्यापन करने और (इइ) अन्तर्राष्ट्रीय श्रम सम्मेलन के लिये श्रमिकों के
प्रतिनिधिमंडल के गठन पर विचार विमर्श करने के लिये २ अप्रैल, १९८० को
केन्द्रीय ट्रेड यूनियन संगठनों (अखिल भारतीय ट्रेड यूनियन कांग्रेस,
भारतीय मजदूर सभा, सीटू, हिन्द मजदूर सभा, और मजदूर कांग्रेस.) के
प्रतिनिधियों के साथ एक बैठक आयोजित की गई. यद्यपि दूसरे पाइंट के
सम्बन्ध में कोई मतैक्य नहीं हो सका. फिर भी पहले पाइंट के संबंध में यह
स्वीकार किया गया कि केन्द्रीय संगठन इस मामले पर आगे विचार करने के लिये
७ मई, १९८० को आपस में मिलेंगे और मतैक्य पर पहुंचेगें तथा तत्पश्चात ८
मई, १९८० को सरकार के साथ आगे विचार विमर्श करेंगे. ८ मई, १९८० को हुई
बैठक में संग-~ठनों ने स्वीकार किया कि प्रतिनिधित्व के प्रयोजनार्थ किसी
संगठन को अखिल भार-~तीय श्रमिक संगठन के रूप में मान्यता देने के लिये,
उस संगठन की कम से कम पांच लाख सदस्य संख्या होनी चाहिए, जो कम से कम चार
राज्यों और चार उद्योगों में फैली होनी चाहिए. जहां तक सदस्य संख्या के
निर्धारण की प्रक्रिया का संबंध है, उन्ह ओंने आगे पारस्परिक विचार
विमर्श जारी रखने की इच्छा व्यक्त की. तथापि इस संबंध में कोई प्रगति
नहीं हुई.
१२.२३ पहले हुए विचार विमर्श के संबंध में अनुवर्ती कार्यवाही करने के
लिये इन पांच केन्द्रीय ट्रेड यूनियन संगठनों के प्रतिनिधियों के साथ ६
फरवरी, १९८१ को योजना और श्रम मंत्री की अध्यक्षता में एक बैठक आयोजित की
गई. सदस्य संख्या के सत्यापन के प्रश्न पर पुन: कोई मतैक्य नहीं हो सका.
राष्ट्रीय श्रम सम्मेलन में जो अक्तूबर, १९८० में होना था और जिसे बाद
में स्थगित कर दिया गया, श्रमिक ग्रुप के प्रतिनिधित्व के प्रश्न के
संबंध में निर्णय लेना मंत्री जी के ऊपर छोड़ दिया गया कि सम्मेलन में
किन "संगठनों को" विशेष अतिथियों या "प्रेक्षकों" के रूप में आमंत्रित
किया जाए. बैठक में सर्वसम्मति से स्वीकार किया गया कि इन दोनों प्रश्नों
पर और भारतीय श्रम सम्मेलन के गठन के प्रश्न पर विचार-~विमर्श आगे जारी
रखा जाना चाहिए ताकि राष्ट्रीय श्रम सम्मेलन, जब बुलाया जाए, अपनी
कार्यसूची के अन्य महत्वपूर्ण मदों पर विचार-विमर्श कर सकें. यह निर्णय
किया गया कि श्रम सचिव पांच संगठनों के प्रमुख नेताओं के साथ मार्च, १९८१
में आगे विचार विमर्श करेंगे. यह भी निर्णय लिया गया कि संसद के बजट सत्र
के समाप्त होने के बाद राष्ट्रीय श्र म सम्मेलन मई, १९८१ के तीसरे सप्ताह
में शीघ्र बुलाया जाए.
श्रम राज्य सचिवों का सम्मेलन
१२.२४ अन्य बातों के साथ-साथ कृषि में न्यूनतम मजदूरी दरों में संशोंधन,
बंधित श्रम पद्धति की समाप्ति, उद्योगों में श्रमिकों की सहभागिता, तथा
शिक्षुता योजना के प्रश्न पर विचार विमर्श करने के लिये राज्यों और संघ
राज्य क्षेत्रों के श्रम सचिवों का सम्मेलन १३ अप्रैल, १९८० को आयोजित
किया गया.
