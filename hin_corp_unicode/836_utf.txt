<औङ्ङिचिअल् आन्ड् ंएडिअ ळन्गुअगेस्><ंअस्स् ंएडिअ><णेएलम् खुल्स्ह्रेस्ह्ट्ह><शहेलिअन् शहि ंअर्ग्डर्स्हिक--><१९९३><ंइट्र फ्रकस्हन् फ्रिवटे ळिमिटेड्><आल्लहबड्><१११-११३><२०१२><घ्रहस्होब्ह-शहेलिअन्><ढेएप आगर्तल्>

लडकियों की छात्रावास में यह बात किसी से छिपी नहीं रही कि रीमा के कदम नशे की
राह पर बढ चुके हैं. उस के कमरे में रहने वाली एक लडकी उस की जासूसी करने लगी
थी.बातों ही बातों में उस ने रीमा से पता लगा लिया था कि उस का नया दोस्त जिमी
उसे एक अनोखी दुनिया की सैर कराता है. वह शाम को रोज छात्रावास से बाहर उस से
मिलती है. वह उसे कुछ सफेद गोलियां खिलाता है, उस के बाद आनंद ही आनंद.
इस बात की जानकारी मिलते ही रीमा की सहेलियां चिंतित हो गई थी. उसे पत्रिकाओं में
प्रकाशित नशीली दवाइयों से संबंधित लेख पढने को दिए. दूरदर्शन कार्यक्रमों का हवाला दिया
दिया व समझाया कि इस राह पर चल कर उस की जिंदगी तबाह हो जाएगी. लेकिन रीमा एक
आंख दबाते हुए मुसकरा कर कहती,"अक बार तुम भी तो गोलियां खाकर देखो, हवा में
उड़नें लगोगी.मुझे तो बस जिमी और इन गोलीयों का साथ चाहिए.दुनिया में और कुछ
नहीं चाहिए."
उस की सभी सहेलियां उसे हर तरह से समझा बुझा कर हार गई लेकिन उसे नशे की दुनिया
से बाहर नहीं खींच पाई. जिमी बहुत चालाक था.ह रोज उसे छात्रावास से बाहर बुलाता
था और रोज गोलियों की मात्रा भी बढता जा रहा था.
रीमा की सहेलियां ने गुपचुप सलाह की. शाम होते ही वे उस के कमरे का दरवाजा बाहर
से बंद कर देती थीं. इस पर रीमा ने कालेज की पढ़ाई छोड़ कर के जिमी के पास जाना
शुरू कर दिया. जब सहेलियों को यह जानकारी मिली तो वे बारीबारी से छुट्टी ले कर
छात्रावास में रहने लगीं. उसे कालेज भी नहीं जाने देती थीं.उस का कमरा
बाहर से बंद कर देती थी. रीमा की हालत गोलियों के बिना बहुत खराब होती जा रही थी.
रीमा ने गुस्से में छात्रावास अधीक्षिका से शिकायत की अधीक्षिका को उन लडकियों
ने भी रीमा को कमरें में बंद करने का कारण बता दिया. तब उन्होंने भी हस्तक्षेप
करना बंद कर दिया. कुछ ही दिनों में रीमा नशे की दुनिया से बाहर आने लगी.बाद में
हकीकत को पहचाने कर उस ने खुद भी अपने को संभालने का निश्चय किया. उस की सहेलियों
ने जीवन के अच्छे पक्ष की और उस में आस्था पैदा की, आत्मबल जगाया. इस तरह एक
लडकी का जीवन सही सहेलियों के कारण बरबाद होने से बच गया.
वैसे तो जीवन अनेक रिश्तों व संबंधों से घिरा रहता है और हर रिश्ता अपनी जगह
महत्वपूर्ण होता है. लेकिन हर स्त्री के जीवन में सहेलियों का अपना अलग महत्व होता
है. खासकर अविवाहित लडकियों कि तो जान ही सहेलियों में बसती है. विवाहित स्त्रियों
को भी सहेलियों के बिना चैन नहीं पड़ता. सास व पति से जुडीं घटनाएं, बच्चों कि
शैतानियों के अनुभव बांटने के लिए उन्हें भी सहेली चाहिए.
जिन सहलियों से आप का घंटों साथ रहता है, उन की बातों व आदतों का आप पर कुछ ना
कुछ प्रभाव पड़ता ही है. आप उन्ही से अपना दिल खोल कर बात कर सकती हैं. अपनी
समस्याओं पर उन्हीं से मशवारा ले सकती हैं. जब सहलियों का आप के जीवन में इतना
महत्व हो तो पूरी तरह सोच समझकर ही किसी को सहेली बनाएं. वैसे मित्रता तो कोई
ऐसी वस्तु नहीं है जिसे आप किसी को उठा कर दे दें या कोई आप को उसे उठा कर थमा
दे.
मित्रता तो सहज ही दिल से उठने वाला भाव है, जो बहुत ही स्त्रियों या लडकियों
में से कुछ स्त्रियों या लडकियों के प्रति आप के मन में जगता है. आप उन की सोहबत
में प्रसन्न व सहज रहती हैं. आप अपने विचारों का तारतम्य उन से अच्छि तरह बिठा
सकती हैं. यदि गलत लड़की से आप की मित्रता हो गई है तो उस से अधिक मित्रता न
बढाएं. तरहतरह की उलझनों व समस्यायों के समुद्र में थपडे खाते हुए आप के भूलभटके
जीवन जहाज को राह दिखाने के लिए सही सहेली" लाइट हाउस" का काम करती है. उस की
मित्रता आप के मन में हिम्मत व जोश पैदा करती है.
वह तेज बुखार में तप रही थी. कमजोरी के कारण उस ने निश्चय कर लिया था कि दूसरे
दिन परीक्षा देने नहीं जाएगी उस की मां भी असमंजस में थीं कि जबरदस्ती इतने
बुखार में परीक्षा देने भेज भी दें तो बाहर की हवा से उस के किसी अंग में खराबी
न पैदा हो जाए. फिर शादी में भी दिक्कत आएगी. लेकिन जैसे ही उस की सहेली को
बीमारी की खबर मिली वैसे ही दौड़ी चली आई व बोली, "तू क्यों पागलपन कर रही है ?
बता क्यों परीक्षा नहीं देगी?"
"मुझे कमजोरी बहुत है.
"तेरी इस जरा सी बेवकूफी के कारण तेरा १ वर्ष बरबाद हो जाएगा."
उस की सहेली ने समझाबुझा कर उसे परीक्षा देने के लिए तैयार कर लिया. उस की मां
उसे रिक्शें में बिठा कर कालिज तक छोडने गई.ग्लुकोज मिला पानी पीपी कर उस ने
परीक्षा दी और अच्छे नंबरों से उर्तीर्ण हुई. आज भी बह उस सहेली को याद करती
है. यदि उसने सही समय पर अच्छी सलाह न दी होती तो सिर्फ १ विषय की परीक्षा न
देने के कारण उस का १ वर्ष बरबाद हो जाता.
लेकिन कभीकभी मित्रो की सहानुभूती बहुत घातक हो जाती है. कनु के घर के पास
भौतिक शास्त्र की परीक्षा से ठीक १ दिन पहले कालोनी में बहुत जोर से लाइडस्पिकर
बजता रहा. एक तो वह इस विषय में कमजोर होने का कारण घबरा रही थी दूसरे इस शोर
ने उस के स्नायुतंत्र पर कुछ ऐसा प्रभाव डाला की वह एकाग्रचित हो कर पढाई में
ध्यान नहीं लगा पाई.रात में जल्दी सोने की कोशिश की लेकिन लाउडस्पिकर के कारण
सोते भी नहीं बन रहा था. उस की वह रात करवट बदलतेबदलते गुजरी. सुबह परीक्षा भबन
में उस की सूरत देख कर उस की सहेलियों ने उसे और भी घबरा दिया. "ये तुम्हें
क्या हुआ ?"
"हाय कैसे परीक्षा दे पाएगी ?"
"तू घर लौट जा."
"अब तो तू अपने इस साल के लिए सब्र कर लेना."
बह उन बातों से इतना घबरा गई कि जो भी मनोबल इकट्ठा कर के गई थी वह भी टूट गया.
वह परीक्षा नहीं दे पाई. यदि उस की सहलियों का दृष्टिकोण सही होता तो वे सही
सुझाव दे कर उस का साल बचा सकती थीं.
कम उम्र की लडकियों के लिए तो सही सहेलियों का चुनाव बहुत जरूरी है. एक तो उन की
उम्र नासमझ होती है और जीवन के प्रति उन का अपना दृष्टिकोण भी बन रहा होता है.
सहेलियों की बातें, उन के वचार, उन के व्यवहार करने का तरीका उन के कोमल
मस्तिष्क पर बहुत गहरा प्रभाव छोड़ते हैं.
एक मेधावी लडकी का कैरियर इसलिए खराब हो गया कि उस की कालिज में बनी नई सहेलियों
ने उसे कालिज से भाग कर फिल्में देखना का चसका लगा दिया था वह भूल गई कि इस तरह
भागभाग कर फिल्में देखने से वह पढाई में पिछड़ जाएगी.
सही या पूर्ण आदर्श सहेली की कोई बाहरी पहचान नहीं होती. फिर भी सुरूचिपूर्ण
पसंद वाली व संतुलित व्यवहार वाली सहेली का अच्छा प्रभाव आप के व्यक्तित्व में
झलकने लगता है. एक अच्छी सहेली की मित्रता का आत्मविश्वास हमेशा आप के मन में
रहता है, जो आप को बल देता है.  हम अपने जीवन में जो सुरक्षा का एहसास करते
हैं, उस में बहुत कुछ हमारी अच्छी सहेलियों का योगदान होता है.
याद रहे, हर समय फैशन में तितली सी उड़ती सहेलियां कभी भी आप को मानसिक बल नहीं
दे सकतीं क्योंकि जिन का आधा समय बननेसंवरने में ही निकल जाता है, उन के खोखले
विचार आप में किस तरह मानसिक बल पैदा कर पाएंगे, किस तरह आप को कर्मठ बना
पाएंगे ? फैशन व सुरूचिपूर्ण व्यक्तित्व का जीवन में एक महत्व है लेकिन सारा
जीवन फैशन को ही समर्पित करने के लिए नहीं है.
हर समय लोगों की बुराई करने वाली व दिन भर गप्पें मारने वाली सहेली आप के लिए
घातक होगी. आप भी थोडे दिन में महसूस करेंगी कि आप की भी लोगों में सिर्फ
बूराईयां ढूढ़ने की आदत पड़ चुकी है. आप का काम में कम और गप्पें में अधिक मन लगने
लगा है. आप आलसी होती जा रही हैं.
यदि आप की सहेली की रूचि रचनात्मक होगी तो आप का भी मन करेगा कि आप अपना खाली
समय रचनात्मक कार्यों में लगा कर उस का सदुपयोग करें. यदि आप नौकरी करती है तो
कोई बात नहीं. यदि गृहिणी है तो आप इन्हीं रचनात्मक सहेलियों के साथ मिल कर सिले
सिलाए कपड़े, बड़ी,पापड़,अचार या हस्तकला की वस्तुओं का व्यवसाय आरंभ कर सकती हैं.
इस तरह से आप पाएंगे कि आप की इन सहेलियों के कारण आप को आर्थिक बल भी प्राप्त
हो रहा है.
ऋचा का अकसर अपने पति से बातचीत पर झगडा हो जाता था. वह अपने पति के शराब पी कर
घर आने से बहुत परेशान थी. पड़ोस में रहने वाली सहेली शालिनी से बात कर वह अपना
दुख हलका कर लेती थी. एक दिन रात को ११ बजे शालनी के घर की घंटी बजी. दरबाजे पर
ऋचा अपने १वर्ष के बेटे को लेकर खडी थी. अस के वाल वीखरे हुए थे व एक गाल लाल
हो रहा था. शालिनी उस की हालत द्ख कर सन्न रह गई, "क्या हुआ ?"
"उन्होंने आज मुझे मारा है."
"उन की इतनी हिम्मत बढ़ गई ? अंदर तो आओ."
शालिनी ने ऋचा को बिठा कर पानी पिलाया व तसल्ली से पूरी बात पूछी.बाद में ऋचा ने
कहा,"आज मैं अपने घर जा कर नहीं सोऊंगी, तेरे घर ही सोऊंगी."
शालिनी उलझन में पड़ गई, "मैं तुझे अपने घर में सुलाने से मना नहीं कर रही लेकिन
तेरे घर न वापस जाने से बात बढ़ेगी."
"लेकीन वह मुझे फिर मारेंगे."
"मैं व मेरे पति तुझे छोड़ने चलेगें व उन्हें समझाएंगे."
शालिनी व उस के पति ऋचा को उस के घर छोड़ने गए व उस के पति को काफी देर तक समझाती
रही कि वह अपने गुस्से पर काबू पा कर प्यार से पति का दिल जीतने की कोशिश करे.
ऋचा ने शांत मन से उस की बात सुनी और उस की सलाह के अनुसार अपने में बदलाव लाई.
उसका घर उजड़ने से बच गया. ऋचा के व्यवहार ने उस के पति की शराब पीने का आदत भी
धीरेधीरे छुड़ा दी.
यह तो घरेलू समस्या थी लेकिन दफ्तर में भी यदि आप की सहेलियां अच्छी हें तो आप
की समस्याओं का समधान जल्दी हो सकेगा. आप की कोई घरेलू समस्या है और आप जल्दी घर
जाना चाहा रही हैं तो यही सहेलियां आप का बचा हुआ काम संभाल लेंगी, आप को अपनी
फाईल की कोई बात समझ नहीं आ रही तो उसे पूरा करने में मदद करेंगी. आप अपनी
सहेलियों से फायदा उठाती रही हैं या उठाना चाहती हैं तो यह तभी संभव है जबकी आप
भी उन की समस्याओं के समय दिल से उन की मदद करने को तैयार रहें या उन की खुशी को
अपनी खुशी समझ कर उस में शामिल हों.
सामाजि जीवन की समस्याओं में भी इन्हीं सहेलियों से बल मिलता है. मान लीजिए
आप ने किसी दावत का आयोजन किया है. निमंत्रण जा चुका हैं व ऐन मौके पर आप की
नौकरानी गायब है. ढ़ेर सी सब्जियां, दूध व आटे का ढ़ेर देख कर आप का दिल बैटा
जा रहा है. यदि आप ने भी अपनी सहेलियों की मदद की होगी तो वे भी आप के एक फोन
पर दौड़ी चली आएंगी. मेहमानो के आने तक दावत की सारी व्यवस्था ठीक हो जाएगी. इस
महंगाई के जमाने में अब बड़े शहरों की बहूमंजिली इमारतों में रहने वाली
स्त्रियां एक दूसरे की दावतों में इसी तरह मिलजुल कर खाना बनाती हैं. इस से २
फायदे होते हैं, एक तो खाना अपनी पंसद का बनता है दूसरे खाना बनाने वाले को
देने वाले रुपए भी बच जाते है.
शायद ही कोई घर ऐसा होगा जो बिमारी के प्रकोप से बच सके. ऐसे में किसी भी
गृहिणी के शरीर पर अत्यधिक काम का बोझ रहता है. ऊपर से उस का मनोबल भी टूटता
जाता है. अधिकतर बिमार को देखने वाले लोग अपने मित्रों व रिश्तेदारों की
बिमारियों के ऐसेऐसे किस्मे सनाते है कि और भी दिल डूबने लगता है. ऐसे में उस
की बुध्दिमान सहेली ही काम आती है जो समयसमय पर घर के काम में मदद करती है व
बीचबीच में सांत्वना भी देती रहती है.उस की बातों से गृहिणी का मनोबल बढ़ने
लगता है. वह अपनी मुसीबत का सामना दृढ़ इच्छाशक्ति से करने लगती है.
मान लीजिए आप घर के किसी व्यक्ति के आपरेशन के लिए हस्पताल में आपरेशन कक्ष के
बाहर खड़ी हैं तो आप को अपनी अच्छी सहेली की उपस्थिति से जितना बल मिलेगा उतना
किसी और से नहीं मिल सकता.
आप अपनी निजी जीवन में, अपनी मुसिबतों में.अपनी खुशियों में जिन सहेलियों से गजब
का बल प्राप्त करती है आप भी उन के लिए समर्पित सहेली बनिए. वे भी तो आप से उतनी
ही अपेक्षाएं करती होंगी, जितनी आप उन से करती हैं.
