<ळिटेरटुरे><ःउमोउर्><णगर्, आम्रिट्लल्><भ्हरट्पुट्र णव्रन्गि ळल्><१९८२><षज्पल् ' शोन्स्><ढेल्हि><१६-२३><२१००><णगर्, आ.-भ्हरट्पुट्र णव्रन्गि ळल्-ःउ-औ>

+ इन्स्पेक्टर साहब फंस गये, कुछ जवाब न सूझा, लड़खड़ाते हुए बोले, "ये-ये-ये
भी भला कोई सवाल है? अजी, म्याऊं माने म्याऊं, जैसे सब बिल्लियां करती हैं."
सुनते ही गोरी बाबू के जोश की चाबी उतर गई, कुर्सी से उठते हुए मुंह बिचकाकर
बोले, "अजी तो फिर खास बात क्या हुई ? हमारे जीजा जी ने ये जो अल्सेशियन का
जोड़ा खरीदा है, साढ़े बारह सौ का है, खास स्कॉटलैंड का. दोनों को भौंकना रोज़
सुनते ही होंगे आप. देसी कुत्तों की भौंक में भला ये बिलायती शान मिलती है
आपको? रात को मालूम होता है कि भेड़ियों के बच्चे इस महलवाली गली में नहीं,
बल्कि खास स्टॉकलैंड़ की पहाड़ियों में शेर जैसी शान से दहाड़ रहे हों."
वहां से उठकर गौरी बाबू सीधे मेरे यहां आए, फिर अपने घर में चर्चा किया, दूसरे
दिन दूसरों से कहा, गली के बच्चों से कहा और इन्स्पेक्टर साहब की पर्शियन
बिल्ली को अपने जीजाजी के अल्सेशियन जोड़े के आगे माटीमोल सिद्ध कर दिया.
इन्स्पेक्टर साहब तो घर में ही जल-भुनकर रह गए, मगर इन्स्पेक्टराइन ने लोगों
के घर जा-जाकर अपनी बिल्ली का भाव बढ़ाया, "नीला रंग और रोयें ऐसे कि रेशम
भी उसके आगे कड़ा लगता है. जिस मेम से हमारे साहब इसे पिरजेंट में लाए हैं
उसने चलती बिरियां चिता दिया था कि दिन में चार बार कंघी करना और यूरीकलोम
सेंट को पानी में घोल के इसे नहलाना, काटन के तौलिया से देही न पोंछना ; रेशम
की तौलिया दी है, कहा है, बड़ा खयाल रखाना, डेढ़ हजार का माल पिरजेंट कर रही
हूं आपकी ईमानदारी पर."
इसके बाद औरतों और बच्चों में बकील साहब के अल्सेशियनों और इन्स्पेक्टर साहब
की पर्शियन बिल्ली के गुण, सुन्दरता, उपयोगिता
आदि नित नई उपजनेवाली बातों को लेकर एक बतंगड़ ही बनता चला. अल्से-~शियन तो खैर
अल्सेशियन ही थे मगर इन्स्पेक्टर साहब की बिल्ली भी कुछ कम सुन्दर न थी.
कुत्ते-बिल्ली की चर्चा से ऊबकर एक दिन छापेखाने
के मालिक कैलासो बाबू एक हिरन का बच्चा खरीद लाए, कुछ दिनों उसकी बातें गर्माती
रहीं. बड़ी हवेलीवाली सेठानी ने जानवर पालने के शौक को धार्मिक और उपयोगितावादी
बनाकर एक गाय होने पर भी बीस सेर दूध देनेवाली एक अमरीकन गाय मिलिट्री
डेरीवालोंसे और खरीदी; दूध दुहने और क्रीम निकालने की मशीनें भी आई. गौ माता
के आगे कुत्ते, बिल्ली, हिरन, सब हिरन हो गए. छोटी हवेली की सेठानी जरा रंगीन
तबियत की हैं. वकील साहब से भी उनका बहुत कुछ रिश्ता सुना जाता है, उन्होंने
लगभग बीस-पच्चीस तरह की रंगारंग सुन्दर और सुरीली चिड़ियों के पिंजरे मगवाए और
वकील साहब के अल्सेशियन जोड़ी की लाग-ड़ांट में सफेद मोरों का जोड़ा भी मंगवाया
और इन सबकी देखभाल के लिए एक नोकरानी रखी. इसके बाद तो महलवाली गली में कोई
घर ऐसा न बचा जहां औरतों, बच्चों या मर्दो ने एकाध जानवर खरीद या पकड़कर न
पाला हो. बचे एक प्रोफेसर श्यामकिशोर और दूसरा मैं. हमारी गली में कुल जमा
नौ-दस घर हैं, एक इन्स्पेक्टरस हब को छोड़कर बाकी सब अपने छोटे -बड़े पुश्तैनी
घरों के मालिक हैं. इन सुखी-सम्पन्न पड़ोसियों के बीच में मेरी ही मासिक आय
सबसे कम है. एक स्थानीय दैनिक अखबार का लोकल रिपोर्टर हूं, तीन सौ रुपये पाता
हूं. मुहल्ले में होने वाली हैसियत की रेस में मेरी घरवाली और बच्चे ही सबसे
फिसड्डी साबित होते हैं. कालीन, रेडियोग्राम, मोटर जैसी कीमती वस्तुएं खरीदने
में तो हम लोग खैर किसी से होड़ ले ही नहीं सकते थे, मगर जब से जानवरों की
पलाई शुरू हुई और प्रोफेसर
साहब तक ने एक भैंस खरीद ली तो मेरी घरवाली ने उठते-बैठते मुझे ताने देने शुरू
किए कि तुम छोटा-सा जानवर तक नहीं ला सकते, फिर आखिर किस मर्ज की दवा हो!
एक दिन दफ्तर से लौटते हुए रास्ते में मुझे एक बहेलिया मिल गया. मैंने उससे
सस्ते दामों में एक तोता पिंजरे सहित ले लिया. घरवाले उसे देखकर प्रसन्न न हुए
क्योंकि तोते तो घर-घर थे. फिर नहले पर दहले-सा ऐब निकल आया कि हमारा तोता कुछ
पढ़ न सका, खाली टें-टें ही करता रहा. ब़्अड़बोली इन्स्पेक्टराइन ने सब जगह उसका
मजाक उड़ाया, कहा कि 'रिपोर्टर साहब जनम-करम में एक तोता लाए और वो भी सिर्फ
टें-टें बोलने वाला ही. मेरी बिल्ली तो ऐसे तोते का कभी नाश्ता करना भी पसन्द
न करेगी.' वह बात मेरी पत्नी को ऐसी चुभी कि घर आकर तोते को पिंजरे से उड़ा
दिया. बच्चों के मुख भी फूल गए. अन्त में हम भी ऊब गए और एक दिन चिड़िया-बाजार
जाकर एक सिरे से दूसरे सिरे तक चरिन्दों-परिन्दों पर नजर डालकर हमने एक लंगूर
का बच्चा खरीद लिया.
साइकिल की बास्केट में लंगूर-बच्चे को बिठलाकर जब मैं घर आ रहा था, उस समय
इन्स्पेक्टर-इन्स्पेक्टराइन अपने तीनों बच्चों को साथ लेकर सजे-धजे कहीं जा
रहे थे. आठ-दस बरस पहले जब ये यहां रहने के लिए आए थे तब पति-पत्नी मरी
हत्या-से लगते थे, अकाल के कौओं जैसे, और अब रिश्वत भगवान की महिमा से साढ़े
तीन-तीन मने कोलतार के ड्रमों जैसे फूल गए हैं; जब अपने मने- अधमने और दस-
सेरे बच्चों के साथ ठुमुक-ठुमुक लुढ़कनियां चाल से चलते हैं तो राह-चलते
रसियों को उन्हैं देखकर मजा आ जाता है. उन्हैं देखकर मैने कहा, "देखिए,
इन्स्पेक्टर साहब, कैसा प्यारा बच्चा है! हर हाइनेस आबूगढ़ ने अपने प्राइवेट
जंगल से इसे पकड़वाया है. जब ब़्अड़ा होगा तो पूरे पांच फुट साढ़े सात इंच का कद
होगा इसका."
"पांच फुट साढ़े सात इंच? आप मज़ाक कर रहे हैंगे रिपोर्टर साहब!"
इन्स्पेक्टराइन न अविश्वास करते हुए कहा. मैं बोला, "मि. सरन से पूछ लीजिए.
पढ़े-लिखे आदमी हैं; जानते ही होंगे कि आबूगढ़ के लंगूर सारी दुनियां में
प्रसिद्ध हैं. अमरीका वालों ने रॉकेट में उड़ाने के लिए इसके बाप को दस हज़ार
रुपयों में खरीदा था. आपने तो उसकी फोटो भी अखबारों में छपी देखी होगी
इन्स्पेक्टर साहब!"
"जी हां! जी हां!" बेचारे इन्स्पेक्टर और कह ही क्या सकते थे. घर आकर बच्चों के
सामने मैंने अपने लंगूर की वो-वो तारीफें कीं कि स्कॉटलै़अड के अल्सेशियन, फारस की बिल्ली और अमरीकी गाय से लेकर देसी भैंस और हिरन तक, सबके भाव बिगड़ गए.
बच्चे बड़े खुश थे. और लंगूर का बच्चा भी उन्हैं पाकर बड़ा खुश था. धीरे-धीरे
लंगूर का बच्चा सचमुच ही मुहल्ले-भर के बच्चों का सबसे बड़ा आकर्षण-केन्द्र बन
गया. मैं बड़ा प्रसन्न हुआ, जब कभी फुरसत मिलती, उस लंगूर के बच्चे को सरकस के
खेल सिखलाता था. बच्चों को इससे और भी उम्दा शगल मिल गया था, दिन-भर उसके साथ
नये-नये स्टण्ट खेला करते थे. लंगूर का बच्चा सबका लाड़ला और बड़ा चण्ट हो गया.
कुछ लड़कों ने छत्ते के बाद वाली दो दीवालों की संकरी जगह पर मेरे लंगूर को एक
अनोखा सरकस करना सिखा दिया. लड़कों में से कोई राहगीर बनकर दोनों दीवारों के
बीच की राह पार करता और दूसरे लड़के के संकेत पर लंगूर एक दीवाल से उछलकर
टप्प से लड़के की खोपड़ी पर कूदता और वहां से छलांग मारकर दूसरी दीवाल पर.
धीरे-धीरे वह लंगूर बच्चा इस करतब में ऐसा माहिर हो गया कि वह राह चलतों की
खोपड़ी पर बिजली-सा कूदता और बिजली-सा ही दूसरी दीवाल पर छलांग मार जाता था.
लड़कों को बड़ा अच्छा खेल मिल गया . गाय, बैल, गधों पर लंगूरे को कुदाकर उनकी
घबराहट के तमाशे खूब देखे जाते. एक दिन एक फकीर बड़ी भभूत-वभूत रमा के आया और
लड़कों के छेड़ने पर उन्हैं भस्म करने की धमकियां देने लगा. लड़कों ने लंगूरे
को उसपर हुश्काकर छोड़ दिया. उस दिन गली में दोनों नाके घेर-घरेकर लंगूर बच्चे
ने बाबा को ऐसा नाच नचाया कि केवल बच्चों ही को नहीं, राह में चलते बड़े-बूढ़ों
को भी मजा आ गया. हमारा लंगूरा उसी दिन से मुहल्ला रत्न मान
लिया गया! उसके आगे बाकी सारे जानवर मुहल्लाभूषण और मुहल्लाश्री मात्र ही रह
गए. लोगों को अब यह विश्वास होने लगा कि बालिग होने पर हमारा लंगूरा अवश्य पांच
फुट साढ़े सात इंच का कद पाएगा और यह बात भी जम गई कि जिसका बेटा इतना करतबी है
वह लंगूर पिता अवश्य ही अमरीकी रॉकेट पर बैठा सूर्य-लोक से रेडियोसिगनल भेजता
होगा.
एक दिन लड़कों ने लंगूर बच्चे से एक नया खिलवाड़ शुरू कराया. लंगूरा टप से
तरकारीवाले के झाबे में कूद पड़ता और कद्दू -लोकी बगल में दबाकर भाग जाता. इसके
बाद तो उसका हियाव ही खुल गया. एक दिन एक बिसाती की दो गुड़ियों पर आशिक हो गया
और उन्हें ले भागा. इस तरह होते करते वह ऐसा जाबिर साबित हुआ कि डर के मारे
खोंचे तरकारी बालों ने उस गली में आना छोड़ दिया. मुहल्लेवालों के लिए यह नई
परेशानी शुरू हुई. शिकायतें चलीं. एक दिन छोटी सेठानी की हवेली में
हरि-संकीर्तन करते-करते इन्स्पेक्टराइन ने जो मेरी पत्नी को आते देखा तो,
राम-नाम छोड़कर लंगूर-चर्चा आरम्भ करदी बोली, "रिपोर्टर साहब को और कोई जानवर
नहीं मिला था तो गधा ही पाल लेते. ये लंगूर क्यों पाला, जो निगोड़ा सबकी जान
सांसत बन गया है."
गधा पालने की बात पर औरतें हंस पड़ी. मेरी घरवाली को बुरा लग गया. फिर भी वो
गर्माई नहीं, ठण्डे-ठण्डे हंसकर उन्होंने बस इतना ही कर दिया, "अरे बहिनजी,
मुहल्ले में एक ही गधा काफी है, आपने पाल तो रखा है."
इस पर ऐसी हंसी हुई कि इन्स्पेक्टराइन ताव खाकर वहां से चली आई. मेरी श्रीमतीजी
की यह बात घर-घर में फैल गई. लोग-बाग उस दिन से इन्सपेक्टर साहब को अपनी बातों
के सिलसिले में 'जोरू का गधा' कहने लगे. किसी लड़के की चुहल सूझी तो वह
इन्स्पेक्टर साहब के साइन-~बोर्ड पर खड़िया से यह लिख भी आया. इन्स्पेक्टर साहब
ने पढ़ा तो बड़े उछले कूदे. इन्स्पेक्टराइन ने सुना तो हमारी घरवाली का नाम
ले-लेकर हमें उनका गधा साबित करने लगीं. मगर बात कुछ बनी नहीं, उल्टे बिगड़ ही
गई. उस दिन से हर शाम जब इन्स्पेक्टर साहब लौट-~कर घर आते, तो अपने साइनबोर्ड पर
इस उपाधि को लिखा हुआ पाते थे. आखिर बेचारे कब तक ये संकट झेलते, ताव में आकर
एक दिन उन्होंने अपना साइनबोर्ड भी उतार डाला.
मुहल्ले में जब खांसी चों-चों शुरू हुई तो मैंने अपनी पत्नी व बच्चों को यह
आदेश दिया कि लंगूरे को बांधकर रखा जाए और उसे घर से जरा भी न निकलने दिया जाए.
पन्द्रह-बीस रोज़ तक शान्ति रही. लड़कों को बड़ी उलझन महसूस होती थी और लंगूरे
के बच्चे को भी. संयोग की बात एक दिन मेरी पत्नी किसी काम से बाजार गई थीं,
वकील साहब का लड़का मेरे यहां खेल रहा था, उसके आग्रह पर मेरे लड़के ने लंगूर
का जंजीर-पट्टा खोल दिया. कई दिन के बाद उसे आजादी मिली. वकील साहब के लड़के
ने उसे मूंगफली दिखाई और फुसलाता हुआ घर से बाहर ले गया. कई दिन के बाद गली के
लड़कों को अपना साथी मिला तो हुड़दंग मच गया. लंगूरे को भी मज़ा आ गया. शामत की
मार कि इन्स्पेक्टर साहब अपने दो चालानिए शिकार, यानी मिलावट का घी इस्तेमाल
करनेवाले हलवाइयों को रिश्वत की रकम पटाने के वास्ते साथ लिए हुए घर आ रहे थे.
इन्स्पेक्टर साहब ने नया सोला हैट खरीदा था. टोप लगाए हुए पतलून की जेब में शान
से एक हाथ डाले हल-~वाइयों को डांटते हुए अपनी ठुमुक-ठुमुक लुटकनिंया चाल से वे
जैसे ही छत्ते के पासवाली दीवार से गुजरे, वैसे ही मेरा लंगूरा टप से उनके टोप
पर कूदा और फिर छलांग मारकर दूसरी दीवार पर चढ़ गया. इन्स्पेक्टर साहब हड़बड़ा
गए और उनका हैट नाबदान में जा गिरा. लड़के हंस पड़े. दो-एक राह-चलतों ने देखा
तो उन्हें भी हंसी आ गई और हलबाई भी बेसाख्ता हंस पड़े. इन्स्पेक्टर साहब मारे
गुस्से के लाल पीले हो गए. गरज-गरज कर हिन्दी अंग्रेजी की खिचड़ी में गालियां
देने लगे. गली-भर में सबके घर जा-जाके उन्होंने मेरी और मेरे लंगूरे की
शिकायतें कीं. दूसरे दिन सवेरे इन्स्पेक्टर साहब मेरे यहां भी आ धमके और
त्यौरियां चढ़ाकर कहा, "क्यों साहब, आप शरीफ हैं?"
मैंने कहा, "आपके साथ रहता हूं, चाहे जो समझ लीजिए."
इन्स्पेक्टर बोले, "ये क्या हिमाकत है आपकी कि लंगूर पाला है जनाब ने ?"
मैंने कहा, "आपकी पर्शियन बिल्ली से अधिक सुन्दर है."
वे बोले, "उसकी सुन्दरता को आप ही सराहिए. बहरहाल मैं आपको ये वार्निंग दे रहा
हूं कि 'विदिन ट्वण्टी फोर आवर्स' आप अपने इस लंगूर को यहां से हटा दीजिए, वरना
..." क्रोध के मारे इन्स्पेक्टर साहब को 'वरना' के आगे यह न सूझ पड़ा कि वे
क्या करेंगे, इसलिए मैंने ही ठ़अडे-ठण्डे पूछा, "वरना आप क्या करेंगे
इन्स्पेक्टर साहब ?"
"आप मुझे चुनौती देते हैं ? आप समझते हैं कि आप अखबार के
रिपोर्टर हैं, मिनिस्टर और अफसर आपके जान-पहचानवाले हैं. मगर में भी आपको
वार्निंग देता हूं, मैं दिखा दूंगा कि मैं क्या कर सकता हूं."
मुझे उनकी चहक में मजा आ रहा था. इसलिए इत्मीनान से सिग-~रेट फूंकते हुए मैने
कहा,"इन्स्पेक्टर साहब, मैंने माना कि इस गली में औरतों के अलावा आप ही सबसे
कम पढ़े हैं, फिर भी इतना तो समझते ही होंगे कि मेरा लंगूर मिलावट का घी नहीं,
जो आप उसका चालान कर सकें ."
" मैं-मैं-मैं उस साले को शूट कर दूंगा."
"यह नई बात मालुम हुई कि वो आपका साला भी है . खैर, शूट कर दीजिएगा .
हमारे धरम में बन्दर हनुमान जी का अवतार होता है, जरा इसका ध्यान
रखिएगा . और इन्स्पैक्टराइन,सुना है,हर मंगल को उनके दर्शन करने जाती है."
मेरा उत्तर सुनकर इन्स्पैक्टर साहब भुनभुनाते हुए चले गए . मैंने भी घरवालों को
यह चेतावनी फिर नये सिरे से दे दी कि लंगूर को बाँधकर रखा जाए . मेरी पत्नी बहुत ध्यान
रखती, फिर भी लड़के किसी-न-किसी समय उसे खोलकर ले ही जाते थे . वह लड़कों की
टोली मैं ऐसे रहता था मानों उन्हीं मैं एक हो . अक्सर जंजीर-पट्टे के भय से वह
रात भी गायब रहने लगा . मैंने आवारा मानकर उसकी चिन्ता मन से उतार दी.
एक दिन चांदनी रात में उसने गजब कर दिया . वकील साहब रात
दस-ग्यारह बजे सन्नाटे में अपनी प्रेयसी, छोटी सेठानी के यहां जा रहे थे .
उनके हाथ में चमेली के फूलों का हार था जिसे झुलाते हुये वे खण्डहर दो-दिवरिया
के गलियारे से गुज़र रहे थे . शायद सफेद फूलों की चमक ने ही दीवार पर बैठे
हुए मेरे लंगूर को आकर्षित किया होगा,वह टप से वकील साहब के कन्धे पर
टपका और उनके हाथ से माला तोड़कर ले भागा . उस दिन से उसकी यह नई लीला
शुरु हुई . वकील सहाब बिगड़े, अपने नौकरनुमा साले से उन्होने मेरे पास धमकी
भरा सन्देशा भिजवाया . गौरी बाबू बोले, " रिपोर्टर साहब,इसे बोरे में बन्द करके
नदी के पार छोड़ आइए . आप तो जानते ही हैं बड़े-बड़े चोर शातिर चोर-डाकू भी
जीजा-~जी के मुवक्किल हैं,किसी दिन अगर आपका घर लुटवा दिया तो, मुर्गी के लिऐ तकुए
का घाव ही बहुत हो जाएगा ."
मेरी पत्नी ने सुना तो घबराई, बोली, " चोरों के वकील से रार मत
मोल लो ." मैं राजी हो गया और कर भी क्या सकता था, हालांकि लगूंरा अब
मुझे बच्चों के समान ही प्यारा लगता था . खैर एक दिन मैंने लंगूरा को गहरी
भंग पिलाकर नशे की बिहोशी में उसे बोरे में बन्द किया और साइकिल पर
लादकर नदी के पार पेड़ के निचे सुलाकर लौट पड़ा . मुश्किल से पचास कदम ही
आगे बढ़ा था कि सड़क के किनारे-किनारे लंगूर राम दौड़ते नजर आए . में उसे
मारने की धमकियाँ देकर भगाता और वह घर लौट-लौटकर आता . अन्त में में
हार गया और मेरे पिछे-पिछे ही गली में लौट आया . मैंने धोषित कर दिया कि लंगूरा
बिना वालिग हुए ही आवारा हो गया है, अब इससे मेरा कोई सम्बन्ध नहीं रहा .
लंगूर का बच्चा अभी भी गली में ही रहता है. हर घर के बच्चे को उसके साथ न
खेलने, न बोलने के आदेश हैं. अब और किसीको तो नहीं छेड़ता, मगर इन्स्पेक्टर
साहब जब हैट पहनकर चलते हैं तब उनके सिर पर अवश्य कूदता है. इसी तरह वकील
साहब जब सीधी गली आते-~जाते हैं तब कुछ नहीं बोलता लेकिन रात के सन्नाटे में वे
जब अपने प्रेम-~पथ की ओर बढ़ते हैं तब उनका रास्ता अवश्य रोकता है. एक दिन गौरो
बाबू मेरे पास आए और कहने लगे, रिपोर्टर साहब, जानवर आपने ही सबसे उम्दा पाला
है. बड़ा न्यायकारी है, मेरी जीजी को इसकी बदौलत फिर से जीजाजी मिले हैं. मेरी
राय में जब ये बालिग हो जाय, तो आप इसे पुलिसमैन या घी-इन्स्पेक्टर ज़रूर बनवा
दीजिएगा, कम-से-कम झूठे चालान तो नहीं करेगा."
भला, बतलाइए, मैं बात का क्या उत्तर दे सकता हूं!
