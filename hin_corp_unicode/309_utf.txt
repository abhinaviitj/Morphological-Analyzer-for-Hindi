<शोचिअल् श्चिएन्चे><ऐचोनोमिचेस्><षवि  कि ंअहमन्डि><१९९०><णटिओनल् फुब्लिस्हिन्ग् ःओउसे><णेत् ढेल्हि><११२ टो ११७><२५००><षवि- १९९० कि ंअहमन्डि>

इस प्रश्न के दोनों पक्षों पर बड़े प्रबल तर्क दिये जाते है. कई लोग यह
सुझाते है कि सरकार किसी भी प्रकार से १९२९ किस्म की त्रासदी कभी नहीं
होने देगी. भविष्य में यदि बैंकों पर निकलवाने वालों की भीड़ लग गयी, तो
सरकार तत्काल उसकी रक्षा के लिए आ जायेगी, इसी तरह पिछड़ेपन की स्थिति
में सरकार फिर से टैक्स नहीं बढ़ायेगी, चाहे बजट का घाटा ऊंचे-से-ऊंचे
क्यों न चढ़ती जाये. नि:संदेह है कि उस समय अतिरिक्त धन की आपूर्ति के
लिए सरकार को खरबों-दर-खरबों नोट छापने पड़े, लेकिन अपनी मौजमस्ती में वह
एक किनारे नहीं खड़ी रहेगी यदि संत्रस्त जनता बैंकों से अपना पैसा
निकलवाना शुरू कर दे. यदि पैसा हुआ तो मंदी के साथ आयेगी ऊंची उड़ान भरती
मुद्रास्फीति.
इस तर्क का दूसरा पक्ष यह है कि निजी बंध पत्र (बोन्ड्) ऋण पात्रता
(च्रेडिट्) और माल मंडी की संभाव्य समस्याएं अब भी समूचे सरकारी ऋण के भार
से अधिक बढ़ी-चढ़ी है. एक संकट में जिसका कारण, यों कहें कि मालमंडी की
लुढ़कन है, अर्थरचना की विश्वसनीयता इतनी खस्ता या जर्जर हो जायेगी कि
पूंजी-निवेश, उपभुइत (छोन्सुम्प्टिओन्) और विश्व वाणिज्य घड़ी बुरी तरह
कम होते जायेंगे और धन-आपूर्ति में असाधारण वृद्धि द्वारा अर्थरचना को
उत्तेजना या सहारा देने के सरकारी प्रयत्न इतना काफी न होंगे कि जिसों की
कीमतों को तेजी से गिरते जाने से रोका जा सके. तब इस दृश्यमाला में आने
वाली मंदी का कारण मुद्रास्फीति की प्रभावहीनता होगी. एक ऐसी स्थिति,
जिसमें व्यापारिक क्रियाशीलता की नाटकीय अवनति कीमतों में वैसी ही नाटकीय
गिरानी पैदा कर देती हैं.
तीसरी संभावना भी हो सकती है. यह आवश्यक नहीं कि यह स्थिति मुद्रास्फीति
के कारण हो या उसकी (प्रभाव) हीनता के कारण. केवल कीमतों की स्थिरता भी
हमारे सम्मुख आ सकती है, उसमें कुछ थोड़ा-सा नीचे जाने की प्रवृति होगी.
१९९० से समूचे १९९६ तक सात साल के अरसे में कीमतें औसतन दस फीसदी के करीब
गिर सकती हैं. ऐतिहासिक अभिलेख निसंदेह यह संकेत करते हैं कि मंदी का
कारण मुद्रास्फीति की (प्रभाव) हीनता होगी. अपने इतिहास में इस देश में
मुद्रास्फीतिजन्य मंदी नहीं आयी. फिर भी आजकल जब कभी व्यापार लड़खड़ाने
लगता है तो सरकार का पहला कदम यह होता है कि बजट का घाटा बढ़ा दे और
मुद्रा की वृद्धि में और बढ़ोतरी करे. हम बड़ी मुद्दत से आसानी से रुपया
उधार लेने के आदी हो चुके है और निकट भविष्य में ऐसी कोई संभावना नहीं कि
हम ये आदतें छोड़ दें. फिर भी १९७० के दशक के अधिकांश से समूचे १९८१ के
साल तक दो अंकीय मुद्रास्फीति की याद अब भी हमारे मन में ताजा बनी हुई
है. इसलिए यह संभावना नहीं है कि सरकार मुद्रा बढ़ाने के अंजनों को
बेलगाम कर दे, कम-से कम निकट भविष्य में नही. अधिक संभावना ऐसी नीति
अपनाये जाने की है कि किसी भी संकट में कुछ पाबंदियों के साथ
मुद्रावृद्धि में विस्तार होगा. निजी क्षेत्र की मंदी से होने वाले
प्रभावहीन मुद्रास्फीति के दबावों से मिलकर यह उपाय १९९० के दशक में
कीमतों में कमोबेश स्थिरता लायेगा. कुछ थोड़ी-सी इसकी प्रवृति नीचे की ओर
होगी.
यह नजारा भी मुद्रास्फीति के तीन दशकीय चक्र से मेल खाता है, जिसमें १९७०
के दशक की मुद्रास्फीति का अंतिम शिखर दशक था. इस प्रतिरूप में
मुद्रास्फीति के साथ एक और मुठभेड़ की संभावना नहीं है जब तक कि अगली सदी
का प्रथम दशक नहीं आता. इन सारे कारणों से यह संभावना नहीं लगती कि निकट
भविष्य में मुद्रास्फीति फिर लौट आयेगी यदि कुछ हुआ तो इतना ही होगा कि
कीमतें विशेषत: थोक स्तर पर अंतत: १९९० के दशक में गिर ही जायेंगी.
सब कुछ देखते हुए, उस समय जीवन की आवश्यकताओं की लागत १९९० के दशक में
कमोबेश स्थिर रहेगी, लेकिन लगेगा ऐसे कि १९८० के दशक की बढ़ती कीमतों के
मुकाबले यह स्थिति मुद्रास्फीति की (प्रभाव) हीनता के समान है. हम इसे
सापेक्ष्य मुद्रास्फीति की प्रभावहीनता कह सकते हैं. इससे ब्याज की दरों
में और कमी होगी. यह इसलिए कि ब्याज की दरें और मुद्रास्फीति साथ-साथ
गिरती-चढ़ती हैं, जैसा कि १९७० और १९८० के दशकों में हुआ था. सब मिलाकर
कीमतों की स्थिरता के बावजूद कुछ उत्पादनों की कीमते तेजी से गिरेगी.
विलास की वस्तुएं पक्की अर्थात् निजी मिल्कियत की जायदाद, क्योंकि हैं ही
महंगी चीजें, इसलिए जीवन की आवश्यकताओं की अपेक्षा, इनकी कीमतों में
उतार-चढ़ाव अधिक होता रहेगा कम-से कम इन शब्दों के पूर्ण समय अर्थ की
दृष्टि से (अब्सोलुटे टेर्म्स्) जब मंदी आयेगी तो ये चीजें तेल, कच्चामाल, और
कृषि उत्पादन, मुद्रास्फीति की अप्रभावित से गंभीर रुप में प्रभावित होगी
जब कि सेवाओं (सेर्विचेस्) की कीमत संभवत: बढ़ती जायेगी.
आने वाले संकट का सामना करने के लिए अब हम जो भी कदम उठायेंगे उन पर इन
विचारों का महत्वपूर्ण असर होगा, क्योंकि यह जान लेना जरूरी है कि भविष्य
में कीमती और ब्याज दरों के कारण क्या-क्या होने की संभावना है.
स्पष्टत: आपकी बचतों और पूंजीनिवेश की व्यावहारिक नीति (स्ट्रटेग्य्) आप की
आय परिसंपत्ति और खतरा मोल लेने की इच्छा के अनुसार होगी. हो सकता है, आप
में कई अमीर हैं, दूसरे मध्यम आय वाले, जो आराम से अपना जीवन
सुविधापूर्वक बिताते है, और कई ऐसे है जो जीवन को डूबने से बचाये रखने के
लिए संघर्ष करते रहते हैं. कई ऐसे हैं जो आने वाले मंदी से लाभ उठाना
चाहेंगे और कई महज इसी बात से ही खुश होंगे कि बिना कोई बड़ी तकलीफ उठाये
वे अपने जीवन की रक्षा कर सकते हैं. लेकिन आपकी आमदनी कितनी है, दौलत की
दृष्टि से आप किस कतार में है, इन बातों की कुछ भी परवाह न करते हुए कुछ
ऐसे है जिनमे पूंजीनिवेश करने से हर एक को बचे रहना चाहिए. और कुछ
क्षेत्र पर हर एक की प्रकृति या प्रवृति के अनुकूल नहीं होते और कुछ ऐसे
क्षेत्र है जिनमें कातर-कायर पुरुष का प्रवेश नहीं हो सकता.
मैं व्यइतगत रूप से संशयास्पद पूंजीनिवेश से अपने दूर रखता हूं, लेकिन
आपकी भिन्न अधिमान्यताएं और भिन्न लक्ष्य हो सकते है. मैं तो केवल आपको
अनेक विकल्पों के पक्ष और विपक्ष की बातें बताऊंगा, और इस अध्याय के अंत
में एक अनुदार, संरक्षात्मक व्यवहार नीति को स्परेखित करूंगा (डेसिग्न्) जो
आपको करोड़पति तो नहीं बनायेगी, लेकिन आपका वास्तविक संकट अर्थात मंदी की
स्थिति के दौरान रक्षाकवच बनेगी. आपका वास्तविक संकट है व्यक्तिगत रूप
में दीन-दरिद्र दिवालिया होने की संभावना.
मुझे कितनी बचत करनी चाहिए
याद रखिए, मंदी के दौरान बेरोजगारी बड़ी बेरहमी से बढ़ती है और नियुक्त
व्यक्तियों की उपार्जित आय तेजी से घटने लगती है. यह सौभाग्य की बात है
कि अर्थरचना सीधे १९८९ तक कुछ संतोषजनक रूप से समृद्ध रहेगी. इसलिए अभी
से अपनी बचतों को बढ़ाये जायें, फकत फोकट सजावट दिखावट की या अनावश्यक
वस्तुओं की खरीद बंद कर दें. विलासिता की वस्तुओं पर खर्च बहुत कम करें
और जब और देखें ऐसा संभव है, इस तरह के खर्चे बिल्कुल ही खत्म कर दें. यह
बात शुरू में तो ऐसा लगता है जैसे किसी तपशचर्या का धर्मादेश (रेगिमेन्)
हां, लेकिन विश्वास रखिए, बाद में आपके लिए यह बहुत लाभकारी सिद्ध होगा.
इस दृष्टिकोण से सोचिए. यदि आपको मेरे कहे पर विश्वास नहीं और आप एक और
मंदी की स्थिति आने पर गंभीरतापूर्वक संदेह करते हैं तो भी आपकी बचतें
कुछ हानी करेंगी. आपकी नकद-निधि बढ़ जायेगी और नि:संदेह चीजें तो आप बाद
में भी खरीद सकते है. (इस विषय में आप श्रीयुत थेरो के इस गंभीर कथन को
याद रखें "एक आदमी उतना ही धनवान होता है, जितना वह उसके अभाव में गुर कर
सकता है."
अब और १९९० के दरम्यान आप कितना रुपया बचायें एक सबसे बुरी स्थिति के
दृश्य का अनुमान करें, जब एक आदमी की नौकरी छिन जाती है और उसे पूर्णत:
अपनी उपार्जित बचत या परिसंपत्ति पर गुजर-बसर करना है, तो चार व्यक्तियों
के परिवार को अपनी तप-त्यागमय बचत के लिए प्रतिवर्ष १००० की जरुरत होगी
और वह मंदी के दौरान अपने जीवन की रक्षा कर सकेगा. आज की कीमतों के स्तर
पर, यही बिंदु है जहां सरकार की घोषित गरीबी शुरु होती है और १९९० में
कीमतें आज से बहुत भिन्न हों, ऐसी संभावना नहीं है. यदि कोई पुरुष यों
कहे, कि चार वर्ष बेरोजगार रह जाता है, तो प्रत्यक्षत: उसे ४४,००० डालर
की जरुरत होगी ताकि सबसे बुरे संकट में भी वह जिंदा रह सके. यह रकम
गुजर-बसर की चीजों की खरीद के लिए पर्याप्त होगी. हां, एक प्रधान शहरी
केन्द्र जैसे न्यूयार्क, सान फ्रांसिस्को, लांस एंजल्स, बोस्टन या शिकागो
में रहने वाले चार-सदस्यीय परिवार के लिए हर वर्ष २०,००० डालर की बचत
वास्तविकता के अधिक नजदीक होगी.
सामाजिक सुरक्षा और निजी पेंशनें
आप में से जो लोग सामाजिक सुरक्षा और पेंशनों से प्राप्त सुनियत आय पर
बसर करते हैं, उन्हें विशेष खतरों से सावधान रहना चाहिए. १९९० के दशक में
जब अर्थरचना की अवनति के साथ टैक्स-प्राप्त रकम भी कम होने लगेगी, तो बजट
के घाटे इतनी ऊंचाइयों पर जा पहुंचेंगे कि दिल-दिमाग दोनों चकरा जायेंगे.
यह ठीक है कि कांग्रेस यथासंभव कोशिश करेगी कि सामाजिक सुरक्षा-प्रणाली
चलती रहे, लेकिन इसके लिए सुरक्षा की भुगतानों को काटने-छांटने के अलावा
और कोई चारा न होगा. सरकार की पेंशनों का भी यही हाल होगा. इसलिए हम चाहे
सेवानिवृत हैं या नहीं सबको वर्तमान बचत की रकम को बढ़ा देना चाहिए.
निजी पेंशनों का अर्थात नियुक्त व्यइतयों को पेंशन देने की योजनाएं
जिनका रुपया कई प्रकार की वित्तीय संस्थाओं जैसे बंधपत्र भंडार, सच्चे
स्वामित्व की जायदाद और दूसरी संस्थाओं में निवेशित किया गया है, उनका
क्या होगा? हजारों उद्योग-धंधे आने वाली मंदी में चौपट हो जायेगें और कई
दूसरे हजारो की जान बची रहेगी, लेकिन हम यह नहीं जानते कि ये कौन-से
होगें. एक फैली हुई मंदी की स्थिति में कुछ पेंशन निधि जो उनकी रकम को
निवेशित करने वाले उद्योग-धंधों के स्वस्थ और ठीक-ठीक चलते रहने पर
निर्भर है, वे भी दिवालिया हो सकते हैं. तब आपके हाथ में केवल एक कागज का
रद्दी टुकड़ा ही रह जायेगा. यदि आपको यह छूट है कि आप अपनी पेंशन
एकमुश्त एक राशि रकम ले लें, या ऐसी वार्षिक भुगतान के रूप में लें जो कई
सालों तक चलेगी, तो आप सारी रकम ले लीजिए या उतनी तो ले ही लीजिए जितना
१९९० से पहले ले लाना संभव है.
कई निजी पेंशनों का सरकार ने बीमा कर रखा है. यदि व्यापार प्रतिष्ठान फेल
हो जायें तो पेशनों की जिम्मेवारी निभाना संघीय सरकार का काम हो जाता है.
लेकिन इस पर भी भरोसा न करें. उसी एक भी समय में सरकार कितनी समस्याओं का
समाधान कर सकती है. यह एक लाख डालर तक बैंक में जमाराशि के बीमा करता है,
रिहायशी मकान की रहन की रकमों, पेंशनों और कृषि ऋणों का भी बीमा करती है.
सबसे बड़ी बात यह है कि हर साल उसे बजट २०० खरबों का घाटा हो रहा है. हम
सरकार के भरोसे रह नहीं सकते कि वह हमारी सारी मुश्किलें हल कर देगी.
स्पष्ट है कि हमें निजी तौर पर १९९० से पहले कोई उपयुक्त उपाय करना है
और पेंशन निधि से उतना पैसा निकाल लेना है जितना संभव हो सकता है.
केआग योजनाएं और व्यइतगत सेवा निवृत्ति लेखा
यही बात मैं केआग योजनाओं और व्यइतगत सेवा निवृति खातों के विषय में
भी कहता हूं. चंद साल गुजरे सरकार ने दो कर-आस्थगित विधियां बनायीं--केआग
योजनाएं उन लोगों के लिए जो स्वयं अपना कारोबार करते हैं या स्वयं
नियोजित है, और व्यइतगत सेवा निवृत्ति खाता दूसरे लोगों के लिए जो
४०,००० तक उपार्जित कर लेते हैं. इन वाहनों से एक योग्यता--संपन्न
व्यक्ति अपनी कराधेय आय की कुछ रकमों को घोटा सकता है, जिन्हें अवश्यमेव
किसी प्रमाणित न्यासी के पास रख देना चाहिए. यह कर-आस्थगित निधि बढ़ता
जायेगा जब तक कि आपकी उमर उनसठ वर्ष और छ: मास नहीं होती. तब आप अपना
पैसा निकलवा सकते हैं--एक एकमुश्त राशि में या किसी वार्षिक जमा रकम के
रुप में. इसमें संदेह नहीं कि पैसा निकालते वक्त आपको कर अदा करना है.
यदि आप साढ़े उनसठ साल के है तो आपको केआग योजना या व. स. ल. (ई.ष्. आ.श्.)
के अनुसार फैसला करना बहुत सरल है. सब कुछ एक राशि एकमुश्त ले लें. टैक्स
की चिंताए इस निधि के साथ नहीं होंगी, क्योंकि १९६८ के सुधार अधिनियम के
तहत या आप पंद्रह फीसदी आय पंइत में होंगे या अट्ठाईस फीसदी वर्ग में.
इससे अधिक किसी प्रकार भी नहीं. फिर भी यदि आप १९९० तक साढ़े उनसठ साल के
नहीं तो निर्णय करने में पेंचीदगी आती है, क्योंकि समय है, क्योंकि समय
से पहले धन निकाल लेने के लिए दंड विधान है. निकाली हुई रकम पर दस फीसदी
कर-दंड लगता है. इसके अलावा न्यासी अपनी ओर से भी जुरमाना कर सकता है.
अंतत: आपके निर्णय का आधार उन वाहनों की विश्वसनीयता और सुरक्षित स्थिति
है, जहां आपके केआग और व. स. ल. के निधि निवेशित हुए है. अनेक दलाली
प्रतिष्ठानों के मुकाबले बैंक अधिक सुरक्षित है क्योंकि बैंक में जमा रकम
तथा इन योजनाओं का १,००,००० तक सरकार ने बीमा किया हुआ है. किसी भी संकट
के आने पर सरकार की पहली प्राथमिकता होगी वित्तीय संस्थाओं की अदायगी
क्षमता. एम. डी. आर. सी. (संघीय बीमा निगम) और संघीय बचत और ऋण बीमा निगम
अपनी भरसक कोशिश करेंगे कि बैंक प्रवाहशील या पानी के ऊपर है और १,००,०००
की हर जमाराशि सुरक्षित हो, चाहे इसके लिए खरबों डालर नया रुपया उन्हें
क्यों न छापना पड़े. लेकिन इसके साथ उत्कट ऊंची मुद्रास्फीति का खतरा है,
जो असाधारण वित्तीय विस्तार का परिणाम होता है. वित्तिय संस्थानों के
डूबने की अनिवार्य स्थिति में (इन् अ च्रुन्च्ह्) हो सकता है कि सरकार यह
फैसला कर ले कि जमाकर्ताओं को अपनी कुल रकम के एक अंश का ही भुगतान होगा,
उदाहरण के लिए उसकी सीमा ५०,००० तक रखी जा सकती है. केआग और व. स. ल. की
योजनाओं की निधि को मियाद से पहले ही निकाल लेना तब सबसे अधिक सुरक्षित
स्थिति होगी, चाहे इसके लिए न आना दंड व्यवस्थाएं क्यो न हो, विशेषत: जब
कि आपकी रकम गैर बैंक संस्थाओं में न्यस्त है. आगे अब सवाल यह है कि अपने
धन का क्या किया जाये? क्या बैंकों पर भी पूरा विश्वास किया जा सकता है?
सरकार ने उसकी सुरक्षा की अनेक व्यवस्थाएं कर रखी है, फिर भी १९८० के दशक
में हजारों बैंक गिरे है और १९९० के दशक में हजारों फेल होंगे. सच तो यह
है कि १९३० के दशक में जितने बैंक दिवालिया हुए उससे कहीं अधिक संख्या
में १९८५ और १९८६ में बैंको के दिवाले निकले. फिर भी जमाकर्ता अभी तक
सुरक्षित रहे हैं. हो सकता है, उन्हें थोड़ा-बहुत असुविधा हुई हो, लेकिन
इससे ज्यादा नहीं. फिर भी जैसा मैं ऊपर कह आया हूं एक मंदी की स्थिति में
सरकार अपने दायित्व और प्रतिबद्धताओं के केवल एक भाग के ही निभाने का
निर्णय ले सकती है. फिर भी यदि सरकार जमाकर्ताओं को बैंकों की असफलता से
पूरी सुरक्षा दे भी, तो भी, एक विकट संकट की स्थिति में भुगतान में देर
और असुविधाओं का आना अनिवार्य है. याद कीजिए १९८५ में ओहियो और मेरीलैंड
की विपन्न बचत संस्थाओं में क्या हुआ? जहां कुछ समय के लिए जमाकर्ताओं
को अपने खातों में से केवल १००० निकलवाने की इजाजत थी. आपके धन की
सुरक्षा के लिए एक युइतयुक्त व्यवस्था यह है कि उसका केवल तीसरा भाग
ही बैंक खाते में रखे, एक तीसरा भाग सुरक्षा जमा पेटी में, और एक तीसरा
घर पर संभाल कर रखें जब १९९० का आर ंभ हो. सुरक्षा जमा पेटी की सारी नकदी
आपकी है और एक दिवालिया बैंक भी कानूनन वहां तक आपकी पहुंच को रोक नहीं
सकता.
मैं अपनी बचत को कहां निवेशित करूं?
एक बार अपनी बचत की रकम को बढ़ा लेने का फैसला कर लेने पर आपको उसे
बढ़ाने के लिए उचित बाहनों की जरुरत होगी, जहां उस रकम को निवेशित किया
जाये. इसके लिए आ आज इतने वाहन सुलभ है कि उनकी विविधता ही दिमाग को
चक्कर में डाल देती है. ये है घनमंडी की निधियां, जिसों के भविष्य और
विकल्प आदि.
मैं इन दूसरी संस्थाओं की ओर जाने की सलाह आपको नहीं देता क्योंकि बड़े
चुस्त जानकार लोग भी इन चलती-फिरती मंडियों में जबरदस्त नुकसान कर बैठते
हैं. यह ठीक है कि हमेशा ही कई ऐसे सौभाग्यवान होते है जो तुरत-फुरत
धनवान बन जाते हैं, लेकिन मेरे और आपके उन पंइतयों में शामिल होने की
संभावना बहुत कम है.
इसलिए एक सुरक्षित निवेश व्यवस्था वह है जिसके बदले में समुचित ब्याज की
रकम भी मिल जाती है और स्वयं मूलधन को भी कोई अनुचित खतरा नहीं होता. इस
विषय में अनेक विकल्प हमारे सामने है लेकिन विशेष सुझाव या सिफारिशें
करने से पहले, आइए, भिन्न-भिन्न निवेश व्यवस्थाओं के पक्ष-विपक्ष पर हम
विचार करें.
सच्ची या पक्की मिल्कियत की जायदाद
१९७० के दशक में सच्ची जायदाद निवेशकों की लाड़ली दुलारी वस्तु थी,
क्योंकि दो अंकीय मुद्रास्फीति ने नाटकीय ढंग से घरों, आवासों और
कार्यालय भवनों की कीमतों को ऊंचा उठा दिया था. कई लोगों को बहुत बड़ा
लाभ हुआ. उन्होंने खूब झोली भर-भर कर नफा कमाया और कुछ आदमी तो रातोरात
करोड़पति बन गये, लेकिन पक्की-सच्ची जायदाद वाला निवेश अपनी समृद्ध छलांग
लगाकर चला गया है और आपको मूल्यों में किसी नाटकीय उठान की आशा नहीं करनी
चाहिए जैसाकि १९७० के दशक में हुआ था.
