<ळिटेरटुरे><ळेट्टेर्स्/ ढिअरिएस्/ श्पेएच्हेस्><झट्टि, ढ्र्. भ्.ढ्.><आप्न आडर्स्ह् ंअइन् ःओओन्><१९९३><फेएटम्बर् फुब्लिचटिओन्स् छो फ्व्ट्. ळ्ट्ड्.,><णेत् ढेल्हि><२-२७><२०८०><झट्टि, भ्.ढ्- आप्न आडर्स्ह् ंअइन् ःओओन्><आब्ह शोओड्>

+ श्रीयुत डी.बी टिकेकर ने बुलवाकर मुझे बुलवाकर मुझसे कहा - "तुम व्यर्थ संकट
सामना न करो. तुम एक अच्छे वकील और सामाजिक कार्यकर्ता हो , मान जाओ कि मुझसे
गलती हो गई , इससे तुम्हारी सनद रद्द नहीं होगी. " उसके लिए मैं सहमत नहीं हुआ.
उसके बाद दीवानजी श्री आर. के. भागवत साहब ने मुझे बुलाकर, जो बात तहसीलदार ने
कही थी, वही बात कही . मैंने उन्हें वही उत्तर दिया जो उत्तर तहसीलदार को दिया
था . मेंने कहा कि आँकड़े ग़लत हो सकते हैं, पर वह कोई अपराध नहीं है . इसके लिए
दीवानजी ने कहा - "तुम ब्रिटिश राज्य में नहीं हो; रियासत में वकालत करते हो .
राजा साहब, बिना कोई कारण बताये, तुम्हारी सनद जब चाहे रद्द कर सकते हैं. "
इसके लिए मैंने कहा कि यह उनकी इच्छा की बात है . उन्होने प्रश्न किया कि यदि
आपकी सनद रद्द कर दी जाए तो आप क्या करेंगे ? मैंने उत्तर दिया कि दूसरी जगह
सनद बनवा लूँगा. उन्होंने कहा कि आप दृढ़ निश्चयी हैं. सभी ओर मेरी सनद के रद्द
होने की बात लेकर हो-हल्ला मचा. लेकिन मेरी सनद रद्द नहीं हुई.
स्वतंत्रता-प्राप्ति के पूर्व भी कुर्सी के लिए दल-बदलू थे
१९४५ में रियासत में निर्वाचन का समय आया. उस समय रियासत के सरकारी लोगों ने
ज़िद पकड़ी कि निर्वाचन में परिषद की ओर से खड़े रहने वाले प्रत्याशियों को
हराना चाहिए. विरोधी पक्ष तैयार करने के लिए हर प्रकार की मदद की. उस वक्त
प्रजापरिषद के मंत्री श्रीयुत बंगी ने विकल्प के रूप में दूसरे पक्ष की सहायता
करनी शुरू कर दी. उस समय हमारी रियासत के कुंदगोल में प्रजापरिषद के कार्यकारी
मंडल की सभा बुलाई गई. सभा में इस बात पर चर्चा हुई कि श्री बंगी को निष्कासित
किया जाए. चर्चा के समय साधक-बाधक पहलू पर विचार कर यह ध्यान में रखकर कि कुछ
ही दिनों में निर्वाचन होने वाला है, निर्णय लिया गया कि अब किसी प्रकार की
कार्यवाही न करें. निर्वाचन का समय आया. निर्वाचन के अवसर पर, परिषद की ओर के
प्रत्याशियों को उस समय के अधिकारियों ने कई प्रकार के कष्ट दिए. ऐसा किया गया
कि हमारी रियासत के वाहन प्रचार कार्य के लिए हमें न मिलें. हम लोगों ने
बेलगाँव जिले की चिकोडी तहसील के कुछ वाहन लाकर प्रचार कार्य किया. इस निर्वाचन
में प्रजापरिषद को बहुमत प्राप्त हुआ. विरोधी पक्ष की ओर से मंत्री श्री बंगी
और हुन्नूर ग्राम के शिवलिंगप्पा सावलगी निर्वाचित हुए. दल बदलने का कार्य,
स्वराज्य प्राप्ति के पूर्व भी प्रारंभ हुआ था.
रियासत में मंत्री बना
हमारे दल के ज्येष्ठ राजनीतिज्ञ श्रीयुत साबडे साहब को मंत्री बनना था. लेकिन
हमारे दल में उनके समर्थक नहीं थे. उस समय निर्णय लेने का काम हमारी परिषद के
अध्यक्ष श्री अंदानप्पा दोड़डमेटीजी को सौंपा गया. तब उन्होंने चार-छः घंटे
चर्चा करके श्रीयुत साबडे साहब को एक गोपनीय पत्र लिखा. उसके बाद श्री साबडे
साहब ने कहा कि मैं मंत्री नहीं बनूँगा. आप ही को मंत्री बनना चाहिए. मैंने
निवेदन किया-"साबडे साहब, मैं आपके बराबर अनुभवी नहीं हूँ, शासन में मुझसे
गलतियाँ हो सकती हैं. मंत्री बनने के लिए आप ही योग्य हैं." उन्होंने आश्वासन
दिया कि यदि गलतियाँ हों तो चाहे जब मुझसे पूछ लीजिए, मैं हर प्रकार से मदद
करूँगा. उसे कबूल कर १८ अप्रैल, १९४५ को मैंने शपथ ग्रहण कर ली.
कन्नड़ ही मेरे प्राण
मंत्री पद ग्रहण करने के बाद जमखंडी के ए.वी. स्कूल में एक कार्यक्रम के लिए
गया. वहाँ भाषण करने के बाद मैंने विद्यार्थियों से पूछा कि तुम लोगों को किस
विषय में कम अंक मिलते हैं और अध्ययन करने में तुम्हारी कौन-कौन सी कठिनाइयाँ
है. बहुत-से छात्रों ने कहा कि मराठी में कम अंक मिलते हैं और मराठी सीखने में
हमें थोड़ी-सी तकलीफ़ होती है. मैंने अध्यापकों से कहा कि नियमित रूप से नियत
समय पर अध्यापन करने के बाद पौन घंटा कन्नड़ पढ़ाइए, सभी कक्षाओं में कन्नड़
पढ़ाने की व्यवस्था कीजिए. विशेष शिक्षा कन्नड़ में देने के लिए अधिक वेतन
दिया जाएगा. इस उपक्रम से कन्नड़ मातृभाषा-भाषी विद्यार्थियों ने मराठी विषय
के बदले कन्नड़ विषय लिया. यही क्रम हाईस्कूल में भी प्रांरभ किया गया. ऐसा
करने से तीन-चार वर्षों में कन्नड़ मातृभाषा-भाषी छात्र-छात्राओं की संख्या
बढ़ी.
रियासतवालों को गाँधी टोपी-एक बिजूका
जब मैं मंत्री था तब एक बार राजा साहब ने किसी कार्य निमित्त मुझे अपने आफ़िस
में बुलवाया. उनसे मिलकर बातचीत पूरी करके मैं अपने कार्यालय लौटा. थोड़ी देर
में राजा साहब के सचिव ने मेरे पास आकर कहा-' क्षमा कीजिए, राजा साहब ने एक बात
आपसे कहने के लिए कहा है,. यही बात दो-एक बार दुहराकर चुप हो गए. जब मैंने कहा
कि क्या बात है कहिए, डरें नहीं, तब उन्होंने कहा-"आपको यह सूचित करने के लिए
कहा गया है कि जब आप राजा साहब से मिलने जायेंगे, तब गांधी टोपी पहनकर न आएँ.
चाहें तो खादी का साफा पहन सकते है." मैंने कहा-ठीक है. उन्होंने मुझसे
पूछा-'मैं राजा साहब से क्या कहूँ?' मैंने कहा-"राजा साहब से कहिए कि जो आप ने
कहा था, उसे सुना दिया." दूसरे दिन राजा साहब के निजी कारबारी श्री वर्तक मेरे
मित्र गाडगिल वकील को लेकर मेरे घर आये. थोड़ी देर औपचारिक बातचीत करके अंत में
प्रश्न किया कि क्या आप राजा साहब के आफिस में गाँधी टोपी पहनकर गए थे? मैंने
"हाँ" कहा. उन्होंने कहा-"राजा साहब को गाँधी टोपी से घृणा है. आप अभी-अभी
मंत्री बने हैं. आप छोटे हैं, मैं आपको यह बात आपके हित की दृष्टि से कहना
चाहता हूँ." मैंने कहा-"मंत्री पद सम्हाले अभी कुछ ही दिन हुए हैं. यदि राजा
साहब को पंसद न हो तो मंत्री पद से इस्तीफा देकर मैं यथावत् वकालत प्रारंभ कर
दूँगा. इसके लिए वे यह कहकर चले गए कि आप त्यागपत्र की बात न उठायें, मैं राजा
साहब से बात करके देखूँगा.
राजा साहब के साथ असहमति : सेवादत के लिए अनुमति
हमारी रियासत के सेवादल के कार्यकर्ताओं ने मुझसे प्रार्थना की कि गर्मी की
तछुट्टियों में एक स्कूल के आंगन में कांग्रेस सेवादल का सम्मेलन बुलाना चाहते
हैं. मेरे पास शिक्षा-विभाग रहने से मैंने स्वीकृति दे दी. कार्यक्रम तय हुआ.
कार्यक्रम प्रकाशित हुआ. राजा साहब को यह समाचार मिलते ही उन्होंने मुझे बुला
कर कहा कि स्कूल इमारत के अनुभाग में सेवादल का सम्मेलन बुलाना अनुचित है. उसके
लिए मैंने कहा-"शिक्षा विभाग के मंत्री की हैसियत से मैंने स्वीकृति दी है.
सेवादल वालों ने हर प्रकार की तैयारियाँ कर ली हैं. बाहर से लोग आने लगे हैं.
इसलिए अब यह कार्यक्रम रद्द करना संभव नहीं है." चर्चा के बीच मैंने कहा कि यदि
मेरा लिया हुआ निर्णँय आपको ठीक न जँचे तो मैं त्यागपत्र दे दूँगा. उन्होंने
कहा-"जल्दबाज़ी में कोई निर्णय न लें, कल सोचकर बताइए." दूसरे दिन राजा साहब के
निजी कारबारी श्री श्रीपाद बालकृष्ण वर्तकजी के साथ भी चर्चा की. यह कहकर
अनुमति दी गई कि चूँकि आपने अनुमति दी है, कार्यक्रम को आगे बढ़ने दीजिए.
हरिजनों को मंत्रिमंडल में स्थान
मंत्री-पद की एक साल की अवधि समाप्त हुई. तब राजा साहब ने मुझे और प्रजापरिषद
के कुछ नेताओं को बुलवाकर यह चर्चा की कि द्विदल राज्य-पद्धति रहनी चाहिए या उस
पद्धति को रद्द करना चाहिए. चर्चा के बाद दीवानजी का ओहदा समाप्त कर मुझे
मुख्यमंत्री बनाने की इच्छा उन्होंने व्यक्त की. यह भी कहा कि आप दो मंत्रियों
को ले सकते हैं. अपनी विधानसभा के सदस्यों में इस विषय पर विचार करके बताएँ. इस
विषय पर चर्चा करने के लिए श्री अंदानप्पा दोड्डमेटीजी के साथ सभा बुलाई गई.
सभा में एक मत से नेता के रूप में मेरा निर्वाचन हुआ. दो मंत्रियों के बारे में
चर्चा चली; मेरे सुझाव पर श्री बी.जी.होर्ती जो विधान सभा के सदस्य थे और
कुंदगोल तहसील के अनुभवी वकील थे, उनके चयन के लिए एक मत से राज़ी हुए. और एक
के चयन के लिए हम में कुछ मतभेद हुआ. मैंने एम.एच.कांबले (हरिजंन) का नाम
सुझाया. विधान सभा के दूसरे सदस्य ने विधान सभा के सदस्य श्री नाना साहेब
फड़केजी का नाम प्रस्तावित किया. दीर्घकालीन चर्चा के बाद भी एक राय से निर्णय
नहीं हो सका. अंत में मत गिनने की बारी आई. श्रीयुत कांबले को एक मत अधिक मिला.
राजा साहब ने मेरे और होर्ती जी के नाम राजपत्र में प्रकाशित कराए. श्री कांबले
का नाम राजपत्र में नहीं आया.
दो-एक दिन बाद राजा साहब से मिलकर मैंने कांबलेजी का नाम राजपत्र में न आने का
कारण पूछा. इसके लिए उन्होंने उत्तर दिया-"उन्हें मंत्री-पद देने में मुझे कोई
आपत्ति नहीं हैं. लेकिन मेरे सामने छोटी-सी एक समस्या है. इसका निदान ढूँढे तो
मैं उनका नाम राजपत्र में प्रकाशित करा दूँगा." मैंने पूछा-" वह कौन-सी समस्या
है?" उन्होंने कहा-"साल में एक बार गणपति उत्सव मनाने का रिवाज है. उस समय
दीवानजी और मंत्रीगण आदि उच्च स्तरीय अधिकारियों को भोजन के लिए निमंत्रित करने
की प्रथा है. ऐसे मौके पर हरिजनों को अपनी पंक्ति में कैसे बिठाल सकते हैं? यह
उत्सव हमारे घराने के प्रतिष्ठित भगवान गणपति भगवान का उत्सब है." मैंने निवेदन
किया कि आप मानेंगे तो मैं एक उपाय सुझाऊँगा. उन्होंने पूछा कि वह कौन-सा उपाय
है? मैंने कहा-"जब आप निमंत्रण देंगे तब तीन मंत्रियों का निमंत्रण मेरे पास
भेजिएगा. श्री कांबेल मंत्री महोदय की ओर से यह उत्तर भेजा जाएगा कि और एक
महत्वपूर्ण कार्य के कारण भोजन के लिए नहीं आ सकूँगा. ऐसा करने से आपकी छोटी-सी
समस्या भी हल हो जाएगी और मुझे हरिजनों की ओर से एक मंत्री के लेने का संतोष
मिलेगा. राजा साहब राजी हो गए. श्री कांबेलजी का नाम राजपत्र में प्रकाशित हुआ.
इस प्रकार करने से जमखंडी तहसील की ओर से मैं; कुंदगोल तहसील की ओर से होर्ती
वकील साहब और हरिजनों की ओर से कांबेलजी-तीनों मंत्री बने. इन तीन में से एक
लिंगायत, दूसरे ब्राह्मण और तीसरे हरिजन होने से प्रतिनिधित्व भी प्राप्त हो
गया.
इस मंत्रीमंडल के कार्यकाल में कई उपयोगी काम किए गए. उस समय अनाज का अभाव रहने
से बाहर से अनाज मँगाना पड़ता था. मँगाए गए अनाज का वितरण करना पड़ता था. इस
काम के लिए एक स्वतंत्र विभाग की स्थापना करनी पड़ी. इस विभाग से प्राप्त लाभ
बैंक में रखा जाता था. अनाज के इस विभाग से लगभग १,४०,००० रुपये का लाभ हुआ. यह
धन कृष्णा नदी पर पुल बनवाने के लिए सुरक्षित रखा गया.
फिर से राजा-साहब को "गाँधी टोपी" का भय
इस अवधि में कोल्हापुर निवासी, दक्षिणी रियासतों के पोलिटिकल एजेंट ने महाराज
के जमखंडी पधारने का कार्यक्रम सूचित किया. राजा साहब ने मुझे राजमहल में
बुलवाकर कहा-"पोलिटिकल एजेंट का स्वागत आपको करना होगा. उनके स्वागत के लिए
आपको सूट पहनना चाहिए." मैंने उत्तर दिया-"मैंने कभी भी सूटबूट, टाई आदि का
उपयोग नहीं किया है. उस वेष में उनका स्वागत मेरे लिए संभव नहीं है." इसके लिए
राजा साहब ने कहा "आप कुर्ता (नेहरू शर्ट) और धोती पहन सकते हैं; लेकिन गाँधी
टोपी न लगाएं. मैंने कहा यह मेरे लिए संभव नहीं है, आप चाहें तो मैं उनके
स्वागत के लिए नहीं आऊँगा." इस बारे में थोड़ी देर चर्चा हुई. आप मुख्यमंत्री
हैं इसलिए पोलिटिकल एजेंट के स्वागत के लिए आपको आना ही होगा. उन्होंने अनुमति
दी-"आप अपनी ही पोशाक में आएँ". निर्धारित समय पर पोलिटिकल एजेंट पधारे. मैंने
उनका स्वागत किया. सभी कार्यक्रम सुचारू रूप से संपन्न हुए. आए हुए लोगों ने
मेरी पोशाक के बारे में किसी प्रकार की आपत्ति नहीं उठाई.
घटप्रभा योजना का (राजा के प्रतिकूल) अनुमोदन
बेलगाँव में घटप्रभा नहर योजना को लेकर एक सभा बुलाई जानेवाली थी. उस सभा के
लिए जमखंडी रियासत के एक प्रतिनिधि का चयन हुआ था. इसी प्रकार मुधोल रियासत के
एक प्रतिनिधि को बुलाया गया था. राजा साहब ने मुझे उस सभा में उपस्थित रहने के
लिए कहा. सभा में यह कहने के लिए मुझसे कहा गया-'यह नहर हमारी रियासत में न आने
पाए, हमें ब्रिटिश सरकार का संपर्क नहीं चाहिए.' उनका कथन सुनकर मैं बेलगाँव
गया. उस सभा में हिस्सा लिया. वहाँ अधिकारियों ने घटप्रभा नहर का "नमूना" रखा
था. तत्कालीन बंबई सरकार के विशेषज्ञ अधिकारियों ने घटप्रभा नहर की योजना के
बारे में विवरण दिया. यह बताया गया कि उस योजनानुसार हमारी रियासत में कितनी
एकड़ जमीन को पानी दिया जाएगा और इससे किसानों को कितना लाभ होगा. थोड़ी देर
चर्चा हुई. मुझे जो बताया गया, उस सुनकर मैंने महसूस किया कि यदि यह नहर अपनी
रियासत में से निकालने के लिए अनुमति दी जाये तो हमारी रियासत के किसान भाइयों
को लाभ होगा. इसलिए मैंने स्वीकृति दी कि रियासत की ओर से नहर अपनी रियासत के
अंदर से ले जाकर मुधोल रियासत और बीलिगे पेठ को जोड़ सकते हैं.
