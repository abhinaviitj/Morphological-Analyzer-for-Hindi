<ःइन्डि ळिटेरटुरे><छ्हिल्ड्रेन्`स् ळिटेरटुरे><यट्हिट् ःरिडय्><झुन्ग्ले खे झडोओगर्><१९९०><फ्रब्हट् फुब्ह्स्हेर्><णेत् ढेल्हि><१४-२०><२०४६><ःरिडय्,  खे झडोओगर्-छ्ल्-औ> 

लेकिन फिर भी वे उन्हें पकड़ते और पकड़कर प्यारे से पालते हैं. उन्हें
तरह-तरह की बातें सिखाते-पढ़ाते हैं. इसी प्रेम ने तो जानवरों को विवशकर
दिया है कि वे आदमियों की मित्रता को स्वीकार करें. उनका कहना मानेंऔर उसके
अनु-सार काम करें!इसमें सन्देह नहीं कि अब जानवरों ने आदमी की दोस्ती कबूल
कर ली है.सिंह, गैंडा, बाघ, सुअर इत्यादि बड़े-बड़े हिंसक जानवरों ने भी.
अगर तुमने कभी सर्कस देखा होगा और चिड़ियाघर की सैर की होगी, तब तुम्हें
तुरन्तमेरे कहने की सचाई मालूम हो जाएगी. बेचारे जानवर अब आदमियों का कहना
मानकर क्या नहीं करते? सुअर बाजा बजाता है, चिम्पैजी डॉक्टरी करता है,
सिंह सामने लेट जाता है, बन्दर साइकिल चलाता है, सियार गाड़ी खींचता है,
फिर चाहिए क्या? आदमियों ही का कहना मानकर जंगल के जानवरअब सभी काम करने
लगे हैं. साँप जैसा विषैला कीड़ा तक अब आद-मियोंकी गर्दन में लिपट जाता
है और उन्हें काटता नहीं!जानवर आदमियों के मित्र ही नहीं, उनकी सेवा भी
खूब करते हैं. न जानेकितने आदमी जंगल के जानवरों से काफी पैसा कमाते हैं.
सर्कसों औरचिड़ियाघरों में क्या होता है? तमाशे ही तो! सर्कसों में आदमियों
को खुशकरने के लिए जंगल के जानवर क्या नहीं करते? सब कुछ तो ! आदमियों केलिए
वे एक बार अपनी हस्ती तक भूल जाते हैं और उन्हींकी तरह काम करने लगते हैं.
सोचो तो यह कितना बडा त्याग है! इस त्याग को देखकर क्या तुम यह नहीं कह सकते
कि आदमियों के प्रेम का जानवरोंने खूब स्वागत किया है! खूब!चिड़ियाघरों
में रहने वाले जानवर तो आदमियों से खूब हिल-मिल गए हैं.चिड़ियाघरों में
जानवरों की देखभाल के लिए जो आदमी तैनात रहते हैं,उनसे तो बड़े-बड़े हिंसक
जानवरों की भी दोस्ती रहती है. वे उन जानवरोंके साथ खेलते और खूब मेल-मिलाप
जाहिर करते हैं. बहुत-से जानवर दर्शकोंतक को अपना मित्र बना लेते हैं. ऐसे
जानवरों में वनमानुष, कंगारू और बन्दर का नाम विशेष रूप से लिया जाता है.
ये जानवर जान-पहचान नहोने पर भी दोस्ती दिखाने लगते हैं. छोटे-छोटे बच्चों
के साथ वे घुल-मिल जाते हैं और बढ़े प्रेम से खेलते हैं. बाघ, भालू, सिंह
और चीता इत्यादिजानवर भी आदमी के साथ मेल-मिलाप करने में नहीं चूकते. ये
हिंसकअवश्य होते हैं, लेकिन फिर भी आदमी के साथ मेल-मिलाप का भावप्रदर्शित
करते हैं. लन्दन के चिड़ियाघर में एक बाघ रहता था. उस बाघऔर एक अंग्रेज
की बड़ी दोस्ती थी. अंग्रेज के पास एक कुत्ता था. कुत्तेकी सूरत-शक्ल बहुत
कुछ उस बाघ से मिलती-जुलती थी. कुछ दिनों केबाद कुत्ता मर गया. कुत्ते
के मर जाने के बाद अंग्रेज जब उस बाघ को देखता, तब उसे अपने कुत्ते की
याद आ जाती थी. धीरे-धीरे अंग्रेजने उस बाघ से मित्रता स्थापित कर ली और
यह मित्रता इतनी बढ़ी कि बाघअंग्रेज का दास हो गया. वह अंग्रेज को देखते
ही तुरन्त दौड़कर जंगले के पासआ जाता और एक सच्चे मित्र की भाँति हाव-भाव
प्रकट करता तथा उसके साथ खेलता.एक मेम ने इसी प्रकार चिड़याघरों के जानवरों
से दोस्ती कर ली थी. वह प्रतिदिनचिड़ियाघर जाती और ध्यान से कुछ जानवरों
को देखा करती थी. इसकाफल यह हुआ कि वे जानवर उसके मित्र बन गए. वे जब उस
मेमको देखते, तुरन्तु दौड़कर जंगले के पास आ जाते. मेम अपने हाथ पर दाना
रखकर बारी-बारी से उन्हे खिलाती और उनके साथ खिलबाड़ करती. वे मेम की बातों
को अच्छी प्रकार से समझते और उनके अनुसार काम भी करते. जानवरों और मेम की इस
मित्रता को देखकर लोगों को बहुत आश्चर्य होता था.जानवरों की तरह चिड़ियों
से भी दोस्ती की जा सकती है. लोगों का कहना है कि चिड़ियों का डर दूर कर
दिया जाए, तो चिड़ियों और आदमियों में बड़ी अच्छी मित्रता स्थापित हो सकती
है! कुछ चिड़ियाँ बड़ी समझदार होती हैं और वे आदमियों की मित्रता की बड़ी
प्रतीक्षा करती हैं. उनके दिल से डर निकालने के लिए, उन्हें बचपन से ही
लाकर पालना चाहिए. बहुत-से लोगों को इसमें काफी सफलता मिली है. एक अंग्रेज
ने कुछ चिड़ियों को उनके बचपन ही से लाकर पाल रखा है. अब वे चिड़ियाँ उससे
इतनी निडर हो गईं हैं कि उसके बदन पर लोटती हैं. चिड़ियों का डर जब दूर हो
जाता है, तब वे बिना किसी संकोच के आदमी केपास चली जाती हैं. एक अंग्रेज
था, उससे दो चिड़ियाँ काफी हिल-मिल गईं थीं. अंग्रेज जब खाना खाने बैठता,
तब वे चिड़ियाँ भी उसके पा आकर शान्ति से बैठ जातीं और उसका मुँह देखने
लगतीं. अंग्रेज उन्हें भी खाना दे देता और वे खाना खाकर अपने स्थान पर चली
जातीं.एक दूसरे अंग्रेज ने अपने मकान के पास एक बगीचे में चिड़ियों के बच्चो
को लाकर पालना शुरू किया. कुछ ही दिनों में अंग्रेज और चिड़ियों के बच्चों
में अच्छी दोस्ती हो गई. चिड़ियों के बच्चे अंग्रेज को देखते ही उड़कर
उसके सिर, हाथ और गर्दन पर बैठ जाते. बगीचे में रहने वाली दूसरी चिड़ियाँ
इस खेल को ध्यान से देखा करती थीं. इसका फल यह हुआ कि वे भी बिल्कुल निडर
हो गई और उन्हीं की तरह अंग्रेज के साथ खेलने लगीं. कुछ ही दिनों में दूसरे
आदमियों से भी उनका मेल-जोल बढ़ गया. अब जब कोई आदमी अंग्रेज के बगीचे में
जाता, तब चिड़ियाँ उसके साथ खेले बिना न रहतीं! आदमी की तो बात ही क्या,
वे इतनी निडर हो गई थीं कि अंग्रेज के कुत्ते के साथ भी खेला करती थीं!घर की
यादअपने घर की याद किसे नहीं आती? आदमी, जानवर, चिड़ियाँ सभी अपने घरोंमें
ही रहना अधिक पसन्द करते हैं. आदमी की तो कोई बात ही नहीं, पशु-पक्षियोंको
भी अपना घर अधिक प्यारा लगता है. पशु-पक्षी दिन भर चाहे जहाँ भी रहते हों,
पर शाम को वे अपने घर अवश्य पहुँच जाते हैं. पालतू जानवर और चिड़ियाँ जिन्हें
लोग पिंजड़ों और सींकचों में बन्द करके पालते हैं-अवसर पाकर तुरन्त भाग
जाते हैं. यह घर की याद ही तो है! सींकचों और पिंजड़ों में जब कभी उन्हें
अपना जंगल याद आता है, तब वे बाहर निकलने के लिए छटपटा उठते हैं. लेकिन बाहर
निकलकर वे जाएँ तो जाएँ कहाँ? जंगल तो बस्तियों के दिकट होता नहीं! इसीलिए
वे फिर घूम-फिरकर पिंजड़ों और सींकचों में लौट आते हैं.बहुत-से जानवर भाग
भी जाया करते हैं. जिनके दिलों में घर की याद ताजा रहती है, प्रायः वे ही
ऐसा किया करते हैं. जिन जानवरों को पिंजड़ों और सींकचों में रहते हुए अधिक
दिन हो जाते हैं, वे एक प्रकार से अपने जंगल को भूल जाते हैं. वे आदमियों
से इतने हिल-मिल जाते हैं कि उन्हें छोड़कर उनसे कहीं जाते नहीं बनता. वे
सींकचों और चिड़ियाघरों से बाहर निकलने की कोशिश अवश्य करते हैं, किन्तु
भागने की चेष्टा नहीं करते. एक बार अलीपुर चिड़ियाघर के दो बाघ बाहर निकल आए
थे. दोनों बड़ी देर तक सींकचों के दरवाजों पर बैठे रहे और आपस में खेलते
रहे. सहसा जब दर्शकों की उन पर निगाह पड़ी, तब चिड़ियाघर के अधिकारियों ने
उन्हें फिर साव-धानी से सींकचों के भीतर कर दिया.चिड़ियाघर के सभी जानवरों
में बन्दर और बनमानुष अधिक चालाक होते हैं. इनमें बुद्धि भी अधिक होती है.
ये सींकचों को बन्द करना और खोलना भी जानते हैं. इसलिए ये भागते भी अधिक
हैं. अवसर मिला नहीं कि तुरन्तु भागने की बात सोचने लगते हैं! एक बार लन्दन
के चिड़ियाघर से जैकब नाम का एक बन्दर बड़ी चतुराई से भाग गया था. वह जिस
प्रकार लोहे के जंगले से बाहर निकला था, उसे देखकर उसकी बुद्धि पर लोगों
को बड़ा आश्चर्य हुआ था. वह जिस जंगले में रहता था, उसके पास ही लोहे का
एक डंडा रखा हुआ था. जैकब ने किसी तरह लोहे के उस डंडे को अपने हाथ में
कर लिया. फिर तो वह उसी चढ़कर, कूदकर जंगले से बाहर निकल गया. किन्तु बाहर
सर्दी पड़ रही थी. जंगले के भीतर गर्मी थी. बाहर की सर्दी से बेचारे जैकब का
शरीर काँपने लगा. फिर अब वह करे क्या? जंगले से बाहर निकल तो आया, मगर अब जाए
तो कहाँ जाए? पास ही एक पेड़ था. कहीं दूसरी जगह आश्रय न देखकर वह उसी पेड़
पर चढ़ गया और चुपके से एक डाल में दुबक गया. उधर चिड़ियाघर में जैकब की खोज
होने लगी. किसी की निगाह पेड़ पर बैठे हुए जैकब पर पड़ी ही तो गई! लोगों
ने जैकब को नीचे उतारने की कोशिश की, लेकिन वह उतरने क्यों लगा? जब लोग सब
प्रकार से थक गए, तब नल के द्वारा उसके ऊपर पानी के फव्वारे छोड़ने लगे. बदन
पर पानी पड़ते ही जैकब धीरे से उतरा और अपने जंगले के भीतर चला गया.अब एक
चिम्पैंजी का हाल सुनो! एक चिड़ियाघर में एक चिम्पैंजी था. जब यह छोटा-सा
था, तब एक सर्कस में खेल किया करता था. सर्कस में इसे साइकिल चलानी पड़ती
थी. इसमें उसका एक और साथी था. दोनों आपस में मिलकर तरह-तरह के दूसरे खेल
भी किया करते थे. कुछ दिनों के बाद इसका साथी मर गया और यह चिड़ियाघर में
जा पहुँचा. चिड़ियाघर में भी यह साइकिल चलाकर लोगों का मनोरंजन किया करता
था. एक दिन जब यह साइकिल चलाने लगा, तब एक भी दर्शक न था और न द्वार-रक्षक
का ही कहीं पता था. संयोग से दरवाजा भी खुला था. फिर तो वह साइकिल चलाता हुआ
बाहर निकल आया और बाजार की सैर करके फिर चिड़ियाघर में चला गया.बन्दर की
तरह भालू भी भागने में तेज होते हैं. उनमें समझ भी अच्छी होती है. जहाँ
कहीं अवसर मिला कि रफूचक्कर हो जाते हैं. एक चिड़ियाघर में एक सफेद भाल
था. एक दिन उसका रक्षक द्वार बन्द करना भूल गया. भालू को यह बात मालूम हो
गई. फिर तो वह दरवाजे को ठेलकर बाहर निकल आया और सड़क पर आगे बढ़ने लगा.
भालू को देखकर भला कौंन न डरेगा!एक मजदूर सिर पर लकड़ियों का गट्ठर लिए
हुए चला जा रहा था. भालू को देखते ही उसके तो प्राण निकल गए! वह सिर का बोझ
जमीन पर फेंककर बड़े जोरों से भाग चला. मजदूर ने लकड़ियों का गट्ठर जब जमीन
पर फेंका, तब उससे बड़े जोर की आवाज हुई. उस आवाज को सुनकर भालू अत्यन्त
भयभीत हो उठा. इतना भयभीत हो उठा कि वह अपने जंगले की ओर बड़े जोर से भाग
चला. जब तक वह जंगले के भीतर नहीं पहुँच गया, तब तक उसने चैन की साँस
नहीं ली.एक बार एक कंगारू किसी चिड़ियाघर से भाग गया था. लोगों को उसे
पकड़ने में बड़ी कठिनाई हुई थी. वह बड़ी तेजी के साथ उछल-कूद करता हुआ भाग
रहा था. वह उछलकर चलती हुई मोटर पर भी चढ़ गया. उसकी उछल-कूद को देखकर लोग
अत्यन्त भयभीत हो उठे. अन्त में जब वह उछल-कूद करते-करते थक गया, तब पकड़
लिया गया और फिर चिड़ियाघर के भीतर पहुँचा दिया गया.शुतुरमुर्ग का नाम तो
सुना ही होगा. यह एक बहुत बड़ा पक्षी होता है. लम्बी टाँगें होने के ही
कारण इसे लोग शुतुरमुर्ग याने ऊंॅट-पक्षी कहते हैं. एक चिड़ियाघर में एक
शुतुरमुर्ग था. वह अपनी पीठ पर आदमी को बैठाकर अपने जंगले की सैर कराया
करता था. इसके लिए चिड़ियाघर के मैनेजर को पाँच आने पैसे देने पड़तेथे. एक
दिन एक साहब आया और पाँच आने देकर शुतुरमुर्ग की पीठ पर जा बैठा. इसी समय
उसे अचानक जंगल की याद आ गई. संयोग की बात! `जंगले का दरवाजा भी खुला हुआ
था. फिर क्या था-शुतुरमुर्ग साहब को पीठ पर बैठाकर बाहर निकल पड़ा. बेचारे
साहब की तो जान निकल गई. पर अब करे तो क्या करे? किसी तरह उसकी पीठ पर वह
दुबका रहा. शुतुरमुर्ग बराबर दस मील तक दौड़ता चला गया. इसके बाद वह थककर
खड़ा हो गया. साहब की जान में जान आई और उसने फिर कभी शुतुरमुर्ग की पीठ
पर चढ़ने का नाम तक न लिया.रेंगने वाले जीव-जन्तुओं में साँपों को भागने
में बड़ी आसानी होती है. साँपों के शरीर की बनावट ही ऐसी होती है कि वे
थोड़ी-सी सुविधा पाने पर भी तुरन्त भाग जाते हैं. इसीलिए चिड़ियाघरों में
साँपों की विशेष सावधानी के रक्षा की जाती है. एक बार एक चिड़ियाघर में,
बक्से में बन्द करके एक साँप लाया गया. बक्सा एक जगह से कुछ कटा हुआ था. न
जाने कैसे साँप उसी रास्ते से बाहर निकल गया. साँप बिल्कुल जहरीला नहीं था,
इसीलिए उसके भाग जाने पर लोगों को बिल्कुल चिन्ता न हुई. कुछ दिनों के बाद
वही साँप-सांॅपों के एक दूसरे घर में देखा गया. तुम्हें यह सुनकर आश्चर्य
होगा कि साँप अपने भाइयों को भी निगल जाया करते हैं. एक साँप इस सीधे और
विषहीन साँप निगलने की भी तैयारी कर रहा था. इसी समय सहसा एक आदमी की दृष्टि
उसपर पड़ी और वह बचा लिया गया.इससे भी विचित्र कहानी एक अजगर की है. वह एक
चिड़ियाघर में रहता था. उसकी लम्बाई नौ फुट के करीब थी. १९१८ ई० में एक
दिन वह चिड़ियाघर से भाग गया. भागकर कहाँ गया-कौन जाने! चारों ओर उसकी खोज
की गई, पर कहीं उसका पता न चला. पाँच महीने बाद वह फिर साँपों के घर में
दिखाई पड़ा. इतने दिन वह कहाँ छिपा रहा-यह किसी को नहीं मालूम. जब लोगों
ने उसे साँपों के घर में देखा, तब उन्हें बड़ा आश्चर्य हुआ. क्योंकि लोग
भय के साथ यह सोचते थे कि वह भाग गया और अब न जाने क्या करेगा!पशु-पक्षियों
का यह भागना क्या है? उनके मन में अपने घर की याद ही तो!
