<णटुरल् श्चिएन्चे><आग्रिचुल्टुरे><आनोन्><ख्रिस्हि शन्डेस्ह् ब्हग् - २><१९८७><खेन्ड्रिय ख्रिस्हि आनुसन्ड्हन् शन्स्ट्हन्><फोर्ट्ब्लइर्><६६ टो ७१><१९८७><आनोन् - ख्रिस्हि शन्डेस्ह् ब्हग् - २>

व्यंजन
उपयोगिता की दृष्टि से पपीते के फलों का प्रयोग केवल फलों के रूप में ही नहीं
बल्कि सब्जी तथा दूसरे रूचिकर व्यंजनों जैसे पेठा, बर्फी, खीर, रायता, अचार,
हलुवा, जैली तथा जैम के रूप में भी किया जाता है.
पपीते से पेठा बनाने के लिए ऐसे फलों को छांटें जिनसे पपेन निकाल लिया गया हो.
फलों को अच्छी तरहा छीलकर व बीजों को निकालकर ३-३ इंच के टुकड़ों में काट लें.
कटे टुकड़ों को कांटों द्वारा गोद लें. फिर इन टुकड़ों को चूने के पानी में
तीन-चार घण्टे रखकर ३-४ बार साफ पानी से धो लें. तत्पश्चात् टुकड़ों को चीनी
के गाढ़े घोल में उबालें.
पपीते का जैम बनाने के लिए पके ठोस फलों को धोकर छील लें और छोटे छोटे टुकड़ों
में काट लें. फिर बराबर मात्रा में चीनी लेकर थोड़े पानी में पकायें. घोल के
उबलते समय उसमें नींबू का रस निचोड़कर डाल दें. जब उबलते-उबलते रस गाढ़ा हो जाए
तो समझें कि जैम तैयार हो गया है. जैली बनाने के लिए फलों को पानी में उबालें.
जब टुकड़े गलकर हलुवानुमा हो उसे उतारकर महीन छलनी या कपड़े से छान लें. अब रस
के बराबर मात्रा में चीनी लेकर पुन: तब तक पकायें जब तक कि रस गाढ़ा न हो जाय.
पपीते की खीर बनाने के लिए प्रौढ़ कच्चे फलों को छीलकर लम्बे-लम्बे टुकड़ों में
काट लें और बीज निकाल दें. फिर टुकड़ों को कदूकस द्वारा बारीक कर लें और
इसको पानी में इतना उबालें कि टुकड़े मुलायम हो जायें. इसके बाद इसे घी में
भूनकर या बगैर भूने भी दूध में डालकर खीर बनायें. पपीते का हलुवा बनाने के लिए
प्रौढ़ कच्चे फलों को छीलकर बीज निकाल लें फिर इसे कदूकस द्वारा बारीक कर
लें. अब बारीक टुकड़ों को पानी में उबालकर छान लें तथा घी में भून लें. इसके
बाद बराबर मात्रा में चीनी की चाशनी बनायें और इसमें चूना व पपीता मिला लें तथा
इतना पकायें कि शीरा काफी गाढ़ा हो जाय. इस तरह से हलुवा तैयार हो जाता है.
पपीते का रायता बनाने के लिए कच्चे साफ फलों को छील लें तथा इसके टुकड़े करके
कदूकस द्वारा महीन कर लें. फिर इसे पानी में उबालकर छान लें. अब सामग्री का
दुगुना दही लेकर मथ लें तथा दही में पपीते को मिला लें. इसके बाद नमक, भुना
पिसा जीरा, हरा धनिया व मिर्च आदि मिलायें. इसके फलों से अचार भी बनाया जाता
है. अचार बनाने के लिए पपीते के कच्चे फलों को छीलकर तथा बीजों को निकाल कर
छोटी-छोटी फांकों में काट लें. इसके बाद फांकों को पानी में उबालकर नर्म कर
लेना चाहिए. फिर इसे अचार के भिन्न-भिन्न मसालों के साथ मिला लें. इस प्रकार
अचार तैयार हो जायेगा. अगर अचार को अधिक समय तक रखना हो तो पपीते के टुकड़े न
उबालें बल्कि एक घण्टे धूप में सुखाकर अचार के मसाले व तेल मिलायें.
नीबू वर्गीय फल
खेती
इन द्वीपों में नीबू वर्गीय फल जैसे सन्तरा, मौसम्मी, नींबू, माल्टा, चकोतरा व
लेमन आदि को उगाने की अच्छी सम्भावनायें हैं. इनके रस में विटामिन-सी प्रचुर
मात्रा में पाया जाता है तथा ये खनिज तत्व जैसे कैल्शियम, फॉस्फोरस आदि के भी
अच्छे स्त्रोत है. इन द्वीपों के दक्षिणी भाग में मौसम्मी तथा उत्तरी भाग में
संतरे की अच्छी फसल ली जा सकती है. इन द्वीपों में इन फसलों की कम पैदवार इनकी
ठीक प्रकार से देखभाल न होने, खरपतवार न निकालने, अच्छी पौध न लगाने, खाद न
देने, तथा कीड़े तथा बीमारियों से बचाव न कर पाने आदि के कारण होती है. नींबू
वर्गीय फलों को उगाने के लिए वैज्ञानिक विधियाँ अपनाकर अधिक लाभ उठाया जा सकता
है. ज्यादातर किसान भाई बीज द्वारा तैयार किये गये पौधों का ही प्रयोग करते
हैं. ऐसे पौधों पर फल देर से आते हैं. नींबू वर्गीय फलों में वानस्पति प्रजनन
की विधियों को अपनाना ज्यादा हितकारी होता है. मूल वृन्त के रूप में रंगपुर
लाइम, रफ लेमन, टाइफंगलिएट औरेंज, कैरिजोसिट औरेंज आदि का इस्तेमाल करें. इसके
लिए इनके बीजों को नर्सरी में उगायें. प्रथम पौध (नर्सरी) में पंक्ति से पंक्ति
की दूरी ४ इंच तथा पौधों के बीच की दूरी ढ़ाई इंच रखें. पौधों में ३-४ पत्तियों
के निकलने पर उनको दूसरी पौध (नर्सरी) क्यारी में २५ सेन्टीमीटर की दूरी पर
लगायें. पौधे का तना पेंसिल के आकार का हो जाने पर धरातल से ९ इंच के ऊपर टी
कलकायन की विधि अपनाकर अच्छी किस्म की कली लगायें. कली से वृद्धि शुरू होने पर
मूलवृन्त को ऊपर से काट दें. इसके बाद इन तैयार किये गये पौधों को स्थायी
स्थानों पर रोपें. शुष्क मौसम में जगह को साफ करके समतल भूमि में ६ द् ६ मीटर की
दूरी पर वर्गाकार विधि से खूंटियाँ लगा दें जब कि ढालू जमीन में त्रिकोणाकार
विधि से समान दूरी पर खूंटियां लगायें. इन स्थानों पर अर्धचन्द्राकार आकार के
डेढ़ मीटर व्यास के वेदिकाएं (टेरेसेस) बनायें. इसके बाद ९०द्९०द्९० सेंटीमीटर के
आकार के गढ्ढ़े खोदें. उनको १५-२० दिन खुले रहने दें. इसके बाद ३० किलोग्राम
गोबर की अच्छी सड़ी खाद मिट्टी में मिलाकर गढ्ढ़ों में भर दें. दो-तीन वर्षा हो
जाने के बाद नर्सरी में तैयार किये हुए पौधों को इन गढ्ढ़ों में लगा दें. इन
द्वीपों में नींबू वर्गीय फलों की अच्छी किस्में जैसे माल्टा की काँमन माल्टा,
छीटकेट, जाफा माल्टा, अर्लीब्लड, स्वीट औरेंज की मौसम्मी तथा संतरे की कुर्ग व
खासी एवं कागजी नींबू की पाती नींबू, कागजी कालों, लाइम सिलहटे और लेमन की लेमन
सीड लेस, सूरैका, जिनोव लिसवन, एवं चकोतरे की चक्यैया, वाल्टर, चकोतरा चाइना
शेप्ड, पिपर शेप्ड इत्यादि लगाएँ. एक अच्छी फसल वाले पेड़ को ३.५ किलोग्राम
यूरिया, ५.५ किलोग्राम सिंगल सुपर फास्फेट, १.५ किलोग्राम म्यूरेट  फ पोटाश तथा
९० किलोग्राम गोबर की सड़ी हुई खाद प्रति पौधे के हिसाब से दो भागों में बाँटकर
अप्रैल-मई तथा सितम्बर-अक्टूबर में दें. यदि पौधों में जस्ते की कमी दिखाई दे
रही हो तो जिंक सल्फेट व चूने के पानी के घोल का ४ : ४ और १००० के अनुपात में
बनाकर पेड़ पर छिड़काव करना चाहिए. यदि जस्ते व काँपर को एक साथ छिड़काव करना
हो तो कापर सल्फेट ४ किलोग्राम, जिंक सल्फेट ४ किलोग्राम, बुझा हुआ चूना ४
किलोग्राम को १००० लीटर पानी में घोलकर छिड़काव करें. यह घोल ८-१० साल पुराने
पौधों के लिए काफी होगा. सुखे के समय में सम्भव होने पर सिंचाई करें तथा थावलों
पर घास-फूस का बिछावन बिछायें. इससे नमी बनाये रखने में सहायता मिलेगी. पौधों
को मजबूत आकार देने के लिए समय-समय पर रोगग्रसित शाखाओं की काट-छाँट करनी
चाहिये. पौधों पर जब फल कुछ पीले पड़कर रंग बदलने लगे तो उन्हें सावधानी पूर्वक
तोड़ लें.
कीट-व्याधियाँ एवं नियंत्रण
नींबू वर्गीय पौधों को प्राय: अनेक प्रकार के कीड़ों द्वारा हानि पहुँचायी जाती
है जिसके कारण इनका उत्पादन संतोषजनक नहीं मिल पाता है अत: इन फल वृक्षों पर
लगने वाले प्रमुख कीड़ों के नियंत्रण पर ध्यान देना अनिवार्य है. नींबू वर्गीय
वृक्षों का सबसे प्रमुख हानिकारक कीड़ा नींबू की तितली या साइट्रस बरफ्लाई
हैं. इस तितली का शिशु पौधों की पत्तियों को खाकर नुकसान पहुँचाता है. नींबू की
तितली (साइट्रस बटरफ्लाई) के बाद नींबू वर्गीय फल-वृक्षों का प्रमुख कीट पर्ण
सुरंगक या लीफ माइनर है. यह इन वृक्षों का एक भयंकर शत्रु है. इस कीड़े का
व्यस्क एक छोटा पतंगा होता है जो कि पत्तियों के निचले भाग पर अण्डे देता है.
इन अण्डों से शिशु निकलते हैं जो कि पत्तियों के मध्य भाग (मीजोफिल) को खाकर
अन्दर टेढ़ी-मेढ़ी सुरंगे बनाते हैं. ये सुरंगे सफेद-चमकीली रंग की होती हैं.
इस कीड़े के तीव्र प्रकोप होने पर पत्तियाँ मुड़ जाती हैं और वृक्ष से अलग होकर
गिर जाती हैं. नींबू वर्गीय वृक्षों में मीलीबग नामक कीड़ा भी नुकसान पहुँचाता
है. ये कीड़े सफेद रूई के समान लगते हैं और पत्तियों, टहनियों व फलों को चूसकर
हानि पहुंचाते हैं. इन कीड़ों की वजह से या तो फलों पर सफेद दाग पड़ जाते हैं
या कच्चे फल गिर जाते हैं. नींबू वर्गीय फल-वृक्षों की पत्तियों को निचली सतह
पर ग्रीन स्केल नामक कीड़ों का भी प्रकोप होता है. ये कीड़े भी पत्तियों का रस
चूसकर हानि पहुँचाते हैं. इन सब कीड़ों के अतिरिक्त नींबू वर्गीय वृक्षों में
तना-~वेधक नामक कीड़ों का भी प्रकोप पाया जाता है. तना-वेधक कीड़ा एक नीले रंग
भृंग की शिशु अवस्था है. यह भृंग कोमल शाखाओं पर अण्डे देता है जो कि बाद में
शिशु-अवस्था आ जाने पर पौधे के तने को अन्दर से कुतरकर नुकसान करता है.
इसके प्रकोप के कारण शाखाएँ सूखकर गिर जाती हैं.
तना वेधक नामक कीड़ों के प्रकोप को कम करने हेतु सभी सूखी हुई टहनियों को काटकर
जला देना चाहिए. वृक्ष के कटे हुए भाग पर ०.३ प्रतिशत कॉपर- क्सीक्लोराइड का
छिड़काव करें. यदि वृक्ष के मुख्य तने में तना छेदक का प्रकोप हो तो मुख्य तने
में कीड़े द्वारा किये गये छिद्र को ०.२ प्रतिशत मेटासिड-५० नामक दवा से
उपचारित कर लें और फिर छिद्र को गीली मिट्टी द्वारा भर दें. नींबू की तितली,
पर्ण सुर्रगक, स्केल व मीलीबग के नियंत्रण हेतु वृक्षों में मेटा-~सिस्टॉक्स
या मैटासिड-५० नामक कीटनाशियों के ०.२ प्रतिशत घोल का दस दिन के अन्तराल पर
छिड़काव करें.
नींबू वर्गीय वृक्षों में केन्कर सबसे मुख्य रोग हैं. यह बिमारी पेड़ों की
पत्तियों, टहनियों तथा फलों पर होती है. इसमें ग्रसित भाग पर हल्के भूरे या
पीले रंग के उभार उत्पन्न हो जाते हैं. यह बिमारी बाजार में फलों पर भी देखी
जा सकती है. रोग की तीव्रता होने पर टहनियाँ सूख जाती हैं तथा पौधा मर जाता है.
इस बीमारी की रोकथाम के लिए एक ग्राम स्ट्रेप्टोसाइक्लीन सल्फेट नामक दवा को २
लीटर पानी में घोलकर छिड़काव करें. छिड़कते समय यह ध्यान रहे कि पत्ती, टहनी
तथा फल इत्यादि के चारों तरफ दवा का घोल खूब अच्छी तरह लग जाय. छिड़काव एक
हफ्ते के अन्तर से करना चाहिए.
नींबू वर्गीय वृक्षों की दूसरी बीमारी मेलानोस है. यह बीमारी नए तथा पुराने सभी
पेड़ों में होती है. इस रोग से पत्ती, तना तथा फल सभी प्रभावित होते हैं. इस
बीमारी में छोटे, गोल व पीले रंग के धब्बे बनते हैं. बाद में धब्बों का किनारा
आरीदार हो जाता है तथा बीच का हिस्सा ऊपर को उभर जाता है तथा धब्बे खुरदरे एवं
भूरे रंग के हो जाते हैं. इस बीमारी को बोर्डो मिश्रण छिड़कने से दूर किया जा
सकता है. गमोसिस बीमारी भी नींबू वर्गीय वृक्षों में पायी जाती है, इस बीमारी
में पौधे के आधार में कटे-फटे भागों से भूरे रंग का रस बहने लगता है. इसमें फटा
हुआ भाग धीरे-धीरे बढ़ जाता है तथा लकड़ी दिखाई देने लगती है. इस बीमारी के
कारण तने के चारों तरफ की छाल सड़ जाती है तथा पेड़ मर जाता है. इस बीमारी को
भी बोर्ड़ो मिश्रण के छिड़काव से दूर कर सकते हैं.
नींबू वर्गीय पौधों में सफेद चूर्णी फफूद रोग या चूर्णिल आसिता (पाउरी
मिल्डयू बीमारी) मौसम के गर्म होने से प्रारम्भ होती है. इसमें पेड़ की नई
पत्तियों तथा शाखाओं पर सफेद फफूंद दिखाई देती हैं. इस रोग की तीव्रता होने पर
पत्तियाँ मुरझा जाती हैं व फल अधकच्चे ही झड़ जाते हैं. इस बिमारी में एक ग्राम
सल्फेनों या सल्फेक्स दवा को एक लीटर पानी में घोलें और बने घोल का पौधे पर
छिड़काव करें.
ड्राइस्टेम राट नींबू को एक अन्य बीमारी है. इस बीमारी में गीली छाल सड़कर सूख
जाती है. छाल सूखने पर ऐसा प्रतीत होता है जैसे कि छाल लकड़ी हो गई हो. इस
बीमारी के कारण पत्तियां पीली हो जाती हैं व साथ ही पेड़ में फल बहुत छोटे-छोटे
लगते हैं. इस बीमारी से प्रभावित जड़ों से बदबू आती है और अन्त में पेड़ मर
जाता है. इसके नियंत्रण के लिए एक प्रतिशत् ब्रेसिकाल रसायन को पौधे के चारों
तरफ लगभग आठ वर्ग फुट में डेंचिग करें.
डिकलाइन या डाई बैंक या ट्रिसट्रेजा बीमारी में पेड़ की पत्तियों की शिराएँ
सफेद हो जाती है. तने में गढ़ढे बन जाते हैं, पेड़ बौना हो जाता है, पत्तियां
पीली हो जाती है और पेड़ ऊपर की ओर से मरने लगता है. इस बीमारी से बचने के लिए
रोग रोधी पेड़ लगाने चाहिए तथा रोगी पौधे ही उखाड़ कर फेंक देने चाहिए.
अनन्नास
इन द्वीपों की ढ़ालू जमीने अनन्नास की खेती के लिए अच्छी पायी गयी हैं.
अनन्नास को ढ़ालू जमीनों पर लगाने से भूमि का कटाव भी काफी हद तक रूक जाता है.
इसे बागवानी व रोपणी फसलों के बीच-बीच में भी लगाया जा सकता है. ढ़ाल की उल्टी
दिशा में अनन्नास की २-३ कतारें जगह-जगह पर एक साथ लगाने से भूमि कटाव में भी
कमी आती है.
प्रवर्धन
इन द्वीपों में उपलब्ध उन्नत किस्मों तथा मुख्य भूमि से अच्छी किस्मों के
सीमित अनन्नास के पौधों को ज्यादा मात्रा में बढ़ाने अर्थात प्रवर्धन करने की
आवश्यकता है क्योंकि मुख्य भूमि से पौधों को लाने में काफी परेशानियां उठानी
पड़ती हैं. यही नहीं रास्तें में काफी समय लगने के कारण बहुत कम पौधे ही ठीक से
पहुँच पाते हैं. अनन्नास का प्रवर्धन वानस्पतिक विधियों द्वारा होता है जैसे
अन्त: भूस्तारी (सकर), स्लिप्स व क्राउन द्वारा. पौधों के बराबर जो नये पौधे
उगते हैं उन्हें सकर कहते हैं. इनसे फल १५-१८ महीनों में मिलने लगते हैं. पौधों
से फलों के जुड़ने वाले स्थानों की वान-~स्पतिक वृद्धि को स्लिप्स कहते हैं. फल
वाले तने को स्लिप्स के साथ छोटे-छोटे टुकड़ों में काटकर पौधे तैयार करने के
लिए नर्सरी क्यारियों में उगाया जाता है. एक तने से ४-५ स्लिप्स मिल जाते हैं.
इनसे फल २०-२२ महीनों में मिलने शुरू होते हैं. तीसरी प्रवर्धन की इकाई लाज या
क्राउन है. अन्नानास के फलों के ऊपर जो पत्तियों का गुच्छा होता है उसे लाज
(क्राउन) कहते हैं. क्राउन से फल दो वर्ष में मिलने लगते हैं. जहां तक फलों के
अच्छे गुणों का सवाल है सबसे अच्छे फल क्राउन से फिर स्लिप्स तथा अन्त में सकर
से मिलते हैं. प्रयोगों द्वारा देखा गया है कि स्लिप्स को ५ ग्रेड में बांटकर
लगाने से जैसे १५० ग्राम व इससे कम, १५१-३०० ग्राम, ३०९-४५० ग्राम, ४५१-६००
ग्राम, व ६०० से ज्यादा वजन वजन वालों से क्रमश: ३८-४३, ४५-५०, ५१-६०, ५५-६५
पत्तियां प्रति पौधा निकल पाती हैं. सकर के ५०० व इससे कम, ५०१-७५० ग्राम,
७५१-१००० ग्राम, १००१-१२५० ग्राम व १२५० ग्राम से ज्यादा वजन वाले सकर लगाने
से क्रमश: २५-२६, २६-३०, ३०-३५, ३५-३८ व ३६-४० पत्तियां प्रति पौधा मिलती हैं.
सबसे ज्यादा वजनी सकर को लगाने से पैदावार ६१ टन प्रति हेक्टेयर तक प्राप्त की
जा सकती है. जबकि ३००-४५० ग्राम वाले स्लिप्स को लगाने से लगभग ६८ टन तक
पैदावार प्रति हेक्टेयर प्राप्त हो जाती है. स्लिप्स तथा सकर से तैयार पौधों पर
सकर बराबर मात्रा में ही मिलते हैं. क्राउन द्वारा तैयार पौधों से स्लिप्स व
सकर बहुत ही कम मात्रा में मिलते हैं. ज्यादा भारी वजन वाले सकर या स्लिप्स
जल्दी फल देना शुरू कर देते हैं जबकि क्राउन के ज्यादातर पौधों में फूल तुड़ाई
के लिए एक साथ ही तैयार होते हैं जबकि सकर पर धीरे-धीरे आते रहते हैं. मध्यम
वजन वाले स्लिप्स व सकर के पौधों को लगाने के लिए छांटे. अच्छे अन्नानास पाने
के लिए स्लिप्स सकर व क्राउन को क्रमश: वरीयता के आधार पर लगायें.
