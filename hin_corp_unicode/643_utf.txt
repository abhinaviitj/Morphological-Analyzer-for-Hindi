<ळिटेरटुरे><नोवेल्><ठ्हकुर् डेवेस्ह्><आप्न आप्न आकस्ह्><१९८४><अनि फ्रकस्हन्><ढेल्हि><६४-७१><२२००><ठ्हकुर् ढ्., आप्न आप्न आकस्ह्, णो>

+ मिसेज सूद ने कॉफी का प्याला नीचे रख दिया है. और कमरे की बत्ती जला दी है. रेडियो
 न किया है. और फिर  फ कर दिया है. शाम और गहरी होती जा रही है. सामने की काली रेखा
धुँधलके में खो गयी है. सूरज ने जहाँ डुबकी लगाई थी, वहाँ पर बहुत-से बादल इकठ्टा
हो गए हैं.
वे फिर बालकनी में आकर खड़ी हो गई हैं. जिन्दगी की रेखा भी तो यों ही एक दिन अँधेरे
में खो जाती हैं. कभी धीरे-धीरे और कभी एकदम अकस्मात्....किसी-किसी जिन्दगी के लिए
थोड़ी-बहुत सुगबुगाहट होती है और कुछ समय के बाद फिर सब शान्त-सा हो जाता है...जैसे
एक सामान्य-~सी घटना घटी हो, जैसे किसी ने समय के जल में एक कंकड़ फेंक दिया हो और
थोड़े समय के लिए कुछ घेरे बन गए हों और फिर पहले जैसा मामूलीपन.
अपने जीवन के जलाशय में किसी कंकड़ के फेंके जाने पर कुछ वृत्त बने-यानी कि कुछ
लोग उसका नोटिस लें-इसके लिए कितनी मेहनत करनी पड़ती हैं. कितनी साधना.... नहीं तो,
करोड़ों जिन्दगियाँ अनदेखी आती हैं और अनदेखी चली भी जाती हैं. न उनका आना कोई
देखता हैं और न जाना. और जब वे होती हैं तो किसी को उनके होने का अहसास ही नहीं
होता.
अपने जीवन के खालीपन को भरने के लिए उन्होंने कौन-सी व्यस्तता नहीं ओढ़ी.
क्लब,पार्टियाँ, समाज-सेवा, मीटिंग, आन्दोलन-क्या बचा, जिसमें उन्होंने हिस्सा नहीं
लिया ? स्वयं आकर्षित दीखने के लिए उन्होंने क्या नहीं किया-फैशन, मेकअप, डाइटिंग,
एक्सरसाइज. लेकिन उस सबसे क्या हुआ. व्यस्तता हुई जरूर, लेकिन एक गिलास बीयर के नशे
की तरह क्षणजीवी. एक तेज तम्बाकू वाला पान जो थोड़ी देर के लिए दिमाग से लेकर
अन्तड़ियाँ तक हिला देता हैं- लेकिन थोड़ी देर बाद सब सामान्य हो जाता है. लेकिन
लम्बे-लम्बे साल जाया कर दिए उन्होंने सचमुच, वे अपने आपको बाहर की दुनिया में खपा
देना चाहती थीं. जब घर में खालीपन हो-हमेशा एक सन्नाटा-सा छाया रहता हो, तो आदमी
बाहर की ओर ही भागता है. वे भी सार्वजनिक जीवन में इसी सन्नाटे को तोड़ने के लिए आई
थीं. यह सन्नाटा-अकेलेपन के अहसास का यह सन्नाटा उनकी रग-रग में समा गया था. और वे
रोज उससे मुक्ति के लिए छटपटाती थीं...
यह नहीं कि मिस्टर सूद में कोई बुराई या कमी हो.
जब शादी हुई थी तब सूद ने प्रैक्टिस शुरू ही की थीं. लेकिन उनकी एक महत्वाकांक्षा
थी-देश का नामी वकील बनने की. और शादी के एकदम बाद उन्होंने जी-तोड़ स्टडी शुरू कर
दी थी. उन्होंने एक दिन मिसेज सूद को अपने पास बुलाकर कहा था-देखो दिव्या, शादी
सबकी होती हैं. बच्चे भी सभी पैदा कर लेते हैं, खाना-पीना भी सबका हो ही जाता है,
लेकिन सिर्फ यही सब कुछ तो जिन्दगी नहीं होती. मैं अपनी जिन्दगी में, अपनी फील्ड
में कुछ खास करना चाहता हूँ. ताकि मेरे मरने के बाद भी कोर्ट में मेरा रेफेरेन्स
दिया जाता रहे- कि बैरिस्टर हंसराज सूद ने उस मामले में यह आरग्यूमेंट दिया था.
और दिव्या, इसके लिए बहुत मेहनत करनी होती हैं. इसीलिए मेरा घर तुम सँभालो. खर्च के
लिए कोई कमी हैं नहीं. तुम भी चाहो तो अपनी सोशल लाइफ बनाओ, कुछ करों-कुछ ऐसा करो
जिससे महसूस हो सके कि जिन्दगी जीने का कुछ मतलब है. मेरी तरफ से तुम्हें हमेशा
एन्करेजमेंट ही मिलेगा..तुम सोशियोलॉजी में एम.ए. हो. समाज के लिए, दूसरों के लिए
भी कुछ करों...
उस समय दिव्या-मिसेज सूद गर्भवती थीं. उन्हें आज याद आता हैं कि तब वे अपनी पति की
महानता से अभिभूत हो गयी थीं. कितने गम्भीर और उदार हैं उसके पति. उन्होंने
सोचा था-वह अपने पति को पूरा सहयोग देंगी. उन्होंने अपने भीतर एक तरह का निर्णय ले
लिया था... वह खुद भी कोशिश करेंगी कि अपने बाहर की दुनिया के लिए कुछ करें-कुछ
करने के काबिल बन सकें.
अपने इस सोचे पर वे खरी भी उतरीं-कलैंडर बदलते रहे और उनकी व्यस्तता बढ़ती गयी
प्रिया तब मुश्किल से तीन महीने की रही होगी, जब उन्होंने 'नारी विकास केन्द्र' की
स्थापना की थी. धीरे-धीरे वे सामाजिक समारोहों का विशिष्ट आकर्षण बन गयीं. कुछ दिन कितना
उत्साह रहा उनमें. उसी उत्साह में कितने वर्ष बीत गए. प्रिया आयाओं और नौकरानियों
के हाथों पलती रही. कुछ बड़ी हुई तो उसे कान्वेंट में भेज दिया गया. बस, साल छह
महीने में कभी उससे मिलने जातीं. प्रिया अपनी सहेलियों के साथ अनुभव प्राप्त करती
रही... उसे भी अकेलापन अच्छा लगने लगा. एक अजीब तरह की मानसिकता को वह लगातार पालती
रहीं...तभी तो...
आज की शाम कैसी है. यह कैसी उदासी है. यह कैसा खालीपन है-तीन प्राणियों का छोटा-सा
परिवार लेकिन किसी का किसी के साथ कोई तालमेल नहीं बैठता. सबकी अलग-अलग दुनिया हो
गयी है. सबकी अपनी-अपनी सुविधाएँ हैं. अपना-अपना सुख हैं. कोई किसी के बीच में नहीं
आता...मिसेज सूद आज बेहद अकेलापन महसूस कर रही हैं.
अभी-अभी कुछ समय पहले वे कितनी भरी-भरी थीं. जब भी मिस्टर मेहरा साथ होते हैं,
उन्हें लगता हैं, उनकी जिन्दगी का कुछ मतलब अवश्य हैं. आखिर चौबीसों घंटे
भीड़-भड़ाके में रहते हुए उन्हे जैसे ऊब-~सी हो गयी है. आखिर कुछ पल अपने निजी भी
तो होने चाहिए. अब निजीपन के लिए उन्हें खोज करनी पड़ती हैं. मिस्टर सूद की इन
वर्षों में दुनिया ही बदल गयी हैं. वे हफ्ते में कई-कई बार बम्बई-दिल्ली के बीच में
डोलते रहते हैं. प्रिया का अपना सर्कल है. अपने साथी और अपनी जिन्दगी है.
तो क्या उन्हें अपनेपन के लिए बाहर कुछ तलाशना होगा...
मेहरा इसी तलाश में उन्हें मिल गया था. उन्हीं की उम्र का-या उनसे भी कम उम्र का एक
सुन्दर युवक. जिसकी आवाज में एक अजीब सा आकर्षण था-चेहरे पर विश्वास की आभा और
हमेशा मुस्कराती हुई आँखें...वे नहीं जानतीं कि पहल किसने की थी लेकिन पहली ही
भेंट में, उन्हें लगा था कि इस आदमी में कुछ ऐसा जरूर हैं जो दूसरों से भिन्न है.
वे उसके हाव-भावों में उसकी बातचीत में रस लेने लगी थीं. एक बड़े उद्योग का मैनेजिंग
डाइरेक्टर...सामने लगातार उन्नत होता भविष्य और भविष्य के लिए बड़ी-बड़ी योजनाएँ...
एक दिन बातों-बातों में उसने मिसेज सूद को अपने वैवाहिक जीवन की ट्रेजेडी के बारे
में कह दिया था. पत्नी उसे दो बच्चे देने के बाद अपने पूर्व-प्रेमी के पास चली गयी
थी...मेहरा-स्वाभिमानी मेहरा ने उसे रोकने की जरूरत नहीं समझी थीं. वह जानता था कि
रिश्तों में दरार आ जाने के बाद उसे ईश्वर भी नहीं भर सकता.
आज शाम, वे मेहरा से बड़ी देर तक अपने बेडरूम में बतियाती रही थीं...मेहरा आज पहली
बार उनके फ्लैट मे आया था, और चाय पीते समय, एक कमजोर क्षण में उसने मिसेज सूद की
अँगुलियांॅ को अपने हाथ में लेकर उन्हें अपने माथें से लगा लिया था. मिसेज सूद एक
क्षण के लिए सिहर उठी थीं- लेकिन उन्होंने अपनी अँगुलियांॅ उसकी अँगुलियों में पड़ी
रहने दी थीं...धीरे-धीरे शिथिल हाथ एक-दूसरे से हटकर मेज पर गिरे रह गये थे. मिसेज
सूद की बड़ी-बड़ी आँखें में पहले एक बिजली-सी चमकी थी और फिर वे भारी-भारी-सी हो
गयी थी...बहुत देर तक वे चाय की प्याली में चम्मच घुमाती रहीं थीं...
बेडरूम खामोशी से भर गया था. हवा रुक गयी थी और कमरे में हल्का-हल्का धुँधलका
प्रवेश करने लगा था. मिसेज सूद धीरे से उठी थीं और उन्होने कमरे की बत्ती का स्विच
 न कर दिया था. पूरा कमरा हल्की नीली रोशनी से भर उठा था. गुलमोहर के गुच्छे सब्ज
रंग के हो गए थे.
तभी मेहरा उठ खड़ा हुआ था. उसने धीरे से मिसेज सूद को अपने पास खींच लिया था... और
खींचकर छोड़ दिया था... मिसेज सूद के भीतर संगीत बजने लगा था... और मेहरा धीरे-धीरे
दरवाजे की तरफ बढ़ गया था. जाते हुए उसने पीछे मुड़कर भी नहीं देखा था... उसकी
प्याली में पड़ी आधी चाय चाकलेटी रंग की होकर ठंडी हो गई थी...
मिसेज सूद को मेहरा के जाने के बाद जैसे होश आया था. गहराते हुए अँधेरे के साथ
बढ़ती हुई खामोशी जैसे उनको काटने लगी थी...वे चाहती थीं कि कहीं आवाज हो... कोई
आहट हो...बस, किसी तरह यह खालीपन का अहसास तो टूटे...
वे सोचने लगती हैं, उन्हें यह क्या हो गया था. मेहरा ने उनसे इतनी आजादी क्यों,
कैसे ले ली. वह उस सबका विरोध क्यों नहीं कर पायीं... वे विवाहिता हैं, वे एक
प्यारी-सी बच्ची की माँ हैं...उनकी प्रिया बी.ए. होने जा रही हैं...उनका पति शहर का
ही नहीं, प्रदेश का नामी वकील हैं...तो फिर...तो फिर...
वे अनमनी-सी होकर सोफे पर लेट गयीं. नीली रोशनी में चलता हुआ सीलिंग फैन दीवार के
एक कोने पर अनेक-अनेक आकृतियाँ बनाता रहा...और मिसेज सूद के दिमाग में बस एक
छाया...उन्हें महसूस होता रहा कि उनके भीतर खालीपन का एक संघर्ष चल रहा है-उन्हें
अपने मन-प्राणो में एक अजीब-सी घबराहट महसूस होती रही...
सोफे पर उनसे अधिक समय तक लेटा नहीं गया. वे उठ बैठी. टॉय-~लट गयीं और फिर
उन्होंने साबुन से अपनी उँगलियों को मल-मल कर धो डाला...एक क्षण के लिए वे
आश्वस्त-सी हुई...लेकिन दूसरे ही क्षण वे वे फिर उदास हो गयीं.
अनमनी-सी मिसेज सूद फिर बालकनी पर आ जाती हैं. नीला कमरा फिर अँधेरे में खो जाता
हैं. बाहर गुलमोहर का गुच्छा नियोन लाइट में बैंगनी रंग का लग रहा हैं. कितना सुख
देता है यह गुलमोहर. देखने वाले की आँखें ठंड़ी हो जाती हैं...लेकिन इसकी अपने
लिए क्या सार्थकता है ? वे सोचने लगती हैं. इसकी पंखुरियों का चटक रंग कल तक फीका
पड़ जायगा. मुरझा कर गिर गयी पत्तियों पर धूल चढ़ जायेगी...कितनी सारी जिन्दगियाँ
यों ही धूल हो जाती हं...
वे उदासी से भर जाती हैं और अनमनी-सी सामने समुद्र के अँधेरे में एक रोशनी को
पहचानने की कोशिश करने लगती हैं. अँधेरे के सागर में एक टिमटिमाती हुई
लालटेन.... डूबते हुए को तिनके का सहारा कितना बड़ा होता है... कौन होगा वह. कोई
मछुवारा.... कोई छोटी-~सी नाव होगी.... कोई बूढ़ा-सा व्यक्ति होगा.... पूरे समुद्री
माहौल में इस वक्त बस वही तो एक हैं जिसके बारे में सोचा जा सकता हैं.... उसका
परिवार घर पर उसकी राह देख रहा होगा. और वह एक रोशनी के टुकड़े के सहारे किनारे पर
लगने की कोशिश में लगा हैं.
सच, किनारे पर लगना कितना सुख देने वाला होता हैं उसकी विचारधारा बदल जाती है.
लेकिन-लेकिन किनारे पर लगने के बाद फिर बीच में कूद पड़ने को मन क्यों करने लगता
हैं ? क्यों किनारा निर्जीव, नीरस और निष्क्रिय लगने लगता हैं...क्यों आखिर क्यों
ऐसा होता हैं कि जब-जब इन्सान किनारे पर लगता हैं...वह और कोई किनारा पाने के लिए
और किसी समुद्र में कूद पड़ता हैं...वे भी तो कुछ ऐसा ही सोच रही हैं...वे भी तो
किनारे पर खड़ी समुद्र में कूद पड़ने के लिए उतावली हो रही हैं.
उन्हें महसूस होता हैं कि वे जैसे सचमुच ही एक अँधेरे जलकुण्ड के पास खड़ी हैं. वे
रेलिंग को जोर से पकड़ लेती हैं. और आँखे बन्द कर लेती हैं बैगनी रंग के गुलमोहर के
गुच्छे को एक हवा का झोका सहला जाता हैं. मिसेज सूद माथे पर आ गए बालों को एक हाथ
से पीछे की ओर संभाल लेती हैं. उनकी कनपटियो पर गीलापन स्पर्श कर जाता है...वे धीरे
से सँभल कर आँखे खोलती हैं...तभी उनके पीछे कमरे के भीतर कोई आहट होती है...वे पीछे
मुड़ती ही हैं कि कोई 'खट्' से स्विच  न कर देता है. कमरा फिर नीली रोशनी से भर
जाता है...वे चौंक कर देखती है-सामने प्रिया खड़ी है.
-मम्मी तुम...घर मे? तुम्हारी तबियत तो ठीक है मम्मी...?
मिसेज सूद प्रिया को देखती रह जाती हैं. ओह, उनकी प्रिया कितनी बड़ी हो गयी है ...
उन्हें पता ही नहीं चला.
प्रिया उनके बिल्कुल पास बाल्कनी में ही आ जाती है. वह फिर कहती है-मम्मी,तुम ठीक
तो हो?
-मैं बिल्कुल ठीक हूँ बेटे.... कहते कहते मिसेज सूद प्रिया को अपनी बाहों में कस
लेती हैं...उनकी सिसकियाँ बँधने लगती हैं और प्रिया के शरीर पर उनकी जकड़ कसती
जाती है...जैसे कोई माँ अपनी खोई हुई बेटी से सालों बाद मिली हो.
लेकिन ममता का यह ज्वार जल्दी ही शान्त हो जाता है.
माँ-बेटी दोनों भीतर आ गयी हैं. पलंग से सटी हुई टेबल पर चाय की खाली प्यालियाँ
पड़ी हैं. मेजर मेहरा . चाय की आधी प्याली . अँगलियों पर दबाव का अहसास...
मिसेज सूद एक क्षण के लिए असमंजस में पड़ जाती हैं . लेकिन दूसरे ही क्षण बहुत सहज
रूप से प्रिया के कंधे पर हाथ रख देती हैं:
-और तुम्हरी पढ़ाई कैसी चल रही है?
-ठीक ही समझो ममी ! वैसे पिछले महीनों में बहुत व्यस्त रही. हमारे एक दोस्त ने एक
कलचरल यूनिट बनाई है- कला मन्दिर . पिछले हफ्ते हमारा प्रोग्राम हुआ था. बहुत
बढ़िया रहा ... तुम तो यहाँ थीं नहीं . होतीं और हमारा शो देखती तो बहुत खुश होती.
मैंने गज़ल ही नहीं गायी ममी...एक वन-एक्ट में एक्टिंग भी की.
-अच्छा...
-हाँ,ममी,प्रकाश ने बहुत एन्करेजमेंट दिया. जीनियस है वह. वैरी वैल बिहेव्ड  ल सो.
-तुम्हें बहुत अच्छा लगता है क्या?
-मुझे वह अच्छा लगता है...
-क्या करता है,तुम्हारे साथ पढ़ता है क्या ?
-नही ममी, उसी ने यह यूनिट बनाई है. पहले हमारे कॉलेज के एक प्रोग्राम में आया था.
वहीं जान-पहचान हुई. उसने मेरे साथ मेरा एक गीत गाया था...चाय पीयोगी मम्मी!
-नहीं प्रिया, अभी कुछ देर पहले ही पी है. तुम्हारे अंकल आए थे...
-कौन अंकल ममी...?
-एक हैं मेजर मेहरा ...बहुत स्मार्ट आदमी हैं. यहाँ एक इंडस्ट्री के मैनेजिंग
डाइरेक्टर हैं. बहुत कल्टर्ड...वैरी इन्टैलीजेन्ट...
-तुम्हें बहुत अच्छे लगते हैं क्या ? कह कर प्रिया मुस्करा देती है.
-इन्टैलीजेन्ट और वैल कल्चर्ड आदमी सभी को अच्छा लगता है... मैं कोई अलग थोड़े ही
हूँ.... मिसेज सूद कह जाती हैं, और खुद भी मुस्कराने की कोशिश करती हैं.
-और हाँ ममी... कल हमारे एकानॉमिक्स के प्रोफेसर घर पर आ रहे हैं. वो डैडी को जानते
हैं और तुम्हें भी.... तुम शायद उनसे किसी फंकशन में मिल चुकी हो .
-मैं ? क्या नाम है उनका ...?
-डॉ.चन्द्रहास .... ही इज हेल्पिंग मी लाइक ऐनी थिंग.
-वही न लम्बे से! बहुत तीखे फीचर्स हैं उनके . बहुत यंग हैं. विद स्पैक्ट्स...
-हाँ वही....
-उसकी थिंकिंग बहुत साफ है. बहुत साफ सोचता है वह. हमने उसे शायद एक लेक्चर के
सिलसिले में बुलाया था. ही इज रियली ए स्मार्ट चैप...
-तुम्हे कैसे लगे वे...?
-कह तो रही हूँ...ही इज वैरी इन्टैलीजेन्ट...
-तो तुम कल घर में रहोगी मम्मी...वे तुमसे भी मिलना चाहते थे...
-अभी तक तो मेरा कोई प्रोग्राम नहीं है. अगर मेजर मेहरा आ गए तो शायद उनके साथ
बाहर निकलना पड़े...अगले महीने यहाँ एक 'वीमन कॉंफ्रेंस' करने का इरादा है. वैसे
मैं घर पर ही हूँ...और न भी हुई तो भी क्या फर्क पड़ता है. तुम तो हो ही अपने 'सर '
को ऐन्टरटेन करने के लिए...
