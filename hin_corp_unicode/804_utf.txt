<औङ्ङिचिअल् अन्ड् ंएडिअ लन्गुअगेस्><आड्मिनिस्ट्रटिवे><आनोन्><आ.ष्. ८८-८९ ऊर्बन् डेवेलोप्मेन्ट्><१९८९><ंइन्. ओङ् ऊर्बन् डेवेलोप्मेन्ट्><णेत् ढेल्हि><४ टो ७><२२००><आनोन्-आ.ष्. ८८-८९ ऊर्बन् डेवेलोप्.><ढ्हनन्जय् खुमर्>

४.१ गृह निर्माण अग्रिम उन स्थायी और अस्थायी केन्द्रीय सरकारी कर्मचारियों को
अनुमेय है, जिन्होंने कम से कम १० वर्ष की निरन्तर सेवा कर ली है. इस मंत्रालय
द्वारा १-४-७८ से प्रदत्त शक्तियों के अन्तर्गत संबंधित मंत्रालय/विभाग केन्द्रीय
सरकार के अलग-अलग कर्मचारियों से प्राप्त आवेदनों की जांच करते हैं तथा स्वीकृतियां
जारी करते हैं. वित्त मंत्रालय के बजट अनुदान में उदृष्टि निधियों का इस मंत्रालय
द्वारा विभिन्न मंत्रालयों/विभागों को नियतन किया जाता है तथा आवधिक विवरणियों के
माध्यम से व्यय पर निगरानी रखी जाती है. वर्ष १९८८-८९ के दौरान विभिन्न मंत्रालयों
के ११५ करोड़ रुपये की राशि का नियतन किया गया.
वर्ष १९८८-८९ के दौरान सतर्कता क्रियाकलाप
५. मंत्रालय और इसके सम्बद्ध/अधीनस्थ कार्यालयों में सतर्कता एकक ने अपने
उत्तरदायित्व सन्तोषप्रद रूप से निभाये. जनवरी से दिसम्बर, १९८८ के वर्ष के दौरान
३६५ निरीक्षण किये गये और १२७२ शिकायतों का निपटान किया गया. केन्द्रीय सतर्कता
आयोग की सहायता से, जहां आवश्यक थी, २६२ सतर्कता मामले निपटाये गये २६३
अधिकारियों को आरोप-पत्र दिये गये और ८५ अधिकारियों को निलम्बित किया गया.
१०७ दोषी अधिकारियों को दण्ड दिया गया. १५ ठेकेदारों के नाम काली सूची में डाले
गये.
संसद कक्ष
६. वर्ष १९८८ के दौरान इस मंत्रालय ने स्थानीय निकायों, आवास, केन्द्रीय लोक
निर्माण विभाग, जलपूर्ति, शहरी विकास आदि से संबंधित मामलों जैसे विषयों पर
८७ तारांकित प्रश्नों सहित १३६८ संसद प्रश्नों का उत्तर दिया. इन १३६८ प्रश्नों का
उत्तर देते समय २७० संसद प्रश्नों के संबंध में आश्वासन देने पड़े. वर्ष १९८८ के
दौरान इस मंत्रालय के विभिन्न प्रभागों ने ३१२ आश्वासनों को कार्यान्वित किया
जिनमें १९८८ के पूर्व कुछ संसद प्रश्नों के उत्तर में दिए गए आश्वासन भी शामिल थे.
६.१ वर्ष १९८८ के दौरान संसद के दोनों सदनों में दिल्ली भाटक नियंत्रण (संशोधन)
अधिनियम, १९८८ पारित किया गया था. शहरी विकास मंत्री द्वारा संसद के दोनों सदनों
में राष्ट्रीय शहरीकरण आयोग की रिपोर्ट पर एक वक्तव्य दिया गया. संसद के शरद्कालीन
सत्र, १९८८ में राज्य सभा में राष्ट्रीय आवास नीति पर बहस की गई. समय की कमी
के कारण इस पर लोक सभा में बहस नहीं की जा सकी. राष्ट्रीय आवास नीति पर
लोक सभा में संसद के बजट, १९८९ में बहस होने की आशा है.
६.२ वर्ष १९८८ में लोक सभा में नियम ३७७ के तहत तथा राज्य सभा में विशेष प्रस्ताव
के रूप में उठाये गए ५२ मामले प्राप्त हुए तथा उन पर इस मंत्रालय में कार्रवाई की
गई. इस समय माननीय सदस्यों को अभी भी ३१ मामलों में अन्तिम उत्तर दिया जाना
शेष है.
६.३ वर्ष १९८८ के दौरान, इस मंत्रालय से सम्बद्ध परामर्शदात्री समिति की ६ बैठके
हुई जिनमें परामर्शदात्री समिति के माननीय सदस्यों द्वारा प्रस्तावित विभिन्न
सुझावों/मदों के अलावा निम्नलिखित महत्वपूर्ण मसलों पर विचार-विमर्श किया गया:-
 १. हड़कों का कार्यकरण और ह़्अड़कों द्वारा प्रशासित और प्रवर्तित विभिन्न आवास
 तथा अन्य योजनाएं और क्रियाकलाप.
 २. शहरी मलिन बस्तियों का पर्यावरण सुधार तथा शहरी मूलभूत सेवा योजनाएं.
६.४ इस मंत्रालय के नियंत्रणाधीन विभिन्न संगठनों की वार्षिक रिपोर्ट और लेखा
परीक्षित खातों के अलावा वर्ष १९८८ के दौरान संसद के दोनों सदनों में निम्नलिखित
नियम/विनियम/अधिसूचनाएं, आदि सभा पटल पर प्रस्तुत किये गये:-
 १. पंजाब नगर पालिका (संशोधन) विधेयक, १९८७.
 २. राष्ट्रीय राजधानी क्षेत्र योजना बोर्ड विनियमन, १९८६-इसमें संशोधन.
 ३. तमिलनाडु पालिका इंजीनियरिंग और जल कार्य सेवा नियमावली, १९७८-नियम ६
 में संशोधन.
 ४. राष्ट्रीय राजधानी क्षेत्र योजना बोर्ड (संशोधन) विनियमन, १९८८.
 ५. तमिलनाडु नगर निगम कानून (संशोधन) अधिनियम, १९८८.
 ६. नगर भूमि (अधिकतम सीमा और विनियमन (संशोधन) नियमावली, १९८८.
 ७. दिल्ली विकास प्राधिकरण (विकसित नजूल भूमि का निपटान) (संशोधन)
 नियमावली, १९८८.
 ८. दिल्ली भाटक नियंत्रण (संशोधन) अधिनियम, १९८८ के लागू करने के संबंधित
 अधिसूचना.
कर्मचारी कल्याण तथा कर्मचारी संबंध
७. संयुक्त परामर्शदात्री तंत्र कर्मचारियों की समस्याओं तथा शिकायतों पर बहस के
लिए तथा मंत्रालयों की क्षमता के अंदर-बकाया मुद्दों का समाधान ढ़ूंढने के लिए
अच्छा मंच उपलब्ध करता रहा. विभागीय परिषद् (जेओ सीओ एमओ) की दो बैठक
क्रमश: २६/२७ अप्रैल, ८८ और १०/११ जनवरी, ८९ हुई थी. चतुर्थ वेतन आयोग की
सिफारिशों के कार्यन्वयन में आने वाली विसंगतियों को दूर करने के लिए सचिव की
अध्यक्षता में विभागीय परिषद् (जेओ सीओ एमओ) की एक विसंगति समिति का गठन किया
गया. इस समिति की पहली बैठक १ मार्च, ८९ को हुई.
७.१ सचिवालय तथा इसके सम्बद्ध एवं अधीनस्थ कार्यालयों में स्टाफ तथा कर्मचारियों
के लिए कल्याण गतिविधियों पर प्रशासन के विभिन्न स्तरों पर उचित ध्यान दिया जाता
रह् . विभिन्न कार्योलयों के मनोरंजन तथा सांस्कृतिक क्लबों ने विभिन्न खेलों और
क्रियाकलापों में भाग लिया.
७.२ कल्याण उपाय के रूप में मंत्रालय के सचिवालय तथा इसके सम्बद्ध/अधीनस्थ
कार्यालयों में भी समीक्षाधीन अवधि के दौरान महिला सामूहिक कक्षों की व्यवस्था की
गई.
७.३ राष्ट्रीय एकता सप्ताह मनाया गया और राष्ट्रीय एकता पर एक सांस्कृतिक कार्यक्रम
आयोजित किया गया था जिसमें हमारे अपने ही कर्मचारियों ने सुन्दर रचनाएं तथा गीत
और राष्ट्रीय एकता पर एक नाटक प्रस्तुत किया .
७.४ मंत्रालय के सचिवालय के पांच व्यक्तियों को नेशनल एसोसियोशन  फ क्रिटीकल
केयर मेडिसन (इंडिया) द्वारा चलाये गये चिकित्सा राहत और पुनरुज्जीवन पाठ्यक्रम
में प्रशिक्षण के लिये भेजा गया.
भूतपूर्व सैनिकों को रोजगार
८. मंत्रालय में प्रशासन के प्रभारी निदेशक उप निदेशक उप सचिव भूतपूर्व सैनिकों के
रोजगार से संबंधित कार्य के लिए सम्पर्क अधिकारी के रूप में कार्य करते रहे. इस
विषय पर सरकारी नियमों और विनियमनों एवं आदेशों के कार्यान्वन पर निगरानी
रखने के लिये सम्बद्ध एवं अधीनस्थ कार्यालयों और सार्वजनिक क्षेत्र उपक्रमों में
अतिरिक्त सम्पर्क अधिकारियों को भी नामित किया गया. मंत्रालय इसके सम्बद्ध एवं
अधीनस्थ कार्यालयों और सार्वजनिक क्षेत्र उपक्रमों में भूतपूर्व सैनिकों की
नियुक्ति से संबंधित सांख्यिकीय सूचना परिशिष्ट- में दी गई है.
अनुसूचित जाति तथा अनुसूचित जनजाति के लिए आरक्षण
९. इस मंत्रालय में अनुसूचित जाति तथा अनुसूचित जनजाति के लिए नौकरियों में
आरक्षण सें संबंधित सरकारी आदेशों के कार्यन्वयन पर एक विशेष कक्ष द्वारा निगरानी
रखी जाती है. यह कक्ष, सरकारी आदेशों के अनुपालन को सुनिश्चित करने के लिए
बनाए गए रोस्टरों का समय-समय पर निरीक्षण करने के अतिरिक्त अनुसूचित जाति
तथा अनुसूचित जनजातियों के कर्मचारियों से प्राप्त शिकायतों की, यदि कोई हो, जांच
भी करता है.
सार्वजनिक क्षेत्र के उपक्रमों में अनुसूचित जाति और अनुसूचित जनजाति का कल्याण
राष्ट्रीय भवन निर्माण निगम
१०. सेवाओं में आरक्षण सम्बन्धी सरकारी निदेशों का अनुपालन करने तथा अनुसूचित
जाति/अनुसूचित जनजाति के कर्मचारियो के शीघ्र निपटान के लिये अनुसूचित जाति/
अनुसूचित जनजाति के लिये सम्पर्क अधिकारी की सहायता करने के लिये निगम में
एक विशेष कक्ष है. निगम इन श्रेणियों से सम्बन्धित कर्मचारियों को सेवा कालीन
प्रशिक्षण देने पर बल देता रहा है.
हिन्दुस्तान प्रिफैब लिमिटेड
११. अनुसूचित जाति/अनुसूचित जनजाति के कर्मचारियों को शिकायतों के शीघ्र निपटान
के लिये तथा सेवाओं में आरक्षण सम्बन्धी सरकार के निर्देशों का अनुपालन सुनिश्चित
करने के लिये उपक्रम में एक विशेष कक्ष की स्थापना की गई है. ऐसे कर्मचारियों के
बच्चों को उच्च शिक्षा जारी रखने के लिये छात्र-वृतियां दी जाती है और बोर्ड/
विश्वविद्यालय परीक्षाओं में प्रथम तीन तक स्थान पाने वालों को नकद पुरस्कार भी
दिये जाते हैं.
११.१ मंत्रालय और इसके अन्य कार्यलयों में अनुसूचित जाति तथा अनुसूचित जनजाति
के प्रतिनिधित्व से सम्बन्धित सांख्यिकीय सूचना परिशिष्ट-ई से ईध् तक दी गई है.
लोक शिकायत कक्ष
१२. उप सचिव (निर्माण) की देख-रेख में इस मंत्रालय का लोक शिकायत कक्ष लोक
शिकायतों का नितान्त रूप से समाधान सुनिश्चित करता है. मंत्रालय में लोक शिकायत
कक्ष की शुरुआत होने के पश्चात् २८५ लोक शिकायते प्राप्त हुई, जिसमें से १२०
शिकायतों का समाधान कर दिया गया है.
हिन्दी का उत्तरोत्तर प्रयोग
१३. मंत्रालय और इसके नीचे वर्तमान में प्रासंगिक संघटनों में २ उप-निदेशक
(राजभाषा), २९ हिन्दी अधिकारी, ७ वरिष्ठ हिन्दी अनुवादक, १०३ कनिष्ठ
हिन्दी अनुवादक, १ कार्यालय अधीक्षक (हिन्दी), ३ कार्यालय सहायक (हिन्दी),
१ तकनीकी सहायक (हिन्दी) तथा सहायक अनुवादक, २ तकनीकी अनुवादक,
अनुवाद तथा अन्य संबंधित कार्यों में कार्यरत हैं.
१३.१ इस मंत्रालय तथा इसके अन्तर्गत कार्य कर रहे कार्यालयों/संगठनों के कार्य
में हिन्दी प्रयोग को बढ़ाने के लिए वर्ष के दौरान किए गए निम्नलिखित प्रयास:-
 (क) मंत्रालय तथा इसके कार्यालयों में पर्याप्त संख्या में हिन्दी टाइपराइटर,
 विद्युत द्विभाषिक टाइपराइटर उपलब्ध कराए गए थे. वर्ष १९८८ में ८०
 कर्मचारियों को हिन्दी टाइपिंग प्रशिक्षण तथा ३१ कर्मचारियों को हिन्दी
 आशुलिपि के लिए नामित किया गया.
 (ख) मंत्रालय में आवास, शहरी विकास, जलपूर्ति तथा स्वच्छता निर्माण कार्य,
 भूमि उपयोग तथा उद्यान, सरकारी सम्पदाओं का प्रबन्ध तथा अनुरक्षण,
 मुद्रण, प्रकाशन तथा लेखन सामग्री और स्थानीय स्वयत शासन के विभिन्न
 विषयों पर हिन्दी में मूल पुस्तक लेखन/अनुदित पुस्तकों के लिए एक
 पुरस्कार योजना वर्ष के दौरान जारी थी. इसी प्रकार केन्द्रीय लोक निर्माण
 विभाग में भी विश्वकर्मा पुरस्कार नामक एक योजना लागू की गई थी. इस
 मंत्रालय के नियंत्रणाधीन अनेक कार्यलयों ने कर्मचारियों को हिन्दी में
 टिप्पण तथा आलेखन करने के लिए प्रोत्साहित करने हेतु नकद पुरस्कार
 योजनाएं चलाई. इन योजनाओं के अन्तर्गत इस मंत्रालय तथा इसके
 सम्बद्ध/अधीनस्थ कार्यालयों व सार्वजनिक क्षेत्रीय उपक्रमों के कर्मचारियों
 को १२,४७०/- रुपये के पुरस्कार दिए गए.
 (ग) ५५ कोडों/मैनुअलों/तकनीकी प्रकाशनों में से ५० अब तक हिन्दी में मुद्रित
 हो चुके हैं तथा शेष ५ पुनरीक्षाधीन है.
 (घ) वर्ष १९८८ के दौरान शहरी विकास मंत्रालय की हिन्दी सलाहकार समिति की
 बैठक विज्ञान भवन में हुई. मंत्रालय तथा इसके अन्तर्गत अन्य कार्यालयों की
 राजभाषा कार्यान्वयन समितियों की समय-समय पर अनेक बैठके हुई जिनमें
 हिन्दी के प्रयोग में प्रगति की पुनरीक्षा की गई.
वर्ष १९८८ के दौरान, हिन्दी पखवाड़े का आयोजन करते समय सितम्बर, १९८८ में
सरकारी काम में हिन्दी के प्रयोग के लिए सभी कार्यालयों तथा उपक्रमों आदि में
माननीय शहरी विकास मंत्री की एक अपील तथा एक संदेश वाल-कलेण्डर प्रदर्शित
किये गये.
 (ड़) हिन्दी के प्रयोग की प्रगति का मूल्यांकन करने के लिए विभिन्न नगरों में
 स्थित विभिन्न कार्यालयो का मंत्रालय के अधिकारियों तथा इसके नियंत्रणाधीन
 कार्यालयों ने निरीक्षण किया. सब मिलाकर वर्ष के दौरान मंत्रालय तथा इसके
 अधीनस्थ कार्यालयों/उपक्रमों के ९३ कार्यालयों तथा ७३ अनुभागों का निरीक्षण
 किया गया. कमियां, संबंधित विभागों के ध्यान में लायी गयीं तथा अपचारी
 उपाय सुझाये गये.
 (च) प्रतिवेदनायधीन वर्ष के दौरान मंत्रालय तथा इसके सम्बद्ध एवं अधीनस्थ
 कार्यालयों ने ५५,८७२/- रुपए की हिन्दी पुस्तकें खरीदी
 (छ) वर्ष के दौरान कई हिन्दी प्रतियोगिताएं नामत: हिन्दी निबन्ध प्रतियोगिता,
 हिन्दी टिप्पण तथा आलेखन प्रतियोगिताएं आयोजित की गई थीं और इनमें
 भाग लेने वालों को पुरस्कार दिये गये थे. मंत्रालय और इसके सम्बद्ध एवं
 अधीनस्थ कार्यालयों में कई हिन्दी कार्यशालाएं भी आयोजित की गई थीं.
हिन्दी एककों ने अतिरिक्त गतिविधियां भी शुरू कीं, जो इस प्रकार हैं:-
 (इ) मंत्रालय (सचिवालय):- प्रत्येक माह का प्रथम दिन "हिन्दी दिवस"
 के रूप में घोषित किया गया है, जिसके लिए सचिव द्वारा मंत्रालय के
 सभी अधिकारियों को अपना कार्य हिन्दी में करने के लिए निर्देश जारी
 किए गए हैं.
 (इइ) महानिदेशालय (निर्माण)- केन्द्रीय लोक निर्माण विभाग:- "विश्वकर्मा
 पुरस्कार" योयना के अन्तर्गत एक सहायक इंजीनियर को उसकी पुस्तक,
 जिसका शीर्षक "भवनों में अग्नि सुरक्षा" है, के लिए द्वितीय पुरस्कार दिया
 गया है. केन्द्रीय लोक निर्माण विभाग को हिन्दी के प्रयोग में बेहतर कार्य
 करने के लिये क्षेत्रीय राजभाषा सम्मेलन चण्डीगढ़ में प्रथम पुरस्कार दिया
 गया है.
(इइइ) मुद्रण निदेशालय:- राजभाषा विभाग द्वारा १६.९.१९८८ को विज्ञान भवन में
 आयोजित अखिल भारतीय राजभाषा सम्मेलन के अवसर पर इस निदेशालय
 ने छपाई कार्य संबंधी एक प्रदर्शिनी लगाई.
 आवास तथा मानव बस्तियां
आवास राज्य का विषय है, परन्तु सामाजिक आवास योजनाएं विशेषकर वे जो
२०-सूत्री कार्यक्रम में आती हैं, को और अधिक प्रभावों तथा कुशल कार्यन्वयन के
संदर्भ में आम कार्यक्रमों और प्रस्तावों के बारे में नीति प्रतिपादन करने के
लिए केन्द्रीय सरकार उत्तरदायी है. पंचवर्षीय योजनाओं में राषट्रीय नीति व्यक्त
की जाती है तथा राज्य सरकारों को योजना प्राथमिकताओं और स्थानीय आवश्यकताओं
के अनुसार सामाजिक आवास योजना कार्यान्वित करना अपेक्षित है.
राष्ट्रीय आवास नीति
२. आवास तथा मानव बस्तियों के क्षेत्र में अल्पकालीन तथा दीर्घ कालिक परिप्रेक्ष्यों
पर केन्द्रित करने के लिए एक व्यापक राष्ट्रीय आवास नीति बनाई गई है. समाज के
निर्धन एवं वंचित वर्गों के हित में प्राथमिकताएं निर्धारित करते समय राष्ट्रीय
आवास नीति में इन लक्ष्यों की प्राप्ति के लिए उद्देश्यों एवं नीतियों की रूपरेखाओं
की स्पष्ट रूप से व्याख्या की गई है. समर्थ वातावरण बनाने के लिए विभिन्न
वैधानिक परिवर्तनों पर भी ध्यान दिया गया है. प्रमुख दबाबी क्षेत्र के रूप में
आवासीय वित्त प्रणाली के लिए संस्थानिक रूपरेखा को सुदृढ़ करना अभिन्न समझा
गया है. उद्देश्यपूर्ण भूमि नीति की आवश्यकता, वित्तीय प्रोत्साहनों का प्रावधान,
गैर-सरकारी संगठनों का सक्रिय रूप से सम्मिलित होना, मलिन बस्तियों का
विकास तथा अनौपचारिक क्षेत्र में आवासीय जनशक्ति का विकास, नवीन तथा कम
लागत की भवन निर्माण सामग्री पर भी बल दिया गया है. नीति विषयक दस्तावेजों
को राज्य सभा द्वारा अनुमोदित कर दिया गया है. आवास मंत्रियों के सम्मेलन के
दौरान इस नीति के कार्यान्वयनार्थ कार्य की संदर्श योजनायें तैयार करने के लिए
राज्य सरकारों/संघ राज्य क्षेत्र प्रशासनों से अनुरोध किया गया है. बड़े पैमाने पर
वास्तविक एवं वित्तीय लक्ष्यों सहित अल्पकालीन कार्य योजनाएं तैयार करने का
प्रस्ताव है.
राष्ट्रीय आवास बैंक
३. भारतीय रिजर्व बैंक की सहायता के रूप में १०० करोड़ रुपये की प्राधिकृत
प्राथमिक पूंजी से ९ जूलाई, १९८८ से राष्ट्रीय आवास बैंक की स्थापना की गई है.
आवासीय वित्त संस्थाओं को बढ़ावा देने तथा आवासीय क्षेत्र के लिए संसाधन जुटाने
के लिए राष्ट्रीय आवास बैंक एक प्रमुख अभिकरण होगा. आवासीय नीति की रूपरेखा
के भीतर आवासीय वित्त के लिए विभिन्न सूत्रों से यह मंत्रालय घनिष्टता से जुड़ा
हुआ है.
३.१ जैसा कि वित्त मंत्री के बजट भाषण में बताया गया है, राष्ट्रीय आवास बैंक ने
एक घर की अधिमान्य आबंटनार्थ एक गारंटी ऋण से जुड़ी हुई बचतों को जुटाने के
लिए एक "गृह ऋण खाता योजना" प्रतिपादित की है और इसे जूलाई, १९८९ में
आरम्भ करने का विचार है.
बंधक बीमा योजना
४. आवासीय वित्त व्यवस्था के लिए आवश्यक द्रवता उपलब्ध कराने के विचार से,
इस मंत्रालय के परामर्श से वित्त मंत्रालय द्वारा आवास बंधक बीमा योजना तैयार की
जा रही है.
भवन निर्माण केन्द्र
५. हडकों तथा राज्य सरकारों के परामर्श से, निर्माण अथवा निर्मिथी केन्द्र
(बिल्डिंग सेन्टर) स्थापित करने के लिए इस मंत्रालय ने राष्ट्रीय कार्यक्रम शुरू
किया है, ताकि कम लागत के निर्माण दक्षताओं तथा नवीन तकनीकियों के
माध्यम से भवन निर्माण सामग्री एवं घटकों के उत्पादन में कारीगरों को प्रशिक्षित
किया जा सके.
