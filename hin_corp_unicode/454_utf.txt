<णटुरल् श्चिएन्चे><थेअट्हेर् अन्ड् छ्लिमटे><ष्.फ्. झइस्तल्><ंअन्जम् श्हस्ट्र><१९८०><ण् भ् ठ्><णेत् ढेल्हि><११६ टो १२१><२३५०><झइस्तल्-ंअन्सम् श्हस्ट्र>

इन दोनों संभावनाओं में से प्रथम उस क्षेत्र में स्थित एक स्पष्टत: कम
विकसित पर बड़े परिमाण में परंपरागत शस्त्रों के प्रदान से नियंत्रित रूप
से वर्धित शक्ति वाले चौथे देश के लाने पर निर्भर करती है. "चौथे देश की
संकल्पना भी मिलते हैं जबकि तीसरे देश की आपत्तियों और अतिसंवेदनशीलताओं
का स्पष्टत: निराकरण भी हो जाता है. चूंकि युद्ध सामग्री और मशीनरी
प्रदान करने की अधिशक्तियों की क्षमता किसी भी समय तीसरे देश की अवशोषण
क्षमता से अधिक होती है अतएव चौथे देश को बिना स्वाग्रह की अवस्था तक
उन्मत बनाये पूर्व नियोजित विस्तार कार्यक्रम के सुसंगत सैनिक सामान दिया
जा सकता है. यह काम इन विचारों पर आधारित है: अधि-~शक्तियों को अपने
आदमियों की बलि नहीं देनी पड़ती, अतएव वे घरेलू आलोचना से अपेक्षाकृत बचे
रह सकते है; वे तीसरे देश के झगड़ों में सीधे अंतर्भावित नहीं होते अतएव
वे अंतर्राष्ट्रीय आलोचना से बच सकते हैं; और देश संभवत: नृजातीय समानता
के साथ उसी क्षेत्र का हो सकता है अतएव तीसरे देश के गुट अपने स्वभाव से
बाध्य होकर चौथे देश के हस्तक्षेप का स्वागत कर सकते हैं.
दूसरा विकल्प दुश्चक्र को बन्द करने के समान है. संसारव्यापी विरोध से
बंधी हुई अधिशक्तियों की प्रत्यक्ष युद्ध लड़ने की निरंतर प्रेरणा दमित
इच्छा के रूप में अधिकाधिक बदलती जायेगी, जिसकी तुष्टि प्रच्छन कार्यो से
होगी, जो न घोषित होंगे, न प्रेक्षित होंगे न चर्चित होंगे. ऐसे
प्रच्छन्न सीमित युद्ध का सबसे शक्तिशाली शस्त्र मौसम शस्त्र है. इसके
लिए केवल यही आवश्यक है कि संसार के महासागरों पर परिभ्रमण करने वाले
वर्तमान नैसर्गिक बेड़ों को मौसम एवम् जलवायु के नियंत्रित एवं
युक्तिसंगत आपरिवर्तन के लिए सुव्यवस्थित आधारों में परिवर्तित कर दिया
जाय. लगातार दो-तीन वर्ष तक सूखा शस्त्र के प्रयोग से राष्ट्रों को बड़ी
आसानी से डराया-धमकाया जा सकता है. दावाग्नि में वृद्धि करके या आकस्मिक
बाढ़ उत्पन्न करके अर्थव्यवस्था को अस्थायी रूप से भंग किया जा सकता है
अथवा जलवायुतंत्र में विनाशकारी परिवर्तन द्वारा विरोधी अधिशक्ति को
गंभीर आर्थिक क्षति पहुंचाई जा सकती है. मौसम शस्त्र के शिल्पविज्ञान में
निर्णायिक उत्कृष्टता प्राप्त देश की भयादोहन चाल से भी लाभ हो सकता है.
इसके लिए वह तुल्यकारी कार्रवाई के लिए पूरी लैस जहाजों और विमानों को
वास्तव में प्रस्तरित करता है ताकि केंद्रीय कमान से जैसे ही हरी झंडी का
संकेत मिले वैसे ही लक्ष्य के चतुर्दिक के जल-~वायु तंत्र को बदला जा
सके.
भयादोहन के साधन के रूप में मौसम शस्त्र की प्रभावित निश्चित रूप से
न्यूक्लीय शस्त्रों और प्रक्षेपाशस्त्रों दोनों की-सम्मिलित प्रभाविता से
अधिक है. दोनों पक्षों के पास कुछ `दस-सहस्र' बमों और प्रक्षेपास्त्रों
के शस्त्र भंडारों के होने से उत्पन्न न्यूक्लीय संकट `सब या कुछ नहीं'
के द्विध निर्णय के समान है अर्थात यह पूर्ण सर्वनाश और प्रभावहीनता तक
गत्वरोध जारी रखने के बीच चुनाव की स्थिति निरूपित करता है. चुंकि कोई
मध्यमार्गी समाधान नहीं है अतएव गत्यवरोध के विद्यमान रहने की ही संभावना
है. सर्वनाश करने के लिए राष्ट्रीय निर्णय लेने की धमकी में राष्ट्रीय
पागलपन की या निर्णय का अधिकार किसी ऐसे व्यक्ति को सौपने की, जिसमें
पागल-~पन का चिन्ह हो या आत्मघात करने की प्रवृत्ति हो, पूर्व कल्पना
निहित है, अतएव ऐसा मालूम होता है कि न्यूक्लीय भयादोहन उत्तरोत्तर
प्रभावहीन होता जायेगा. दूसरी ओर सिद्धांत रूप से मौसम शस्त्र सर्वनाश
किये बिना ही विरोधी देश की अर्थव्यवस्था को गुप्त रूप से पंगु बना सकता
है. किसी देश के मौसम एवं जलवायु शस्त्रों की युद्धनीति की प्रवृति
विरोधी की उन प्राकृतिक भौगोलिक तथा जलवायु संब ंधी असुविधाओं को उपयोग
में लाने की होती हैं जो उसके अपने देश के लिए हितकर हो या कम से कम उसके
प्रतिकूल न हों. अपने पूर्ण नियंत्रण में स्थित एक ऐसी ही प्राकृतिक
अपेक्षाकृत अधिक सुविधा से लाभ उठाने के लिए जिसमें किसी अन्य देश को
हानि पहुंचे, कोई देश स्वभावत: प्रच्छन्न किस्म का प्रतिस्पर्धी युद्ध
आरम्भ कर सकता है जिसमें कोई भी दूसरे को निश्चयपूर्वक दोष नहीं दे सकता.
सामरिकीविद बहुत दिनों से ऐसे शस्त्र को ढूंढते थे और उन्हें एक ऐसा
शस्त्र मिल गया है जो अव्यवस्थित अनुशासनहीन संसार में, जहां सत्य पर बल
की अस्थायी विजय होती है, पनप सकता है.
पर्यावरण परिघटनाओं में निहित भौतिक सिद्धांतों और पर्यावरणी आपरि-~वर्तन
के शिल्प-विज्ञान की जटिलताओं दोनों की ही जानकारी में कमी है. परन्तु
स्वाभाविक गुणों के कारण इस शिल्प-विज्ञान को पूर्णता प्रदान करने के लिए
अधिक निवेश मिल सकता है और इससे राष्ट्रों के शस्त्रागार में इसे
उत्तरोत्तर अधिक स्थान मिलेगा. हां, प्रकट युद्ध के अनुत्साहनों से यह
संकट काल की वर्तमान अवस्था द्वारा लाये जाने के पूर्व ही लाया जा सकता
है. प्रकृति की बड़ी-बड़ी अनियमितताओं के कारण झंझे, बाढ़, सूखे, भूकंप
और सुनामी विनाशात्मक परिमाण में आते हैं जो ऐसे `गुप्त-युद्ध' के लिए
प्राकृतिक आवरण प्रदान करते हैं जिसको न तो कभी घोषणा करने की न
उत्पीड़ितों को कभी जानकारी देने की आवश्यकता होती है. केवल संचा-~लकों
की जानकारी में सीमित रहकर, युद्ध वर्षो तक चलता रह सकता है और इसके बीच
तमाम वक्त विजेता देश राजनैतिक मैदान में इसकी प्रतिक्रिया को समेकित
करता रहता है. मानसून पर अत्याधिक निर्भर देश तीन क्रमिक सूखों से पंगु
हो जायेगा जिसके कारण यह संप्रतिबंध खाद्यान्न की सहायता भी मांगने को
बाध्य होगा. इसके फलस्वरूप शासन में एक या दूसर ई अधिशक्ति के मनोनुकूल
परिवर्तन भी हो सकता है. यदि हस्तक्षेप का भी संदेह हो तो किसी विशेष देश
को दोष देने में लोग असमर्थ होते हैं. जब इस प्रकार किसी देश की
इच्छाशक्ति व्यवस्थित ढंग से हर ली जाती है तब सुनियोंजित दीर्धकालिक
युक्ति के भाग के रूप में चौथे देश की संकल्पना का उपयोग करके उसे
बलपूर्वक हथियाने की कोशिश की जा सकती है.
सुंदूर भविष्य में जब मौसम और जलवायु आपरिवर्तन के विज्ञान और
शिल्प-~विज्ञान में दक्षता प्राप्त हो जायेगी तब सीमित युद्ध की संकल्पना
में और रूपांतर होगा. स्थानीय झगड़ों का धीरे-धीरे अंत हो जायेगा, उनका
स्थान भूमंडलीय प्रच्छन्न युद्ध ले लेंगे. उस समय ये विशेष रूप से जोर
पकड़ेंगे जब वैचारिक और भौगोलिक ध्रुवीकरण एक साथ होंगे अर्थात् जब
पृथ्वी के बड़े-बड़े समीपस्थ क्षेत्र एक या दूसरी विचारधारा के प्रति
आस्था प्रकट करें. उस समय महाद्वीपीय पैमाने पर जलवायु में हस्तक्षेप
करना, या जलवायु तंत्र में, अतिविलंब से गोचर, आर्थिक क्षोभ उत्पन्न करना
भी आसान होगा.
मौसम युद्ध के आर्थिक प्रभाव से इसमें एक अतिरिक्त आयाम के जुड़ जाने की
संभावना है. संसार की बहुध्रुवीय सत्ता की राजनैतिक अधिकाधिक बड़ी-बड़ी
आर्थिक समस्याओं पर केन्द्रित हो रही है. इस प्रकार की संभावनाओं के दो
पूर्ववर्ती उदा-~हरण है: पश्चिम एशिया की राज्य व्यवस्था और तेल संकट के
बीच प्रेक्षणीय संबंध और कुछ चुने हुए देशों की रक्षा सामर्थ्य को क्षीण
करने के लिये भूमंडलीय मुद्रा प्रणाली में हस्तक्षेप. मौसम तथा जलवायु
आपरिवर्तन के आर्थिक प्रभाव इतने दूर-~गामी होते हैं कि किसी आगामी मौसम
युद्ध की मूलाधार सामरिक गणना में परोक्ष आर्थिक प्रभुत्व के प्रबल,
यद्यपि सूक्ष्म, कारणों के होने की आशा करना तर्कहीन नहीं होगा.
एक अपरंपरागत युद्ध, पर अंतर के साथ
स्थूल स्तर पर छापामार युद्ध से लेकर परिष्कृत स्तर पर मौसम युद्ध तक
विस्तृत अपरंपरागत युद्ध मूलत: निर्बलों द्वारा सबलों पर विजय प्राप्त
करने या सबलों द्वारा अपेक्षाकृत कम निवेश से निर्बलों को डराने-धमकाने
के साधन हैं. अपरंपरागत चालों पर विजय पाने के लिये परंपरागत साधनों में
निवेश अनुपात से इतना अधिक साबित हुआ है कि अधिशक्तियां भी अपरंपरागत
युद्धों को प्रोत्साहन दे रही है. छापामार व्यूहरचना प्रारंभ में
स्वतंत्रता सैनिकों द्वारा विभिन्न देशों में अपनाया गया था पर इसमें
अधिशक्तियों के अंतर्भावित होने से इसकी परिभाषा में एक सूक्ष्म मोड़ आ
गया है. विज्ञान और शिल्प-विज्ञान का अधिकाधिक दुष्प्रभाव पड़ने से इन
अप-~रंपरागत साधनों का परिष्कार हुआ है. अपरंपरागत युद्ध चाहे जिस प्रकार
का हो उसमें एक प्रच्छन्न व्यवस्था अंतर्निहित होती है.
अपरंपरागत युद्ध का निम्न वर्णन साधारण छापामार युद्ध तथा परिष्कृत युद्ध
दोनों ही के बारे में समान रूप से सच उतरेगा. प्रारूपिकत: ऐसे युद्धों का
आरंभ ऐसा होता है कि बहुत दिनों तक सैनिक कार्रवाई का बिल्कुल पता नहीं
चलता. समूची कार्रवाई दीक्षित लोगों के एक गुप्त संगठन द्वारा की जाती
है. ये लोग कार्रवाई की गोपनीयता को सुरक्षित रखते हैं या सुरक्षित रखने
के लिए बाध्य किये जाते हैं. कार्य पहले अपेक्षाकृत छोटे पैमाने पर आरंभ
होता है ताकि गुप्त संगठन को धीरे-~धीरे व्यवस्थित किया जा सके.
जैसे-जैसे तंत्र की विश्वसनीयता में बढ़ोत्तरी होती है वैसे-वैसे इसके
कार्य और विस्तार में वृद्धि होती जाती है. वे ऐसे स्थानों पर, ऐसे समय
और इस प्रकार हमला करेंगे कि पहले लोगों का विश्वास हिल उठे और शासन करने
वाली सरकार डगमगाने लगे. व्यवस्था को नष्ट करना उसे पुनर्गठित करने की
अपेक्षा आसान होता है, अतएव आतंकवादियों को हमेशा एक तरफा लाभ होता है.
मुख्य ध्येय देश की पुलिस और फौज को हराना नहीं वरन् अव्यवस्थित करना
होता है, ताकि संकट की स्थिति का सामना करने में सरकार की कमजोरी का
सार्वजनिक रूप से पर्दाफाश किया जा सके.छापामार युद्ध द्वारा यह सीधे संपन्न होता है और मौसम युद्ध द्वारा
परोक्ष रूप से. इस समय स्थापित सत्ता की क्षीण होती हुई शक्ति असंतुष्ट
तत्वों से समझौता करने से मना करने से मना करने में असमर्थ होती है.
छापामार युद्ध में इससे धीरे-धीरे जनसंख्या के काफी भागों पर सैनिक
नियंत्रण हो जाता है और एक नवीन क्रांतिकारी शासकीय सत्ता की स्थापना इस
उदेश्य से होती है कि वह एक-~एक कदम करके स्थापित सत्ता का स्थान लेगी.
दूसरी ओर मौसम युद्ध में इसे चौथे देश की संकल्पना के उपयोग से संपन्न
किया जा सकता है. निर्णायक अंतिम चरण कृत्रिम रूप से उत्पन्न संकट के
समाधान द्वारा आता है, जो अपूर्वानुमेय मार्ग अपना सकता है--सत्तारूढ़
सरकार टूट सकती है या हटायी जा सकती है या गतिरोध उत्पन्न हो सकता है
जिसमें आगामी कदम समझौते की बात चीत होती है. मौसम युद्ध में, बारंबार
संकटपूर्ण स्थिति उत्पन्न करके आहत देश के राजनैतिक संकल्प को क्षीण करने
और निम्म नैतिक बल और कमजोर सौदाकारी स्थिति वाली उसकी सरकार को समझौता
वर्ता की मेज पर जबर्दस्ती बुलाने से विशेष लाभ होता है. मौसम युद्ध की
सच्ची सफलता तब होगी जब इसे संपन्न करने में आहत देश को शंका न हो कि
कैसे यह घटित हुआ. एक प्ररूपी उदाहरण है कि लगातार दो-तीन वर्ष तक चुने
हुए देश पर सूखाशस्त्र के प्रयोग द्वारा उसे बिना पृष्ठभूमि की जानकारी
के समझौता वार्ता की मेज पर आकर वैचारिक अनुरूपता या राजनैतिक रियायत
अथवा दोनों के बदले खाद्यान्न की सहायता मांगने को बाध्य करना.
ऊपर के वर्णन से हम साफ साफ देख सकते हैं कि क्यों अपरंपरागत युद्ध के
संकट को पहचानना और सामना करना इतना कठिन होता है, चाहे वह छापामार युद्ध
जैसा साधारण हो अथवा मौसम युद्ध जैसा परिष्कृत. प्रतिकार की योजना बहुत
कुछ इस बात पर निर्भर होती है कि किस अवस्था में आहत देश को संकट की
जान-~कारी होती है. छापामार कार्रवाई के प्राथमिक लक्षणों के कम गंभीर और
आक-~स्मिक होने के कारण इससे गुंडागर्दी और अराजकता का भ्रम हो सकता है.
इसी तरह मौसम युद्ध के प्राथमिक लक्षण को गंभीर न मानकर इसे प्रकृति की
निरंकुशता समझ लिया जाता है उस दशा में छापामार कार्रवाई की अनुक्रिया
में व्याक्षोभी सैनिक कार्रवाई को जिस प्रकार असमायिक माना जाता है उसी
प्रकार संभावित हस्तक्षेप के दोषारोपण की हंसी उड़ायी जाती है. जब
कार्रवाई ऐसी अवस्था में पहुंच जाती है कि सुस्थापित सरकार वैसे कार्यो
को उचित ठहरा सके तब प्रच्छन्न कार्रवाई का जोर इतना अदम्य हो जाता है कि
सुरक्षा की सभी गणनायें हास्यस्पद रूप से गलत हो जाती है. यदि सरकार भारी
पैमाने पर इसके विरोध के लिए यथेष्ठ शक्ति संचालन नहीं कर सकी तो पहल खो
बैठगी और असहायावस्था में पुन: पहुंच जायेगी.
अपरंपरागत युद्ध में हार जीत धारणा भी अरंपरागत होती है. दोनों ही दशाओं
में प्रधिकरण तब तक वास्तविक विजय का दावा नहीं कर सकता जब तक संकट के
मूल कारण का समुचित निदान नहीं कर पाता और स्थायी आर्थिक और राजनैतिक
संरचना को बनाये रखने का सचेतन प्रयास नहीं करता. अपरंपरागत युद्ध चाहे
एक प्रकार का हो अथवा दूसरी प्रकार का उसके विरोध में हमलों की व्यवस्था
करना दोनों ही दशाओं का समान आधार होता है. नागरिकों को व्यापक
निहितार्थो के संबंध में शिक्षित करने के लिए और लोगों के मनोबल को क्षीण
होने से रोकने के लिए निश्चयपूर्वक प्रयास करना चाहिए. ठीक वैसे
छापामारों को उनके स्थानों से अलग रखने की युक्ति पड़ती है जहाँ उन्हें
जनसमर्थन प्राप्त होता है उसी प्रकार मौसम युद्ध की
सहायक-चतुर्थ-देश-युक्ति को देश के क्रिया-कलाप की मुख्य धारा से नियुक्त
करना आवश्यक है. जिस प्रकार छापामारों के ही देश में, उन्हीं की तरह रहने
और लड़ने के लिए, आदमियों को भेज कर उनके विरुद्ध कार्रवाई की जाती है,
उसी तरह मौसम युद्ध का विरोधी हमला संदिग्ध कार्रवाई के आधारों के
तंत्रिका केंद्रों, जैसे उनके महासागरी या भू-स्थिति आधारों के निकटस्थ
स्थानों पर करना चाहिए.
छापामार युद्ध और मौसम युद्ध की ऊपरवर्णित समानतायें अप्रत्याशित नहीं
हैं क्योंकि ये किसी भी प्रच्छन्न कार्रवाई के आधारभूत लक्षण हैं, जिसका
उद्देश्य सुस्थापित प्राधिकार को डरा-धमका कर किसी राष्ट्र पर उसकी
लापरवाही से प्रभुत्व स्थापित करना होता है.
गरीब आदमी का प्रति-भयादोहन
टाकवेल के अनुसार ग्यारहवीं शताब्दी से इतिहास का सबसे प्रभावी आंदोलन
समतावाद का अभियान रहा है. समसामयिक काल में इस धारणा का व्यापकीकरण
"सामूहिक समतावाद" में हो गया है जिससे मनुष्य की समता का विस्तार
राष्ट्रों की समता और राष्ट्रों में विद्यमान राज्य की समता तक हो गया
है. प्रजातीय विशिष्टता के अस्तित्व की धारणा की उत्तरोत्तर खंडन
मनोविज्ञानियों द्वारा किया जा रहा है, जिन्होंने संसार की प्रजातियों
में स्वाभाविक बुद्धि और सर्जकता के माप के सांख्यि-~कीय वितरण की अचरता
स्थापित की है. और विकासमान समाजों की सुसंस्कृत बनाने के लिए अपने नैतिक
उत्तरदायित्व की घोषणा करने वाले आर्थिक-रूप से उन्नत देशों की
संरक्षणात्मक अभिवृत्ति की अब तिरस्कार पूर्वक अवहेलना की जाती है.
