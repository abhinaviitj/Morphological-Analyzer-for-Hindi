<ळिटेरटुरे><ळेट्टेर्स्/ढिअरिएस्/श्पेएच्हेस्><ंअन्ग्ल् मुर्टि (ऐड्.><फ्रेम्च्हन्ड्:फट्र फ्रसन्ग्><१९९२><फरिमल् फ्रकस्हन्><आल्लहबड्><९८-१०३><१९८१><ंअन्गल्मुर्टि-फ्रेम्च्हन्ड्:फट्र फ्रसन्ग्-ळ्ढ्श्=औ>

+उनको आज एक पत्र भेज रहा हूँ उसमें यह लिख रहा हूँ कि इस संबंध में बाबू साहब,
जैसा कहें वैसा करो.
वाचस्पति की अकड़ ने यह सब गुल खिलाया है. इसमें दोष प्रवासीलाल का अधिक है, यह
मैं जानता हूँ, खैर.
बाकी सब ठीक है. बच्चा से प्राय: भेंट होती है. वहाँ भी सब लोग अच्छी तरह हैं.
मैं दिन-रात यहाँ अस्पताल में ही रहता हूँ अलग कमरा लेकर ५ रूओ रोज पर. आपका
आज्ञाकारी-विनोद.
[१०६]
शिवपूजन सहाय: [सुलतानगंज से]/जयशंकर प्रसाद को: [काशी]/१२-११ [१९३१]
श्रद्धेय बाबू साहब, सादर सविनय प्रणाम. आपका कृपापत्र पाकर कृतकृत्य हुआ. शूल
का संवाद चिन्ताजनक है, विश्वनाथ जी आपको स्वस्थ रखे. दिवाली का सप्रेम
प्रणाम. भगवान आपको दीर्घायु करें कि हिन्दी का मस्तक ऊँचा रहे. आपके स्वास्थ्य
की चिंता सदा बनी रहती है, इसी से पत्रोतर की आशा में नहीं रहता, क्योंकि जानता
हूँ, आपका स्नेह पूर्ववत् है. पत्र लिखने का अभ्यास नहीं है. फिर भी आपने कृपा
की, कृतज्ञ हूँ. 'आज' मैं काशी के उत्सवों का विवरण पढ़ते समय आँखें आप ही का
नाम ढूँढ़ती हैं और आपका नाम मिल जाने पर संतोष हो जाता है कि आप सकुशल हैं.
कोई काशी से आ जाता है तो आपका समाचार मिल जाता है. आप ही के सत्संग का लोभ
काशी के लिए तरसाता रहता है. अब काशी नहीं मिलेगी, हताश हो गया हूँ. कब तक
दर्शन कर सकूँगा, विश्वनाथ जानें. प्रेमचंद जी के 'हंस' के लिए कुछ लिखने का
विचार कर रहा हूँ.-शिवओ.
[१०७]
विनोदशंकर व्यास: [कलकत्ता से]/शिवपूजन सहाय को:[काशी]/१७-१२-३.
भाई शिवपूजन जी, अभी आपका पत्र मिला, मैं २ घंटा पहले आपको एक पत्र प्रमोद के
पत्र के साथ भेज चुका हूँ. आप तो गजब करते हैं, इतनी जल्दी मैटर क्यों प्रेस
में दे दिया, बाबू साहब पुरी चले गये हैं, अभी कविता वगैरह भी नहीं मिली है. कल
परसों तक वह जायेंगे, तभी देने को कहा है.
ब्लौक डिजाइन में देर के कारण ही हम लोगों की यहाँ पर राय हुई कि पत्र अब जनवरी
में ही निकलेगा और पूर्णिमा को-अगली. इसलिए देर हो रही थी. मैं भी बड़ी शिथिलता
से काम कर रहा था क्योंकि जल्दी में प्राय: काम खराब हो जाता है और पहला अंक के
ऊपर ही सब बैकग्राऊंड तैयार होगा. बाबू साहब ने भी ऐसा ही कहा है.
देखिए-अभी एक फर्मे का भी आर्डर मत कीजिए क्योंकि प्रत्येक पृष्ठ पर जागरण का
'स्टीरियो' ऊपर के स्थान के लिए बन रहा है जैसा भविष्य इत्यादि में रहता है.
इसके अलावा हेडिंग के सभी डिजाइन बन रहे हैं. फनीभूषण से ही सब बनवाया है.
आप अभी फौरन प्रेस का काम रोक दें यहाँ से ब्लौक जाने पर ही छपाई आरंभ करें.
अभी मैं समझता हूँ एक सप्ताह तक रोक रखिए. तितली इत्यादि सभी डिजाइन गजब की बनी
है. आप देखकर प्रसन्न हो जायेंगे. मैं काफी परि-~श्रम कर रहा हूँ.
पहले अंक में प्रेमचंद की कहानी पहली होगी, ध्यान रखिएगा. लेख सभी बड़े लेखकों
के हों, कम-से-कम दो-तीन अंकों तक. क्योंकि व्यावसायिक दृष्टि से अभी बाजार
बनाना है. यहाँ कलकत्ते को मैंने खड़खड़ा डाला है. और यह आप विश्वास रखिए कि
कलकत्ते से बड़ी सहायता मिलेगी कम-से-कम ३०० रुओ का विज्ञापन प्रति मास प्राप्त
होगा.
क्षण-भर बहुत गजब हो-लिखकर रखिए, मैं आ रहा हूँ कवर की डिज़ा-~इन छपवा कर. पहले
भीतर के हेडिंग का ब्लौक शीघ्र ही भेज दूँगा. और तभी निश्चित रूप से कार्यक्रम
का विवरण भी भेजूँगा. अभी एकदम प्रेस का काम रोक दीजिए-लिखने और लेख प्राप्त
करने का कार्य जोरों से आरंभ करिये. मैं अगले पत्र में सब हाल लिख रहा हूँ. और
संभव है कि मैं दो दिन के लिए ब्लौक लेकर चला आऊँ.
लेकिन प्रेस में अभी मैटर न दीजिए-
वाचस्पति को प्यार. उनकी कहानी पहले अंक में अवश्य छपेगी. कह दीजि-~एगा. मैं
भी गजब का मसाला आपको दूँगा-देखकर उछल पड़ेंगे. मेरे अगले पत्र की प्रतीक्षा
कीजिए. उत्तर फौरन-विनोद.
यहाँ मकान और ठहरने का प्रबंध करना कठिन है-आपके साले आवें तो धर्मशाला में ही
रहें यह सबसे अच्छा होगा, कह दीजिएगा.
[१०८]
विनोद शंकर व्यास:कलकत्ता से/शिवपूजन सहाय को : [काशी]/२२-१२-३.
भाई शिवपूजन, सप्रेम. आपका पत्र अभी मिला. इसके पहले वाला भी मिल चुका था. आज
मैं आ रहा था लेकिन बाबू साहब ने रोक लिया, वह भी शनिवार को बनारस आवेंगे, अब
उन्हीं के साथ आऊँगा. आपने लिखा है कि "यदि आपको बिल्कुल विश्वास न हो, किसी
तरह की भी आशंका हो, तो आप आ सकते हैं." मुझे यह ठीक नहीं लगा. हिंदी संसार में
किसी के ऊपर यदि मेरा विश्वास है तो वह आप हैं और उसके अलावे अपनी शक्तियों से
अधिक आपकी शक्ति को मैं जानता हूँ. ऐसी दशा में वह प्रश्न ही नहीं है. बात यह
है कि बनारस में प्रेस की असुविधा बड़ी खटकती है-सीताराम प्रेस उतनी सुंदर छपाई
नहीं कर सकेगा. उनकी प्रिंटिंग में 'इम्प्रेशन' अधिक पड़ता है, इसके लिए उन्हें
सचेत कर दीजिएगा. मैंने भी उनसे कह दिया था. पहला अंक निकल जाने पर ही उसकी
त्रुटियाँ मालूम होंगी.
मैं अपनी शक्ति भर 'जागरण' में कोई त्रुटि न रहने दूँगा. इस पर भी हिंदी जगत
उसकी कदर न करेगा, तो मैं अपना दुर्भाग्य ही समझूँगा.
इस समय आप पुस्तक मंदिर के जीवन प्राण हैं, आप ही के भरोसे इतनी लंबी-~चौड़ी
स्कीम रची गई है. मैं भलीभांति जानता हूँ कि आप कुछ बाकी न रक्खेंगे.
मैं कर्कल से मिला था. दवा हो रही है, उसने नुस्खा लिख दिया है. इलाज यहाँ और
बनारस दोनों जगह हो सकता है, अब अस्पताल में रहने की कोई आव-~श्यकता नहीं है.
इंजेक्शन ले रहा हूँ.
जागरण २३ जनवरी (पूर्णिमा) को निकालना ही ठीक होगा. पत्रों में सर-~कुलर लेटर
भेज दीजिए इसी 'डेट' का इससे समय भी मिलेगा और पत्रों में सूचना भी निकल जायगी.
सभी साप्ताहिक पत्रों में यह सूचना निकलवा दीजिए. बाबू शिवपूजन सहाय के संपादन
में निकलेगा, यह अवश्य रहे-पत्र का वार्षिक ४) चार रुपया होगा. वर्ष के अंत में एक
वार्षिक-अंक. आन्नुअल् की तरह निकलेगा उसका मूल्य एक रुपया होगा. जो लोग यह 'एनुअल'
न लेना चाहें उनके लिए ३ रूओ ही.
बाबू साहब कविता और विज्ञापन के पेज रजिस्ट्री पैकेट से भेज रहा हूँ. ब्लौक की
बिल्टी भी आज शाम को भेजूँगा. कवर बनारस में ही छपेगा, क्योंकि कागज़ वहाँ आ गया
है. अब आपको काफी टाइम मिल गया है. मैं रविवार को सबेरे अवश्य ही आपसे मिलूँगा.
तब सब बातें होंगी. आपका अपना-विनोद.
[१०९]
निराला:गढ़ाकोला से/विनोद शंकर व्यास को:[काशी]/१८-२-३२
प्रिय विनोद जी, २५ दिन लखनऊ रहकर कल घर आया हूँ. आपके प्रिय मित्र का इसीलिए
समय पर उत्तर नहीं दे सका.
एक प्रति 'जागरण' की मिली. पढ़कर तबीयत बहुत खुश हुई. बहुत दिनों से बाबू
शिवपूजन सहाय जी की प्रतिभा का व्यक्तिगत परिचय नहीं मिल रहा था. उनके हाथ से
शीघ्र ही पत्र की प्रतिभा, बढ़ जायगी, इसमें जरा भी संदेह नहीं. पत्र प्रथम अंक से
ही आकर्षक है.
एक लिपि इख्तियार कीजिए. जैसे-"श्री कृष्णचंद्र विद्यालंकार (लं कार) लिखित...
हिंदू संगठन (सं गठन)" आदि आदि. या तो हिंदू-संगठन लिखिए या हिंदू-सं गठन. यह
दूसरे पृष्ठ के दूसरे कालम में है. एक स्कूल पकड़िये.
एक गीत भेजता हूँ. आशा है, आप लोग प्रसन्न हैं. इति. आपका-निराला.
५[११०]
रूपनारायण पांडेय:लखनऊ से/शिवपूजन सहाय को:काशी/१६-३-३२
प्रिय शिवपूजन जी, सप्रेम आशीर्वाद. जागरण के तीनों अंक मिले. प्रत्येक बार एक
ही बैठक में सारा अंक पड़ गया. पत्र आपके यश के अनुरूप ही निकला है. ऐसे
विशुद्ध साहित्यिक पत्र की परम आवश्यकता थी. आशा है, मित्रवर विनोद जी, प्रसाद
जी तथा आपके सहयोग का यह मधुर फल चिरस्थायी होगा. क्षणभर स्तंभ बहुत सुंदर है.
लेख भी सब मार्के के हैं. पत्रों में पठनीय सामग्री का संकेत भी हिंदीवालों के
लिए एक अभिनव वस्तु है. मैं बाहर गया था, इसीसे पत्रोत्तर में विलम्ब हुआ.
तदर्थ क्षमाप्रार्थी हूँ. होलिकांक के लिए मैं कुछ न भेज सका, इसका मुझे खेद
है. पर शीघ्र ही होली के बाद-एक लेख भेजूँगा. मैं बराबर कुछ न कुछ जागरण की
सेवा करता रहूँगा, यह आप विश्वास रक्खें. विनोदजी तो शायद मुझसे सख़्त नाराज़
हैं. कभी पत्र भी नहीं लिखते. ख़ैर, मिलने पर मना लूँगा. मेरी ओर से होली की
भेंट स्वीकार करें. विनोदजी और प्रसादजी से भी मेरा सस्नेह संभाषण कहिएगा. मैं
घर ही पर हूँ और सकुशल हूँ. मैं फिर जागरण की प्रशंसा करता हुआ उसके चिरजीवी
होने की कामना करता हूँ. ईश्वर आप लोगों के इस उद्योग को सफल करें. भवदीय,
रूपनारायण पाण्डेय.
क्या छोटी कहानियाँ भी आप छापेंगे ? उत्तर दीजिएगा. पद्य तो मैं पुराने ढंग के
ही लिखूँगा. पद्य आपने अब तक कोई छापा भी नहीं है. ष्ण्फ्
[१११]
निराला:गढ़ाकोला से/शिवपूजन सहाय को:/१०-४-३२
प्रिय शिवपूजन जी,आपका प्रिय पत्र मिला. मैंने अपनी राय में प्रवासीलालजी को
आत्मकथांतक पर जैसा समझा लिख दिया. मेरी लड़की सख्त बीमार है. ४ महीने से
रायबरेली अस्पताल में पड़ी है. बड़ी संकटमय अवस्था है. स्वस्थ समय का फोटो मैंने
लिया नहीं. अब तो कृश हो रहा हूँ. बाल भी कटवा दिये. कवि -चित्र ८/१० महीने
बाद मिल सकेगा. अभी में निकलवाना भी नहीं चाहता. कुछ लिख लूँ तब शोभा भी देगा.
क्या 'जागरण ' महादेव बाबू के पास जाता है? अवश्य लिखिए. मुझे ३/४ दो अंक पुन:
भेज देने की कृपा करें . खो गये हैं. एक सप्ताह में गद्य-पद्य कुछ भेजूंगा . छठा
अंक खाली हीं रहेगा. आपका-सूर्यकान्त .
५ वें अंक वाली मेरी कविता की लड़ी में 'उघर देखोगे'गल्ती से 'उधर देखोगे' छप गया!
-निराला
[११२]
निराला:गढ़ाकोला से शिवपूजन सहाय को:[काशी]/[अप्रैल,१९३२]
प्रिय शिवपूजन जी, आपके पत्र का यथासमय उत्तर न दे सकने का कारण आप समझ गये
होंगे. मेरा प्रयाग जाना था. विनोद जी से वहाँ की बातें आपने सुनी होंगी. अनवाकाश
वश होलिकांक के लिए गद्य नहीं भेजा. इस पत्र के साथ एक गीत भेजता हूँ.
इस समय विवादग्रस्त रहता हूँ. मेरी लड़की तीन महीने से रायबरेली अस्पताल-दाखिल
है. बहुत बड़ा औपेरटिओन् हुआ था.जीने की आशा नहीं थी,हुइ, अब फिर जा रही है.
बांए स्तन के बगल में अस्तिक्रिया हुई है. घाव अच्छा नहीं हो रहा. दो रोज हुए खून
परीक्षा के लिये लखनऊ भेजा गया है.घर में एक चाची साल भर से पड़ी हैं.नदी में गिर
पड़ी थीं, कूल उतर गया था. वह मृत्युपर्यन्त अच्छा नहीं होने वाला. किसी तरह दिन
पार करता हूँ.
'हंस' में आपने अत्युक्ति की . बहुत अंशों में सत्य का आलाप हुआ. पर लेखक की
 कोमलता पाठकों पर अपना सुखद स्पर्श छोड़ती ही है.
'जागरण' में आप अपनी तरफ से भी अपनी अलंकृत भाषा में कुछ लिखा करें . इतना
समाचार बिना पूड़ियों का आचार हो जाता है जिसे कुछ हद तक व्यभिचार भी कह सकते
हैं.
आशा है,आप खूब स्वस्थ,हृष्ट-पुष्ट, नये वसंत की तरह अपने गत साहित्यिक जीवन के
नवोन्मेष-काल में प्रसन्न हो रहे हैं. इति. आपका- निराला
[११३]
रुपनारायण पाण्डेय: लखनऊ से/ शिवपूजन सहाय को:[काशी]/१०-५-३२
प्रिय शिवपूजन जी, आशीर्वाद. जागरण की सातवीं संख्या मिली. एक कार्ड भी यथासमय
मिल गया था. जागरण में कुछ ऐसा जादू रहता है कि उसकी संख्या सामने आते ही एक
सांस में पूरा पढ़ गये बिना जी नहीं मानता. मैं सच कहता हूँ, यह आकर्षण वर्तमान
किसी पत्र-पत्रिका में मुझे तो नहीं देख पड़ता. नाट्य संबंधी लेख इसे और भी
उपयोगी और आकर्षक बना रहे हैं. आप अपने संपादन संबंधी अनुभव का अच्छा परिचय दे रहे
हैं और मैं तो यहाँ तक कहने का साहस करता हूँ कि हिन्दी संपादकों में इस समय आप
अप्रतिद्वन्दी हो रहे हैं. ईश्वर आपको चिरायु करें. यह सब मैंने अपने सच्चे भाव
प्रकट करने को लिखा है-इसमें चाटुकारिता का लेश भी नहीं है. अब जरा तबीयत ठीक
हुई है .शीघ्र कुछ भेजने हीं वाला हूँ. हिन्दी साहित्य जगत के 'अंधेर खाते' को
लिखना चाहता हूँ. कुछ नोट लिख रखे हैं, कुछ और लिखना है. आशा है, आप,व्यास
जी, प्रसादजी सानंद सकुशल होंगे. पं. प्रयागनारायण मिश्र के विषय में आप
पं. शिवरत्न सुक्ल से लिखने को कहिए. वह उनके अभिन्न हृदय-मित्र हैं. काशी में हीं
रहते हैं. मुझको मिश्राजी के बारे में उतना नहीं मालूम. शरत्चन्द्र चटर्जी के
संबंध में मैं लिखूंगा. मसाला जुटा रहा हूं. व्यासजी से कहकर एक- एक प्रति पेरिस
का कुबड़ा और वे तीनो भिजवाइगा. पढ़ना चाहता हूँ. मूल्य किसी न किसी रुप में
वसूल करा दूंगा. शुभचिन्तक- रुपनारायण पांडेय .
[११४]
प्रवासीलाल वर्मा;काशी से/ शिवपूजन सहाय को:[स्थानीय]/(१९३२)
प्रिय भाई शिवपूजन जी, ज्ञात हुआ आप तशरीफ ले आइए. अब भूमिका में बिलम्ब न कीजिए
जनाब, वर्ना झगड़ा हो जाएगा.किताब पड़ी-पड़ी सड़ रही है. उसका उद्धार अब हो जाना
चाहिए. अधिक से अधिक दो दिनों की मुहलत आपको दी जाती है.
और कोई नये समाचार ? भैंट कब और कहाँ होगी ? प्रवासी लाल वर्मा.
[११५]
प्रवासी लाल वर्मा:काशी से /शिवपूजन सहाय को [स्थानीय]/१९३२)
भाई शिवपूजन जी, 'नारी ह्रदय' के फार्म सिलवाकर भेज रहा हूँ. भूमिका शीघ्र ही लिख
दीजिये ताकि पुस्तक प्रकाशित कर दी जाए. व्यर्थ विलम्ब हो रहा है.
इधर बहुत दिनों से मुलाकात नही हुई है, प्रेस में या घर पुर ही आइये न!
कोई नई बात? प्रवासीलाल वर्मा.
