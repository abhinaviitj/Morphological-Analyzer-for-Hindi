<णटुरल् श्चिएन्चे><ं.आ.ः.><णलिनि ढेवि फन्च्होलि><आयुर्वेड ंअहसम्मेलन् फट्रिक.><१९८१><आक्हिल् भ्हरटिय आयुर्वेड ंअहसम्मेलन्.><णेत् ढेल्हि><२० टो २५><२२००><णलिनि-आयुर्वेड ंअहसम्मेलन् फट्रिक.>

अफीम की शुद्धता का परीक्षण करने के लिये पाँच सी. सी. जल में करीब ०.१ ग्राम
अफीम को गर्म करके फिल्टर कागज में छान लेना चाहिये. उस द्रव में फेरिकल्कोसाईड
के घोल की कुछ बूदें डालनी चाहिये. इससे एक गहरा बेंगनी लालरंग सा उत्पन्न हो
जाता है. यह रंग उस घोल में मन्द नमक के तेजाब की कुछ बूंदें डालने से नहीं
मिटता है. इसी प्रकार मक्यूरिक क्लोराईड के घोल के मिलाने से भी अदृश्य नहीं
होता है.
पांच सी. सी. क्लोरोफार्म एवं अमोनिया के मन्द घोल की कुछ बूंदों के साथ अफीम
का चूर्ण ०.२ ग्राम दस मिनट तक हिलाना चाहिये. फिर एक शीशे की तश्तरी में रख
दें जिससे क्लोरोफार्म उड़ जाता है और बाहर की तरफ एक दूसरा श्वेत रवेदार धूसर
पदार्थ का वलय रह जाता है. इसमें यदि फारमेल्डिहाईड के घोल की एक बूंद और गन्धक
के तेजाब की पांच बूंद मिला दी जाये तो गाढ़ा किरमिची रंग उत्पन्न हो जाता है.
अशुद्ध अफीम को शुद्ध करने की विधि- यदि अफीम को शुद्ध करने की आवश्यकता हो तो
प्रथम जितनी अफीम है, उससे चारगुना जल लेकर उसमें अफीम को घोल लेवें. बर्तन
के पेंदे में अशुद्ध तत्त्व रह जायेंगे. फिर सम्हाल कर घुले हुये घोल को वस्त्र
से छान कर मंद आग पर गर्म कर लें इससे घोल गाढ़ा हो जायेगा. यह शुद्ध अफीम हो
जाएगी तथा चिकित्सा के लिए उसे उपयोगी बनाने के लिए अदरक के रस की सात
भाव-~नाऐं देकर सुखा लेना चाहिये. यह उत्तम अफीम है.
अहिफेन प्रयोग के मार्ग-
(१) मुख द्वारा-चूर्ण, द्रव, वटी रूप में.
(२) मल मार्ग द्वारा-वर्ति तथा बस्ति प्रयोग.
(३) बाह्य त्वचा मार्ग-तैल, अभ्यंग, लेप, लिनिमेंट रूप में.
(४) अधस्त्वग मार्ग-सूचीवेध द्वारा.
(५) नासिका मार्ग- धूम्रपान एवं सूंघने आदि क्रिया द्वारा.
अहिफेन योगों का प्रयोग निम्नलिखित अवस्थाओं या परिस्थितियों में वर्जित है-
(१) केन्द्रीय नाड़ी संस्थान की तीव्र शोथयुक्त अवस्था में.
(२) रक्ताधिक्य की अवस्था में.
(३) तीव्र मस्तिष्क जन्य ज्वर में.
(४) फुफ्फसीय शोथ में.
(५) दुश्वसन वाले रोगों में.
(६) आमाशयिक तथा आंत्रिक वातनाड़ी संघात की अवस्था में.
(७) महिला के गर्भ काल में.
इन उपर्युक्त अवस्थाओं को देखकर अत्यन्त सावधानी से अफीम को प्रयोग करना
चाहिये. कभी कभी कुछ अन्य स्थितियां भी शरीर की होती हैं तब भी सतर्कता रखनी
चाहिये. जैसे-
वृक्कशोथ, मूत्र विषमयता, या रोगी जब शिशु है अशक्त, दुर्बल या वृद्ध है तब भी
सावधानी रखने की आवश्यकता है.
संमोहक एवं निदाकर औषधि की आवश्यकता एवं महत्व-अनेक संमोहक एवं निद्राकर
औषधियों में अफीम का स्थान बहुत महत्व का है. इस कार्य के लिये 'मारफीन' मनुष्य
को पीड़ा होने में अमृत सदृश फलप्रद हुई है.
(१) वेदना या पीड़ा- किसी भी कारण से शारी-~रिक या मानसिक रूप से वेदना या
पीड़ा हुई हो, इसका सीधा निवारण उस कारण को मिटाकर ही हो सकता है. किन्तु कभी
कभी चिकित्सा काल में रोगी को विश्राम देना इतना आवश्यक हो जाता है कि उसके
शरीर में ऐसी औषधि पहुंचानी होती है कि वह उस व्याधि को स्मरण नहीं रख सकता
और बलात औषधि के प्रभाव में आकर गहरी शांतिदायी नींद लेने लगता है.
विशेष रोग स्थिति-ह्दय रोग, वृक्कप्रदाह आदि ऐसे तीव्र रोग हैं जिनमें रोगी
बेचैन हो उठता है और उसको विश्राम देना परमावश्यक हो जाता है, तब अफीम का
प्रयोग उत्तम कार्य करता है. कास और श्वास (दमकशी) भी ऐसी ही त्रासदायक
व्याधियां हैं. गले तथा श्वास प्रणाली के रोग भी बराबर स्वस्थ नींद आने देते
हैं. ऐसी अवस्थाओं में रोग की औषधि के साथ-साथ संमोहक औषधि भी देनी पड़ती है.
(३) उत्तेजक नशे की अवस्था- इस अवस्था में भी कई बार अनिद्रा हो जाती है. तेज
गर्म काफी या चाय का सेवन भी कई लोगों में अनिद्रा का कारण बन जाता है. ऐसी
स्थिति में हल्की निद्राकारक औषधि अच्छा कार्य करती है.
(४) सक्रामक रोग- इस प्रकार के रोगों के आक्रमण के समय भी रोगी को विश्राम की
बहुत आव-~श्यकता होती है. जैसे- तीव्र ज्वर, न्यूमोनिया आदि में नींद की दवा का
अपना पूरा महत्व है.
(५) मस्तिष्क गतव्याधियाँ- मस्तिष्क में स्थित शोथ या विद्रधि, उपदंश प्रभावित
शोथ, प्रलाप आदि में तो इस औषधि के उपयोग को सर्वप्रथम विचारना होता है.
संमोहक औषधियां अपनी क्रियाशक्ति के कारण एक दूसरे से भिन्न होती हैं. कुछ की
क्रिया अतितीव्र होती है, कुछ ज्यादा समय तक प्रभाव करती है जबकि कुछ अल्पकाल
के लिये प्रभाव करती हैं. इन सबकी क्रिया के क्षेत्र भी भिन्न भिन्न हैं.
संमोहक औषधियां अचेतनकारी औषधियों के ही अनुरूप होती है, किन्तु इनका प्रभाव
बहुत हल्का स्वस्थ करने वाला होता है.
उपर्युक्त संमोहक औषधि में निम्नलिखित गुण होने चाहिये-
(१) आमाशय क्रिया में असंतुलन उत्पन्न न करे.
(२) शीघ्रता से आभूषित हो.
(३) उपयोग के पश्चात् स्वाभाविक निद्रा की स्थिति उत्पन्न करे.
(४) किसी संस्थान में उत्तेजना उत्पन्न न करे.
(५) उड़नशील न हो और न ही शरीर से अतिशीघ्र उसका निसर्ग हो.
(६) निद्रावस्था अथवा अधिक गहरी सुषुप्त्यवस्था में मस्तिष्क एवं अन्य चेतना
केन्द्रों को न ले आये.
(७) ह्दय तथा मस्तिष्क पर विषैला प्रभाव न करे.
(८) भेषजीय उपयोग करने पर विषैले लक्षण उत्पन्न न करें.
(९) दीर्घकाल तक प्रयोग करने पर भी निरापद रहे तथा उसके प्रयोग करते रहने की
आदत न हो जाये. किन्तु औषधि विज्ञान में ऐसी निरापद संमोहक तथा निद्राकर औषधि
नहीं पाई गई है. नवीन औषधियां जैसे क्लौरलाईड्रेट्स, ब्रोमाइड्स, पेरेल्डीहाइड,
बारन्यूरेट्स, मारफीन एंव हायोसीन आदि मुख्य तत्व हैं, जिनसे कम या अधिक शक्ति
की निद्राकर औषधियों का निर्माण होता रहता है.
अफीम का भेषजीय एवं चिकित्सकीय उपयोग- अफीम का विशेषगुण इसका संमोहक एवं
वेदनाहर होना है. इस औषधि में संमोहक एवं ऐसी विशेषता है कि जिसके प्रभाव से
मनुष्य को नींद आने लगती है. नीद स्वयं एक प्राकृतिक स्थिति है जो स्वत: ही
बनने लगती है. जबकि केन्द्रिय वातनाड़ी संस्थान की प्रति-~क्षेप क्रिया का उस
अवस्था तक विरोध हो जाता है कि एक हल्के प्रकार की अचेतनावस्था आ जाती है. यह
सुषुप्त चेतना अवस्था ही होती है, न कि मूर्छा जैसी पूर्ण अचेतन अवस्था.
नींद एक ऐसी स्वाभाविक अवस्था है जो कुछ परिश्रम के पश्चात्
विश्राम करने की इच्छा करने पर आ जाती है. शरीर की आवश्य-~कताओं में से एक
महत्वपूर्ण आवश्यकता है. समय पर प्रतिदिन नींद आ जाना, क्योंकि इसकी कमी होने
पर, मस्तिष्क की स्वस्थ क्रिया प्रणाली तथा रक्त भी दूषित हो जाता है. वेदना,
चिन्ता, अधिक परिश्रम,मानसिक तथा भावात्मक अधिक उत्तेजनाओं के कारण भी अनिद्रा
हो जाती है. चिन्ता होना तथा विचारों की उलझन अनिद्रा का मुख्य कारण पाया गया
है. कभी-कभी मनुष्य को ऐसा भ्रम हो जाता है कि सोने पर नींद नहीं आयेगी, इस
भयपूर्ण विचार से मस्तिष्क क्रिया-~शील हो जाता है और मनुष्य बेचैन हो उठता
है. आस-~पास का भयंकर शोरगुल, विविध प्रकार की आवाजें भी मनुष्य को सोने नहीं
देतीं. अनिद्रा का रोगी एक विशेष चिन्ता में फंस जाता है कि मुझे नींद नहीं
आती, अब तक तो आ जानी चाहिये थी आदि. कभी नींद की दवा कुछ समय देते रहे
फिर अनायास ही रोक देने से बीमार को आशंका होने लगती कि अब तो सारी रात
नींद नहीं आ सकती और बस इस तरह अनिद्रा की व्याधि आरम्भ हो जाती है. तब ऐसे
रोगियों को विश्वास दिलाकर अन्य साधारण औषधि देकर चिकित्सक सुला देते हैं.
अफीम का बाह्य प्रयोग- बाह्य प्रयोग जैसे लेप, लीनीमेंट, अम्यंग आदि के साथ
अफीम का प्रयोग किया जाए, तो वह त्वचा द्वारा शोषित होकर निद्रा आदि लक्षण
उत्पन्न कर देती है. जहाँ प्रयोग किया गया हो, वहाँ शून्यता हो जाती है. इसी
विशेष गुण के कारण अफीम का बाह्य तीव्र संधिशूलों में, बाह्य अर्श तथा भंगदर
की व्यथा में बहुत उपयोगी होता है. नेत्र तथा कर्ण रोगों में बिन्दु रूप में
प्रयोग किए जाने पर रोगी को काफी विश्राम व आराम पहुचता है..
आभ्यन्तर प्रयोग-अफीम आभ्यन्तर प्रयोग द्वारा शरीर के सभी संस्थानों पर भिन्न
भिन्न प्रभाव करती है तथा विविध प्रकार की क्रियायें करती हैं. संस्थानों पर
क्रियायें व प्रभाव इस प्रकार हैं-
अन्नवह संस्थान पर क्रिया- मुंह व आमाशय पर प्रभाव- साधारण मात्रा में भी यदि
अफीम दी जाती है, तो भी गला, मुंह तथा जीभ में शुष्कता आ जाती है. क्योंकि यह
लालास्त्राव की ग्रन्थियों की क्रिया को उदासीन कर देती है. यहाँ तक कि आमाशय
में पहुंचने पर भूख की प्रतीति भी कम हो जाती है. बड़ी मात्रा में आमाशय में
पहुंचने पर तो आमाशय की ग्राही एवं उत्सर्गी मांसपेशियों को प्रभावित करके
भयंकर कोष्ठबद्धता उत्पन्न कर देती हैं. आमाशय की क्रिया तरंगे बन्द हो जाती
हैं, स्त्राव कम हो जाता है और यदि औदरिक वेदना हो रही हो तो कम हो जाती है.
इस तरह अफीम आमाशय के शूल को कम कर देती है. यह भूख नहीं लगने देती तथा
पाचन शक्ति का ह्रास भी कर देती है. यह रोगी के वमन केन्द्रों को प्रभावित करके
तीव्र वमन भी प्रारंभ कर देती है. आमाशयिक या आंत्रिक वेदना-हर कार्य करके
निद्रा लाना अफीम का विशेष गुण है. आमाशयिक व्रण वेदना, केन्सर रोग की पीड़ा
तथा अति अम्लता की वेदना में भी यह परम लाभप्रद औषधि है. मद्य जन्म पीड़ा में
तथा दाह युक्त रोगी को भी अफीम का प्रयोग शांतिकर है. आंतों में भी इस औषध का
संग्राही प्रभाव होने के कारक तीव्र विरेचन में भी बहुत अच्छा संग्राही एवं
ऐंठनहर कार्य करती है. पेचिस, मरोड़ तथा अतिसार में जब आंॅत्र औषध आदि के साफ कर
लिये जाते हैं. तब उसके बाद अफीम का प्रयोग बहुत लाभप्रद होता है. अतिसार में
यह चूर्ण बिस्मथ के साथ तथा पेचिस में एरण्ड स्नेह के साथ दिया जाता है.
आंॅत्रिक शूल तथा पेरीटोनाईटिस रोग में अफीम का उपयोग प्रशस्त रहता है.
चिकित्सक यथा आवश्यकता सूचीवेध, मुंह तथा गुदा मार्ग से इसका प्रयोग करते हैं
और रोगी को विश्रांति प्रदान करते हैं.
अफीम के प्रयोग से कब्ज होने का कारण-आमा-~शय के जटर द्वार के संकोच के कारण
आमाशय रिक्त नहीं होता और इसकी श्लेष्मिक कलायें सब कार्य मन्द कर देती हैं.
अनुभूति की कमी से पुर:सरण क्रिया भी बन्द हो जाती है. आंतों के अन्तिम छोर पर
भी संकोच होने लगता है. बड़ी आंत भी अपना कार्य मन्द करने लगती है. छोटी आंत
में किण्वीरस तथा यकृत से आने वाला पित्त भोजन पचाने के लिये नहीं पहुंचता,
क्योंकि इनका स्त्राव अफीम प्रयोग से कम हो जाता है. इसके सेवन से रक्त में
शर्करा की मात्रा कम हो जाती है. रूक्ष एवं कषाय होने के कारण यह लाला-प्रसेक
को कम कर देती है. अग्नि को भी मन्द कर देती है तथा इसमें स्तम्भन का गुण भी
विशेष है. स्तम्भन गुण के अनुसार ही इसके प्रयोग से शरीर के सब स्त्राव कम हो
जाते हैं, परन्तु मूत्र: स्वेद तथा दुग्ध ग्रन्थियों पर इसका अधिक प्रभाव नहीं
पड़ता. इनके साथ इसका उत्सर्जन अवश्य होता है.
अत: अफीम संग्राही होने के कारण अत्यन्त रेचन, शूलसह अतिसारर्वे संग्रहणी आदि
व्याधियों में संग्राही होने से अच्छा कार्य करती है. ऐसी अवस्थाओं में
प्रसिद्ध आयुर्वेदिक प्रयोग-अहिफेनासव, जातिफलादि वटी, चूर्ण तथा दुग्ध वटी आदि
उत्तम कार्य करते हैं. ग्रहणी कपाट रस एवं ग्रहणीगजकेशरी आदि उत्तम प्रयोग हैं.
विसूचिक या हैजे की प्रारम्भिक अवस्था में अहिफनासव का उपयोग प्रशस्त है,
किन्तु अगर शीतांग अवस्था रुग्ण की हो रही हो तो पूरी सावधानी रखनी होती है.
आंत्रिक ज्वर के आक्रमण के समय भी कभी कभी अतिसार तीव्र रूप से हो जाता है,
उस समय में भी इसका प्रयोग अंत्रों पर अच्छा कार्य करता है. कभी कभी दुर्बल
चित्त वाले मनुष्य को भय से, घबराहट एवं मानसिक चिन्ता या उत्तेजना से भी रेचन
होने लगता है, तब भी अफीम के योगों से अच्छे परि-~णाम प्राप्त होते हैं.
रक्तातिसार तथा आमाशय व्रण में आंत्रिक गति कम होकर लाभ होता है.
ह्दय तथा रक्त संवहन संस्थान पर प्रभाव- शरीर में अफीम बड़ी मात्रा में
पहुंचकर ह्दय को भी प्रभावित करती है. रक्तभार कम होने लगता है और श्वासावरोध
की स्थिति हो जाती है. इसलिए अफीम के मामले में ह्दयावरोध से मृत्यु न होकर
हमेशा श्वासावरोध से होती है. रक्त संचालन क्रिया अन्तिम समय तक ठीक तरह से
होती रहती है. जब श्वासा-~वरोध होने लगता है, तब रक्तवह प्रणालियों के विस्तार
के कारण त्वचा नीली एवं रक्तवर्ण हो जाती है. अफीम का प्रयोग हार्दिक शूल में
बहुत उत्तम होता है. ह्द्रोहिणीरोध में भी शूल निवारण के लिये इसका उपयोग किया
जाता है. ह्शूल में मुख से अथवा सूचीवेध द्वारा किया हुआ मारफीन रुग्ण को
विश्राम देता है. १/६ ग्रेन की मात्रा के सूचीवेघ से रोगी को निद्रा आ जाती है
और जब वह जागता है, तब स्वयं को ताजा और प्रसन्न अनुभव करता है.
हार्दिक-शोथ के कारण श्वास में कष्ट हो रहा हो, ऐसी अवस्था में इसका प्रयोग
नहीं करना चाहिये. मारफीन के साथ एट्रोपीन संयुक्त करके चिकित्सक यथा आवश्यक
प्रयोग में लेते हैं. आंत्रिक तथा फुफ्सीय रक्त निस्त्रवण की स्थिति में भी
अफीम उपयुक्त रहती है. आंतों की क्रिया को मंद करके रक्तस्त्राव कम कर देती है
तथा दूसरे में ह्दय की गति को कुछ मंद करके रोगी के लिये रक्तावरोध की अच्छी
स्थिति बना देती है. साथ ही अन्य उपद्रव जैसे कास, अनिद्रा, विचारों की उलझन
आदि को भी शांत कर देती है. इसमें कषाय रस एवं स्तम्भक गुण होने से रक्तष्ठीवन
आदि उपद्रव में भी अच्छा लाभ करती है.
श्वसन संस्थान पर प्रभाव- अफीम को भेषजीय मात्रा में प्रयुक्त करने पर यह
श्वसन संस्थान को विश्राम देती है. श्वसन तीव्र चल रहा हो तो धीमा और स्वाभाविक
बना देती है. बड़ी मात्रा में प्रयोग करने पर इसकी विषैली क्रिया आरम्भ हो
जाती है जिससे सर्वप्रथम श्वसन संस्थान ही प्रभावित होने लगता है. परिणाम
स्वरूप श्वास बहुत धीमा और उथला हुआ चलने लगता है. कास, श्वास,कुकर खांसी,
न्युमोनिया, दमा,फुफ्फुसावरण शोथ आदि में अहिफेन का प्रयोग किया जाता है,
किन्तु इसकी मात्रा पर पूरा विचार कर लेना आवश्यक है क्योंकि बहुत शीघ्र यह
श्वसन केन्द्र का अवरोध करके मृत्यु की सम्भावना उत्पन्न कर देती है. ह्दय तथा
रक्तवाहिनियों के क्षोभ के कारण यदि श्वास में कष्ट हो रहा हो तो इसके प्रयोग
से अच्छा लाभ होता है. फुफ्फुस में यदि श्लेष्मा अधिक मात्रा में संचित हो और
खांसी चलकर ही कफ बाहर आता हो उस काल में भी अहिफेन का प्रयोग कास रोकने के
लिए कदापि नहीं करना चाहिये. अस्थमा या दमा में अफीम प्रयोग से लाभ होता है पर
कालान्तर में रोगी इसका अभ्यस्त हो जाता है-जो एक स्वस्थ स्थिति नहीं है. श्वास
कृच्छता नीलिमा तथा श्वसन मार्ग में अवरोध हो, तब इसका प्रयोग नहीं करना
चाहिये. उष्ण गुण युक्त होने से यह कफ नाशक है. श्वसन केन्द्र तथा संस्थान पर
यह अवसादी प्रभाव उत्पन्न करती है.
नाड़ी संस्थान पर प्रभाव- अफीम का मुख्य प्रभाव चेता-नाड़ियों के केन्द्र पर
अवसादी होता है. छोटी व समुचित मात्रा संज्ञा शून्यता ही करती है किन्तु
बड़ी मात्रा द्वारा मस्तिष्क पर अवसादी प्रभाव करके तुरन्त सन्यस्त अवस्था
उत्पन्न कर देती है. अहि-~फेन के प्रयोग से नेत्रों की पुतलियां एकदम सकुचित
हो जाती हैं. सम्पूर्ण मासपेशियों पर भी इसका चेतनाहर प्रभाव पड़ता है. अत:
रोगी उसके प्रभाव से उठकर चल फिर नहीं सकता है. सम्पूर्ण शारीरिक चेतना
सुप्तावस्था में हो जाती है. चेतनाहर कार्य ही इसका विशेष गुण है. इसलिये
निम्नलिखित रोगों पर इसका अच्छा उपयोग होता है-
(१) प्रलाप व उन्माद.
(२) यकृत, आंत्रिक या आमाशयिक तीव्र शूल वेदना.
(३) गृध्रसी वात तथा अन्य प्रबल वात वेदना.
(४) दुर्घटना जन्य वेदनायें तथा अस्यिभंग का शूल.
(५) मानसिक-असन्तुलन सम्बन्धी रोग.
(६) स्नावयिक तनाव की स्थिति-जैसे महिलाओं में गर्भाशय सम्बन्धी शूल आदि अधिक
त्रासदाई होने पर यदि कुछ अधिक मात्रा रोगिणी को दे दी जाती है, वह्य्स होती है
और उसका कोई विषैला प्रभाव नहीं पड़ता.
(७) आक्षेप की अवस्था में भी इसका प्रयोग प्रशस्त है.
(८) शस्त्र क्रिया के पूर्व एवं पश्चात भी रोगी को चेतना शून्य रखने के लिये
अहिफेन का उपयोग किया जाता है.
(९) गर्भपात की स्थिति में भी शूल निवारण हेतु शामक औषधि के रूप में अफीम की
मात्रा दी जाती है तथा अत्यावर्त व रक्त प्रदर आदि में भी यह
अच्छा कार्य करती है.
अफीम अपने गुण धर्म के अनुसार व्यवायी तथा विकासी होने के कारण तथा मादक एवं
उष्ण गुण युक्त होने से यह बात का शमन करके वेदनाहर कार्य करती है. निद्राकारक
एवं आक्षेपहर है. अफीम वमन केन्द्र को भी उत्तेजित करती है तथा नेत्रगत दबाब भी
बढ़ा देती है. यह अपनी क्रिया द्वारा मानसिक स्थितियों पर भी अच्छा प्रभाव करती
है जैसे उदासीनतां, भयभीत हो जाना, अत्यन्त क्रोधित होना, प्रलाप करना तथा जीवन
से निराश हो जाने वाले रोगियों को इसकी कुछ मात्राऐं देने पर लाभ होता है.
मूत्रवह संस्थान पर प्रभाव- मूत्राशय की मांस-पेशियों में बड़ी मात्रा से
संकोच होने लगता है, जिससे मूत्रावरोध भी हो सकता है. इससे अफीम का उत्सर्ग
नहीं होता. अत: पुन: अफीम का मूत्राशय से शोषण होने लगता है. मधुमेह रोग में
यह शर्करा की मात्रा को कम कर देती है.
प्रजनन संस्थान पर प्रभाव- प्रथमत: अफीम स्तम्भन कार्य करती है किन्तु इसमें
रुक्ष, कषाय, व्यवायी तथा विकासी गुण होने के कारण अन्त में पुंस्त्वोपघाती
है. धातुओं को भी क्षीण करके शरीर को कृश तथा शिथिल कर देती है.
त्वचा पर प्रभाव- उष्णता के कारण अफीम स्वेदजनक है. यह त्वचा की सूक्ष्म स्वेद
वाहिनियों का विस्फारण कर देती है. इस कारण बहुत अधिक स्वेद आने लगता है. कभी
त्वचा पर खुजली तथा ददोड़े भी उत्पन्न कर देती है.
अहिफेन का शरीर में शोषण एवं निष्क्रमण- मारफीन बहुत शीघ्र सभी श्लेष्मिक कला
की दीवारों से शोषित हो जाता है. अगर कहीं त्वचा व्रणित है तो वहाँ से और भी
शीघ्र इसका शोषण हो जाता है. यह रक्त प्रवाह के साथ शरीर के समस्त उत्तकों में
पहुंच जाता है और वहाँ प्रभावी हो जाता है. मूत्र के साथ लगभग दस प्रतिशत तक
उसका उत्सर्जन हो जाता है, जबकि शेष अंश शरीर में रह जाता है. यदि सूचीवेध
द्वारा भी इसका प्रयोग किया गया हो, तो भी इसका अंश आमाशय तथा आंतों में
उपस्थित पाया जाता है. स्वेद एवं जननी के दुग्ध में भी इसकी
उपस्थिति मिल जाती है.
सहिष्णुता- इसकी थोड़ी थोड़ी मात्रा के पश्चात बड़ी मात्रा की भी सहिष्णुता
उत्पन्न हो जाती है और कोई विषैले लक्षण उत्पन्न नहीं होते. बन्दर, बिल्ली,
कुत्तों पर भी इसका प्रयोग थोड़ी मात्रा से बढाकर किया जाय तो ये जानवर भी
सहिष्णु हो जाते हैं. किस पर ज्यादा या कम प्रभाव पड़ेगा, इसके लिये निम्नलिखित
बातों पर ध्यान देना चाहिये-
(१) आयु- शिशु इसकी बहुत सूक्ष्म मात्रा से भी प्रभावित हो जाते हैं, जबकि बड़ी
आयु वाले इसे सहन कर लेते हैं.
(२) लिंग- महिलाऐं पुरुषों की अपेक्षा कम मात्रा में सहन कर सकती हैं. बच्चे को
दूध पिलाने वाली स्त्री को इसका प्रयोग हानिकर है.
(३) विलक्षणता- कुछ लोग इसे बिल्कुल भी सहन नहीं कर सकते. किन्हीं को उचित
मात्रा में भी मानसिक विकृतियां उत्पन्न हो जाती हैं तथा किन्हीं को इसके
प्रयोग से बेचैनी तथा कष्ट होने लगता है.
(४) आदत- व्यसनी पुरुष एवं स्त्री अधिक मात्रा में इसका प्रयोग करते हैं और उन
पर इसका कोई विषैला प्रभाव नहीं पड़ता है.
(५) बीमारी या रोग- तीव्र शूल एवं पीड़ा-~दायक व्याधियों में अफीम की अधिक
मात्रा भी सहन हो जाती है.
