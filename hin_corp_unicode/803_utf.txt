<औङ्ङिचिअल् अन्ड् ंएडिअ ळन्गुअगे><आड्मिनिस्ट्रटिवे><आनोन्><ढिरेच्टोर्स् षेपोर्ट् ८८-८९ ण्.ं.ळ्.><१९८९><णटिओनल् ंएटल्स् ळबोरटोर्य्.><झम्स्हेड्पुर्><१०-१७><२५००><आनोन्-ढिरेच्टोर्स् षेपोर्ट् ८८-८९ ण्ंळ्.><ढ्हनन्जय् कुमर्>

राधाप्र के प्रबल क्षेत्र कार्यक्रम
राधाप्र में प्रबल क्षेत्र परियोजना का प्रमुख उद्देश्य एक मुख्य सारवान समस्या
को हल करना है और ऐसा करके देश को अधिक आत्मविश्वासी बनाना है.आत्मविश्वास से
लिए आवश्यक है कि हम अपनी क्षमता और ऐसी स्वदेशी प्रौद्योगिकी का विकास करे जो
भारतीय कच्चे माल तथा ओद्योगिक और बाजार की स्थिति के विशेष लक्षणों के अनुरूप
हो, हमारे देश में इनकी स्थिति बहुत विशिष्ट है. प्रायः इन विशेष लक्षणो के बारे
में उपभोक्ता का ज्ञान और उसकी समझ किसी परियोजना की सफलता के लिए सर्वाधिक
महत्वपूर्ण बातें हैं.
अधिकांश धातुकर्मीय उद्योगों में प्रचूर विनिधान की आवश्यकता होती है और उनसे आय
सापेक्षतः कम होती है. तदनुसार विनिधान पाने के लिए ऐसे उद्योग में प्रयोग की
जाने वाली नई प्रोद्योगिकी के निर्माण के लिए पर्याप्त समय और संसाधन आवश्यक
हैं.इसके अतिरिक्त हमारे राष्ट्र के सामने विद्यमान अधिकांश मूलभूत समस्याओं को हल
करने के लिए बड़ी अनुसंधान और विकास परियोजनाओ की आवश्यकता है जिनमें मानव शक्ति
सुविधाओं और निधि का भी पर्याप्त निवेश हो. इसके अतिरिक्त ऐसी परियोजनाओ के सफल
निष्पादन के लिए ऐसे अंतर्वधात्मक प्रयास आवश्यक है जिनमें किसी प्रौद्योगिकी
विकास के संपूर्ण अनुसंधान और विकास संबंधी क्रियाकलाप आ जाएँ अर्थात विशिष्ट
समस्या क्षेत्र में महत्वपूर्ण वैज्ञानिक अनुसंधान से लेकर प्रौद्योगिकी विकास,
उसका उपयोजन और उसका अंतरण सभी उसके क्षेत्र में हो.
स्पष्ट है कि ऐसी परियोजनाएं तभी सफल हो सकती है जब उपभोक्ता एजेंसी परियोजना के
सभी पक्षों के साथ जुड़ी हो, जिसमें ऐसी किसी परियोजना के लिए पूंजी और
संक्रियात्मक व्यय के लिए निधि भी सम्मिलित है. तदनुसार प्रबल क्षेत्र परियोजना
के लिंए निम्नलिखित कसौटी पर खरा उतरना आवश्यक है.
प्रबल क्षेत्र परियोजनाएं- क्या हैं?
राधाप्र की प्र.क्षे. परियोजना के लिए आवश्यक है कि वह निम्न अपेक्षाओं को पूरा
करे:
.इसका प्रयास राष्ट्र की किसी भी प्रमुख तात्विक समस्याओं को हल करने का हो.
उपभोक्ता या निधिदाता एजेंसी, प्रबल क्षेत्र परियोजना के लिए निधि दे. उसमें भाग
लें उसे संचालन करे तथा उसकी सफलता के लिए राधाप्र के साथ ख्याति में हिस्सा
बटाएं
.इसमें प्रोद्योगिकी के माध्यम से विज्ञान, उपयोजन और अंततः अंतरण तक अनुसंधान और
विकास क्रियाकलापों का संपूर्ण कार्य आ जाना चाहिए
.इसका उद्देश्य ऐसी समग्र प्रोद्योगिकी पैकेज का निर्माण होना चाहिए जो सीधे
अंतरणीय हो
.इसे बड़ी और अंतर्विधात्मक होना चाहिए, जिसके लिए प्रयोगशाला के विभिन्न
प्रभागों में पर्याप्त मानव शक्ति निवेश(३० वैज्ञानिक वर्ष या उससे अधिक)
अपेक्षित हों
किसी प्र.क्षे. परियोजना को आरंभ करने के लिए गवेषणात्मक अनुसंधान कार्य, यात्रा,
बैठकों, बातचीत और कभी-कभी प्रदर्शन में पर्याप्त आरंभिक कार्य करना आवश्यक होगा
ताकि परियोजना की व्यवहार्यता और शक्यता स्थापित की जा सके और उपभोक्ता या
प्रायोजक को समझाया जा सके कि इस परियोजना में जो भारी निधि वे लगाने जा रहे है
उसकी वापसी के अवसर बहुत बेहतर है. पिछले तीन वर्षों के दौरान राधाप्र के अनुभव
से पता चलता है कि हर तरह के प्रयास करने के बाद भी इस प्रकार तय की गई तीन
परियोजनाओं में से केवल एक अंततः सफल हो पाई.
इन सब बातों के बावजूद प्रबल क्षेत्र परियोजना का एक महत्वपूर्ण लाभ है कि यह
प्रायः की जाने वाली आलोचना और किसी विशाल परियोजना पर प्रायः उसके परिणाम का
उपयोग न हो पाने पर इस सामान्य प्रश्न के मुक्त रहती है कि ऐसी परियोजना आरंभ ही
क्यों की गई थी?
वर्ष १९८६ के दौरान राधाप्र ने पहली बार ११ सारवान् प्रबल क्षेत्र परियोजनाओं पर
तैयारी का कार्य शुरू किया और संभावित उपभोक्ता या निधिदाता एजेंसी से बातचीत
करना आरंभ किया. इस विशाल और संगत प्रयास का प्रमुख अभिलाभ यह है कि राधाप्र के
पास इस समय तीन चालू प्रबल क्षेत्र परियोजनाएं हैं और एक अन्य के बारे में
अनुकूल बातचीत चल रही है. इनकी संक्षिप्त रूपरेखा उपाबंध ३ में दी गई है. इस
प्रयास से प्राप्त जानकारी और अनुभव भविष्य में ऐसी परियोजनाओं की संख्या में
वृद्धि के लिए बहुत उपयोगी साबित हो रहे हैं.
उपर्युक्त परिचर्चा से स्पष्ट है कि किसी प्रबल क्षेत्र परियोजना को चलाने के
लिए बड़े पैमाने पर योजना बनाना और अग्रिम तौर पर अनेक संबद्ध कार्य करना आवश्यक
है. नवी दशाब्दि के लिए अग्रिम तौर पर कार्य आरंभ करने की दिशा में राधाप्र के
वैज्ञानिकों के द्वारा तैयार किए गए लगभग ५० प्रबल क्षेत्र परियोजना प्रस्तावों
पर विचार किया गया था जो उनकी अभिरूची, विशेषज्ञता और अनुभव तथा उपभोक्ता, बाजार
या देश की वर्तमान और भावी जरूरतों के बारे उनकी जानकारी पर आधारित थी.राधाप्र
के वैज्ञानिकों और तीन अनुसंधान परिषद अधिवेशनों में अनेक सत्रों में काफी चर्चा
के पश्चात इनमें से १२ प्रस्ताव माने गए.
इन १२ परियोजनाओं पर प्राथमिक तैयारी का काम पहले ही शुरू किया जा चुका है और इस
समय विभिन्न प्रक्रमों पर जैसे गवेषणात्मक अनुसंधान कार्य तथा निधिदाता या
उपभोक्ता एजेंसी के साथ परिचर्चा के विभिन्न प्रक्रमों पर है. अगले ५-६ वर्षों
में आरंभ किए जाने के लिए प्रस्तावित इन १२ संभावित प्रबल क्षेत्र परियोजनाओं की
सूची उपाबंध ४ में दी गई है.यह सूची संपूर्ण नही है और राधाप्र द्वारा की गई
प्रगति के अनुसार संशोधित कर दी जाएगी.
राधाप्र के अंतर्क्रियात्मक अनुसंधान और विकास कार्यक्रम
राधाप्र के अंतर्क्रियात्मक अनुसंधान और विकास कार्यक्रम का उद्देश्य है आसानी
से उपभोग्य,आसानी से अंतरणीय और पूरी तरह सुरक्षित, वाणिज्यिक तौर पर आकर्षक
प्रोद्योगिकी का ऐसी महत्वपूर्ण समस्याओं को हल करने के लिए विकास करना और उसे
बाजार में लाना जो किसी उद्योग के सामने आती रहती है.
अंतर्क्रियात्मक अनुसंधान और विकास कार्यक्रम किसी अतिफि विकसित उद्योग और
राधाप्र के बीच संबंधो का एक नया आदर्श है क्योंकि वह आदर्श उन दोनों के बीच
अवबोध ज्ञापन के रूप में औपचारिक रूप से परिभाषित रहता है.उक्त संबंध का मूल
तथ्य नीचे दिया जा रहा है;
.एक शीर्ष समिति-उद्योग के मुख्य कार्यपालक और राधाप्र के निदेशक इसके
सह-अध्यक्ष होते हैं और राधाप्र तथा उद्योग दोनों में से वरिष्ठ सदस्य होते
हैं-जो तीन या चार मास में एक बार परियोजना को अनुमोदित करते हैं तथा अंततः
प्रोद्योगिकी के पूरी तरह विकसित हो जाने पर उसके उपयोग और विपणन के बारे में
निर्णय लेते हैं.
.परियोजना के प्रस्ताव, राधाप्र के वैज्ञानिकों और उद्योग इंजीनियरों का एक दल
संयुक्त रूप से तैयार करता है और उसे शीर्ष समिति की बैठक में रखा जाता है जो
तैयार किए गए लगभग तीन प्रस्तावों में से एक ही को अनुमोदित करती है.
. दलसंयुक्त रूप से परियोजना को संचालित करता है और मास में एक बार विकल्पत:
राधाप्र के और उद्योग की परिसर मे, उसकी प्रगति का पुनरीक्षण किया जाता है.
. पूंजी उपकरण या सुविधाओं पर परियोजना व्यय का वहन उद्योग द्वारा किया जाता है
और अन्य परियोजना व्यय उस संगठन द्वारा किये जाते हैं जहां व्यय किया गया है.
. किसी प्रोद्योगिकी के विकसित हो जाने, उसका मूल्यांकन किये जाने और उद्योग में
परिक्षणों के माध्यम से पूर्णत: दोषमार्जित सिद्ध हो जाने के पश्चात भाग लेने
वाला उद्योग उसका प्रथम वाणिज्यिक उपभोक्ता बन जाता है.
. भाग लेने वाले उद्योग या किसी अन्य उपभोक्ता द्वारा प्रोद्योगिकी के उपयोग के
लिए ली जाने वाली रायल्टी, प्रोद्योगिकी से प्राप्त फायदों की सानुपातिक होती
है.
. विकसित की गई प्रोद्योगिकी के उपयोग और विपणन से प्राप्त सभी लाभ दोनों के बीच
समान रूप से बांट दिए जाते हैं.
राधाप्र ने अंतक्रियात्मक कार्यक्रमों के लिए टाटा स्टील, सेल और टी.सी.आई.एल.
के साथ तीन अववोध ज्ञापनों पर हस्ताक्षर किए हैं और इनमें से प्रत्येक कार्यक्रम
में पूर्ण हो गई, चल रही और अन्वेषणात्मक परियोजनाओं की सूचियां उपाबंध ५ में दी
गई हैं.
राधाप्र के प्रायोजित अन्वेषण कार्यक्रम-
राधाप्र पिछले २० से अधिक वर्षों से प्रायोजित अन्वेषण परि-~योजनाएं चला रहा है.
पूर्णत: बाजार की स्थिति पर चलने वाली ऐसी परियोजना तभी हाल में ली जाती हैं जब
कोई प्रायोजक इस समयबद्ध कार्य को हाथ में लेने के लिए राधाप्र से अनुरोध करता
है. कार्य तभी प्रारंभ किया जाता है जब प्रायोजक सेम्पल या नमूने राधाप्र को
स्थल या संयंत्र पर उपलब्ध करा देता है, उपेक्षानुसार राधाप्र के वैज्ञानिकों
के जाने की व्यवस्था कर देता है. और परियोजना की पूरी लागत का भुगतान कर देता
है.
प्रायोजित अन्वेषण कार्यक्रम राधाप्र प्रायोजित कार्यक्रम राधाप्र के अनुंधान और
विकास संबंधी प्रयासों का लगभग ५ प्रतिशत है और इनमें अति विशिष्ट या बड़े
पैमाने पर परीक्षण और मूल्यांकन कार्य करना होता है. यह कार्य या तो विसर्पी
जीवन के पूर्वानुमान, असफल विश्लेषण या खनिज प्रक्रिया प्रवाह का विकास होता है.
कार्य के क्षेत्र में सदैव ऐसे किसी अन्वेषण के परिणामों का उपयोग तब तक
सम्मिलित नहीं होता है जब तक कि प्रायोजक विनिर्दिष्ट रूप से यह नहीं चाहता है कि
राधाप्र ऐसे क्रियाकलापों में भागीदारी निभाए. इसी प्रकार राधाप्र के अन्य
प्रभागों के क्रियाकलापों में भी प्रायोजित अन्वेषण परियोजनाएं (प्रा.अ.प.) आरंभ
की जानी चाहिएं.
किसी प्रा.अ.प.की प्रगति को मानीटर करने और उसका मूल्यांकन करने के लिए राधाप्र
में प्रौद्योगिक उपयोजन का प्रधान, अन्वेषणकर्ताओं के साथ स्थल पर एक मीटिंग
करता है. इस मूल्यांकन के आधार पर वह, अनुसंधान, मूल्यांकन और प्रकाशन समिति के
खुले अधिवेशन में एक मानक फार्मेट पर संपूर्ण रिपोर्ट प्रस्तुत करता है, यह
अधिवेशन वर्ष में कम से कम छह बार होता है. जिन परियोजनाओं के परिणाम
अप्रत्याशित या उत्कृष्ट होते हैं और जिनकी प्रगति संतोषजनक नहीं होती है उन पर
एक एक करके अधिवेशन में विचार विमर्श किया जाता है और समुचित सिफारिशों की जाती
हैं.
उपाबंध ६ में चल रही प्रा.अ. परियोजनाओं की सूची और प्रत्येक के सामने उसकी
लागत, परियोजना के प्रमुख अधिकारी का नाम, समय सारणी और प्रायोजक का नाम दिया
गया है. उपाबंध में उन परियोजनाओं की सूची भी दी गई है जहां, परियोजनाएं
अनुमोदित तो भी हो गई हैं किंतु कार्य अभी प्रारंभ होना है क्योंकि इन मामलों
में खर्चा या सेम्पल या नमूने की अभी तक प्रतीक्षा की जा रही है.
राधाप्र इन परियोजनाओं में अपने क्रिया कलापों का क्षेत्र सुधार रहा है और बढ़ा
रहा है. वास्तव में ऐसे कार्य की प्राप्तियां पिछले तीन वर्षों में तीन गुनी बढ़
गई हैं जबकि प्रा.अ. परियोजनाओं की संख्या सोच समझकर एक तिहाई कर दी गई है.
सुसंगति अभिमुख कार्य को मानीटर करना और उसका मूल्यांकन-
किसी भी अनुसंधान और विकास कार्यक्रम के उत्कृष्ट कार्य निष्पादन के लिए सबसे
ज्यादा आवश्यक है उसको अनवरत मानीटर करना.
सुसंगति अभिमुख परियोजनाओं को सार्थक रूप से मानीटर करना और उसका मूल्यांकन ऐसे
विशेषज्ञ समूह के द्वारा ही किया जा सकता है. जो इन परियोजनाओं की सफलता में
प्रत्यक्ष रूप से हितबद्ध हों. इस संबंध में राधाप्र ने अपनी प्रत्येक प्रबल
क्षेत्र परियोजनाओं के लिए और अपने प्रत्येक अन्योन्य क्रियात्मक कार्यक्रमों के
लिए अलग अलग मानीटरिंग और मूल्यांकन समितियां गठित कर ली हैं. प्रा.अ. कार्यक्रम
को मानीटर करना और मूल्यांकन करना राधाप्र की अनुसंधान मूल्यांकन और प्रकाशन
समिति का कार्य है.
इसके अतिरिक्त राधाप्र की अनुसंधान परिषद् राधाप्र की सभी परियोजनाओं और
कार्यक्रमों का समग्र पुनरीक्षण मूल्यांकन और उन पर अपनी सिफारिशें करती है.
प्रत्येक प्रा.अ. कार्यक्रम को मानीटर करने और उनके मूल्यांकन के लिए अधिवेशनों
के गठन और उनकी आवृति का विवरण उपाबंध ७ में दिया गया है.
सुसंगति अभिमुख कार्य की व्यवस्था और प्रबंध-
किसी सुसंगति अभिमुख परियोजना का समर्थन करने और उसमें भाग लेने की अभिस्वीकृति
और उपभोक्ता या निधिदाता एजेंसी की बाध्यता, परियोजना में विकसित की जा रही
प्रोद्योगिकी की उस आवश्यकता से उदभूत होती है जिसकी उपभोक्ता या एजेंसी ने
पूर्व कल्पना की हो. बाध्यता और अभिस्वीकृति तभी विकसित होती है जब वैज्ञानिक के
पास कार्य क्षेत्र के संबध में परियोजना लागत और विकसित की जा रही प्रयोग में
नियम की जोखिम को उचित ठहराने के लिए आवश्यक प्रोद्यौगिकी प्रबंधकीय योग्यता हो.
स्पष्ट है कि किसी सुसंगित अभिमुख परियोजना के प्रारंभ, निष्पादन और प्रबंध के
लिए राधाप्र और उपभोक्ता या निधिदाता एजेंसी या भागीदार उद्योग के बीच अनेक
आधिकारिक स्तरों पर अन्योन्य क्रिया अपेक्षित हो. तथापि निरंतर अनिवार्य यह है
कि दोनों संगटनों के प्रधान संयुक्त रूप से परियोजना की प्रगति मानीटर करें,
उसकी मूल्यांकन करें और उससे अद्भूत प्रौद्योगिकी की उपयोज्यता पर निर्णय लें.
अन्योन्य क्रियात्मक परियोजनाओं के मामले में दोनों संगठन दो या अधिमानत: तीन
अधिकारिक स्तरों पर एक दूसरे से चर्चा करें और तदनुसार कारवाई करें. चूंकि ऐसी
परियोजनाओं में प्रक्रियाओं का एक भाग प्रयोगशाला में और दूसरा भाग उद्योग में
चलाया जाता है. अत: प्रत्येक अन्योन्य क्रियात्मक परियोजना के लिए बनाए गये समूह
को सहयोग और ऐसी समझ के साथ काम करना पड़ता है जो उस स्थिति की अपेक्षा अधिक
जरूरी है जब संपूर्ण समूह एक ही संगठन का होता है. इसमें संदेह नही है कि ऐसी
सहयोग और समझ तभी संभव है जब काम करने की सही भावना हो और कार्य के उद्देश्य तथा
उसकी योजना स्पष्ट रूप से परिभाषित हों.
अब तक, राधाप्र के सभी सुसंगित अभिमुख कार्यक्रमों की आरंभिक सफलता वास्तव में
बहुत ही अच्छी रही है.
उत्कृष्टता अभिमुख कार्य में राधाप्र के किसी वैज्ञानिक के उत्कृष्ट कार्य
निष्पादन की मात्रा का,उच्च स्तरीय प्रकाशन या किसी अंतरराष्ट्रीय पेटेंट के रूप
में सुविधा निर्धारण किया जा सकता है. और इसके लिए उसे प्रोन्नति के लिए उसका
मूल्यांकन करते समय उपयुक्त रूप से पुरस्कृत किया जा सकता है. दूसरी और सुसंगति
अभिमुख कार्यक्रम में किसी वैज्ञानिक का उत्कृष्ट कार्य निष्पादन, उपलब्धि की
विनिदिष्ट मद के रूप में परिभाषित नहीं किया गया है. राधाप्र में ऐसा करने का
प्रयास किया जा रहा है.
किसी सुसंगति अभिमुख परियोजना का आरंभ करने और उसके कार्यान्वयन के लिए उत्कृष्ट
प्रोद्योगिकी प्रबंधकीय नेतृत्व और क्षमता वाले वैज्ञानिकों की आवश्यकता पड़ती
है. इस समय ऐसी योग्यता वाले बहुत कम वैज्ञानिक यहां पर हैं क्योंकि राधाप्र में
इसका मूल्यांकन ठीक से नहीं किया गया. परिणाम स्वरूप ऐसी योग्यता वाले कुछ
प्रतिभासम्पन्न व्यक्तियों को राधाप्र में काम करने के लिए आकर्षित करना होगा.
इस पक्ष पर "समुचित कार्मिक नीति की खोज में" पर निदेशक की अगली रिपोर्ट में
विचार किया जायेगा.
सुसंगति अभिमुख कार्यक्रमों के लिए राधाप्र में सुविधाएं-
राधाप्र में सुसंगति अभिमुख कार्य, राधाप्र के जटिल उपस्कर और उपकरणों का तथा
उसकी व्यापक परीक्षण सुविधाओं का उपयोग करके किया जाना है. तथापि, जैसा कि पहले
भी संकेत दिया गया है, राधाप्र की इन उपस्कर, उपकरणों और सुविधाओं में से अधिकतर
या तो पुरानी या फिर बेकार हो गई हैं. उनको आधुनिक रूप देने तथा सुधारने के लिए
काफी निधि की आवश्यकता है जो वै.औ.अ.प.के श्रोतों से उपलब्ध नहीं है. प्रबल
क्षेत्र परियोजना और प्रायोजित अन्वेषणो के श्रोतों से उपलब्ध नहीं है. प्रबल
क्षेत्र परियोजना और प्रायोजित अन्वेषणों के निष्पादन से उनके आधुनिकीकरण
और/या/प्रतिस्थापन के लिए कुछ समय बाद भी अपेक्षित बाह्य निधि मिल पाएगी.
राधाप्र ने एक समग्र योजना निश्चित कर ली है और उसका कार्यान्वयन आरंभ कर दिया
है. जिसके द्वारा उसको सुसंगति अभिमुख कार्यक्रमों से अभिप्राप्त बाह्य निधि का
प्रयोग करके जटिल उपस्कर और उपकरणों तथा बडे पैमाने पर परीक्षण सुविधाओं को
धीरे-धीरे आधुनिक बनाया जा सकेगा, उन्हें अद्यतन अथवा प्रतिस्थापित किया जा
सकेगा.
उपसंहार-
ऐसी अनुसंधान और विकास परियोजनाओं को सुसंगति अभिमुख कहा जाता है जो बाजार या
उपभोक्ता या देश की सुपरिभाषित जरूरत को पूरा करने के लिए प्रोद्योगिकी प्रदान
कर सके.
सुसंगति अभिमुख और उत्कृष्टता अभिमुख कार्यक्रम परस्पर एक दूसरे के समर्थक हैं
और उनमें से किसी में भी राधाप्र की सफलता इस बात पर निर्भर करेगी कि वह अपनी
ठीक कार्मिक क्षमता का इन दोनों से संगठनात्मक समेकन में किस प्रकार प्रयोग करता
है.
राधाप्र में सुसंगति अभिमुख परियोजना तभी प्रारंभ की जाती है जब प्रायोजक,
प्रायोजित अन्वेषण की ही भांति, परियोजना की कुल लागत का भुगतान कर देता है अथवा
निधिदाता एजेंसी या अधिमानत: परियोजना की योजना बनाने में नके निष्पादन में उसको
मानीटर करने में उसका मूल्यांकन करने और उसकी निधि व्यवस्था में भाग लेने का वचन
दे देता है.
सुसंगति अभिमुख कार्यक्रम के सफल निष्पादन के लिए विभिन्न आधिकारिक स्तरों पर
राधाप्र और उपभोक्ता या निधिदाता संगठन के बीच आपसी बातचीत आवश्यक है.
राधाप्र ने अपनी सुसंगति अभिमुख परियोजनाओं में समुचित दिशा में सामयिक प्रगति
सुनिश्चित करने के लिए उपभोक्ता या निधिदाता एजेंसी द्वारा उन्हें लगातार मानीटर
किए जाने तथा उनका मूल्यांकन करने के लिए सावधानी पूर्वक व्यवस्था की है.
राधाप्र ने सुसंगति अभिलेख कार्यक्रमों से प्राप्त बाह्य निधि का प्रयोग करके
अपने उपस्करों तथा सुविधाओं को आधुनिक बनाने और प्रतिस्थापित करने के लिए एक
योजना तैयार कर ली है.
