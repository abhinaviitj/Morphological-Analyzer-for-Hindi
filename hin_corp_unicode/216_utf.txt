<औङ्ङिचिअल् अन्ड् ंएडिअ लन्गुअगेस्><ळेगिस्लटिवे><आनोन्><ऊ.फ्. लेगिस् आस्स् डेब्. २न्ड् सेप्. ८७><१९८७><ऊ.फ्. गोव्ट्><लच्क्नोत्><१२२ टो १२५><२६००><आनोन्-ऊप् ळेगिस् आस्स् डेब् २न्ड् शेप्. ८७>

 १९७१ में अलीगढ़ में दंगा हुआ था जांच की गई थी. क्यों नहीं उस रिपोर्ट को प्रकाशित किया? जिसकी जिम्मेदारी ठहराई गई थी उसको सजा क्यों नहीं दी गयी? १९७७-७८ में अलीगढ़ में फिर दंगा हुआ जांच बैठाई गई थी, जनता पार्टी के शासन के दौरान. कांग्रेस की हुकूमत आई जुडिशियल इन्क्वायरी को ही खत्म कर दिया गया. क्यों रोक दी गई इन्क्वाइरी? १९८० में मुरादाबाद में दंगे हुए. सक्सेना आयोग बैठाया गया. रिपोर्ट आ गयी. साफ-साफ आरोप लगाये गये कि दंगों में साम्प्रदायिकता का जहर बोने का काम मुस्लिम लीग के नेताओं का है. सरकार ने उसके बाद क्या किया गया? मैं जानना चाहता हूं कि दो साल के अन्दर रिपोर्ट को क्यों दबा दिया गया? शासन ने किसके दबाव में आकर दंगा भड़काने वालों के विरुद्ध क्यों नहीं कार्यवाही की? जब से वीर बहादुर मुख्य मंत्री बने हैं,तब से लगभग डेढ़ दर्जन दंगे हो गये. इसकी सरकार को दंगों की सरकार कहा जाय तो कोई अतिश्यो-~इत न होगी. जो जहर पैदा हुआ है उस जहर को समाप्त न किया गया तो दंगे नहीं रुकेंगे.
साम्प्रदायिक मानसिकता वाले लोगों का कानपुर में जहरीला भाषण होता है,
भारत माता को डाईन कहा जाता है. क्या इस भाषा से देश में साम्प्रदायिकता
की आग नहीं भड़केगी? मैं निन्दा करता हूं, इस भाषा की. मैं निन्दा करता
हूं इस भाषा को प्रयोग करने वालों की. यह सत्ता में बैठे हैं इन्हें तो
जेलों में होना चाहिए. यह खुला जहर फैला रहे हैं साम्प्रदायिकता का. ३०
मार्च, १९८७ को दिल्ली की रैली हुयी. उसके बाद मेरठ में क्या हुआ? ३०
मार्च, १९८७ को शहाबुद्दीन, अब्दुल्ला बुखारी ने कहा था अगर डेढ़ करोड़
सिखों को यह सरकार नहीं दबा सकती तो हमारी संख्या तो १०-१५ करोड़ के
आस-पास है. हम सड़कों पर निकल आयेंगें तो यह देखते रह जायेंगे और इनकी
सेना तथा पुलिस हमारा कुछ भी नहीं बिगाड़ सकती. मेरठ में तो इनके जहरीले
भाषणों की केवल परिणति हुयी है. शासन ने इनके विरूद्ध क्यों नहीं
कार्यवाही की? ऐसे जहरीले भाषण होते रहे, साम्प्रदायिकता के बीज बोये
जाते रहे, शासन हाथ पर हाथ धरे क्यों बैठा रहा. कौन सा दबाव था? गत १४
अप्रैल को जो मेरठ में दंगे हुए वह दंगे १९ मई को होने वाले दंगों का
रिहर्सल मात्र था. १४ अप्रेल, के दंगों के दं गाइयों के विरुद्ध क्यों
कार्यवाही नहीं की गयी ? क्यों नहीं रोका गया उन दंगों को? आरोप तो इस
बात का भी है कि १६ मई की इंका रैली में जो लोग दिल्ली गये थे वहां मेरठ
में कम गये थे. लेकिन वहां से लौट कर जो बसें आई, वह दंगाइयों को लेकर
लौटी, इन बसों को क्यों नहीं चेक किया गया? यह क्यों नहीं पूछा गया कि
वहां पर कैसे हथियार आये और मेरठ में कैसे तेजाब के ड्रम इकट्ठा हुए?
उसके बाद १९ मई को दंगा होता है. उसके बाद २२ मई को दिल्ली में दंगा होता
है. इसी क्रम में २१ जून को अलीगढ़ में दंगा भड़कता है. अलीगढ़ में
कोतवाली पर पथराव किया जता है. वे कौन से तत्व है जो पुलिस पर पथराव कर
रहे हैं और क्यों कर रहै हैं? अलीगढ़ में दो लोग मरे थे, जो बेगुनाह थे.
मैं नहीं कहता कि उसमें हिन्दू कौन था और मुसलमान कौन था. जान न हिन्दू
की होती है, जान न मुसलमान की. जान एक इन्सान की होती है. हिन्दू की जान
जाती है तो हमें पीड़ा होती है, और मुसलमान की जान जाती है तो भी हमें
पीड़ा होती है.
इसी २ जून को अलीगढ़ में सराय सुल्तानी के भीतर अब्दुल हकीम के यहां बम
विस्फोट हो गया. यह बम काहे के लिए बनाए जा रहे हैं. क्या देश की एकता और
अखण्डता के लिए? इसी २४ जून को मेरठ में भी अवैध हथियार बनाने की
फैक्ट्री अब्दुल अजीज के यहां पकड़ी जाती है. इन अवैध हथियारों का देश
में क्या होगा. क्या यह हथियार सीमाओं की सुरक्षा के काम आयेंगे? क्या यह
सही नहीं है कि ऐसा वायुमण्डल पैदा करके देश की अखण्डता को खतरा पैदा
किया जा रहा है? मैं शासन से जानना चाहता हूं कि ये तत्व कैसे और क्यों
हथियार बना रहे हैं? कैसे बम बनाए जा रहे हैं? क्यों सी. आई. डी. फेल हो
रही है? क्यों अवैध फैक्ट्रियां चल रही है? क्यों अवैध हथियार बनाए जा
रहे हैं? इन सब चीजों पर गौर करना होगा. मान्यवर, एक बात और कहना चाहता
हूं लोग बाहर भी जहरीला वातावरण पैदा करने में लगे हैं, और कुछ लोग सदन
के अन्दर भी जहरीला वातावरण पैदा कर रहे हैं. कोई भी मौका आता है तभी
बावरी मसजिद की बात काले झण्डे दिखाकर इस सदन में उठाई जाती है? क्यों
उठाई जाती है? क्या बाकी लोगों की भावनाएं नहीं है? क्या इस तरह सदन में
काले झण्डे दिखाकर लोगों की भाव-~नाओ ं से खिलवाड़ नहीं किया जा रहा है?
मान्यवर, रामजन्म भूमि और बावरी मसजिद का मसला न्यायालय द्वारा निर्णीत
हो चुका है. रामजन्म भूमि का ताला न्यायालय द्वारा खुलवाया गया है. मैं
यह भी साफ कर देना चाहता हूं कि उसका ताला किसी भीड़ ने नहीं खोला है.
मैं यह भी साफ कर देना चाहता हूँ कि कोई अब्दुल्ला बुखारी और कोई
शहाबुद्दीन किसी भी भीड़ का ले जाकर वहां ताला भी बन्द नहीं करवा सकता.
यह न्यायालय का मामला है, किसी को तकलीफ होती हो तो न्यायालय में जा सकता
है.
अत: सदन में बावरी मस्जिद का काला झण्डा दिखाने वालों की निन्दा करता
हूँ. उनकी जहरीली जहनियत की निन्दा करता हूँ. मान्यवर, मलियाना काण्ड पर
तो चर्चा की. उस काण्ड से मुझे भी तकलीफ हुई है. एक भी जान जाती है तो
मुझे तकलीफ होती है. लेकिन अफसोस की बात है कि इधर के लोगों को भी और उधर
के लोगों को भी सबको मलियाना काण्ड तो याद आया. पी. ए. सी. का तथाकथित
अत्याचार सबको याद आया. पी. ए ए.सी. ने गोली चलाई सबको याद आया, लेकिन
किसी ने यह नहीं कहा कि पी. ए. सी. पर भी किसी ने गोली चलाई. १३-१४
अप्रैल को जो लोग मारे गये उनकी किसी को याद नहीं आई. लोधी गली पर
मुसलमानों ने इकतरफा हमला किया, किसी को याद नहीं आया. गत १६ मई को अजय
कुमार शर्मा की हत्या हुई उसकी लाश की याद किसी को नहीं आई. २८ मई को को
कुलभूषण की हत्या हुई, उसकी याद किसी को नहीं आयी. फिर १९-२० मई के दंगो
की याद किसी को नहीं आई जब दंगाई जिधर चाहे आग लगाते रहे,कत्ल करते रहे.
यह किसी को याद नहीं आया कि १९,२० मई को मेरठ शहर पूरी तरह दंगाइयों के
हाथों में रहा. उसको यह भी याद नहीं आया कि डा. प्रभात जो आपरेशन करने जा
रहा था और उसका नौकर उनके साथ था. उनकी फियेट कर पर तेल छिड़क कर उन्हें
जिन्दा जला दिया गया. मैंने उस जली हुई कार को स्वयं देखा है. पिछले
महीने मई की २८ तारीख को केन्द्रीय गृह मंत्री की अनुमति लेकर मैंने
एक-एक चीज को वहां पर देखा है.
बेगमपुल से लेकर हापुड़ रोड तक पेट्रोल पम्प जलाये गये, वह इन नेताओं को
याद नहीं आया. जिन लोंगों की हत्या की गई, क्या वे माई के लाल नहीं थे.
श्रीमती शकुन्तला कौशिक का भांजा, मेजर का भाई जो छत पर खड़ा था, उसे छत
पर गोली मार दी और उसकी जीवन लीला समाप्त कर दी क्या वह किसी मां का
लाडला नहीं था. माता के लाडले नहीं थे? कितनी ही माताओं की गोदियां सूनी
कर दी गई और कितनी ही ललनाओं के माथे का सिन्दूर उजाड़ दिया गया, लोगो को
इसकी याद नहीं आई? हर बात पर मलियाना-मलियाना. इन्हें एक ही बात याद आती
है. दोनों बातें कहो . मलियाना में जो कुछ हुआ है तो उसे भी कहो किन्तु
शेष जगह जो हुआ है, उसे भी कहो. मेरठ में पिलोखड़ी मार्ग पर ११ कारखाने
धू-धू करके जला दिये गये. १५ लोगों को आग में जला दिया गया. उनकी लाशें
इन्हें याद नहीं आती. नैपाल सिंह के फार्म पर दंगाइयों द्वारा ८ लोगों
की हत्या याद नहीं आती. मलियाना से पहले जो कुछ हुआ है, उसको भी कहो.
पुलिस की राईफलें छीनी गई. पी.ए. सी. पर हमले किए गए लेकिन आज पी.ए.सी पर
आरोप लगाये जा रहे हैं, कहा जा रहा है कि पी.ए.सी. ने अत्याचार किया.
लेकिन मैं कहता हूं कि अगर मेरठ के अन्दर समय रहते पी. ए. सी. न पहुंची
होती तो मेरठ का नक्शा और विकृत हो गया होता दंगाइयों ने मेरठ श्मशान बना
दिया होता. इस्लामाबाद के पास जो बैंक कालोनी है जहां पर ६६ मकान है और
४५० लोग रहते हैं, यदि वहां पर ५ मिनट देर से पी. ए. सी. पहुंचती तो, ये
६६ मकान धरती पर न होते और इनमें रहने वाले लोग खत्म हो गये होते, इसकी
याद किसी को नहीं आती.
प्रारम्भ कहां हुआ, इसे भी याद करना चाहिए. यदि प्रतिक्रिया को देखना हो
तो, मैं कहता हूं क्रिया को देखना चाहिए. याद रखो क्रिया कि हमेशा
प्रतिक्रिया होती है और यह भी याद रखो कि प्रतिक्रिया किसी तराजू पर
नाप-तौल कर नहीं होती. कभी ज्यादा होती है तो कभी कम होती है. क्रिया
दंगाइयों ने सुनियोजित ढंग से की. मस्जिदों से जहरीले भाषण दिये गये. उन
मस्जिदों के कुछ नाम आपको गिनाना चाहता हूं. नौगना की मस्जिद, इमिलियान
की मस्जिद, इस्लामाबाद की मस्जिद, जैदीफार्म की मस्जिद, विकास पुरी की
मस्जिद, तथा श्याम नगर की मस्जिद से उत्तेजक भाषण दिये गये. जो भाषण
दिये गये, उसे भी मैं आपको सुनाता हूं इन प्रसारणों का टेप किया हुआ यह
कैसिट मेरे पास है जिसे सुनना हो सुनवा सकता हूं. इन मस्जिदों से १९ मई
की प्रात: ३ बजे से एक साथ यह प्रसारण किया गया कि " मुसलमानों
मान्यवर, ३०० लोगों को मौत के घाट उतार दिया गया और यहां लोग कहते हैं,
कि ८५ तो लौट आये. मेरी जानकारी है कि बशीर ने मसजिद के छत पर चढ़ कर पी.
ए. सी. को गोली मारी है. क्या दंगाई हत्यायें करते रहेंगे, जिन्दा लोगों
को आग में झोकते रहेंगे, करोड़ों की सम्पति नष्ट करते रहेंगे, पुलिस,
पी.ए.सी पर गोली चलाते रहेगें तो क्या पी. ए. सी. हाथ पेर बांधें खड़ी
देखती रहेगी? वह कौन लोग हैं जो सड़कों के दंगे को प्रदेश में फैलाना
चाहते हैं? देश को नष्ट करना चाहते हैं?
मेरी दूसरी मांग है कि बेगम पुल से ले करके हापुड़ रोड तक जितनी भी क्षति
हुई है, पेट्रोल पम्प नष्ट हुए हैं, गोला कुआं पर सूत का मार्केट नष्ट
हुआ है, पिलो खड़ी रोड के ११ कारखाने नष्ट किये गये हैं जिनमें ६०० करोड़
रुपए का वार्षिक टर्न ओवर होता था उनकी शत-प्रतिशत क्षतिपूर्ति की जाय.
सूत के दुकान वालों का जो नुकसान हुआ है उन दुकानवालों का पूरा पैसा दिया
जाना चाहिये. नैपाल सिंह के फार्म की क्षतिपूर्ति की जाय. मृतक के
परिवारों को पुर्निवास के लिए कम से कम एक लाख रू. क्षतिपूर्ति के रूप
में दिया जाना चाहिए. दंगाइयों ने जिसकी भी सम्पत्ति नष्ट की है, उनको
शतप्रतिशत क्षतिपूर्ति दी जाये. व्यवसाय को पुन: चालू करने के लिये
आर्थिक सहायता दी जाये.
मान्यवर, सभी से मैं कहता हूं कि वोट की राजनीति से ऊपर उठिये और देश से
प्यार कीजिये. देश, बचेगा तो पार्टी का आस्तित्व बचेगा और यदि देश ही
नहीं बच पायेगा, देश ही टूट जायेगा तो पार्टियों की कोई कीमत नहीं रहेगी.
दंगाई कोई भी क्यों न हो उसके प्रति कठोर से कठोर कार्यवाही की जानी
चाहिये. दंगा करने वाले की कोई कौम नहीं होती है, दंगाई का कोई धर्म नहीं
होता है. दंगा करने वालों के साथ जो कोई भी लिंक रखता है, वह भी उतना ही
दोषी है जितना कि दंगा करने वाला. देश को साम्प्रदायिकता के जहरीलेपन से
बचाना होगा. जहां कहीं भी ऐसे लोग हों जो कि दंगाइयों को पनाह देते हैं,
उनके विरूद्ध सख्ती से निपटना होगा.
ऐसे लोगों को पार्टी से निकाल देना चाहिए. लेकिन मुझे अफसोस है कि कुछ
लोग ऐसे ही तत्वों को अपना नेता मानते हैं. मैं पुन: कहता हूं कि काम
नहीं चलेगा जब तक कि ऐसे तत्वों पर रोक नहीं लगेगी, वोट की राजनीति से
दंगें नहीं रुकेगें. दंगों से देश की प्रगति रुकती है लेकिन कुछ लोगों की
राजनीति ही दंगो पर चल रही है. इन शब्दों के साथ, मैं मांग करता हूं कि
सारे प्रकरण की जांच न्यायिक जांच करायी जाना चाहिए.
श्री जय नारायण शर्मा--
मा. उपाध्यक्ष जी मेरठ मेरी कर्मभूमि है. मैं आहत हूं, पीड़ित पक्ष हूं
इसलिए अनुनय विनय करना चाहता हूं कि जैसे आपने कल्यान सिंह जी को समय
दिया वैसे मुझे भी समय देने की कृपा करें क्योंकि गणित के सत्य के अनावरण
करने की आशा मुझसे ही की जाती है. मैं वहां का प्रत्यक्षदर्शी हूं. जब
मैं पहली बार विधान सभा में आया तो मेरा विश्वास था कि यहां दूरदर्शी,
चिन्तनशील, मननशील एवं सही विश्लेषण करने वाले लोग होते होंगे और साफ तौर
से सही चीज गम्भीरता से कही जाती होगी. लेकिन मुझे दुख के साथ कहना पड़
रहा है कि मेरठ के बलबों के सम्बन्ध में जितनी चर्चा पक्ष एंव विपक्ष में
हुई है उससे मैं सन्तुष्ट नहीं हूं. वह बहुत ही सही तौर से चर्चा की गई
है उससे मैं सन्तुष्ट नहीं हूं इस चर्चा को सुनकर ऐसा लगता है कि विपक्ष
के लोग वहां गये और वहां के अखबारों को लेकर सत्य का विश्लेषण करने की
कोशिश कर रहें हैं लेकिन सच्चाई उससे अलग है.
श्रीमन्, मेरठ कद्दावरो का शहर है लेकिन आज बौना हो गया है. १८५७ की
स्वतंत्रता संग्राम की लड़ाई का शंखनाद मेरठ की धरती से ही फूंका गया था.
वहां हिन्दु मुसलमानों एक साथ आजादी के लिए फांसी के फन्दे पर चढ़े थे
लेकिन आज इसे परिस्थितियों का गम्भीर षडयन्त्र कहूं या मेरठ की धरती का
दुर्भाग्य कि आज वहां तमाम इन्सानी कीमत तबाह हो गयी है. वहां मामवीय
आधार सौहार्द्र एवं प्रेम का होम हो गया है. लेकिन फिर भी आशा की किरण
हमको दिखायी देती है जिस तरह से एक बार जामिया मिलिया यूनीवर्सिटी में आग
लग गयी थी और वह फूंक गया उस समय वी. सी. जाकिर हुसैन साहब थे, जब गांधी
जी को पता चला तो वहां गये और उन्होने डा. जाकिर हुसैन साहब से कहा कि
आपका बहुत नुकसान हुआ है इसके लिए हमें बहुत तकलीफ है. डा. ज़ाकिर हुसैन
ने जवाब दिया हमें बहुत खुशी है. इस पर गांधी जी ने कहा कि आपका बहुत कुछ
फुंक गया है इसमें खुशी की क्या बात है तो उन्होंने कहा बहुत कुछ बच गया
है. इस तरह से एक आशा की किरण हमें दिखायी देती है. इस दरिन्दगी के
बावजूद भी हजारों लोग दोनों सम्प्रदाय में इस तरह से हैं जिन्होंने अपनी
जान हथेली पर रखकर दूसरे स म्प्रदाय के लोगों की जान की हिफाजत की है.
इसलिए मैं विश्वास करता हूं कि जो नुकसान हुआ है वह दुबारा पूरा हो
जाएगा.
मान्यवर, मैं विनम्र निवेदन करना चाहता हूं कि माननीय कल्याण सिंह जी ने
अपने भाषण में कई तथ्य उठाये लेकिन दुर्भाग्य की बात है कि उन्हें दूसरे
पक्ष का स्पर्श करने में शायद संकोच हुआ है. मैं कहना चाहता हूं कि बाबरी
मस्जिद और राम जन्म भूमि ही केवल बलवों का मूल कारण नहीं है. मेरी राय
में इस समय जो ज्वलन्त प्रश्न है कि किन-किन कारणों से बलवे हो रहे हैं.
मेरी राय में यह ज्यादा गम्भीर है जिस दिन राम जन्म भूमि और बावरी मस्जिद
का मसला दोनों सम्प्रदाय के धर्मप्राण लोग या कुछ और बड़े लोगों ने इस
प्रश्न का हल निकाल दिया उस दिन अन्तर्राष्ट्रीय ताकतें कोई और मुद्दा
खड़ा कर देगी क्योंकि उनकी यह सुनियोजित साजिश है, वह जान गये हैं कि अभी
हिन्दुस्तान की सीमाओं को ट्रेडिशनल वार से जीता नहीं जा सकता है ताकि
उसके आर्थिक ढांचे की रीढ़ की हड्डी तोड़ दी जाय वरन् उनकी यह साजिश है
कि हिन्दू सिक्ख को लड़ाओ, सवर्ण को अछूत से लड़ाओ, हिनदू और मुसलमान को
लड़ाओ ताकि इसकी रीढ़ की हड्डी टूट जाय और यह मुल्क नफरत के ढ़ेर पर खड़ा
हो जाय. तमाम वे बेनुल आकवामी ताकतें वो ताकतें जो मर्कन्टाइल तहजीब की
हामी है, अलगाववाद ई हैं वे हिन्दूस्तान को तबाह करना चाहतीं हैं. इसके
अलावा वे लोग जो राजनीतिक पूंजी बनाने में लगे हुये हैं, वे लोग जो बीमार
दिमाग के हैं वे लोग जो बिके हुये इन्सान हैं, वे इसके हामी हैं.
इस्लाम खतरे में है, हथियार लेकर निकल पड़ो, रमजान का महीना चल रहा है,
महजब की हिफाजत में शहीद हो आगे तो जन्नत मिलेगी और जीत गये तो गाजी
कहला-~ओगे, दोनों हाथों में लड्डू हैं. काफिरों को मार दो और मंदिरों को
तहस-नहस कर दो." यह पी.ए. सी. पंजाब से पिट कर आई है, यह हमारा क्या
बिगाड़ सकती है." क्या इन जहरीले और उत्तेजक नारों से भाषणों से देश के
अन्दर सामंजस्य हो सकता है? इन पर गौर करना होगा. मेरठ का दंगा कोई सिर्फ
साम्प्रदायिक दंगा नहीं बल्कि साफ तौर पर एक वगावत थी, एक देशद्रोह था.
हिन्दुस्तान को गृह युध्द की आग में झोकने का एक सोचा समझा पूर्वाभ्यास
था. ये वही लोग हैं जिन्होनें १९४७ में देश के टुकड़े कराये थे. आज पुन:
फिर देश के विभाजन के लिए दुर्भाग्यपूर्ण परिस्थितियां पैदा कर रहे हैं.
सरकार कहती है कि विदेशी ताकतों का हाथ है मैं इसे नहीं नकारता. मैं
मानता हूं कि है विदेशी ताकतों का हाथ. लेकिन क्या कर रही है. विदेशी
ताकतें यहां काम किये जा रही है और सरकार हाथ पर हाथ धरे बैठी है. ऐसा लग
रहा है कि विदेशियों का हाथ देश में और देश के सत्ताधारियों का हाथ
विदेशी बैकों मे लगा हुआ है. क्या यह ई सरकार का काम है? यह पता लगाना
चाहिये कि हथियारों का जखीरा कहां से आया? १३ ड्रम एसिड कहां से इकट्ठा
हुआ? क्या यह एक ही दिन में हो गया?
यह पाकिस्तान की राइफिल, चीन की राइफिल कहां से आ गयी ? पैसा कहां से आया
? पाकिस्तानी तत्वों को कौन शरण दे रहा है?
(लाल बत्ती जलने पर)
मान्यवर, मैं ५ मिनट और लूंगा.
डी. जी. पी. कोतवाली में मीटिंग करते है किन्हीं तत्वों की यह जुर्रत हो
जाय कि डी.जी. पी. पर गोली मारी जाय. जहां के डी. जी. पी. सुरक्षित नहीं
है, वहां आम जनता की सरक्षा की क्या गारण्टी है? इसलिये में कहता हूं कि
मात्र साम्प्रदायिक दंगा ही नहीं अपितु यह दंगा देश को तोड़ने की बहुत
लम्बी साजिश का पूर्वाभास है. इन दंगों को जब इसी रूप में लिया जायगा,
तभी इनका समाधान होगा. इस दंगें में ३०० लोग मारे गये और ४०० वाहन फूंके
गये, ५०० घर, मकान, दुकान और कारखाने नष्ट कर दिये गये हैं. ११ कारखाने
जिनमें ६०० करोड़ रु. का टर्न-~ओवर था पिलोखड़ी रोड पर, ये नष्ट कर दिये
गये हैं. मान्यवर, हजारों लोगों को बेरोजागार बना दिया गया. उद्योग चौपट
कर दिये गये. आर्थिक ढ़ाचा ध्वस्त कर दिया गया है. केन्द्र के गृह मंत्री
कहते हैं कि दंगा पूर्व नियोजित था. हमारे कांग्रेस (इ.) के विधायक अजीत
सिंह सेठी साहब कहते है कि दंगा पूर्व नियोजित था. बाबू मोहम्मद उमर
अलवी, महामंत्री कांग्रेस (इ.) मेरठ कहते हैं कि दंगा सोची समझी स्कीम के
अन्तर्गत हुआ है इसमें बाहरी तत्वों की भूमिका से इन्सान नहीं हूं कि इन
दंगों के लिए शहरी विकास मंत्री श्रीमती शारदा त्यागी, अध्यक्ष मेरठ
मण्डल महिला कांग्रेस (इ.) कहती है कि इन दंगों के लिए शहरी विकास मंत्री
श्रीमती मोहसिना किदवई जिम्मेदार है. श्री कैलाश प्रकाश, नेता, कांग्रेस
कहते हैं कि दंगे पूर्व नियोजित है तथा इसमें बाहरी तत्वों का हाथ है.
श्री जय नरायण शर्मा, विधायक, मेरठ नगर, कांग्रेस (इ.) उन्होंने भी कहा
है कि यह दंगा नहीं है, सिविल बार है.
