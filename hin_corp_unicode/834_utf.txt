<औङ्ङिचिअल् अन्ड् ंएडिअ ळन्गुअगेस्><ंअस्स् ंएडिअ><आनोन्><ढइल्य् णेत्स्><१९८५><ठ्हे फिओनेएर् घ्रोउप्><ळुच्क्नोत्><-><२१००><श्तटन्ट्र भ्हरट्-ट्तो><ढेएप आगर्तल्>

ईश्वर ने मनुष् को बुद्धि दी और वह सभी जीवों में श्रेष्ठ कहा जाता है लेकिन
सृष्टि के प्रारंभ से ही उसने नशीले पदार्थों की सहयता से अपने होश गंवाने की
परम्परा स्थापित की है. पीड़ा हरने वाली दबाओं का प्रयोग नशे के लिए किया जाता
है, शरीर में बल, वीर्य बढ़ाने की दवाओं के प्रयोग से भी मानव अपनी बुद्धि से
हाथ धो बैठता है. अधिकतर नशीले पदार्थ मस्तिष्क में विकार पैदा कर देते हैं और
उनके लगातार लेने से मनुष्य की अक्लमारी जाती है. सभी जानते है कि नशीले
पदार्थों के कारण अपराध होते हैं और अधिक नशा करने से जान से भी हाथ धोना पड़
सकता है. नशीले पदार्थों के कारण सारी दुनियां में समस्या उत्पन्न हो गई है. और
भारत में भी यह बीमारी फैल रही है. इन पदार्थो का मानव के मन पर क्या असर होता
है यह आगे पढ़िये:
अल्कोहल
वैसे शराब या अल्कोहल उन नशों में नहीं है जिसमें मानसिक विकार जन्म लेते हैं
लेकिन इसके पीने से अच्छे बुरे की पहचान नहीं रहती, अकारण क्रोध आ जाता है और
शराबी लड़खड़ाने भी लगता है. शराब आमाशय या मेदे से ही सीधी खून में पहुंच जाती
है. इसका नशा कितना होगा यह इस बात पर निर्भर करता है कि पीने वाले की मानसिक और
शारीरिक अवस्था क्या है. अगर उसे भूख लगी हो या थका हुआ हो या परेशान हो तो थोड़ी
सी पीकर धुत हो जाता है. सोड़े के साथ पिये तो जल्दी चढ़ती है. जो लतिया हो जाये और
सदा पिये उसके हाथ
पैरों के स्नायुओं में पीड़ा होने लगती है. जिगर खराब हो जाता है. बेहोशी में
वाही तवाही बकने लगता है उसे ऐसी चीजें दिखाई देने लगती हैं जिनका कोई अस्तिव
ही नहीं और स्मरण शक्ति क्षीण हो जाती है. उसका व्यक्तित्व बिगड़ जाता है और
नैतिक पतन अवश्यंभावी है.
एम्फेटेमीन्स
यह दवा कई रूपों में पाई जाती है. इसका प्रभाव एड्रलेनीन जैसा होता है जो गुर्दे
के ऊपर स्थित ग्रंथियों से निकलने वाला स्राव या हारमोन है. इसके लेने से दिल की
धड़कन बढ़ जाती है, सांस तेजी से आने लगती है और शरीर में शक्ति का संचार हो
जाता है. यह पचास नामों से बिकती है जिनमें बेंरजेड्रीन सबसे प्रसिद्ध है. डाक्टर
लोग इसका प्रयोग रोगी की थकावट दूर करने, भूख मारने और उदासी दूर करने के लिए
किया करते हैं. दूसरे विशव युद्ध में जो जासूस शत्रु के प्रदेश में भेजे जाते थे
उन्हें यह दवा दी जाती थी जिससे कि देर तक बिना थके काम करते रह सकें. इसका
दुरुपयोग शुरू किया छात्रों ने जो बहुत रात गये तक पढ़ना चाहते थे और परीक्षा
निकट आने पर इसी की सहायता से बिना थके अध्ययन करते रह सकते थे. लेकिन
लड़के-लड़कियों ने इसे आनन्द लेने के लिए खाना शुरू किया . इसके लेने से शरीर में
चुस्ती और फुरती आ जाती है, मन में उल्लास जागता है और लगता है कि व्यक्ति कुछ
भी कर सकता है. लेकिन इसका असर समाप्त होता है तो बेहद थकावट और उदासी का अनुभव
होता है. जिसे दूर करने के लिए लतिया आदमी फिर इसे खा लेता है. इसके असर में
दुर्घटना होने की आशंका रहती है और व्यक्ति की विवेक शक्ति नष्ट हो जाती है.
लतिया सदा जागता रहकर और भूख न लगने के कारण मर भी जाता है.
भांग के कई रूप
चरस, गांजा, सुल्फा, हशीष, पोट, हैम्प, ग्रास, कोक, वीड़, हशीश या मारिजुआना आदि
भांग के ही रूप तथा नाम है. भांग अपने आप उगने वाला पौधा है और पहा ई क्षेत्रो मे
खूब मिलता है. भांग उगाई भी जाती है. इसके पत्तो से सिगरेट बनती है- इसे
रीफर कहा जाता है. इससे गाढ़ा लसदार पदार्थ निकलता है जिसे हशीस कहते हैं और जो
भांग की तुलना में पांच गुना नशा लाता है. भांग के सेवन से बड़े आनंद की
प्राप्ति होती है और लतिया की द्रष्टि और श्रवण शक्ति पर प्रभाव पढ़ता है. उसे
ऐसा लगता है कि समय रुक गया है. एक मिनट कई घंटों के बराबर हो जाता है. भांग की
लत लम्बे समय तक रहे तो दृष्टि भ्रम होने लगता है और नशे मे आदमी मारपीट पर भी
उतर आता है. वैसे तो भंगेड़ी डरपोक हो जाता है. और रोने लगता है तो रोये ही चला
जाता है,हंसी का दौरा पड़े तो हंसना बन्द नही करता. इसका असर घंटों तक रहता है
और आदमी को याद नहीं रहता कि उन कुछ घंटों में क्या हुआ. भारत में भांग बादाम
आदि के साथ घोंट कर और दूध मिलाकर पी जाती है और उतनी हानिकारक नहीं जितनी चरस
या हशीश के रूप में.
कोकीन
कोका नाम के पेड़ के पतेतों से बनती है जो दक्षिण अमेरिका के कई देशों में उगता
है. उन देशों के निवासी कोका के पत्ते चबाते हैं जिनसे शरीर में चुस्ती आ जाती
है और भूख नहीं लगती.
शुद्ध रूप में कोकान मानसिक विकार पैदा करती है. इसके लगातार लेने से शरीर
क्षीण हो जाता है, स्मरणशक्ति जाती रहती है और अनिन्द्रा रोग हो जाता है. डाक्टर
इसे पीड़ा दूर करने के लिए इस्तेमाल करते हैं. लतिया लोग इसे सुंघनी की तरह लेते
है. इससे दृष्टि भ्रम हो जाता है और मन में हिंसा और अपराध की प्रवृत्ति जागती
है. लगातार लेने से नाक की हड्डी गल जाती है,मितली आती है,पाचन क्रिया बिगड़
जाती है वजन घट जाता है, नींद नहीं आती, शरीर पर फोड़े हो जाते हैं और कभी-कभी
शरीर में अकड़न और मरोड़ भी आते हैं.
हशीश
इसे मारिजुआना भी कहते हैं. यह भांग के पौधे का गाढ़ा लसीला पदार्थ होता है.
भांग की पत्तियों को दोनों हाथों में लेकर मसलें तो उनका गाढ़ा रस हाथों पर जम
दाता है जिसे चाकू से खुरचकर इकट्ठा किया जाता है.
संयोग की बात है कि अंग्रोजी का शब्द असासिन(हत्यारा) हशीश से ही निकला है. जिन
दिनों ईसाई अपने धर्म के प्रसार के लिए जिहाद कर रहे थे, ईरान में एक गुप्त संगठन
असासीन नाम का था जो युवकों पर डोरे डालकर उन्हें हशीश खिलाता था जब उन्हें नशा हो
जाता तो उन्हें ऐसे स्थान पर ले जाया जाता था जहां सुन्दरियां उनकी सेवा के लिए
तत्पर रहतीं थीं. फिर उन्हें औ अ नशा खिलाकर बेहोश कर दिया जाता और वापिस लाया
जाता. उनसे कहा जाता था कि अमुक की हत्या कर दो तो फिर उन्हें वैसे ही आनन्द
प्राप्ति का अवसर दिया जायेगा.
हशीश से भी आनन्द और संतोष का अनुभव होता है और मशे में दृष्टि भ्रम जाता है. इसे
खाकर ही हिंसा की प्रवृत्ति जागती है. इससे उत्पन्न मानसिक विकार वैसे ही हैं
जैसे भांग के.
हिरोइन
सबसे अधिक खतरनाक नशीला पदार्थ. यह अफीम से बनती है. पहले अफींम से मारफीन बनती
है (जो पीड़ा हर दवा के रूप में इस्तेमाल होती है) और फिर हिरोइन. अधिकतर देशों
में बनने वाली अफीम हिरोइन वनाने वालों के हाथ में पड़ जाती है जो अपनी गुप्त और
अवैध प्रयोग शालाओं में हिरोइन तैयार करते हैं. तुर्की की अफीम हिरोइन के लिए
सबसे अच्छी मानी जाती है. हिरोइन की उत्पादन लागत दस हजार रुपये प्रति किलो के
लगभग होती है लेकिन जब यह लतियों को बेची जाती है (इसमें शुगर आफ मिल्क मिला दी
जाती है) तो इसकी कीमत दस लाख डालर से भी अधिक मिल जाती है.
कोकीन के समान हिरोइन से भी पीड़ा दूर होती है और नींद आती है,तनाव दूर होता है
और किसी बात की चिन्ता नहीं रहती पहले तो नशा होता है, फिर नींद आ जाती है. यह
इंजेक्शन के माध्यम से त्वचा में या सीधे नाड़ी में प्रविष्ट कराई जाती है. कुछ
सतिया इसे सुंघनी की तरह लेते हैं. इससे भूख प्यास और कामेच्छा समाप्त हो जाती
है.
यह सबसे अधिक खतरनाक नशा है और इसके असर में बहुत से अपराध होते है. कई लतिया
युवतियां नशे के लिये पैसा जुटाने के लिये अपना शरीर बेचने पर उतर आती हैं. अगर
लतिया को नशा न मिले तो उनकी बुरी हालत होती है-शरीर कांपने लगता है, ठंडा पसीना
आता है और नाक से पानी बहने लगता है. नशे के लिये लतिया कोई भी अपराध करने के
लिये तैयार हो जाता है.
एल.एस.डी.या एसिड
यह एक रसायन पदार्थ है जो एरगट से तैयार होता है. इसकी एक आउनस मात्रा तीन लाख.
अमेरिका मे प्राय: जिन ट्रेक्विलाइजरों का प्रयोग किया जाता था, उनमें बेलियम का
स्थान सबसे ऊंचा था. बेलियम हल्के स्तर की शामक दवा है और इसमें बेंजो डाई
जेपीन औषधि होती है. लेकिन अब इसके इस्तेमाल पर अनेक आपत्तियां उठाई जाने लगी हैं
कि इन ट्रेक्विलाइजरों अर्थात शामकों का इस्तेमाल अंधाधुंध किया जाने लगा है और
इनका सेवन करने वाले व्यक्ति थोड़े ही समय में इनके आदी हो जाते हैं कि इसका
सेबन छोड़ने पर उन्हें तरह-तरह की तकलीफें उत्पन्न हो जाती हैं.
क्या वास्तव में यह शामक उतना हानिकारक है जितना कि इसे आलोचक कहते हैं? या कि
इसके नुकसानों को बेकार में ही बहुत ज्यादा बढ़ा-चढ़ाकर प्रचारित किया जा रहा है?
इन सवालों पर तथा उसके अन्य पहलुओं पर भी विश्व स्वास्थ्य संगठन के वैज्ञानिक
सलाहकारों द्वारा चर्चा की जा रही है और इन शामकों के दुरुपयोग एवं कुप्रयोग की
समीक्षा की जा रहीं है. वैसे अनेक विशेषज्ञों का कहना है कि इन शामको का विशाल
स्तर पर गलत प्रयोग किया गया है. लेकिन अनेक विद्वानों का मत है कि सरकार के उचित
प्रचार एवं संतुलित नियमन द्वारा कुप्रयोग की मात्रा में निश्चित ही सुधार हुआ
है, लिहाजा किसी समय सर्वाधिक बिकने वाली बेलियम का स्थान शामकों में चौथा ही रह
गया है.
कुछ विशेषज्ञों के मत से , इसके विरोध में कुछ ज्यादा ही प्रचार कर दिया गया है.
पेनसिलवानिया विश्वविद्यालय के मनोचिकित्सा एवं औषधि विज्ञान के प्रोफेसर डा.
कार्ल रिकेल्स का कहना है "इस अत्यधिक कुप्रचार का परिणाम यह हुआ है कि जिन
मरीजों को वास्तव में इस दवा से लाभ पहुंच सकता है, वे भी इस दवा को लेने मे
हिचकिचाते हैं". इसी प्रकार केलिफोर्नियां के प्रोफेसर डा. सिडनी कोहेन का भी कहना है कि
अन्य आधुनिक दवाओं की तरह है, इस बेंजोडाइजेपीन दवा की शुरुआत में , अत्यधिक
प्रशंसा की गई धी और अब उतनी ही बुराई की जा रही है. इस औषधि के संबंध में
विश्व स्वास्थ्य संगठन द्वारा की जाने वाली चर्चा के लिये औषधि दुरुपयोग
परामर्शी समिति द्वारा व्यापक स्तर पर सूचनायें और आंकड़े एकत्रित किये जा रहे
है. हालांकि समिति ने स्वयं कोई सिफारिश या निर्णय नहीं दिया है, केवल विभिन्न
तथ्य प्रस्तुत किये गये हैं. समिति के एक सदस्य के अनुसार १० से १५ % डाक्टर तथा
मरीज इस दवा का दुरुपयोग करते हैं. लेकिन अन्य कई सदस्यों का मत है कि इससे
उत्पन्न होने वाली समस्यायें सामान्य स्तर की ही हैं और इनका समाधान किया जा सकता
है.
लेकिन अमेरिका के प्रख्यात उपभोक्ता- आन्दोलनकारी श्री राल्फनाडार के सहयोगी डा.
सिडनी वुल्फ इस बात बर जोर देते हैं कि इस दवा से जन स्वास्थ्य के लिए निश्चित
ही समस्याएं उत्पन्न होती हैं और बहुत से नये लोग भी इस दवा के आदी बनते जा रहे
हैं. इसी प्रकार खाद्य एवं औषधि के भूतपूर्व कमिश्नर डा. जेरे गोयन का कहना है कि
लाखों अमेरिकी, जीवन के सामान्य से तनाव से बचने के लिए इस दवा का सेवन कर रहे
है, खास कर महिसाएं भी अधिकाधिक संख्या में इसकी आदी बनती जा रही हैं. मानसिक
स्वास्थ्य के राष्ट्रीय संस्थान के डा. मिचेल वाल्टर, जिन्होने इस दवा के उपयोग
पर सर्वाधिक गहन सर्वेक्षण किये हैं, उनका कहना है कि यह कहना सच नहीं है कि
विशाल संख्या में गरीब तथा एकाकी गृहणियां अवांछनीय शामकों का सेवन कर रही हैं.
डा. वाल्टर द्वारा किये गये सर्वेक्षणों की रिपोर्ट शीघ्र ही प्रकाशित होने वाली
है.
लेकिन क्या वाकई लोग इसके आदी हो जाते हैं मानसिक रूप से इसके आश्रित हो जाते
हैं? क्या इसका सेवन छोड़ने पर अनेक प्रकार की समस्याएं उत्पन्न हो जाती हैं? ये
प्रश्न निशिचित ही विचारणीय हैं. "लांसेट" पत्रिका में इस वर्ष प्रकाशित किए गए
ब्रिटिश अध्ययन में कहा गया है कि काफी ऐसे मामले पाए गए हैं कि बेंजोडाइजेपीन को
काफी समय के उपयोग के बाद. छोड़ देने पर मरीजों में उद्विग्नता एवं जी मित्तलाने
की शिकायतें उत्पन्न हो गई. लेकिन बेलियम की निर्माता कंपनी हाफमेन ला- रोश
द्वारा संचालित अध्ययनों का कहना है कि ऐसे कोई.
