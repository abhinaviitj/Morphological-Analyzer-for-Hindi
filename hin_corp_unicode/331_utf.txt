<औङ्ङिचिअल् अन्ड् ंएडिअ ळन्गुअगेस्><आड्मिनिस्ट्रटिवे><आनोन्><आ.ष्.ष्.भ्.ई. ८३ - ८४><१९८४><घोवेर्नोर् ष्.भ्.ई><भोम्बय्><४३ टो ४६><२६००><आनोन् - आ.ष्.ष्.भ्.ई. ८३ -८४>

भाग ईई बैंकिंग एवं अन्य गतिविधियाँ
१३०. वर्ष के दौरान मौद्रिक एवं ऋण नीति संबंधी प्रमुख गतिविधियों की
चर्चा पहले भाग में की गयी थी. रिपोर्ट के इस भाग में रिजर्व बैंक के
कार्य के अन्य विभिन्न क्षेत्रों की चर्चा की गयी है. वर्ष १९८३-८४
(जुलाई-जून) के लिए बैंक का तुलनपत्र एवं लेखे अंत में दिये गये हैं.
वाणिज्य बैंकिंग से संबंधित गतिविधियाँ
शाखा विस्तार नीति और प्रगति
१३१. ग्रामीण और अर्धशहरी क्षेत्रों में बैंकिंग सुविधाओं में सुधार करने
और ऐसी सुविधाओं के विस्तार में अन्तर्क्षेत्रीय विषमताएँ कम करने की
बैंक की नीति के अनुसरण में राज्य सरकारों से कहा गया कि वे ग्रामीण
क्षेत्रों में ऐसे बैंक रहित क्षेत्रों का पता लगायें जहां नये बैंक
कार्यालय स्थापित किये जा सकें. उनकी सिफारिशों के आधार पर सभी राज्यों
और ६ संघशासित क्षेत्रों के संबंध में शाखा विस्तार कार्यक्रम पूरा कर
लिया गया. अप्रैल १९८२ से, जबकि मार्च १९८५ को समाप्त होनी वाली तीन वर्ष
की अवधि के लिए शाखा लाइसेंसीकरण नीति लागू की गयी थी, जुलाई १९८४ के
मध्य तक, ९६१० स्थान शहरी तथा अर्धशहरी क्षेत्रों में नये बैंक कार्यालय
खोलने के लिए बैंकों को आबंटित किये गये थे. इसके अतिरिक्त ६१६० स्थानों
पर नये कार्यालय खोलने के लिए बैंकों के पास प्राधिकार मौजूद थे.
१३२. जुलाई १९८३ से मार्च १९८४ की अवधि के दौरान वाणिज्य बैंकों ने २५०४
कार्यालय खोले. इनके साथ मार्च १९८४ के अंत में बैंक कार्यालयों की कुलर
संख्या ४४,५८३ हो गयी. इसमें से ३१७ कार्यालय भारतीय स्टेट बैंक और उसके
सहयोगी बैंकों द्वारा, ६९९ कार्यालय २० राष्ट्रीयकृत बैंकों द्वारा, १२२
निजी क्षेत्र के बैंकों द्वारा तथा १३६६ क्षेत्रीय ग्रामीण बैंकों द्वारा
खोले गये. यह भी उल्लेखनीय है कि इन २५०४ कार्यालयों में से २१२९ अथवा
८५.० प्रतिशत बैंकरहित स्थानों पर खोले गये. प्रति बैंक कार्यालय औसत
जनसंख्या, जो जून १९६९ में ६५,००० के उच्च स्तर पर थी और जून १९८३ में
१६,२५० हो गयी थी, मार्च १९८४ के अंत में कम होकर १५,३०० रह गयी. कुल
बैंक कार्यालयों में ग्रामीण क्षेत्रों का अनुपात, जो जून १९८३ के अंत
में ५३.९ प्रतिशत था, बढ़कर मार्च १९८४ के अंत में ५५.६ प्रतिशत हो गया.
जून १९६९ में यह अनुपात केवल २२.१ प्रतिशत था.
१३३. इस वर्ष के दौरान विदेशों में भारतीय बैंकों के विस्तार में और
प्रगति हुई. भारतीय स्टेट बैंक ने जुलाई १९८३ में एण्टवर्प, बेल्जियम में
एक शाखा खोली. पंजाब नेशनल बैंक ने अक्तूबर १९८३ में बरमिंघम (यू. के.)
में एक शाखा और केनरा बैंक ने दिसम्बर १९८३ में लंदन (यू.के.) में अपनी
पहली विदेशी शाखा खोली. भारतीय स्टेट बैंक ने मिलान (इटली) में एक
प्रतिनिधि कार्यालय खोला जबकि बेरुत (लेबनान) में अपना कार्यालय बंद कर
दिया. जून १९८४ के अंत में २५ देशों में १३ भारतीय वाणिज्य बैंकों की
शाखाओं और प्रतिनिधि कार्यालयों की कुल संख्या क्रमश: १४१ और ११ थी जबकि
जून १९८३ में यह संख्या क्रमश: १३८ और ११ थी. एक राष्ट्रीयकृत बैंक
अर्थात केनरा बैंक को दो अन्य राष्ट्रीकृत बैंकों, सिण्डीकेट बैंक और
सेन्ट्रल बैंक  फ इंडिया के साथ संयुक्त रूप से निक्षेप स्वीकार करने
वाली एक कंपनी स्थापित करने की अनुमति दी गयी. कुछ भारतीय बैंकों ने
खाड़ी के क्षेत्र में कुछ निजी संस्थाओं के साथ प्रबंध सेवा संविदाये भी
की हैं. जून १९८४ के अंत की स्थिति के अनुसार भारतीय बैंकों ने ग्यारह
विनिमय कंपनियों के साथ ऐसी संविदाए की थीं जबकि जून १९८३ के अंत में ऐसी
विनिमय कंपनियों की संख्या पांच थी.
१३४. वर्ष के दौरान एक विदेशी बैंक
अर्थात् ग्रिण्डलेज बैंक, पीएलसी., ने अमृतसर में अपनी शाखा खोली, दो
विदेशी बैंको ने अक्तूबर १९८३ में प्रतिनिधि कार्यालय खोले. ये थे--नई
दिल्ली में लायड्स बैंक इन्टरनेशनल लि. (यू. के.) द्वारा तथा बम्बई में
इविंग ट्रस्ट क. (यू. एस. ए.) द्वारा. बैंक नौवा स्कोटिया ने बम्बई स्थित
अपने प्रतिनिधि कार्यालय को मई १९८४ में शाखा का दर्जा दे दिया तथा वैल्स
फार्गो बैंक (यू. एस. ए.) ने सितम्बर १९८३ में बम्बई स्थित अपना
प्रतिनिधि कार्यालय बंद कर दिया. इस तरह, जून १९८४ की स्थिति के अनुसार
भारत में विदेशी बैंको की शाखाओं तथा प्रतिनिधि कार्यालयों की संख्या
क्रमश: १३३ और १४ थी.
१३५. भारतीय बैंकों के विदेशी कार्यकलाप की सूचना प्रणाली के और अधिक
प्रभावी अनुप्रवर्त्तन और पर्यवेक्षण के उद्देश्य से, वर्ष के दौरान,
उसमें आमूल चूल परिवर्तन कर दिया गय. संशोधित प्रणाली के अनुसार प्रत्येक
विदेशी शाखा अब सूचना देनेवाली (रिपोर्टिग) इकाई होगी. नयी प्रणाली में
जोखिम आस्तियों, समस्या ऋणों तथा देश/मुद्रा तथा उधारकर्तावार बैंकों के
बारे में और अधिक प्रतिसूचना प्राप्त करने पर ज्यादा ज़ोर दिया गया है.
क्षेत्रीय ग्रामीण बैंक १३६. जून १९८४ को समाप्त होने वाले वर्ष के दौरान
२० नये क्षेत्रीय ग्रामीण बैंक खोले गये. इनके साथ ही २८६ ज़िलों को
व्याप्त करते हुए क्षेत्रीय ग्रामीण बैंक की कुल संख्या १६२ हो गयी. इस
तरह मार्च १९८५ तक २७० ज़िलों को व्याप्त करने के लिए छठी पंचवर्षीय
योजना का लक्ष्य प्राप्त कर दिया है, तथा मार्च १९८५ तक १७० क्षेत्रीय
ग्रामीण बैंक स्थापित करने का लक्ष्य भी पहुंच के भीतर प्रतीत होता है.
सूचना देने वाले १५२ क्षेत्रीय ग्रामीण बैंकों के संबंध में, जून १९८४ के
अंत की स्थिति के मुताबिक निक्षेपों और अग्रिमों की राशियां क्रमश: ७२२
करोड़ रुपये तथा ८३८ करोड़ रुपये थीं.
विशेष योजनाओं के अन्तर्गत बैंकों की सहायता १३७. ऋणों के क्षेत्रवार
वितरण की प्रवृतियों की चर्चा भाग ई में पहले ही की जा चुकी है. बैंकों
द्वारा प्राथमिकता प्राप्त क्षेत्रों को कुछ विशेष योजनाओं, जैसे, नया
२०-सूत्री कार्यक्रम, शिक्षित बेरोजगार युवकों को स्वरोजगार प्रदान करने
की योजना, एकीकृत ग्रामीण विकास कार्यक्रम तथा विभेदक ब्याज दर योजना के
अन्तर्गत वित्तीय सहायता में हुई प्रगति की चर्चा नीचे दी गयी है.
प्राथमिक क्षेत्र को ऋण १३८. पिछले वर्ष की रिपोर्ट में बैंको के लिए
प्राथमिक क्षेत्र को ऋण प्रदान करने के उनके कार्यक्रम के अन्तर्गत कृषि
तथा समाज के अन्य कमज़ोर वर्गों को प्रत्यक्ष ऋण प्रदान करने के संबंध
में विभिन्न उप-लक्ष्य निर्धारित करने के संबंध में उल्लेख किया गया था.
राजकोषीय वर्ष १९८३-८४ के लिए सार्वजनिक क्षेत्र के २८ बैंकों के संबंध
में उपलब्ध आंकड़ों से पता चलता है कि इन लक्ष्यों को पूरा करने की
स्थिति काफी संतोषजनक थी. बैंकों को मार्च १९८५ तक प्राथमिक क्षेत्र
अग्रिमों के लिए शुद्ध बैंक ऋण के ४० प्रतिशत का अनुपात प्राप्त करना था,
उसमें से मार्च १९८४ के अंत तक ३९.४ प्रतिशत का अनुपात सार्वजनिक क्षेत्र
के बैंक प्राप्त कर चुके थे और मार्च १९८४ के अंत में प्राथमिक क्षेत्र
पर बकाया ऋण १४.४८२ करोड़ रुपये थे. कृषि क्षेत्र को दिए गए प्रत्यक्ष
अग्रिमों में से मार्च १९८४ के अंत में ४,८४७ करोड़ रुपये बकाया थे जो
मार्च १९८५ के लिए निर्धारित कुल बैंक ऋण के १५ प्रतिशत के लक्ष्य की
तुलना में १३.२ प्रतिशत थे तथा समाज के कमजोर वर्गों को दिये गये
अग्रिमों में से ३,०८० करोड़ रुपये बकाया थे जो १० प्रतिशत के लक्ष्य की
तुलना में ८.४ प्रतिशत थे.
नया बीस-सूत्री कार्यक्रम १३९. सरकारी क्षेत्र के २८ बैंकों के संबंध में
उपलब्ध अनन्तिम आंकड़ों के अनुसार नये २०-सूत्री कार्यक्रम के अन्तर्गत
दिसम्बर १९८३ के अंत तक ८५.९ लाख खातों के अंतर्गत हिताधिकारियों को
वित्तीय सहायता दी गयी थी और सहायता की राशि ३,९०८ करोड़ रुपये थी. जैसा
कि भाग ई में दर्शाया गया है, अक्तूबर १९८३ में उधारकर्ताओं की कतिपय
श्रेणियों के ऋणों की ब्याज दरें कम की गयी थीं ताकि नये २०-सूत्री
कार्यक्रम में निर्धारित लक्ष्यों पर सार्थक बल दिया जा सके और ऋण नीति
के पुनवितरणकारी प्रभाव को मजबूत किया जा सके.
शिक्षित बेरोजगार युवकों को स्वरोजगार देने की योजना १४०. रिज़र्व बैंक
के परामर्श से संघ सरकार द्वारा तैयार की गयी शिक्षित बेरोजगार युवकों को
स्वरोजगार प्रदान करने की योजना लागू करने में वाणिज्य बैंकों की भूमिका
के बारे में सितम्बर १९८३ में रिज़र्व बैंक ने बैंकों को विस्तृत
मार्गदर्शी सिद्धांत जारी किये. इस योजना का उद्देश्य यह है कि ऐसे
शिक्षित बेरोजगार युवकों के, जो कम से कम मैट्रिक्यलेट हैं तथा १८ से ३५
वर्ष के आयु समूह के भीतर हैं, उद्योग, सेवाओं और कारोबार में स्वरोजगार
करने के लिए प्रोत्साहित किया जाय. पात्र उद्यमियों को अधिक से अधिक
२५,००० रुपये का संमिश्र ऋण मिल सकता है. ऋण की चुकौती की अवधि ६ से १८
माह के आंशिक ऋण स्थगन के साथ ३ से ७ वर्ष है. ऋणों पर ब्याज, पिछड़ें
क्षेत्रों में १० और अन्य क्षेत्रों में १२ प्रतिश्त होगा. हिताधिकारी,
ऋण की कुल राशि के २५ प्रतिशत के आधार पर निकाली गयी पूंजीगत सहायता
सरकार से प्राप्त करने के लिए पात्र हैं. इस योजना का लक्ष्य १५ अगस्त
१९८४ तक २.५० लाख शिक्षित बेरोजगार युवकों को स्वरोजगार प्रदान करना है,
और यह १९८१ की जनगणना के अनुसार १० लाख या उससे अधिक की जनसंख्या वाले
शहरों को छोड़ कर देश के सभी क्षेत्रों पर लागू है. बैंकिंग तंत्र द्वारा
उपलब्ध करायी जानेवाली निधियों की कुल मात्रा लगभग ३२५ करोड़ रुपये रखी
गयी है. मार्च १९८४ के अंत तक के आंकड़ों से पता चलता है कि बैंक २.४०
लाख हितधिकारियों को इस योजना के अंतर्गत व्याप्त कर चुके थे और ३९७
करोड़ रुपये के ऋण मंजूर कर चुके हैं. इनमें से १४९ करोड़ रुपये वितरित
किये जा चुके हैं.
बैंक तथा एकीकृत ग्रामीण विकास कार्यक्रम १४१. सरकारी सहायता और संस्थागत
वित्त की सहायता से बिल्कुल गरीब लोगों का स्तर सुधारने के उद्देश्य से
देश के सभी खण्डों में चल रहे एकीकृत ग्रामीण विकास कार्यक्रम के
अन्तर्गत, राजकोषीय वर्ष १९८३-८४ के अंतर्गत ३६.९ लाख हिताधिकारियों का
सहायता की गयी और बैंकों (क्षेत्रीय ग्रामीण बैंकों और सहकारी बैंकों
सहित) द्वारा ७७३.५ करोड़ रुपये के मीयादी ऋण उपलब्ध कराये गये. इसकी
तुलना में १९८२-८३ के दौरान ३४.६ लाख हिताधिकारियों की सहायता की गयी थी
और ७१४.० करोड़ रुपये के मीयादी ऋण उपलब्ध कराये गये थे. कार्यक्रम को
लागू करने का कार्य सुचारु रूप से चलाने की दृष्टि से बैंक ने वित्तीय
संस्थाओं को कतिपय मार्गदर्शी सिद्धान्त जारी किये. इनमें इन बातों की
व्यवस्था की गयी कि बैंक (क) एकीकृत ग्रामीण विकास कार्यक्रम के
हिताधिकारियों को पास-बुक जारी करें ताकि उन्हें लिये गये ऋण की सही
राशि, बकाया राशि, चुकौती की अवधि आदि के बारे में ज्ञान रहे (ख) छोटे
ऋणों के लिए अतिरिक्त जमानत, आवश्यक रुझान, कुशलता और विशेषज्ञता वाले
स्टाफ की नियुक्ति, व्यावहारिक तरीके से वापसी अदायगी का कार्यक्रम बनाने
आदि से संबंधित मार्गदर्शी सिद्धातों का कड़ाई से पालन करें तथा(ग)
चुकौती की क्षमता, आस्ति की जीवनावधि आदि घटकों को ध्यान में रखते हुए
चुकौती अवधि निर्धारित करें.
विभेदक ब्याज दर योजना १४२. विभेदक ब्याज की दर योजना के अंतर्गत ऋण
वितरण में सरकारी क्षेत्र के बैंकों ने और प्रगति की. अद्यतन आंकड़े जो
दिसम्बर १९८२ के अंत तक उपलब्ध हैं, यह दर्शाते हैं कि इस योजना के
अंतर्गत ऋण खातों की संख्या ४.१९ लाख की वृद्धि के साथ ३३.४४ लाख हो गयी
तथा बकाया ऋणों की राशि ५४ करोड़ रुपये की वृद्धि के साथ ३११.५० करोड़ हो
गयी. प्रति खाता ऋण की औसत राशि ८८० रुपये से बढ़कर ९३२ हो गयी. दिसम्बर
१९८२ के अंत में इस योजना के अंतर्गत सरकारी क्षेत्र के बैंकों के
अग्रिम, दिसम्बर १९८१ के अंत की स्थिति के उनके कुल अग्रिमों के लगभग १.२
प्रतिशत के बराबर थे. अनुसूचित जातियों/जनजातियों के व्यक्तियों को
विभेदक ब्याज दर योजना के अंतर्गत लाये जाने की स्थिति में सुधार हुआ है
और उनके खातों की संख्या दिसम्बर १९८१ के अंत के १३.७६ लाख से बढ़कर
दिसम्बर १९८२ के अंत में १६.३६ लाख हो गयी. इसी अवधि के दौरान बकाया ऋणों
की राशि १२३ करोड़ रुपये से बढ़कर १५४ करोड़ रुपये हो गयी. यह राशि कुल
विभेदक ब्याज दर योजना के अग्रिमों के ४० प्रतिशत के लक्ष्य की तुलना में
४९.६ प्रतिशत थी.
१४३. राष्ट्रीय बैंक प्रबंध संस्थान द्वारा विभेदक ब्याज की दर योजना का
गुणवत्ता के आधार पर एक मुल्याकंन अध्ययन किया गया था और उसकी रिपोर्ट
दिसम्बर १९८२ में प्रस्तुत की गयी थी. इसके बाद अन्य बातों के साथ-साथ
विभेदक ब्याज दर योजना के विभिन्न प्रावधानों और यथावश्यक संशोधनों, इस
योजना के अन्तर्गत ऋणों की वसूली के संबंध में बैंकों के अनुभव तथा
निधियों के पुनरावर्तन (रीसाइक्लिंग) में सुधार के लिए उपायों की जांच
करने और सिफारिशें करने के लिए अप्रैल १९८३ में एक कार्यदल गठित किया गया
था. मई १९८४ में इस कार्यदल द्वारा अपनी रिपोर्ट को अंतिम रूप दे दिया
गया.
अग्रणी बैंक योजना १४४. अग्रणी बैंक योजना की कार्यप्रणाली की समीक्षा
विषयक कार्यकारी दल ने अपनी रिपोर्ट दिसम्बर १९८२ में प्रस्तुत कर दी थी.
इसकी सिफारिशें कुछ संशोधनों के साथ बैंक द्वारा स्वीकार कर ली गयी थीं
और राज्य सरकारों और वाणिज्य बैंकों को आवश्यक अनुदेश जारी कर दिये गये
थे. १९८३-८५ के लिए जिला ऋण योजनाएं तथा १९८३ की वार्षिक कार्य योजनाएं
तैयार करके, पूर्वोत्तर क्षेत्र के कुल जिलों को छोड़कर, अन्य सभी जिलों
में लागू कर दी गयी थीं. अधिकतर जिलों के लिए १९८३-८४ की वार्षिक कार्य
योजनाओं को भी अंतिम रूप दिया जा चुका था.
अनुसूचित जातियों/ अनुसूचित जनजातियों को ऋण सुविधाएं १४५. अनुसूचित
जातियों/अनुसूचित जनजातियों के कल्याण के संबंध में संसदीय समिति की १९८३
के शुरु में आयोजित बैठक में हुई चर्चा के संदर्भ में यह जरूरी समझा गया
कि वाणिज्य बैंक सावधिक रूप से इस बात का मूल्याकंन करें कि इस संबंध में
रिज़र्व बैंक द्वारा समय-समय पर जारी किये गये मार्गदर्शी सिद्धांतों का
कार्यान्वयन उनकी शाखाओं द्वारा किस प्रकार किया जा रहा है. इसलिए बैंकों
को अगस्त १९८३ में सूचित किया गया कि (१) अनुसूचित जातियों/अनुसूचित
जनजातियों को ऋण उपलब्ध कराने के कार्य का अनुप्रवर्त्तन करने के लिए
प्रधान कार्यालय में एक विशेष कक्ष स्थापित किया जाये. यह कक्ष शाखाओं से
संबंधित जानकारी/आकड़े एकत्र कर उन्हें समेकित करे और अपेक्षित विवरणियाँ
रिज़र्व बैंक तथा सरकार को भेजे. (ईई) बैंकों के निदेशक मंडल अनुसूचित
जातियों/अनुसूचित जनजातियों के उदारकर्ताओं को ऋण की उपलब्धता में वृद्धि
करने के लिए किये गये उपायों की तिमाही आधार पर समीक्षा करें तथा (ईईई)
बोर्ड को इन समुदायों को सीधे अथवा राज्य स्तरीय अनु. जाति/अनु जनजाति
निगमों के जरिये विभिन्न प्रय ओजनों के लिए दिये गये ऋणों की प्रगति पर
भी विचार करना चाहिए. इसके लिए अन्य उपायों के अलावा प्रधान
कार्यालय/नियंत्रक कार्यलयों से वरिष्ठ अधिकारियों के फील्ड दौरों को
आधार बनाया जा सकता है. जनवरी १९८४ में समस्त वाणिज्य बैंकों को सूचित
किया गया कि यदि अनुसूचित जातियों/अनुसूचित जनजातियों के संबंध में
एकीकृत ग्रामीण विकास कार्यक्रम के अन्तर्गत भी आवेदन पत्र नामंजूर किये
जायें तो नामंजूरी शाखा स्तर पर न करके उससे उच्चतर स्तर पर की जानी
चाहिए. सिर्फ अनुसूचित जातियों/अनुसूचित जनजातियों को ऋणों की प्राप्ति
पर नजर रखने के लिए रिज़र्व बैंक के ग्रामीण आयोजना और ऋण विभाग में एक
कक्ष स्थापित किया गया है.
ऋण प्राधिकरण योजना १४६. पहले भाग में बैंक के पूर्व प्राधिकरण से छूट के
लिए कार्यशील पूंजी सीमाओं के लिए कट  फ पाइंट बढ़ा कर ३ करोड़ रुपये
करने और ऋण प्राधिकरण योजना के अन्तर्गत न आने वाली निजी क्षेत्र की
पार्टियों के लिए वैयक्तिक मीयादी ऋणों (३ वर्ष से अधिक) के लिए कट  फ
पाइंट ५० लाख रुपये से बढ़ाकर १ करोड़ रुपये करने के बैंक के निर्णय के
बारे में उल्लेख किया गया था. कट- फ पाइंट में वृद्धि किये जाने के
फलस्वरुप ऋण प्राधिकरण योजना के अन्तर्गत आने वाली पार्टियों की संख्या
जून १९८३ के अंत के ८९७ (सार्वजनिक क्षेत्र के १८८ उपक्रमों सहित) से
घटकर जून १९८४ के अंत में ७६४ (सार्वजनिक क्षेत्र के १८० उपक्रमो सहित)
रह गयी. योजना के अन्तर्गत आनेवाली पार्टियों के संबंध में लागू कुल
सीमायें भी जून १९८३ के अंत की १७,०५१ करोड़ रुपये से बढ़कर जून १९८४ के
अंत में १७,९८६ करोड़ रुपये हो गयीं. जून १९८४ के अंत में सार्वजनिक
क्षेत्र के उपक्रमों का हिस्सा ११,१८६ करोड़ रुपये था जबकि जून १९८३ के
अंत में यह हिस्सा १०,३८० करोड़ रुपये था.
१४७. ऋण प्राधिकरण योजना की कार्यपद्धति की समीक्षा करने के लिए रिज़र्व
बैंक द्वारा नियुक्त समिति की सिफारिशों को वर्ष के दौरान बैंक ने कुछ
संशोधनों के साथ स्वीकार कर लिया. नयी व्यवस्थित कार्यवधियों का सेट
बैंकों को भेज दिया गया. इसका उद्देश्य यह सुनिश्चित करना था कि ऋण
प्राधिकरण योजना के अन्तर्गत निधियां और अधिक तेजी से जारी हों. ये
कार्यविधियां पहली अप्रैल १९८४ से लागू हो गयीं. बैंक ऋण के इस्तेमाल में
पर्याप्त अनुशासन बनाये रखने से संबंधित कतिपय अपेक्षाओं को पूरा करने की
शर्त के साथ बैंक ऋण प्राधिकरण योजना के सीमा क्षेत्र के अन्दर आने वाली
कार्य शील पूंजीगत सीमाओं की मंजूरी के लिए प्रस्तावों के लिए तेजी का
रास्ता अपना सकते हैं तथा रिज़र्व बैंक के पूर्व प्राधिकरण की प्रतीक्षा
किये बिना, अपने विवेक पर, प्रमुख रूप से निर्यातोन्मुखी विनिर्माण
इकाइयों के मामले में प्रस्तावित अतिरिक्त सीमाओं के ७५ प्रतिशत तक तथा
अन्य सभी मामलों में प्रस्तावित अतिरिक्त सीमाओं के ५० प्रतिशत तक
निधियां जारी कर सकते हैं. यदि रिज़र्व बैंक द्वारा जांच की सामान्य
प्रक्रिया के दौरान पता चलता है कि बैंक द्वारा मंजू र की गयी ऋण सीमाएं
आवश्यकता पर आधारित नहीं है, अथवा ज्यादा हैं तो बैंक को सुधारात्मक उपाय
करने की सलाह दे दी जायेगी. बैंक अब पहले की ५० लाख रुपये की उच्चतम सीमा
के स्थान पर ७५ लाख रुपये की कुल उच्चतम सीमा के अधीन वर्तमान कार्यशील
पूंजीगत (पैंकिंग ऋण के अतिरिक्त) सीमाओं के १० प्रतिशत तक और वर्तमान
पैंकिंग ऋण सीमाओं के २५ प्रतिशत तक की राशियों के लिए तीन महीने की
अवधियों तक के लिए तदर्थ सीमायें मंजूर कर सकते हैं. पूंजीगत और साथ ही
गैर-पूंजीगत माल के लिए साख-पत्र सुविधाओं को रिज़र्व बैंक के पूर्व
प्राधिकरण की शर्त से मुक्त कर दिया गया है.
१४८. यह स्पष्ट कर दिया गया था कि ऋण प्राधिकरण योजना को इस शर्त पर उदार
बनाया गया है कि बैंक अपने अपने संगठनात्मक ढांचे में कतिपय परिवर्तन
करें. ये परिवर्तन हैं--ऋण प्राधिकरण खातों को महानगरीय केन्द्रों पर
चुने हुए कुछ विशिष्ट शाखा कार्यालयों में संकेन्द्रित करना, निर्णय के
प्रत्येक सोपान पर स्तरों की संख्या को युक्ति संगत करना, प्रस्तावों पर
एक सम्यक् नोट बैंक के प्रबंधक वर्ग को प्रस्तुत करना, स्टाफ रखने और जॉब
प्रशिक्षण पर विशेष ध्यान देना और उधारकर्ताओं से बैंक को तथा बैंक से
रिज़र्व बैंक को दी जाने वाली सूचना के बारे में उचित सूचना--प्रणाली
तैयार करना.
