<छोम्मेर्चे><ञिनन्चे><श्ह्यम्लल् ंअन्डवट्><फ्रमुक्ह् डेस्होन् क आर्ट्हिक्  फ्रकस्हन्><णेत् ढेल्हि><९० टो ९५><२३५०><श्ह्यम् लल् - फ्रमुक्ह् डेस्होन् क आर्ट्हिक् 

इन्ही सिद्धान्तों को औद्योगिक आवास की व्यवस्था करने तथा यातायात नये
साधन अपनाने के मार्ग में अड़चनें डालने के काम में लिया गया. टर्नपाइक
सडक की देख-भाल के लिए निजी स्वामित्व वाले टर्नपाइक ट्रस्ट बनाये गये
तथा नहरों का निर्माण कार्य भी निजी कम्पनियों द्वारा ही किया गया; सरकार
ने इन्हें न तो कोई सहायता दी और न ही किसी प्रकार की शर्ते लगाई. रेलों
का निर्माण कार्य भी निजी कम्पनियों द्वारा, बिना किसी सरकारी सहायता के,
सफलतापूर्वक किया जा चुका था. इन कार्यों के निजी कम्पनियों द्वारा सही
तरीके से पूरा कर लेने से लोगों तथा सरकार के मस्तिष्क में निजी उपक्रम
की क्षमता के बारे में आस्था उत्पन्न हो गई नियंत्रण तभी लगाये गये जब
उनके बिना काम चल ही नहीं सकता था.
(६) एडमस्मिथ द्वारा स्वतन्त्र व्यापार की वकालत--प्रतिष्ठित
अर्थशास्त्रियों ने सरकार द्वारा आरोपित संरक्षणवादी उपायों का घोर विरोध
किया. उनका सबसे महान् प्रवक्ता एडमस्मिथ था जिसकी पुस्तक `राष्ट्रों की
सम्पदा' (थेअल्ट्ह् ओङ् णटिओन्स्) ने आर्थिक विचारों में क्रान्ति ला दी. उसने
यह सिद्धान्त प्रतिपादित किया कि सभी व्यक्ति इसलिए कार्य करते हैं
क्योंकि वे अपने स्व-हित (सेल्ङ्-इन्टेरेस्ट्) से अनुप्रणित होते हैं तथा यह
भी व्यक्ति व राज्य के हित हमेशा एक-दूसरे से मेल खाते हैं अर्थात
एक-दूसरे के पूरक होते हैं इस प्रकार का तालमेल या समन्वय स्थापित करने
वाली एक अदृश्य शक्ति (इन्विसिब्ले हन्ड्) होती है ऐसी स्थिति में सरकारी
हस्तक्षेप की कहीं भी आवश्यकता नहीं पड़ती.
इन सभी तत्त्वों के परिणामस्वरूप १९वीं शताब्दी में इंग्लैण्ड में
स्वतन्त्र व्यापार की नीति की मजबूती से स्थापना हुई. इस आर्थिक दर्शन के
फलस्वरूप अनेकों नये आर्थिक नियमों की भी स्थापना हुई. एडमस्मिथ ने अपना
स्व-हित का नियम (ट्हे लत् ओङ् सेल्ङ्-इन्टेरेस्ट्) प्रतिपादित किया जिसके
अन्तर्गत उसने लिखा कि हमें अपना दोनों समय का खाना कसाई या बेकरी वाले
की दया के कारण नहीं मिलता बल्कि वह हमें इसलिए मिलता है कि प्रत्येक
व्यक्ति अपने `स्व' (सेल्ङ्) से संचालित होता है तथा धन प्राप्त करना चाहता
है. इस नीति का स्वाभाविक परिणाम राष्ट्रीय समृद्धि के रूप में सामने
आया. प्रतिस्पर्द्धा की भावना (स्पिरिट् ओङ् चोम्पेटिटिओन्) को नई ऊँचाइयों पर
पहुंचाया गया. जे. एस. मिल ने तो यहाँ तक लिखा कि `प्रतिस्पर्द्धा पर
लगाया गया प्रत्येक नियन्त्रण बुराई है उसमें होने वाला प्रत्येक
नियन्त्रण बुराई है, उसमें होने वाला प्रत्येक प्रसार अन्तिम अच्छाई है.'
मुक्त व्यापार के समर्थक माँग व पूर्ति की शक्तियों के साथ किसी भी
प्रकार की छेड़छाड़ के विरुद्ध थे. जे. बी. से (झ्. भ्. शय्) ने तो कहा था
कि `पूर्ति अपनी माँग स्वयं पैदा करती है.'
सरकार से यह भी अपेक्षा की जाती थी कि वह मजदूरी के निर्धारण में भी किसी
प्रकार का हस्तक्षेप न करे. स्वतन्त्र व्यापार के समर्थकों, जैसे कोबडन
(छोब्डेन्) ने लिखा कि `मजदूरी बढ़ी है जब-जब दो मालिक एक ही आदमी के पीछे
भागते हैं, और वह गिरी है जब-जब दो मजदूर एक ही मालिक के पीछे भागते
हैं.' इसका अर्थ यह हुआ कि माँग व पूर्ति का नियम श्रमिकों के सन्दर्भ
में भी उतना ही लागू होता था जितना वस्तुओं के सन्दर्भ में तथा यदि उनकी
जनसंख्या में अत्यधिक वृद्धि नहीं होती तो उन्हें उनकी सीमान्त उत्पादकता
के बराबर मजदूरी प्राप्त हो सकने को पूरी-पूरी सम्भावना बनती थी
अन्तर्राष्ट्रीय व्यापार के सिद्धान्त में भी भारी क्रान्ति हुई जब
रिकार्डों ने अपना यह मत व्यक्त किया कि विनिमय की प्रक्रिया में दोनों
ही पक्षों को लाभ होता है.
मुक्त व्यापार नीतियों का निर्माण व क्रियान्वयन
नैपोलियन के साथ हुए युद्धों के समाप्त होने के समय नौ परिवहन तथा
औद्योगिक क्षेत्र में जो सर्वोच्चता ब्रिटेन प्राप्त कर चुका था उसे तब
अनेक आर्थिक एवं सामाजिक कठिनाइयों का सामना करना पड़ा जबकि व्यापार
स्वातंत्र्य की माँगों ने जोर पकड़ा. १८१५ में ब्रिटेन पर ८६० मिलियन
पौण्ड का कर्ज चढ़ा हुआ था तथा उसका वार्षिक करारोपण ७२ मिलियन पौण्ड ही
था. लगभग प्रत्येक वस्तु पर इतनी ऊँची दर से तटकर लगा दिये गये थे कि
उनसे व्यापार बन्द होने का खतरा पैदा हो गया था. व्यवसाय को बेड़ियाँ डाल
दी गई थीं. कृषि मन्दी ग्रस्त हो चुकी थी. मजदूरी नीची थी और खाने की
चीजे महँगी. कुल मिलाकर लोगों को यह अच्छी तरह पता चल चुका था कि देश की
आर्थिक स्थिति शोचनीय थी.
लोगों पर कर-भार कम करने के बजाय १८१५ में जो कदम उठए गए उनसे तो
भू-स्वामियों को ही सबसे अधिक लाभ होता था. १८१५ में एक ओर जहाँ आय पर कर
को समाप्त कर दिया गया वहाँ दूसरी ओर अनाज के मूल्य तथा लगानों को ऊँचा
रखा गया. जब १८१५ में शान्ति की घोषणा की गई तथा ब्रिटेन में मुक्त रूप
से अनाज के आयात की सम्भावना बनी, जिससे कि अनाज का मूल्य काफी गिर सकता
था, तो वहाँ के भू-स्वामी काफी परेशान हो गये. उन्होंने संसद के समक्ष
संरक्षण की अपील की. संसद, जोकि उस समय भू-स्वामियों द्वारा ही
नियन्त्रित होती थी, ने १८१५ में `अनाज कानून' (चोर्न् लत्) के नाम से एक
ऐतिहासिक कानून पारित कर दिया.
१८१५ के विधेयक ने अनाज के आयात पर पूर्ण प्रतिबंध लगा दिया केवल उस
परिस्थिति के जबकि उसके मूल्य ८० शिलिंग से अधिक बढ़ जायें. इस मूल्य
सीमा को जान-बूझ कर ऊँचा रखा गया ताकि भू-स्वामियों के हितों को अधिकाधिक
सुरक्षित किया जा सके. जिस समय वह अनाज कानून (चोर्न् लत्) पारित किया गया
उस समय अनाज का वास्तविक मूल्य ६१ शिलिंग था. यह एक ऐसा कदम था जिससे
लोगों को काफी आघात लगा. १७९३ के बाद से ही इंगलैण्ड में खाद्यान्नों के
अतिरेक की स्थिति समाप्त हो चुकी थी तथा बढ़ती हुई जनसंख्या ने अनाज को
और भी महँगा बना दिया था क्योंकि उसके आयात की अनुमति नहीं थी. फसलें
खराब हो जाने से (लगातार दो वर्ष तक) अनाज के मूल्य १८१७ में ९६ शिलिंग
तक पहुँच गये. उसके अतिरिक्त अनाज के आयात करने की दिशा में कोई प्रयास
नहीं किये गये.
आरम्भ से ही अधिकांश लोगों द्वारा अनाज कानून (छोर्न् लत्) को
दुष्टता-~पूर्ण माना गया था औद्योगिक जनसंख्या विशेष रूप से इसके
मंतव्यों के बारे में आशंकित थी. किन्तु जब गेहूँ के दाम चढ़ते चले गये
तो अनाज कानून रद्द करने की माँग जोर पकड़ती चली गई. १८२० में लन्दन के
व्यापारियों के एक समूह ने संसद के समक्ष एक मांॅग-पत्र (पेटिटिओन्)
प्रस्तुत किया जिसमें उन्होंने एडमस्मिथ की पुस्तक `वैल्थ  फ नेशन्स' को
अद्धृत किया तथा स्वतन्त्र व्यापार की दिशा में तटकर प्रणाली में
सामान्य सुधार के लिए प्रार्थना की. १८२१ में नियुक्त एक लॉर्डस् जाँच
समिति ने भी यही पाया कि अनाज कानून तथा पूरी की पूरी संरक्षणवादी
व्यवस्था की उपयोगिता समाप्त हो चुकी थी.
शुरू में इंग्लैण्ड द्वारा अपनायी गयी स्वतंत्र व्यापार की नीति तीन
मुख्य दिशाओं की तरफ चली:
(१) अनाज कानूनों का अंत: (छोल्लप्से ओङ् छोर्न् ळत्स्)--अनाज कानूनों को रद्द
करने की मांग बलवती होती चली गई. अनाज कानून विरोधी आंदोलन संसद के भीतर
और बाहर चलता रहा. १८३२ तक इस आंदोलन को प्रमुख अर्थशास्त्रियों का भी
समर्थन प्राप्त हो चुका था. ससंद ने यह संकेत दिया कि यद्यपि वह अनाज
कानूनों को समाप्त करने में पहल नहीं करेगी. किन्तु वह आम राय का अनुसरण
करेगी. १८३९ में एक अन्न कानून विरोधी संघ (आन्टि-चोर्न् ळत् ळेअगुए)
मेनचेस्टर में गठित किया गया व देश के विभिन्न अनाज कानून विरोधी संघ
उससे सम्बद्ध हो गये. रिचर्ड कोबडन (षिच्हर्ड् छोब्डेन्) व जॉन ब्राइट (झोह्न्
भ्रिग्ह्ट्) तथा अनेक कपास उत्पादक लोग इस आंदोलन के प्रबल समर्थकों में थे.
इन लोगों ने मिलकर एक समाचार पत्र `अनाज कानून विरोधी परिपत्र' भी निकाला
व लाखों परचे १८४३ में अन्न कानून के विरोध में बांटे.
कोबडन के हाऊस  फ कॉमंस के लिए चुन लिये जाने के बाद तो अनाज कानून
विरोधी आंदोलन को और भी बल मिला. इतिहास ने एक नई करवट ली. क्योंकि इन
अनाज कानूनों को अनुदार दल की सरकार ने रद्द किया जिसमें कि भूस्वामियों
का बहुमत था तथा जो संरक्षणवादी नीतियों को जारी रखना चाहती थी. १८४२ में
सर रॉवर्ट पील (शिर् षोबेर्ट् फेच्ल्) की सरकार ने अनाज कानूनों में थोड़ी ढील
दी. किन्तु अनाज कानूनों को रद्द करने की प्रक्रिया को पूरा करने का काम
१८४५ व १८४६ की खराब फसलों ने किया. १५ मार्च १८४९ को हाउस  फ कॉमंस ने
एक विधेयक पारित किया जिसने अनाज कानूनों को रद्द कर दिया.
४० वर्षों के ऐतिहासिक संघर्ष के बाद अनाज कानून रद्द करवाने में मिली
सफलता ने उन संरक्षणवादी नीतियों के भाग्य के दरवाजे बन्द कर दिये
जिन्हें वणिक-~वादियों (ंएर्चन्टिलिस्ट्स्) ने बड़ी मेहनत से तैयार किया था.
मुक्त व्यापार के समर्थकों के लिए यह एक महान् विजय थी तथा उन्होंने अन्य
संरक्षणवादी उपायों का उन्मूलन करवाने का अपना संघर्ष जारी रखा.
(२) नौ-परिवहन कानूनों का निरस्तीकरण (षेपेअल् ओङ् णविगटिओन्) उत्तरदायी
थे : (इ) संयुक्त राज्य अमरीका की स्वतन्त्रता, (इइ) नेपोलियन युग के
युद्ध, तथा (इइइ) वणिकवादी विचारों के स्थान पर अहस्तक्षेपवादी विचारधारा
का प्रतिस्थापन.
कुछ समय तक टालमटोल करने के बाद ब्रिटिश सरकार ने आखिरकार १८२४ में
नौ-परिवहन अधिकारों के सम्बन्ध में विदेशी राष्ट्रों के साथ पूर्ण समानता
एवं परस्पर स्वीकृति के आधार पर समझौता किया. १८३० तक ब्रिटेन ने लगभग
सभी प्रमुख व्यापारिक राष्ट्रों के साथ नौ-परिवहन संधिया कर ली थीं.
विदेशी जहाजों को तटीय व्यापार से अब भी अलग रखा गया था किन्तु उपनिवेशों
के साथ व्यापार का अधिकार सभी राष्ट्रों को प्रदान कर दिया गया जिससे
दूसरे देशों के उपनिवेशों के साथ व्यापार कर सकने का अधिकार ब्रिटेन को
भी स्वत: ही मिल गया. किन्तु बाकी बचे विभेदकारी प्रावधानों को भी १८५४
में तिलांजली दे दी गई. विलियम हसकिसन (थिल्लिअम् ःउस्किस्सोन्), जो बोर्ड  फ
ट्रेड का अध्यक्ष था, ने ब्रिटिश नौ-परिबहन कानूनों को निरस्त करवाने में
प्रमुख भूमिका निभाई. इस नई नीति के आलोचकों की उपेक्षाओं के विपरीत
ब्रिटिश व्यापारिक जहाजों की तीव्र प्रगति हुई. व्यापारिक जहाजों का टन
भार १८०० से १८५० के पचास वर्षों में १.६ मिलियन टन से बढ़ कर ३.५ मिलियन
टन हो गया.
(३) सामान्य तटकर में संशोधन (षेविसिओन् ओङ् घेनेरल् ठ्रइङ्ङ्)--हसकिसन
(ःउस्किस्सोन्) ने लौटती हुई समृद्धि का लाभ उठाकर न केवल पुराने व दिनातीत
हो चुके नौ-परिवहन कानूनों को रद्द करवाने में सफलता प्राप्त की बल्कि
उसने पूरे सामान्य तटकर ढाँचे का स्वरूप ही बदल डाला गया. हालांकि हसकिसन
स्वयं कोई मुक्त व्यापार का कट्टर समर्थक नहीं था मगर उसने यह महसूस कर
लिया कि व्यापार की कोई भी प्रथा हमेशा के लिए संतोषजनक नहीं बनी रह
सकती. उसने तथा उसके समर्थकों ने पाया कि इंग्लैण्ड का व्यापार १५००
अलग-अलग तरह के कानूनों की गिरफत में जकड़ा हुआ था जिनमें अनेक प्रतिबन्ध
व अवरोध सम्मिलित थे. वे ब्रिटिश व्यापार को इन सभी बन्धनों से मुक्त
करना चाहते थे और इस दिशा में वे वालपोल (थल्पोले) से भी काफी आगे निकल
गये. उन्होंने चार उपलब्धियाँ प्राप्त कीं :
(इ) सीमा शुल्क सम्बन्धी कानून आसान बनाये गये.
(इइ) कच्चे माल पर लगने वाले कर (जैसे कोयला, ऊन, रेशम आदि जिन्हें
ब्रिटिश निर्माता आयात करते थे) घटाये गये.
(इइइ) १८२५ के अधिनियम ने तो आयात किये जाने वाले निर्मित माल पर भी सीमा
शुल्कों में ३० प्रतिशत की कमी कर दी. पहले प्रतिबन्धित चीजें जैसे रेशम
भी अब इस ३० प्रतिशत से घटाये गये तटकरों पर आयात किये जा सकते थे.
(इव्) निर्यातों पर लगे हुए सभी प्रतिबन्ध--चाहे वे कच्चे माल, श्रम या
निर्मित माल पर हों--हटा लिये गये. यहाँ तक कि मशीनों के आयात की भी
अनुमति दे दी गई जिन पर पहले इस डर से प्रतिबन्ध लगा हुआ था कि कहीं
इंग्लैण्ड के प्रतिद्वन्द्वी न तैयार हो जाएँ.
यह पहले से चली आ रही नीतियों से काफी अलग था तथा संरक्षणवादी व्यवस्था
लगभग पूरी तरह टूट चुकी थी. आठ वर्ष बाद १८३३ में परिगणित चीजों पर सारे
सीमा शुल्क समाप्त कर दिये गये तथा सीमा शुल्क की दरें अन्य ७०० वस्तुओं
पर कम कर दी गयीं. इन परिवर्तनों के परिणाम आशा से कहीं अधिक अच्छे
निकले. आयात व निर्यात, दोनों ही में खूब बढ़ोत्तरी हुई तथा देश समृद्धि
के मार्ग पर आगे बढ़ने लगा.
हसकिसन द्वारा आरम्भ किये गये काम को पूरा करने की जिम्मेदारी ग्लेडस्टन
(घ्लड्स्टोने) पर पड़ी जिसने, जब वह १८५३ में वित्तमन्त्री बना, १२०
वस्तुओं पर सीमा शुल्क हटा दिया तथा अन्य १४० वस्तुओं पर सीमा शुल्क कम
कर दिया. १८६० में उसने फ्रांस के साथ एक संधि पर हस्ताक्षर किये तथा
सीमा शुल्क वाले आयातों की कुल संख्या मात्र ४८ कर दी. इस तरह अब रेशम,
ऊनी कपड़ों तथा निर्मित वस्तुओं पर लगे हुए अंतिम सीमा शुल्क भी हट गये.
इन सभी उपायों ने इंग्लैण्ड को एक स्वतन्त्र व्यापार वाला राष्ट्र बना
दिया. १८७५ तक इमारती लकड़ी, अनाज तथा चीनी पर लगे हुए तटकर भी उठा लिये
गये. खाद्यानों को पूरी तरह से मुक्त कर दिया गया. अंतिम रूप से शुल्क
वाली चीजों की संख्या घटकर २० रह गई तथा १९१४ तक यही स्थिति बनी रही.
(४) औद्योगिक कानूनों की समाप्ति--अनेक वर्षों तक श्रमिक वर्ग को देश की
सामान्य समृद्धि में कोई हिस्सा नहीं मिला. इससे अनेक विचारकों के
मस्तिष्क में चिन्ता की स्थिति पैदा हुई. इन विचारकों ने अनुभव किया कि
इस असंतोषजनक स्थिति की जिम्मेदारी अहस्तक्षेप की नीति के अधूरे
क्रियान्वयन पर थी. इस बात को ध्यान में रखते हुए निम्न महत्त्वपूर्ण
औद्योगिक कानूनों को रद्द किया गया--
(अ) संगठन कानून (छोम्बिनटिओन् ळत्स्) को १८२४-२५ में निरस्त किया गया.
इससे श्रमिकों को अपनी मजदूरी के लिए सौदेबाजी करने की छूट मिल गई. इन
कनूनों के रद्द हो जाने से श्रमिकों को अपने संघ (ऊनिओन्स्) बनाने का भी
अधिकार मिल गया. १८७५ में पारित श्रम संघ अधिनियम ने श्रमिकों को अपने
व्यवसाय संघ (ठ्रडे ऊनिओन्) बनाने की स्वतन्त्रता प्रदान कर दी.
(ब) एलिजाबेथ के काल के औद्योगिक विधेयक १७५६ में ही रद्द किये जा चुके
थे.
(स) प्रवास (एमिग्रटिओन्) पर लगी हुई रोक को भी १८२५ में हटा लिया गया.
उसी वर्ष मशीनों के आयात पर लगी हुई रोक को भी उठा लिया गया.
(द) भत्ता व्यवस्था (अल्लोतन्चे स्य्स्टेम्)-- को भी १८३४ में समाप्त कर दिया
गया.
(५) न्यूनतम हस्तक्षेप की नीति-- अमरीका में १३ उपनिवेशों में हुए
विद्रोह ने इंग्लैण्ड को अपनी औपनिवेशिक नीति पर पुनर्विचार करने के लिए
बाध्य कर दिया. वणिकवादी विचारक इन उपनिवेशों को बहुत ही निम्न स्तर देते
थे तथा उनका अधिकतम शोषण करना चाहते थे. इन उपनिवेशों की रक्षा करना भी
काफी खर्चीला काम था. १८०७ में गुलामों का व्यापार समाप्त कर दिये जाने
से भी इस व्यवसाय में लगे हुए ब्रिटिश व्यापारियों को बड़ा धक्का लगा.
उपनिवेश दायित्व (लिअबिलिटिएस्) बन गये तथा १७८३ से लेकर १८७० तक की अवधि
श्वेत लोगों द्वारा बसी हुई औपनिवेशिक बस्तियों के मामलों में कम से कम
हस्तक्षेप का काल मानी जा सकती है.
स्वतन्त्र व्यापार के लिए संघर्ष काफी कड़ा व लम्बा था. सब कुछ सोचने
विचारने के बाद यही बात उभरती है कि ब्रिटेन द्वारा स्वतन्त्र व्यापार की
नीति अंगीकार कर लिया जाना आधुनिक आर्थिक व राजनीतिक इतिहास का एक
आधार-~भूत सर्वप्रमुख तथ्य है. ब्रिटिश लोगों ने स्वतन्त्र व्यापार की
नीति किसी प्रचार के प्रभाव में आ कर स्वीकार नहीं की थी. उन्होने तो
इसके पीछे छिपे हुए आर्थिक तर्क का अनुभव कर लिया था. उन्होंने यह खोज
लिया कि मजदूरी में उच्चावचन अनाज के मूल्यों के कारण नहीं आते जैसा कि
वणिकवादियों का विश्वास था. उन्होंने यह भी पाया कि खाने की चीजों पर
सीमा शुल्क घटाने से बाजार से उनका अंबार नहीं लगता और न ही उससे कृषि का
कोई नुकसान होता है.
ब्रिटेन ने यह भी अनुभव कर लिया कि उसके निर्मित माल उत्पादों
(मनुङच्टुरेस्) को किसी प्रकार के संरक्षण की आवश्यकता नहीं रह गई थी तथा
उसकी कृषि भी अन्य देशों के साथ स्पर्द्धा कर सकती थी. अनेक विपरीत
परिस्थितियों के दबावों के बावजूद देश ने यह भी अनुभव कर लिया कि वह एक
उद्योग-प्रधान राष्ट्र बन चुका है तथा इसके अतिरिक्त वह और कुछ भी नहीं
बन सकता था इस स्थिति से जो निष्कर्ष निकला वह यह था कि श्रमिकों को ऐसी
स्थिति में लाया जाना चाहिये जहाँ वे खाने-पीने की चीजें सस्ते दामों पर
खरीद सकें. अनाज कानूनों के रद्द कर दिये जाने के बाद औद्योगिक संरक्षण
को बनाये रखना भी संभव नहीं रह गया था. अन्तिम बात यह रही कि देश ने यह
अनुभव कर लिया कि संरक्षण को समाप्त कर देने से आय में जो कमी हुई थी
उसकी क्षति-~पूर्ति मुक्त व्यापार के कारण हुए लाभ से हो चुकी थी.
उन्नीसवीं सदी का तृतीय चतुर्थांश ब्रिटिश कृषि, उद्योग तथा व्यवसाय के
लिए स्वर्ण युग था. केलिफोर्निया तथा आस्ट्रेलिया में सोने की खोज ने ऐसी
आर्थिक तेजी की परिस्थितियाँ पैदा कर दी थीं कि जिसमें व्यापार व उद्योग
को प्रोत्साहन मिल रहा था. उद्योग की कुछ शाखाओं में तो लगभग ब्रिटेन का
एकाधिकार था. जर्मनी का एकीकरण हो रहा था. फ्रांस नैपोलियन तृतीय के शासन
में सैनिक तैया-~रियों में लगा हुआ था. रूस ने अपने कृषि-दासों (शेर्ङ्स्)
को मुक्त कर दिया था. तथा लिंकन के राष्ट्रपतित्व में अमरीका ने भी दासों
को स्वतन्त्र कर दिया था. अमरीका में दासों को स्वतन्त्र कर देने से गृह
युद्ध छिड़ गया था.
