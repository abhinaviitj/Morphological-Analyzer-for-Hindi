<औङ्ङिचिअल् अन्ड् ंएडिअ ळन्गुअगेस्><आड्मिनिस्ट्रटिवे><आनोन्><आ. ष्. ८४-८५ ईर्रिगटिओन्><१९८५><ंइन्. ओङ् ईर्रिगटिओन् ' ऐलेच्ट्><णेत् ढेल्हि><३२ टो ३९><२२००><आनोन् - आ. ष्. ८४-८५ ईर्रिगटिओन्><ढ्हनर्जय् खुमर्>

माही जल का बंटवारा
२.४४ गुजरात सरकार द्वारा तैयार किए गए नर्मदा नदी पर सरदार सरोवर परियोजना के
संदर्भ में माही अन्तर्राज्यीय नदी के जल के उपयोग के लिए वर्ष १९६६ में गुजरात
और राजस्थान सरकारों द्वारा किए गए अन्तर्राज्यीय समझौंते को क्रियान्वित करने
के बारे में दोनों राज्यों के बीच मतभेद अन्य बातों के साथ-साथ इस समझौते में
यह परिकल्पना की गई थी कि वाद में जबकि नर्मदा का विकास किया जाएगा और जबकि
गुजरात में माही के जल से सींचे जा रहे क्षेत्रों की सिंचाई नर्मदा द्वारा की
जानी लगेगी उस समय गुजरात में कडाना-जलाशय (माही पर) से कुछ जल राजस्थान में
उपयोग के लिए मुहैया कराया जाएगा. नर्मदा जल विवाद न्यायाधिकरण ने अपने पंचाट
में नर्मदा के जल की आवश्यकताओं का हिसाब लगाते समय माही मकान को छोड़ दिया था.
गुजरात सरकार ने यह पक्ष लिया है कि मही का जल उपर्युक्त कारण से राजस्थान
द्वारा उपयोग के लिए मुहैया नहीं कराया जा सकता. केन्द्र सरकार अधिकारी स्तर पर
तथा मुख्य मंत्री स्तर पर बातचीत के द्वारा मैत्रीपूर्ण ढंग से इस मामले को हल
करने का प्रयत्न कर रही है. केन्द्रीय सिंचाई मंत्री ने अप्रैल, १८८३ में मुख्य
मंत्रियों की एक बैठक बुलाई थी जिसमें दोनों मुख्य मंत्री मामले पर द्विपक्षीय
विचार-विमर्श के लिए सहमत हो गए थे. अगस्त, १९८४ में दोनों राज्यों के मुख्य
मंत्रियों ने द्विपक्षीयो विचार-विमर्श किया था परन्तु किसी निर्णय पर नहीं
पहुंच सके. तदुपरान्त राजस्थान के मुख्यमंत्री ने केन्द्रीय सरकार से दोनों
मुख्य मंत्रियों को एक वैठक बुलाने का अनुरोध किया था. यह विचार किया जा रहा है
कि निहित मामले को सूक्ष्म रुप से निरुपित करने के लिए पहले अधिकारी स्तर की एक
बैठक बुलाई जाए और उसके बाद मुख्य मंत्री स्तर की बैठक बुलाई जाएगी.
चम्बल जल
२.४५ गंगा बेसिन में चम्बल नदी उप-बेसिन एक अन्तर्राज्यिक बेसिन है जिसमें मध्य
प्रदेश, राजस्थान तथा उत्तर प्रदेश के राज्य शामिल हैं. गांधी सागर बाँध, राणा
प्रताप सागर बाँध, जवाहर सागर बाँध तथा कोटा बराज और इस बराज के दक्षिण एवं
वाम तटों पर नहर प्रणाली को मिला कप बनी चम्बल घाटी विकास परियोजना राजस्थान और
मध्य प्रदेश का एक संयुक्त परियोजना है. यह सम्पूर्ण परियोजना-समूह पहले ही
प्रचालन में है. वह परियोजना ५.६० लाख हैक्टेयर के लिए सिंचाई की व्यवस्था करती
है और इसकी प्रतिष्ठापित जलविद्युत क्षमता ३९० मेगावाट है. जलाशय का विनियमन एक
अन्तराज्यिक बोर्ड द्वारा किया जाता है जिसमें केन्द्र सरकार का प्रतिनिधित्व
नहीं है.
२०४६ तथापि, हाल के कुछ वर्षों में दोनों राज्यों के बीच कुछ विवाद उत्पन्न हो
गया है क्योंकि राजस्थान यह उल्लेख करता रहा है कि मध्य प्रदेश ने गाँधीसागर
बाँध जो कि इस परियोजना समूह का मुख्य भंडारण जलाशय है. (५.६० मिलियन एकड़ फुट की
लाभकारी भंडारण क्षमता) के जल ग्रहण क्षेत्र में अनेक मध्यम एंव लघु सिंचाई
स्किमों का निर्माण कर लिया है जिससे जलाशय में आने वाले अन्तर्वाहों मे कमी आ
गई है. इसके साथ ही साथ मध्य प्रदेश भी यह उल्लेख करता रहा है कि चम्बल की
दक्षिण नहर में अपेक्षित सहमत प्रवाह उनके क्षेत्र में प्राप्त नहीं हो रहें
हैं. (दक्षिण नहर शीर्ष पहुंच में १२८ किलोमीटर तक राजस्थान में बहती है और उसके
बाद पार्वती कुल्या पर मध्य प्रदेश में प्रेवश करती है). इन मतभेदों की बातचीत
द्वारा हल करने के लिए केन्द्र ने शुरुआत की है और वर्ष १९८४-८५ के दौरान दोनों
राज्य सरकारें इस बात से सहमत हो गयी हैं कि गांधी सागर जलाशय के उर्ध्वप्रवाह
में मध्य प्रदेश द्वारा की गई प्रत्याशित रुकावटों तथा राजस्थान द्वारा गांधी
सागर के नीचे की गई कतिपय रुकावटों के भी और दक्षिण नहर से मध्य प्रदेश को समय
पर एंव अपर्याप्त आपूर्ति से संबाधित आंकड़ों का समाधान आपस में कर लें. चूंकि
चम्बल प्रणाली का जल वैज्ञानिक अध्ययन बहुत ही कम आँकड़ों को लेकर पाँचवें दशक
के पूर्वार्द्ध में किया गया था, अतएव, दोनों राज्यों के साथ विचार-विमर्श करके
केन्द्रीय जल आयोग द्वारा उसके पश्चात् उपलब्ध नदी प्रवाहों के आँकड़ों के आधार
पर इस पहलू की जांच की जा रही है. मामले पर कार्यवाही की जा रही है.
वशंधारा जल:
२.४७ वंसधारा उड़ीसा और आन्ध्र प्रदेश के राज्यों के मध्य एक अन्तर्राज्यिक नदी
है. इन दोनों राज्यों के बीच १९६१ में हुए करार के अनुसार वंशधारा चरण-दो
परियोजना के अन्तर्गत आन्ध्र प्रदेश में वंशधारा पर नेरादी में एक बराज का
निर्माण करना स्वीकार किया गया था. इस करार के अनुसार बराज के कारण उड़ीसा में
डूब योग्य क्षेत्र १०६ एकड़ दिखाया गया था. बहरहाल, १९८२ में आन्ध्र प्रदेश
द्वारा प्रस्तुत की गई परियोजना रिपोर्ट में उड़िसा में जलमग्न होने वाला
क्षेत्र १२६६ एकड़ दिखाया गया है. उड़ीसा के भू-भाग में जलमग्न क्षेत्र की
वृद्धि को लेकर इस परियोजना के बारे में दोनों राज्यों के बीच मतभेद उत्पन्न हो
गया. सितम्बर, १९८० में नदी में आई अभूतपूर्व बाढ़ के आधार पर बराज के डिजाइन के
लिए अपनाए जाने वाले बाढ़ के डिजाइन के बारे में भी कुछ मतभेद है. केन्द्र के
अनुरोध पर, उड़ीसा सरकार अपने क्ष्त्र में वास्तविक डूब क्षेत्र का निर्धारण
करने के लिए कुछ भूमि सत्यापन सर्वेक्षण करने पर सहमत हो गई है. इन मतभेदों को
दूर करने के उद्देश्य से केन्द्र ने १९८३-८४ में इन दोनों राज्यों के तकनीकी
अधिकारियों के स्तर की एक बैठक बुलाई थी. संयुक्त दौरे सहित भू-सत्यापन
सर्वेक्षण पूरे हो गए हैं. केन्द्रीय जल आयोग भी बराज के डिजाइन के लिए उपयुक्त
बाढ़ डिजाइन का पता लगाने में सहायता कर रहा है. मामले पर कार्यवाही की जा रही
है.
यमुना नदी पर हथिनीकुँड बराज (नया ताजेवाला बराज) का निर्माण
२.४८ यमुना पर वर्तमान ताजेवाल बीयर, जहां से पश्चिमी यमुना नहर के माध्यम से
हरियाणा को तथा पूर्वी यमुना नहर से उत्तर प्रदेश को सिंचाई हेतु जल दिया जाता
है, १०० वर्ष से अधिक पुराना है और इसे एक नई संरचना द्वारा प्रतिस्थापित किया
जाना अवश्यक है. बहरहाल नए बराज की अवस्थिति एंव उसके अभिकल्प प्राचलों के
संबधों में दो राज्यों के मध्य विवाद उत्पन्न हो गया है. केन्द्र सरकार की
मध्यस्ता में बराज के स्थान तथा अधिकल्प प्रावलों के संबधों में मामला तय हो गया
है.
२.४९ केन्द्र द्वारा गठित की गई एक उच्च स्तरीय तकनीकी समिति की सिफारिशों पर
हरियाणा और उत्तर प्रदेश दोनों बराज के निर्माण कार्य को आगे बढ़ाने के लिए सहमत
हो गई हैं. दोनों राज्य आगे के स्वरुपों तथा इस संयुक्त परियोजना को क्रियान्वित
करने के लिए निर्देशन समिति के गठन के ब्यौंरे के बारे में कार्यवाही कर रहें
है. संयुक्त निर्देशन समिति के व्यापक पर्यवेक्षण में इस परियोजना का
क्रियान्वयन हरियाणा राज्य द्वारा किया जाना है. इस परियोजना के लिए विश्व बैंक
की सहायता हेतु भी विचार किया जा रहा है.
सिंचाई परियोजनाओं के लिए दुर्लभ सामग्रियों को अधिप्राप्ति हेतु सहायता
सीमेंट
२.५० सिंचाई और विद्युत परियोजनाओं के लिए सीमेंट का आवंटन जून, १९७३ तक उद्योग
मंत्रालय द्वारा किया जाता था और विद्युत आयोग विभिन्न राज्यों/परियोनाओं को
उप-आबंटन करता था. तत्पशचात् राज्यों को उनके कोटे से ही सिंचाई और विद्युत
परियोजनाओं को सीमेंट आबंटन करने के लिए प्राधिकृत कर दिया गया था. बहरहाल,
केन्द्रीय योजनाओं के लिए सीमेंट आबंटन का कार्य केन्द्रीय जल एंव विद्युत आयोग
द्वारा ही किया जाता रहा. इस प्रक्रिया को भी. जनवरी, १९७९ से संशोधित कर दिया
गया जिसके अन्तर्गत सिंचाई और विद्युत परियोजनाओं का कोटा राज्यों के कोटे मे से
ही उदिद्ष्ट किया जाने लगा. १९८२ में लेवी प्रणाली के लागू करने के साथ सिचांई
और विद्युत क्षेत्रों का कोटा राज्यों के कोटे से अलग लेवी कोटे मे से आबंटित
किया जाता है. यह आबंटन तिमाही के आधार पर किया जाता है तथा उप-आबंटन सिंचाई
मंत्रालय (कमान क्षेत्र विकास तथा लघु सिंचाई सबंध) केन्द्रीय जल आयोग तथा
केन्द्रीय विद्युत प्राधिकरण द्वारा किया जाता है.
२.५१ सितम्बर; १९७८ मे लिए गए सरकार के निर्णय के अनुसरण में संयुक्त सचिव
(प्रशा) की अध्यक्षता में सिंचाई विभाग ने एक समन्वय समिति का गठन किया है जो कि
विभिन्न आबंटियों की तिमाही सीमेंट आपूर्ति का पुनरीक्षण करती है तथा यह अगली
तिमाहियों के लिए आबंटन निश्चित करती है. इस समिति में सीमेंट नियंत्रक के
कार्यालय, विद्युत विभाग, केन्द्रीय विद्युत प्राधिकरण और केन्द्रीय जल आयोग के
प्रतिनिधि शामिल हैं. यह समिति आपूर्तियों को मानीटर भी करती है जिस के लिए एक
आवश्यक प्रोफार्मा निर्धारित किया हुआ है.
२.५२ वर्ष १९८४-८५ के दौरान सिचांई और विद्युत क्षेत्र को आवंटित लेवी सीमेंट की
मात्रा को बृहत तथा मध्यम सिंचाई, लघु सिंचाई, कमान क्षेत्र विकास कार्यों तथा
विद्युत परियोजनाओं के लिए निम्नानुसार आबंटित किया गया :-
तिमाही बृहत तथा लघु कमान क्षेत्र विद्युत कुल
 मध्यम विकास
१ २ ३ ४ ५ ६
 (सप्लाई की गई मात्रा टन में)
प्रथम तिमाही
(अप्रैल-जून,१४८४) ७,३०,००० १,७०,००० १,००,००० ५,००,००० १५,००,०००
दूसरी तिमाही
(जुलाई-सितम्बर) ७,३०,००० १,६०,००० ८०,००० ५,३०,००० १५,००,०००
(१९८४)
तीसरी तिमाही
(अक्तूबर-दिसम्बर ७,७०,००० १,७०,००० १,१०,००० ५,५०,००० १६,००,०००
१९८४)
चौथी तिमाही ७,७०,००० १,८०,००० १,००,००० ५,५०,००० १६,००,०००
(जनवरी-मार्च,
 १९८५)
२.५३ प्रभावी समन्वय तथा सीमेंट सप्लाई के संबध में सहयता प्रदान करने के लिए
केन्द्रीय जल आयोग ने राज्यों तथा परियोजना प्राधिकारियों के साथ, क्षेत्रवार,
तिमाही बैठकें भी की हैं जिनमें सीमेंट नियंत्रक संगठन तथा सीमेंन्ट सप्लाई में
आने वाली अड़चनों को पहचाना जाता है और दूर करने के प्रयास किए जाते हैं. सिंचाई
मंत्रलय की सिफारिशों पर सीमेंन्ट नियंत्रक ने प्रत्येक क्षेत्र में विभिन्न
परियोजनाओं को सीमेंट सप्लाई को मानीटर करने के लिए दो निरीक्षकों की नियुक्ति
कर दी है. सीमेंन्ट सप्लाई के अपर्याप्त या उपलब्ध न होने के संबध में जब किसी
विशेष, कठिनाई को सिंचाई मंत्रालय/केन्द्रीय जल आयोग के ध्यान में लाया जाता है
तो सीमेन्ट नियंत्रक तथा उद्योग मंत्रालय (औद्योगिक विकास विभाग) से परामर्श
करके यथा व्यवहार्य, सुचारु रुप में सीमेन्ट की सप्लाई सुनिश्चित करने के लिए
कार्रवाई की जाती है. चूँकि सिंचाई और विद्युत परियोजनाएं सीमेन्ट की कमी का
सामना कर रही हैं, अत: सिंचाई और विद्युत क्षेत्र के लिए लेवी सीमेन्ट के आबंटन
में वृद्धि करने के लिए मामला उद्योग मंत्रालय के साथ उठाया गया था. इसलिए
उद्योग मंत्रालय ने चालूव वित्त वर्ष की तीसरी तिमाही से सिंचाई और विद्युत
क्षेत्र का कोटा ६ मिलीयन मीट्रिक टन से बढ़ाकर ६.४ मिलीयन मीट्रिक टन कर दिया
है. आपूर्ति तथा निपटान महनिदेशालय की ठेकेदारों के अधीन फैक्ट्रियों द्वारा
सप्लाई की गई सीमेन्ट की गुणवत्ता के बारे में विवादों को शीघ्र हल करने की
दृष्टि से राज्य प्राधिकारियों को सलाह दी गई है कि सीमेन्ट की गुणवत्ता का
परीक्षण करने के लिए आपूर्ति तथा निपटान महानिदेशालय तथा भारतीय मानक संस्थान
द्वारा मान्यताप्राप्त अपने राज्यों के इंजीनियरी अनुसंधान संस्थानों की सेवाएं
प्राप्त करें.
इस्पात
२.५४ १९८४-८५ की पहली तीन तिमाहियों के दौरान इस्पात सप्लाई की स्थिति संतोषजनक
थी. अप्रैल, ८४ से मार्च, ८५ तक की अवधि के दौरान संयुक्त प्लांट समिति द्वारा
लगभग ३७,७०० टन इस्पात की मदों का आबंटन दिया गया तथा उसका उप-आबंटन सिंचाई
क्षेत्र के अन्तर्गत विभिन्न परियोजनाओं को केन्द्रीय जल आयोग द्वारा किया गया.
२.५५ जुलाई, १९८३ से संचुक्त प्लांट समिति द्वारा सिंचाई क्षेत्र के लिए कतिपय
संरचनाएं तथा प्लेंटे ही आबंटित की जाती थी जो केन्द्रीय जल आयोग द्वारा
प्रत्येक तिमाही में विभिन्न परियोजनाओं को उप-आबंटित की जाती थी. परन्तु
जनवरी-मार्च, ८५ की तिमाही से प्रणाली संशोधित कर दी गई है तथा संयुक्त प्लांट
समिति द्वारा सभी किस्म की इस्पात सामग्री आबंटित की गई है, जिसमें छड़ें तथा
गोलें, प्लेंटें.शिट, संरचनाएं आदि शामिल हैं.
कोयला
२.५६ समय-समय पर कोयले की गुणवत्ता और रेलवे वैगनो की कमी के बारे में
शिकायतें प्राप्त हुई थी परन्तु इन्हें शीघ्र ही दूर कर दिया गया था.
विस्फोटक सामग्री
२.५७ विस्फोटक सामग्री के मामले में कोटा आबंटन की कोई प्रणाली लागू नहीं है तथा
राज्य/परियोजना प्राधिकारी सीधे ही अपनी मागें उत्पादक को भेजते हैं. फिर भी
कभी-कभी राज्य/परियोजना प्राधिकारियों के सामने कुछ कठिनाइयां आ जाती हैं. ऐसी
सूचना प्राप्त होते केन्द्रीय जल आयोग संबधित सप्लाईकर्ताओं से सम्पर्क करके
कठिनाइयों को दूर करने की व्यवस्था करता है.
नर्मदा परियोजना तैयारी सेल
२.५८ नर्मदा परियोजना तैयारी सैल एक बहूद्देश्यीय यूनिट है, जिसकी स्थापना
अक्तूबर, १९८० में की गई थी तथा इसे नर्मदा बेसिन की आयोजना तथा विकास में,
राष्ट्रीय तथा अन्तर्राष्ट्रीय स्तरों पर, विभिन्न एजेन्सियों के प्रयासों का
समन्वय करने का दायित्व सौंपा गया था. यह सेल मध्य प्रदेश, गुजरात, राजस्थान और
महाराष्ट्र की भागीदार राज्य सरकारों को वित्तीय सहायता के लिए विश्व बैंक तथा
निधियां उपलब्ध कराने वाली अन्य अन्तर्राष्ट्रीय एजेन्सियों को प्रस्तुत की जाने
वाली नर्मदा घाटी में विभिन्न परियोजनाओं के लिए योजना बनाने और परियोजना
रिपोंर्टें तैयार करने में सहायता प्रदान करता है. यह इन परियोजनाओं के संबध में
कार्य की प्रगती की समीक्षा और मानीटरिंग भी करता है तथा विश्व बैंक, राज्य
सरकारों और अन्य संबधित एजेन्सियों के साथ सम्पर्क बनाए रखता है. इसके अलावा,
यह सैल जल प्रबन्ध यूनिट के समुचित सहयोग से उन लघु सिंचाई परियोजनाओं के लिए
परियोजना रिपोर्टें तैयार करने में विभिन्न राज्यों की सहायता करता है, जिन्हें
विश्व बैंक, यूरोपीय आर्थिक समुदाय, यू. एस. सहायता आदि जैसी निधियां देने वाली
अन्तर्राष्ट्रीय एजेन्सियों से वित्तीय सहायता हेतु प्रस्तुत किया जा रहा है.
२.५९ नर्मदा सैल की वर्ष १९८४-८५ की कार्यवाही योजना में गुजरात में सरदार सोरवर
परियोजना नामक बहूद्देशीय परियोजना की परियोजना रिपोर्ट को अन्तिम रुप दिए
जाने की परिकल्पना है ताकि बातचीत करना और अन्तिम समझौते पर हस्ताक्षर करना
सम्भव हो सके. चालू वर्ष के दौरान, इस सेल ने विश्व बैंक द्वारा मूल्यांकन किए
जाने के लिए सरदार सरोवर परियोजना की परियोजना रिपोर्ट को अन्तिम रुप देने में
गुजरात, मध्य प्रदेश, महाराष्ट्र और राजस्थान की सरकारों को सलाह दी और उनकी
सहायता की और नवम्बर, १९८४ में विस्तृत रुप से बातचित पूरी हो गई है. ४५० मिलियन
अमरीकी डालर की वित्तीय सहायता की व्यवस्था के लिए विश्व बैंक से साथ औपचारिक
करार के शीघ्र हो जाने की संभावना है. सरदार सरोवर परियोजना से प्रभावित हुए
विस्थापितों से पुनर्वास और फिर से बसाने का कार्य जटिल और चुनौतीपूर्ण है जिसे
सभी प्रभावित राज्यों तथा भारत सरकार के सहयोग कि किया जाना है.
