<ळिटेरटुरे><ळेट्टेर्स्/ ढिअरिएस्/ श्पेएच्हेस्><ंअल्होट्र,प्रोङ्.इजय् खुमर्><ळोक्सब्ह आब्हिब्हस्हन्><१९९०><णट्रज् फ्रकस्हन्><ढेल्हि><२२-२७><२००८><ंअल्होट्र,  आब्हिब्ह स्हन्-ळ्ड्स् -औ>

+ काश्मीर की हालत के लिए कांग्रेस पार्टी एवं
नेशनल का कांफ्रेंस जिम्मेदार
मैं इनसे पूछना चाहता हूँ कि १९४७ के बाद से लगातार काश्मीर के अंदर किसकी
हुकूमत रही है? लगातार ४२-४३ साल तक नेशनल कांफ्रेंस या कांग्रेस की हुकूमत रही
है.अगर कशमीर के अंदर हालात बिगड़ गये, कशमीर के अंदर लोग एलिनिएट हुए,
अगर यह बात सही है तो इसके लिए कौन जिम्मेदार है? क्या कांग्रेस और नेशनल
कांफ्रेंस, जिनकी कि वहां हुकूमत रही, के अलावा कोई जिम्मेदार हो सकता है? हम
तो वहां कभी हुकूमत में नहीं रहे, हम तो हिन्दुस्तान की हुकूमत में भी नहीं
रहे. पर नेहरू जी, इन्दिरा गांधी या राजीव गांधी की हुकूमत रही. काश्मीर के
अंदर शेख अब्दुल्ला या फारूख अब्दुल्लाह की हुकूमत रही. वहां पर कांग्रेस के या
नेशनल कांफ्रेंस के मिनिस्टर रहे.अगर कशमीर में हालत बिगड़े हैं,अगर वहां की जनता
हिन्दुस्तान से दूर होती चली गयी है तो इसके लिए कौन जिम्मेदार है?
जम्मू एवं लद्दाख की उपेक्षा
काश्मीर के अंदर एलिनिएशन के सवाल के साथ ही वहां जम्बू को लोगों के बारे में
कोई विचार नहीं होता. जम्मू के लोगों के साथ कश्मीर के अंदर लगातार भेद भाव
होता रहा है, लद्दाख के लोगों के साथ भेद भाव होता रहा है. लद्दाख की कोई बात
नहीं करता, जम्मू की कोई बात नहीं करता. गजेन्द्र गडकर कमीशन ने यह कहा था कि
जम्मू के लोगों के साथ बेइंसाफी हो रही है, काश्मीर के लोगों को तरजीह दी
जा रही है.
मानव अधिकार किसके लिए? आतंकवादियों के लिए या देश पर मरने वाले
सैनिकों और पीड़ित जनता के लिए
संतोष मोहन देव जी ने और सोज साहब ने बहुत सवाल उठाए हैं. मैं नम्रतापूर्व कहना
चाहता हूं कि क्या ह्युमन राइट्स (मानवाधिकार) सिर्फ आतंकवादियों के हैं और
उन्हीं से बात होनी चाहिए? लेकिन जो आतंकवादियों की गोलियों का शिकार हुए हैं,
और जो लोग मारे गए हैं, क्या उनके ह्युमन राइट्स नहीं हैं? 'जिनकी पत्नियां
विधवा हो गयीं,जिनके बच्चे बेसहारा हो गए, क्या उनके मानव अधिकार नहीं हैं?
ह्युमन राइट् टू लाइफ इज़ ए बेसिक राइट.' जो वहां पर लोग मारे गए है, कांग्रेस के
भी मारे गए हैं,नेशनल कांफ्रेंस के भी मारे गये हैं,वहां वाइस चांसलर मारे गये हैं,
वहं पर ये मौलवी फारुख मारे गये हैं क्या उनके कोई ह्युमन राइट्स नहीं थे? आप
जिक्र करते हैं ह्युमन राइट्स का. वह नौजवान जो बार्डर पर खड़ा है, बार्डर पर
खड़ा होकर हिन्दुस्तान की रक्षा कर रहा है, पाकिस्तान से देश की रक्षा कर रहा है,
उसके बीवी और बच्चे पीछे थर-थर कांपते रहते हैं. जिस पर गोलियां चलाई जाती हैं, जिस पर बम फेंके
जाते हैं, उसका कोई ह्युमन राइट नहीं है.... मैं आपसे पूछना चाहता हूँ कि वहां
पर उसके पीछे कौंन खड़ा है, आप उसे यह बताइए? ईश्वर के लिए उसको डिमोरेलाइज मत
कीजिए. उसको आप डिमोरेलाइज कर रहे हैं. उसके हाथ में बंदूक किसने दी, आपने दी
है. जगमोहन ने नहीं दी, देश ने उसके हाथ में बंदूक दी है, देश की रक्षा के लिए
दी. देश की रक्षा करते हुए जो उस पर गोलियां चलती हैं, उस पर बम फेंके जाते है
तो आप क्या उससे यह उम्मीद करते हैं कि वह चुपचाप ह्युमन राइट्स की बात करे?
अपनी उस बंदूक को जमीन पर फेंक दे. उससे आप क्या उम्मीद करते हैं कि जब उसके
ऊपर आतंकवादी हमला करें तो वह क्या करे, अपने को बचाए या न बचाए. उस आतंकवादी
को, पाकिस्तानी एजेन्ट को पाकिस्तानी हथियार लेकर आने वालों को सलाम करे. उनके
ह्युमन राइट्स के बारे में विचार करें? मुझे बड़ा दुख होता है जब कोई जिक्र
नहीं किया जाता है कि उन आतंक वादियों ने वहां पर क्या हालत कर रखी है. मुझे
बहुत ही दुख हुआ, मैं समझता हूँ कि इससे ज्यादा कोई तकलीफ नहीं हो सकती थी जब
हमारे माननीय संतोष देव जी ने कहा कि वहां से जो लोग चले आए हैं, लाखों आदमी
चले आए हैं, ये लाखों आदमी जो आ गए, वे तो वहां से आना नहीं चाहते थे, उनको
वहां से कोई निकालना नहीं चाहता था,ये तो साजिश के तौर पर लाए गए हैं. लाखों
आदमी अपने घर-बार छोड़ करके दो कपड़ों में आ जाएं, पूरे के पूरे हिन्दू व
सिक्खों का एक तरह से' जेनोसाइड 'हो जाए एक लाख ६० हजार में से डेढ़ लाख चले आएं
तो यह किसकी साजिश है? वहां पर बारामूला में १६ हजार थे, जिनमें से सौ
रह गए हैं क्या उनका कोई ह्युमन राइट्स नहीं है? उनका कोई 'राइट टू लिव एण्ड
प्रोपर्टी 'नहीं हैं कि वे वहां पर रह सके. इसका कोई इन्तजाम करने की जरूरत है
या नहीं? जो आतंकवादी उनको मारने आते हैं, उनको अगर रोका जाए, उनके लिए अगर
कर्फ्यू लगाया जाए, तो आप कहते हैं कि कर्फ्यू लगा दिया, ऐलिनेट कर दिया, लोगों
को वहां से निकाल दिया, लोगों को वहां से मार दिया, इस तरह की बातें शुरू कर दी
जाती है.
काश्मीर से हिन्दुओं का पलायन क्या मजाक का विषय है?
यह मजहबी सवाल नहीं है और मैं कोई धार्मिक सवाल भी इसमे नहीं लाना चाहता हूं
परन्तु यहां पर रिऐक्शन कैसे होता है, प्रतिक्रियाएं कैसे होती हैं उसे देखिए.
अगर काश्मीर, हिन्दू मेजोरिटी स्टेट होती और वहां से डेढ़ लाख मुसलमान निकल कर
आ जाते तो क्या आपका वही रिएक्शन होता,जो आजकल आपका रिऐक्शन है, क्या आप
उसी प्रकार की प्रतिक्रिया रखते? मैं यह समझता हूं कि यह निहायत बदकिस्मती और
दुखदायी बात है कि पूरी की पूरी कम्युनिटी काश्मीर छोड़ करके चली आई है और
आप इसल बात को मजाक में ले रहे हैं. इस तरीके से आप उनसे व्यवहार कर रहे हैं,
जैसे जममोहन जी ने उनको निकाल दिया है. आप बताए कि उनके कोई ह्युमन राइट्स है
या नहीं, उनको वहां वापिस जाना चाहिए या नहीं जाना चाहिए.
काश्मीर में क्या सरकार राष्ट्रीय लोगों के साथ है?
मैं एलिनेशन की बात भी करना चाहता हूं. मैं आपसे पूरी तरह से सहमत हूं कि वहां
पर बहुत से लोग है जो भारत के साथ रहना चाहते हैं, बहुत से लोग हैं जो
हिन्दुस्तान के साथ रहना चाहते हैं. मैं आपकी इस बात से भी सहमत हूं कि बहुत से
लोग ऐसे हैं, जो हिन्दू माईग्रेट्स आए, उनके घरों की चाबियां उनके पास हैं,
उनके घरों को लूटा नहीं गया है, परंतु आप साथ किसका दे रहे हैं? क्या आप उन
नेशनलिस्ट् लोगों का साथ दे रहे हैं, क्या उनका मनोबल बढ़ा रहे हैं या उनको भी
डिमोरोलाइज कर रहे हैं,क्योंकि आतंकवादी जब अपनी गोली उसकी छाती पर रखता है और
उससे कहता है कि खबरदार तुमने बचाया या इसकी मदद की और उसके बाद वह उनको
मजबूर करता है कि वह अपनी आवाज बुलन्द न करे. आज वहां कौन लोग मारे गए हैं,
वे लोग मारे जा रहे हैं जो हिन्दुस्तान के साथ हैं.
'भारत माता की जय' बोलने वाले गोली से मारे जाते हैं
काश्मीर मे दो तरह के लोग हैं. मुझे दुख होता है, जब वह 'पाकिस्तान जिन्दाबाद'
करता है,'पाकिस्तान जिन्दाबाद' के नारे लगाता है, उसको तो आप कहते हैं कि उसका
हयूमन राइट है, वह एलिनेट नहीं होगा और जो 'भारत माता की जय' करता है...भारत
माता की जय का नारा लगाने वाला गोली से मारा जाता है और किसी को उसकी परवाह
नहीं. जो लोग मारे गए हैं, वो जवान मारे गए हैं, उनके बच्चों के लिए शिक्षा का
कोई इंतजाम नहीं है. वे स्कूल जाना चाहते हैं, उनके स्कूल में जाने के लिए,
उनकी भर्ती करने के लिए कोई इंतजाम नहीं है, कोई उसके लिए आवाज नहीं निकालता है
कि जो लोग आतंकवादियों के हाथों मारे जा रहे हैं, उनकी भी एलीनेशन की बात सोची
जाए. यब यहां पर श्री खेड़ा के लड़के ने बहुत दुख में भर कर यह कहा था कि मेरे
पिता को इस तरह से मार डाला गया और उसके बाद मुझे इस हिन्दुस्तान से क्या लेना
है तो लोगों ने भी कहा कि कैसी गलत बात कर रहे हो. जिसका पिता मर जाए,जिसके घर
में से एक ही आदमी कमाने वाला हो और वह मारा जाए, आतंकवादियों के हाथ से और आप
कहें कि आतंकवादियों से समझौता करो, उससे बात-चीत करो, उसका दिल जीतो, तो उसके
दिल पर क्या बीतेगी. मैने पहले ही आपसे कहा है कि श्री जगमोहन यहां पर रहें या न
रहें, हमारी इसमें ज्यादा दिलचस्पी नहीं है, परन्तु जगमोहन जी को वापस बुलाने की
जो आप बार-बार बात करते हैं और मैने कल भी इस बात को कहा था कि अगर वहां पर
किसी से ज्यादा फोर्स इस्तेमाल की तो आप उसकी जांच-पड़ताल करें कि वहां पर
ज्यादा फोर्स इस्तेमाल हुई है या नहीं? किसने ज्यादा फोर्स इस्तेमाल की है और
वहां पर जो निर्दोष लोग मारे गए हैं, उसकी जांच आप करे. ... वहां पर अगर
निर्दोष मारे गए हैं तो सारे परिपेक्ष्य से जांज की जाए. वहां पर जिसने गोली
चलाई है, क्या जगमोहन ने आर्डर दिया है कि वहां पर जाकर गोली चलाओ. अगर आप
जगमोहन को वापिस बुलाना चाहते हैं तो क्या सिंग्लन देना चाहेंगे, मुझे बड़ा
अजीब लगा जब यह कहा गया कि सिग्नल देंगे कि वहां अत्याचार रुकने चाहिए.
कांग्रेस की दोहरी नीति
मैं कांग्रेस के बारे में जरूर कहना चाहूंगा.... श्री राजीव गांधी जी ने, यहां
पर जिस दिन राष्ट्रपति के अभिभाषण पर बहस हो रही थी, जो भाषण दिया, उसको शब्दश:
कोट करता हूं. उन्होंने कहा था :- "आरे  नोट्  टो एद्ट्रेमिस्ट्स् इन्
फुन्जब्? ःअवे  नोट्  टो एद्टेमिस्ट्स् इन् खस्ह्मिर्?.... ठ्हे ङिर्स्ट् ट्हिन्ग्
ट्हट् चोमेस् टो मिन्ड् इस् ट्हे टोटल् शुब्जुगटिओन् ओङ् ट्हिस् घोवेर्न्मेन्ट् टो ट्हे
टेर्रोरिस्ट्स् इन् खस्ह्मिर्. होत् चन् अ चोउन्ट्र्य् हवे डिग्निट्य् इङ् इट् चन्नोट् स्टन्ड् उप्
अगइन्स्ट् ट्हे टेर्रोरिस्ट्स् ट्हेरे? ठ्हेरे चन् बे नो डिग्निट्य् इङ् ट्हेय् डो नोट् हवे
गुट्स्."
यह राजीव गांधी साहब ने नई सरकार के बनाने पर दिसंबर के महीने में कहा था, तब
जगमोहन वहां पर नहीं थे. तब उन्होंने यह कहा था कि कश्मीर में आतंकवादी हैं,
उनका मुकाबला क्यों नहीं करते, क्यों वहां पर आतंकवाद को नहीं रोकते और आज जब
वहां पर जगमोहन को गवर्नर बनाकर भेजा गया और वह अतंकवाद को रोकता है, अतंकवाद
को रोकने की कोशिश करता है तो उसको वापस बुलाने की बात करते हैं. यह कांग्रेस
की दोगली नीति मेरी समझ में कभी नहीं आई. एक तरफ से तो आप कहते हैं कि एक्शन
लो, तुमने हिन्दुस्तान की डिगनिटी को खत्म कर दिया है, मैंने सारे हिन्दुस्तान
में राजीव गांधी जी के भाषण सुने हैं जो उन्होंने स्टेट असेंबलीज के इलेक्शन के
दौरान दिए थे. उनका एक ही चार्ज था कि यह सरकार आतंकवादियों के खिलाफ कार्यवाही
नहीं करती, कश्मीर में लोगों को बचाती नहीं,पंजाब में लोग मर रहे हैं, काश्मीर
में लोग मर रहे हैं, कोई कदम नहीं उठाती, ए निकम्मे लोग है, यही सब जगह उनका
भाषण था. आज जब वहां पर एक्शन शुरू हुआ, तब यह उसकी निंदा करने लगे. ८ मार्च
को यहां से राजीव जी और देवीलाल जी श्रीनगर गए थे. ए सब लोग शहर में वहां पर
नहीं जा सकते थे. शहर में कोई कदम नहीं रख सकता था. आज उन सारे हालात के बाद
कम-से-कम वहां पर कोई एडमिनिस्ट्रेशन का नाम लेवा है, कार्यालय खुले हैं सिवाए
श्रीनगर के कुछ हिस्से को छोड़ कर बाकी जगहों पर कर्फ्यू नहीं है. होम मिनिस्टर
साहब ने वह इंप्रूवमेंट् बताई थी जो वहां पर हुई है. जगमोहन ने काश्मीर को एक
तरह से हिन्दुस्तान के लिए बचाने का काम किया है और आज आप उनको वापिस बुलाने की
बात करते हैं. क्या सिग्नल आप देना चाहते हैं यह मैं जरूर जानना चाहता हूं.
क्या आप वहां पर यह सिग्नल देना चाहते हैं कि आतंकवादियों को खुली छूट है....
मुझे आश्चर्य होता है कि आज जगमोहन को वापिस बुलाने की मांग कौन लोग कर रहे हैं
, दो व्यक्ति एक बेनजीर बुट्टो, जिनका टेप मैंने देखा है, जिसके अंदर उन्होंने
कहा है कि यह जगमोहन तो भागमोहन है, भाग जाएगा हमारी सबसे बड़ी ख्वाहिश जगमोहन
को हटाने की है; एक ओर बेनजीर भुट्टो जगमोहन को हटाने की बात करती है और दूसरी
ओर कांग्रेस भी,राजीव भी यही बात कर रहे हैं. इस तरह से ये वहां पर आतंकवादियो
की जबान में जुबान मिलाना चाहते हैं.
जगमोहन के हटने पर पाकिस्तान में घी के दिए जलेंगे
चाहे जगमोहन को वापिस बुलाइए या न बुलाइए, पर मैं जानता हूं कि जिस दिन जगमोहन
को गवर्मेंट ने वापिस बुलाया तो उस दिन पाकिस्तान में घी के दिए जलाए जाएगें,
नेशनल कान्फ्रेंस खुशियां मनाएगी, मुस्लिम लीग खुशिया मनाएगी और वहां पर जितने
राष्ट्रवादी तत्व हैं, वे वहां पर पूरी तरह से डीमारलाइज हो जाएंगे.
पाकिस्तानी साजिश का मुकाबला करना होगा
वहां पर कोई भी गवर्नर आप भेजिए, परंतु ३-४ बातें पहले तय करिए. क्या यह सच
नहीं है कि पाकिस्तान साजिश कर रहा है. लगातार १० साल राजीव गांधी कहते रहे कि
पाकिस्तान साजिश कर रहा है, पाकिस्तान साजिश कर रहा है, सब कह रहे हैं कि
पाकिस्तान साजिश कर रहा है, अगर पाकिस्तान काश्मीर में साजिश कर रहा है,अगर वह
काश्मीर को बंगला देश बनाना चाहता है, जैसे आज से कुछ समय पहले भारत ने बंगला
देश को आजाद बनाना चाहता है, जैसे आज से कुछ समय पहले भारत ने बंगला देश को आजाद
करवाय था, वैसे ही पाकिस्तान काश्मीर में सोच रहा है. काश्मीर को बंगला देश
बनाना चाहता है, यह सच है या नहीं, पहला बेसिक और फण्डामेंटल सवाल यह है कि इस
पर बहस हो जानी चाहिए. अगर यह सत्य है कि पाकिस्तान साजिश कर रहा है तो उस
साजिश का मुकाबला करना चाहिए या नहीं करना चाहिए. दूसरी बात क्या पाकिस्तान
आतंकवादी अड्डे चला रहा है या नहीं चला रहा है. लगातार कांग्रेस पार्टी और
राजीव गांधी जी कहते रहे कि पाकिस्तान आतंकवादी अड्डे चला रहा है, उनके पास
प्रूफ है, वह साबित कर सकते हैं, दसियों बार उन्होंने इस बात को दोहराया. अगर
पाकिस्तान आतंकवादी अड्डे चला रहा है और लोगों को काश्मीर ट्रेंड करके भेज रहा
है तो काश्मीर के बार्डर को शील करना है या नहीं? तीसरी बात क्या यह सच है कि
नहीं आतंकवादी पाकिस्तान से धन लेकर काश्मीर में आ रहे हैं और काश्मीर जनता का
एक हिस्सा पथभ्रस्ट हो गया है, गलत फहमी में पड़ गया है और वह 'आजाद काश्मीर'
का, 'पाकिस्तान जिन्दाबाद' का नारा लगाता है. अगर ये तीनों बातें सत्य हैं और
यह भी सत्य है कि काश्मीर में पूरा का पूरा प्रशासन खत्म हो गया है तो इसका
मुकाबला कैसे होगा? क्या इसी तरह से मुकाबला होगा कि वहां पर जो कोई भी
हिन्दुस्तान की ओथोरिटी है, उस ओथोरिटी को हर वक्त कंडम किया जाए, हर वक्त उसके
खिलाफ वातावरण बनाया जाए, सिर्फ चन्द बोटों के लिए? अपनी बोटों की खातिर वहां
पर काश्मीर के हिन्दुस्तान के अलग होने की दिशा में सीढ़ी पर चढ़ना शुरू
कर दिया जाए.
जब तक हम जिन्दा हैं काश्मीर हमसे अलग नहीं हो सकता
मैं जानना चाहता हूं कि क्या आतंकवादियों का मुकाबला करना है या नहीं? क्या इस
देश के लिए हमारी अपनी जिम्मेदारी या नैतिक कर्तव्य है या नहीं कि हम
आतंकवादियों का मुकाबला करें या यह सिग्नल दें कि आतंकवाद को सहन न किया
जायेगा? क्या यह सिग्नल दें या न दें कि पाकिस्तान कुछ भी कर ले काश्मीर की
धरती का एक इंच भी हिन्दुस्तान से बाहर नहीं जा सकता है? हिन्दुस्तान में जब तक हम
लोग जिन्दा है, काश्मीर हिन्दुस्तान से अलग नहीं हो सकता. जब यह तय है तो
पाकिस्तान के जो एजेंट आ रहे हैं, हम उनका मुकाबला कैसे करें? पाकिस्तान के जो
एजेंट हिन्दुस्तान में आए हुए हैं, उन्हें निकाला जाए या जगमोहन को. मैं इन्कार
नहीं करता कि काश्मीर के अंदर राष्ट्रवादी तत्व है, जिनको ४० साल तक कांग्रेस
ने उपेक्षित किया और आज आप भी उपेक्षित करने की गलती कर रहे हैं. जो वहां पर
राष्ट्रवादी लोग हैं, हिन्दुस्तान से मिलना चाहते हैं, काश्मीर के अंदर बहुत से
मुसलमान भी हैं,उनको बढ़ावा देने की जरूरत है. उनको अपने साथ रखने की जरूरत है
परन्तु बदकिस्मती यह है कि होम मिनिस्टर साहब को कहना पड़ा है कि हम ऐसे
तत्वों की पहचान कर रहे हैं., आज उनकी पहचान करना मुश्किल होता जा रहा है.
मैं सोज साहब, संतोष मोहन देव और कांग्रेस के लोगों से नम्रतापूर्वक कहना चाहता
हूं कि हिन्दुस्तान अपनी अखण्डता की लड़ाई लड़ रहा है. हिन्दुस्तान में इस समय
पाकिस्तान का हमला हो रहा है, पाकिस्तान हमारे ऊपर सीधा वार कर रहा है. लड़ाई
के मोके पर जब देश की अखण्डता दाव पर लगी हो, सुरक्षा दाव पर लगी हो,काश्मीर
तथा देश के ऊपर खतरा सामने स्पष्ट हो, उस समय बोटों की चिन्ता नहीं करनी चाहिए.
देश के मुस्लिम कम्युनल पॉलिटिक्स की क्या प्रतिक्रियाएं,साम्प्रदायिक मुसलमान
की क्या मांग है, इन बातों का अगर आप विचार करेंगे तो देश हित नहीं करेंगे.
देश के हित में हमने जगमोहन को स्वीकार किया था
मैं आपसे अनुरोध करना चाहता हूँ, सभी माननीय सदस्यों से अनुरोध करना चाहता हूँ
कि इस सवाल को पार्टी का सवाल न बनाएं. हमने पार्टी का सवाल नहीं वनाया था. जब
जगमोहन को भेजा गया तो मेरे मन में कई बार आया कि यही जगमोहन है जिसके साथ हमने
लगातार लड़ाई की है. मेरे और खुराना साहब के खिलाफ जगमोहन को आखिर तक चुनाव
लड़ाने की बात थी, परन्तु सोचा कि अगर कांग्रेस का आदमी भेजना चाहते हैं और
कांग्रेस का आदमी जाकर पोजीशन ठीक कर सकता है तो हमें अपने मत भेदों को भुला
देना चाहिए और काश्मीर को हिन्दुस्तान का हिस्सा बनाए रखने के लिए कोई भी पग
उठाने के लिए हमें तैयार रहना चाहिए.
एलीनेशन की धमकी कब तक चलेगी
जगमोहन के संबंध में, उसे वापिस बुलाने के संबंध मे दो-तीन बातों के बारे में
आप विचार कर लें. जगमोहन को इसलिए वापिस लाने की बात कर रहे हैं क्योंकि आप
कहते हैं कि लोग एलीनेट हो रहे हैं. अभी सोज साहब ने कहा कि बी.एस.एफ.और
सी.आर.पी.एफ से भी बड़े लोग एलीनेट हो रहे हैं. कल आप कहेंगे कि उनको भी वापिस
बुलाया जाय. फिर हिन्दुस्तान की जो फौज वहां खड़ी है जिसको कहा जाता
है-'हिन्दुस्तानी कुत्तो वापिस जाओ', 'यह फौज हमें गुलाम बनाने के लिए रखी हुई
है',फिर आप कहेंगे कि इस फौज को भी वापिस बुलाओ, क्योंकि यह फौज जो वहां पर रखी
है, वह वहां के लोगों को एलीनेट कर रही है.
