<णटुरल् श्चिएन्चे><घेओग्रप्ह्य्><षज्मल् ळोर्ह><आउड्होगिक् भ्हुगोल्><१९९०><षज्स्ट्हन् ःइन्डि घ्रन्ट्ह् आचडेम्य्><झइपुर्><४४ टो ४९><२५००><ळोर्ह - आउड्होगिक् भ्हुगोल्>

 ५. यातायात किराया दर एंव दूरी-- किराया दर पर दूरी का प्रभाव पड़ता है.
किराया दर बढ़ती हुई दूरी के साथ प्रति टन किलो मीटर अपेक्षाकृत कम होती
जाती है. इस दृष्टि से किराया घटता हुआ बढ़ता है. वैसे अन्तिम स्टेशन पर
खर्च अधिक आता है क्योंकि वहां वस्तु के रख-रखाव, भण्डारण, उतारने आदि का
खर्च सम्मिलित होता है. व्यवहारिक रूप में किराया सीढ़ी दर सीढ़ी ऊपर की
और जाता है. बढ़ती हुई दूरी के साथ-साथ यातायात किराया घटता हुआ बढ़ता
है. अत: लम्बी दूरी इतनी अधिक खर्चीली नहीं होती है जितनी होनी चाहिये.
यातायात के साधन पर वस्तु लदान खर्च के पश्चात उसकी दूरी ही तो तय करनी
पड़ती है. यातायात बदलने की स्थिति में अधिक खर्च करना पड़ता है. जैसे
माल ट्रक से रेल में या समुद्री मार्ग से जाने के कारण स्थल यातायात से
जहाज में लादना होता है. ऐसी स्थिति में माल उतारे एवं लादने का खर्च
होता है.
राष्ट्रीय सीमाओं को कृत्रिम अवरोधक माना जाता है. ऐसी सीमाओं को पार
करते समय यद्यपि यातायात का साधन वही होता है फिर भी यातायात दर इस
प्रकार ली जाती है जैसे कि यात्रा उसी बिन्दु से प्रारम्भ हो रही है. इस
सन्दर्भ में लम्बी दूरी का लाभ कम ही मिल पाता है. यही नहीं उस खर्च में
सीमा कर आदि और भी जोड़ दिये जाते हैं. इस प्रकार का बढ़ता खर्च सीमान्त
के दोनों देशों को अधिक देना पड़ता है.
कई बार स्थानीय नियम अथवा सरकार द्वारा राष्ट्रीय निर्णय के कारण यातायात
खर्च पर प्रभाव पड़ता है. संयुक्त राज्य अमेरिका में आधार बिन्दु प्रणाली
के अन्तर्गत निर्धारित किया गया यातायात खर्च एक विशिष्ट उदाहरण है.
इस्पात के बड़े उद्योगपतियों ने मिल कर वहां यह निश्चय किया कि देश में
इस्पात को पिट्सबर्ग की दर पर ही बेचा जाए. उस खर्च में इस्पात का केवल
यातायात का खर्च ही और जोड़ दिया जाए. इस्पत कहां बना और कहां बिक रहा है
इस तथ्य का दर पर कोई प्रभाव नहीं पड़े. यह निर्णय वहां सन् १९०० से १९२४
तक लागू रहा. ऐसे निर्णय के कारण इस्पात उत्पादन के नवीन केन्दों के
विकसित होने में बाधा उत्पन्न हो गयी और इस्पात को वृहत्तम उत्पादन
पिट्सबर्ग में ही होने लगा. सन् १९२४ में इस निर्णय के स्थान पर
बह-बिन्दु आधार प्रणाली का निर्धारण किया गया. फिर भी पिट्सबर्ग का पक्ष
ही मजबूत रहा. इस निर्णय के पश्चात् अन्य महत्त्वपूर्ण केन्द्रों ने
विकास तो किया फिर भी पिट्सबर्ग उनके मार्ग में बाधक ही रहा. सन् १९४८
में इसे अवैधानिक करार दे दिया गया. उसके पश्चात् अन्य इस्पात केन्द्रों
का महत्त्व तेजी से बढ़ने लगा.
औद्योगिक क्रांति के प्रारम्भ में यातायात की सुविधाएँ कम थीं. यही नहीं
यातायात की क्षमता व स्वरूप भी भिन्न था. संयुक्त राज्य अमेरिका १९५२ तक
दस यातायात-क्षेत्रों में विभाजित किया गया. प्रत्येक क्षेत्र के आन्तरिक
यातायात खर्च दर का स्वरूप लगभग समान रखा गया किन्तु एक क्षेत्र से दूसरे
क्षेत्र की दर में बड़ा अन्तर था. भारतवर्ष में रेल यातायात दर में विशेष
अन्तर नहीं हैं परन्तु ट्रक यातायात में दर का अन्तर अधिक देखने को मिलता
है. सरकार द्वारा अब राष्ट्रीय अनुमति पत्र (णटिओनल् फेर्मिट्) व्यवस्था
लागू कर देने के कारण यातायात दर में कुछ समानताएँ आ गई हैं.
यातायात प्रभावित उद्योगों के लिए आदर्श स्थिति उसी स्थान पर होगी जहां
कच्चा माल एकत्रीकरण एवं तैयार माल वितरण का खर्च न्यूनतम हो. अन्य बातें
समान रहने पर उत्पादित वस्तु उसके कच्चे माल की तुलना में अपेक्षाकृत वजन
में हल्की एवं आकार में छोटी होती हैं. इस स्थिति में उद्योग की स्थापना
कच्चे माल के स्रोत की ओर ही होगी. इसके विपरीत यदि तैयार माल कच्चे माल
की तुलना में अपेक्षा-~कृत भारी एवं आकार में बड़ा होता है तो ऐसी स्थिति
में उद्योग बाजार की ओर स्थापित होगा. उन उद्योगों में जिनमें अनेक
पदार्थों का कच्चे माल के रूप में उपयोग होता है और कोई एक कच्चा माल
प्रमुख नहीं होता है एक तुलनात्मक दृष्टिकोण अप-~नाया जाता है. ऐसी
स्थिति में उद्योग अधिकाधिक पहुंच वाले स्थान पर स्थापित किया जाएगा.
यातायात का ऐतिहासिक महत्त्व
वाणिज्यीय, व्यवसायिक एवं क्षेत्रीय विशिष्टीकरण हेतु सुविकसित यातायात
व्यवस्था आवश्यक होती है. कृषि एवं औद्योगिक विकास के लाभ तभी प्राप्त
किए जा सकते हैं जबकि यातायात के साधनों का समुचित विकास हुआ हो और
यातायात के क्षेत्रों में विपुल पूँजी का विनियोजन हुआ हो. औद्योगिक
विकास की प्रारम्भिक अवस्था में उद्योग के स्थानीकरण में यातायात कठिनाई
का बड़ा विपरीत प्रभाव पड़ता था. प्रारम्भ में सभी प्रकार का आन्तरिक
यातायात बहुत कम था और साथ ही बहुत अधिक खर्चीला भी होता था.
परिणामस्वरूप समुद्रतटीय कस्बे, एस्च्युरी कस्बे, नाव्य नदियों के किनारे
बसे हुए कस्बे, यातायात के अति सुगम केन्द्र बने. एन्टवर्प, लन्दन,
ब्रिस्टल, बम्बई, कलकत्ता, टोकियों आदि इस सन्दर्भ में अच्छे उदाहरण हैं.
इस कारण नहरी यातायात का विकास हुआ. औद्योगिक क्रान्ति के जनक ब्रिटेन
में औद्योगिक विकास हेतु नदी सुधार कार्यक्रम तीव्रता से हाथ में लिया
गया. उस समय यदि नदी सुधार कार्यक्रम हाथ में नहीं लिया जाता तो ब्रिटेन
में वृहत् उद्योगों का औद्योगिक विकास उच्च स्तर पर नहीं होता. वैसे नहरी
यातायात की अपनी सीमाएँ का यातायात भी कभी-कभी उत्पा दन पर बहुत अधिक
प्रभाव डालता है. इस दृष्टि से अन्य बातें समान रहने पर जहां यातायात
खर्च न्यूनतम होगा वहीं उद्योग केन्द्रीत होगा. यातायात खर्च में किराये
के साथ-साथ अन्य अप्रत्याशित खर्च और भी हैं जैसे ढोये जाने वाले
पदार्थों एवं सामान का बीमा, पूँजी पर ब्याज, नष्टता या तोड़-फोड़ का
हरजाना, कार्यालय कार्य पर खर्च आदि.
यातायात प्रकार एवं खर्च
यातायात के प्रकार उसकी प्राप्ति एवं वस्तु के गुण पर यातायात खर्च
निर्भर होता है. भिन्न-भिन्न प्रकार के यातायात के साधनों में अप्रत्यक्ष
खर्च भिन्न-भिन्न होते हैं. सड़क एवं रेल यातायात की अपेक्षा जल एवं वायु
यातायात में अप्रत्यक्ष खर्च अधिक होते हैं. किन्तु जल यातायात में
प्रत्यक्ष खर्च अपेक्षाकृत न्यूनतम आता है. हवाई याता-~यात छोटे आकार एवं
अधिक मूल्य वाली वस्तुओं का ही यातायात करता है, जिनका किराया भी अधिक
लिया जाता है. यातायात की आवश्यकता वस्तु के स्वरूप पर निर्भर होती है.
न्यून मूल्य एवं विशाल आकार वाली वस्तुओं के यातायात हेतु अधिक तीव्र गति
का यातायात अपेक्षाकृत कम ही आवश्यक होता है. यातायात की सबसे
महत्त्वपूर्ण आवश्यकता पर यातायात का चयन होता है. जल यातायात सबसे सस्ता
यातायात है. अत: यातायात प्रभावी उद्योग को तटीय, नहरी या नदी के समीप
वहाँ स्थापित किया जाता है जहां तत्सम्बन्धी सुविधाएँ अधिक से अधिक
उपलब्ध हो सकें. इसके विपरीत कुछ शीघ्र नष्ट होने वाली वस्तुओं को
द्रुतगति के वाहन की आवश्यकता होती है. इस आधार पर रेल व मोटर यातायात के
स्थान पर हवाई यातायात द्वारा ऐसी वस्तुओं का याता यात किया जाता है.
यातायात के प्रभावी कारक
१. यातायात एवं धरातल--यातायात खर्च का धरातल के साथ घनिष्ठ सम्बन्ध है,
उबड़-खाबड़, पर्वतीय व पठारी, सघन वनीय, दल-दलीय आदि क्षेत्रों में
यातायात कम ही विकसित हो पाते हैं. ऐसे क्षेत्रों में ऐसी ही और
कठिनाइयों के कारण उद्योग कम ही स्थापित होते हैं. जो कुछ उद्योग स्थापित
होते हैं उनके उत्पादन खर्च में यातायात खर्च का महत्त्वपूर्ण स्थान होता
है. अशान्त महासागरीय दशाओं एवं विषम जलवायु के कारण जल एवं वायु यातायात
अधिक प्रभावित होते हैं. ऐसी प्रतिकूल दशाओं में यातायात पर खर्च अधिक
होता है.
२. विभिन्न यातायात के साधन एवं परस्पर प्रतियोगिता--यातायात के विभिन्न
साधनों में परस्पर में प्रतियोगिता होती है तथा उनकी यातायात दरें भी
भिन्न भिन्न होती हैं. इस सन्दर्भ में संयुक्त राज्य अमेरिका के
स्टेटबर्ज नहर का उदाहरण लिया जा सकता है. यह जल यातायात झील क्षेत्र से
न्यूयार्क तक प्राप्त है एवं रेल्वे को इसकी दरों के साथ अपनी यातायात दर
तय करनी पड़ती है. इस दृष्टि से शिकागो से फिलाडेल्फिया के किराये से
शिकागो-न्यूयार्क का रेल्वे किराया कम है, यद्यपि माल फिलाडेल्फिया होकर
जाता है. इसी भांति लारेंस मार्ग-खुलने से अटलांटिक महासागर तथा झील
क्षेत्र स्थित बन्दरगाहों की ओर यातायात की जाने वाली अनेक वस्तुओं का
किराया कम हो गया है.
३. यातायात के साधन को पुन: लौटते समय ढोने के लिए वस्तु का मिलना--
यातायात के सन्दर्भ में ही यातायात के साधन के लौटते समय पुन: माल
प्राप्ति का यातायात खर्च पर बहुत अधिक प्रभाव पड़ता है. माल की
अनुपस्थिति में खाली लौटना पड़ता है. ऐसी स्थिति में यातायात खर्च की
वसूली जाने एवं आने के सन्दर्भ में की जायेगी. यह दर अपेक्षाकृत ऊँची
होगी.
यातायात का स्वरूप एवं दर वस्तु स्वभाव पर निर्भर करती है. तरल पदार्थ को
ढोने के लिए बर्तन की आवश्यकता होती है. टूटने वाले पदार्थों का विशेष
ध्यान रखकर यातायात करना होता है. नष्ट होने वाले, सड़ने वाले एवं गलने
वाले पदार्थों का शीघ्र यातायात आवश्यक हो जाता है. कतिपय वस्तुएँ ऐसी
होती हैं जिन्हें लादने एवं उतारने में विशेष सुविधाओं की आवश्यकता होती
है. यातायात कम्पनियों की प्रतियोगिता भी यातायात व्यय को प्रभावित करती
हैं. यातायात की अधिक कम्पनियां होंगी तो उनमें प्रतियोगिता भी अधिक
होगी. ऐसी स्थिति में माल सस्ती से सस्ती दर पर यातायात किया जा सकेगा.
इस स्थिति में उस कम्पनी को अधिक लाभ होगा जो माल का यातायात
सावधानीपूर्वक करेगीं. इस प्रति-~योगिता में वे कम्पनियां पिछड़ जायेंगी
जो नवीन हैं एवं प्रतियोगिता में भाग नहीं ले सकेंगी.
४. किराया दर--यातायात के स्वरूप के साथ ही एक ही प्रकार के यातायात में
भिन्न-भिन्न दरों का महत्वपूर्ण स्थान है. एक ही देश में एक ही यातायात
पर उसी दूरी एवं वस्तु को बराबर मात्रा के उपरान्त दर में पर्याप्त
भिन्नता पाई जाती है. यह तथ्य सड़क यातायात पर तो लागू होता ही है. इसमें
यातायात दर कम्पनी से कम्पनी, क्रयता से क्रयता, वस्तु से वस्तु एवं दूरी
आदि के साथ-साथ परिवर्तित होती रहती है. अधिक संगठित एवं उच्च स्तर वाली
कम्पनियों की किराया दर अधिक एवं कम वाहन व छोटी कम्पनियों की किराया दर
कम होती है. अधिक पूँजीपति क्रेता समय पर भुगतान के कारण अपेक्षाकृत कम
दर पर यातायात के साधन का प्रबन्ध कर लेता है. अधिक मूल्य वाली वस्तुओं
का किराया अपेक्षाकृत अधिक देना पड़ता है एवं कम मूल्य वाली वस्तुओं का
किराया अपेक्षाकृत कम देना पड़ता है. यातायात की दर वार्षिक रूप से सरकार
द्वारा प्रस्तावित करों एवं ईंधन के मूल्य के सन्दर्भ में परिवर्तित होती
है. राष्ट्रीयकृत यातायात का किराया नियन्त्रित एवं एकसा होता है.
यातायात के स्वभाव पर अन्य तत्त्वों के प्रभाव के उपरान्त भी किराया दर
का, स्वरूप कुछ सीमा तक निर्धारित किया जा सकता है. जैसे विशाल आकार
वाली वस्तुओं एवं कच्चा माल प्राय: लघु आकार वाली वस्तुओं, अर्द्ध एवं
पूर्ण तैयार वस्तुओं की अपेक्षा सस्ती दर पर ढोयी जाती हैं. उनका किराया
प्रति टन किलो मीटर कम होता है. तैयार एवं अर्द्ध तैयार वस्तुएं अधिक
मूल्य वाली होती है. अत: वे अधिक खर्च वहन करने की क्षमता रखती हैं.
विभिन्न वस्तुओं की सापेक्षिक बदलती किराया दर उद्योग स्थिति पर अवश्य
प्रभाव डालती है. एक ही वस्तु के निर्माण में भिन्न प्रक्रियाएं
भिन्न-भिन्न यातायात के ले जाने से, यातायात खर्च अधिक होता है. सीमेन्ट
ऐसा ही उत्पादन है. यहां तक कि एक ही बाजार में भिन्न-भिन्न कारखानों की
सीमेंन्ट का मूल्य दूरी के अनुपात में होगा.
५. बाजार क्षेत्र का आकार
किसी भी उद्योग की स्थापना के पूर्व उसके भावी बाजार के आकार का पूर्व
अध्ययन आवश्यक होता है. बाजार स्थानीय, प्रादेशिक, राष्ट्रीय तथा
अन्तराष्ट्रीय कैसा भी हो सकता है. बाजार का आकार वस्तु विशेष के गुण एवं
पूर्ति पर निर्भर करता है. साथ ही बाजार किस प्रवृत्ति का है इस पर
उद्योग की स्थिति निर्भर करती है. यदि वस्तु का बाजार केन्द्रित है एवं
साथ ही विशिष्ट ऐसी स्थिति में उद्योग उसके समीप ही स्थापित किया जाएगा.
इसी आधार पर कर्धा-बुनाई उद्योगों की मशीनों के कारखाने इस उद्योग के
महत्त्वपूर्ण कारखानों के समीप ही स्थापित होते हैं. इसी भाँति संयुक्त
राज्य अमेरिका में कृषि मशीनों विस्तृत बाजार के समीप ही स्थापित की गयी
हैं. जैसे मध्य-पश्चिमी क्षेत्र में. इसके विपरीत कपास चुनने की मशीनों
का निर्माण प्रमुखत: दक्षिण में किया जा रहा है जहां उनका उपयोग अधिक
होता है. बाजार के इस आकर्षण के फलस्वरूप वस्तुओं के यातायात में न केवल
कम खर्चा आएगा अपितु उपभोक्त एवं उत्पादक के मध्य घनिष्ठ एवं प्रत्यक्ष
सम्बन्धों के फलस्वरूप आविष्कार एवं सुधारों को भी पर्याप्त प्रोत्साहन
मिलेगा.
इसके विपरीत यदि बाजार विस्तृत क्षेत्र में फैले हुए हैं एवं वितरण का
खर्च वस्तु मल्य पर प्रभाव डालता है, ऐसी स्थिति में उद्योग भी फैले हुए
होंगे. बोतल बन्द शराब, बर्फ उद्योग, भवन एवं फर्नीचर निर्माण उद्योग,
भोजन पकाने आदि उद्योग भिन्न-भिन्न क्षेत्रों में अपने-अपने बाजार के
समीप स्थापित किए जाते हैं.
६. बाजार क्षमता
बाजार विशेष के क्षेत्र के निवासियों की क्रय क्षमता पर बाजार का आकार
निर्भर करता है. कुछ आधुनिक उद्योग ऐसे हैं जिनमें उत्पादन वृहत् पैमाने
पर करने पर ही लाभ प्राप्त हो सकता है एवं उनमें खर्चा भी कम होता है. इस
प्रकार के उद्योगों की स्थापना वहीं की जाएगी जहां उसका समीपस्थ स्थानीय
क्षेत्र उसके उत्पादन का अधिक से अधिक क्रय करे. इस श्रेणी में
लोह-इस्पात उद्योग आता है अर्थात् वह बाजार आधारित उद्योग है. बाजार की
क्षमता प्रमुख मशीनों के साथ-साथ अनुपयुक्त पदार्थ को उपयोग में लाने
वाले कारखानों की संख्या पर भी निर्भर करती है. मोटर यन्त्र एवं मशीनरी
एवं अन्य लोहा उत्पादक कारखानों में लोहे के टुकड़े बहुत बड़ी मात्रा में
निकलते हैं. उनके उपयोग हेतु समीप ही तत्सम्बन्धी उद्योग स्थापित हो जाते
हैं.
जनसंख्या पर भी बाजार की क्षमता निर्भर करती है. अधिक जनसंख्या के
क्षेत्र में विविध प्रकार के इच्छित कार्य कुशलता वाले एवं अपेक्षित
संख्या में श्रमिक मिल जाते हैं. इसमें वस्तु उत्पादक उच्च स्तर का होता
है. वस्तु को अन्तिम रूप देने की प्रक्रिया ऐसे क्षेत्र में कम खर्च पर
होती है. इस प्रकार के क्षेत्र उपभोक्ता वस्तुओं को पूर्ण रूप देने वाले
उद्योग नवीन उद्योग एवं नवीन औद्योगिक संस्थान सभी के लिए बडे लाभदायक
सिद्ध होते हैं.
७. सर्व प्रचलित पदार्थ की उपलब्धता
सर्वत्र पाये जाने वाले पदार्थ पर आधारित उद्योग बाजार के समीप ही
स्थापित किए जाते हैं. बर्फ खराब एवं स्याही उद्योग इसी वर्ग में आते
हैं. ऐसे उद्योग बाजार के समीप इसलिए स्थापित होंगे क्योंकि पानी वहां
मिल जाता है. इन उद्योगों को बाजार से दूर स्थापित करने पर उत्पादित
वस्तु को बाजार में लाने का यातायात खर्च व्यर्थ में ही देना होगा.
८. उद्योगों का स्वभाव
प्राथमिक एवं आधारभूत उद्योग की स्थापना में भी बाजार महत्त्वपूर्ण स्थान
रखते हैं. लौह-इस्पात उद्योग इसी वर्ग के उद्योगो में आता है. लोहा उसके
खपत क्षेत्र के पास ही साफ किया जाता है. पिट्सवर्ग में स्थित है. बीसवीं
शताब्दी के लोह-इस्पात उद्योग बाजार आधारित हैं जैसे शिकागों के समीप
मेरी वह इण्डियाना का विकास, लास-एन्जिल्स में फोनटाना कारखाना. जिस
लौह-इस्पात क्षेत्र को बड़ा बाजार नहीं मिलता अन्य कारकों के
महत्त्वपूर्ण होते हुए भी उसका विकास कम ही होता है. बर्मिंगम, अल्वामा
आदि जहां कच्चा लोहा, कोयला एवं चूने का पत्थर प्रचुर मात्रा में मिलता
है वहां भी बाजार के अभाव में उद्योग अधिक विकास नहीं कर पाया. इस
क्षेत्र के लिए दक्षिण का बाजार क्रय में सक्षम नहीं है. इसी भांति
स्थानीय एवं प्रादेशिक बाजार के अभाव में ग्रेट-लेक्स के ऊपरी क्षेत्र के
क्च्चा लोहा क्षेत्र के समीप स्थित डुलुथ लौह-इस्पात उद्योग भी उत्पादन
का छोटा क्षेत्र ही रह गया.
९. फैशन परिवर्तन उद्योग
वस्तु स्वरूप एवं विधि परिवर्तन उत्पादक वस्तुओं के उद्योग बाजार आधारित
होते हैं. ये परिवर्तन आदि बाजार के कारण ही आते हैं. ऐसे उद्योग प्राय:
वे होते हैं जो आराम एवं विलासिता सम्बन्धी आवश्यकताओं की पूर्ति करने
वाले होते हैं. इस वर्ग में स्त्री तथा पुरुषों की पोशाकें, टोप, जूते
समाचार पत्र प्रकाशन आदि होते हैं.
यातायात
जहां मार्गों का अधिक घनत्व होता है और यातायात के विविध प्रकार के साधन
होते हैं वहां कच्चे माल का एकीकरण एवं उत्पादित वस्तुओं का वितरण सुचारू
रूप से होता है और बड़े पैमाने पर होता है. यातायात औद्योगिक स्वरूप का
मापक है. यहां तक कि उत्पादन पर होने वाले खर्च पर यातायात का बहुत
प्रभाव पड़ता है. कच्चा माल कारखाने में नहीं लाया जावे तो औद्योगिक
उत्पादन नहीं हो सकता. यदि उत्पादित वस्तुएँ उपभोक्ता के पास नहीं ले
जायी जा सकें तो उद्योग चल नहीं सकेगा और न ही उपभोक्ता की आवश्यकता की
पूर्ति हो सकेगी. पदार्थों को एकत्रित करने का मूल्य प्रत्येक उद्योग में
भिन्न-भिन्न होता है, किन्तु कुछ उद्योगों में इसका प्रभाव वस्तुओं के
कुल मूल्य में अधिक अनुपात से होता है.
