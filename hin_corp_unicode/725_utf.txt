<ळिटेरटुरे><णोवेल्><शन्जेएव्><खिसन्गर्ह् के अहेरि><१९८१><ंएएनक्स्हि फुस्टक् ंअन्डिर्><ढेल्हि><१२६-१३३><२०८०><शन्जेएव्, खिसन्गर्ह् के अहेरि,नो><घिरिस्ह् णट्ह् झ्ह>

+ किसान-सभा की दूसरी बैठक का एक-एक दृश्य जिन्दा है जेहन में. आखों सामने सब
कुछ टंगा है- जय का नक्शा,कौन कहाँ बैठा था ,कौन कहां, कौन किससे जोर-जोर से बोल
रहा था, कौन किससे फुसफुसा रहा था. एक सम्पूर्ण परिकल्पना थी, गांव की कितनी
भूमि अबैध कब्जे में है, उसरहटा की वह असिन्चित जमीन जिसे प्रयोग के तौर पर लिया
जाना था, कहां पवन चक्की बैठेगी, कहां- कहां से नाली गुजरेगी. बैंक का काम मुझे
सौपा गया था. गरज की सारी बातें जय के दिमाग में साफ थीं. गोमती के कछार पर हवा
बीस से पच्चीस किलोमीटर प्रति घंटे की हवा के वेग से ही चक्कर काट सकते हैं. एक
पवनचक्की के दिन भर में पांच से छह बीघे की सिचाई हो सकती है. इसका इस्तेमाल
बिजली पैदा करने में भी किया जाना था. ब्लाक से मदद लेकर गोबर गैस प्लांट के लिए
दो जगहें चुनी गयी थीं. यह तो हुआ तकनीकी पक्ष. इनरपती सिंह, राजा ज्योतिषी एवं
अन्यान्य भूमिपतियों द्वारा हथियाई जमीन वापस लेने के लिए परस्पर बातचीत से लेकर
भूमि-~संघर्ष और कानूनी मुद्दो पर गौर किया गया. इस बात के लिए शुरू से ही
अंदेशे व्यक्त किये गये थे कि पुलिस और भूमिपतिंयों के तरह-तरह के हथकंडे अवरोध
बनाकर खड़े होंगे, जिनसे बचाने का एकमात्र तरीका है संगठन और सामूहिक प्रतिरोध.
चकबंदी से लेकर हदवंदी के पार भूमि के आबंटन तथा भूमिहीनों को दी गई भूमि ही
उनके कब्जे में आ गई तो वह कुल मिलाकर बासठ एकड़ होती है, अगर सामूहिक खेती के
तहत सारी भूमि मिलाकर देखी जाय तो सौ एकड़ से भी ऊपर होती है जो पूरे किशनगढ को
अकेले खिला सकती है. मगर यह ऊपरी भौतिक तत्व है,एक साथ काम करके नवीन मानवीय
संबधों की शुरूआत ही मूल उद्देश्य है. सामूहिक खेती, सामूहिक सुख दुख के लिए
सामूहिक अभियान !
'हाँ भैया,एहसन न होइ कि फुसिलाय-फुसिलाय मोरि कांकर खांय,सुतइ कि दइयां मूतइं
जाय.' भूलन काका की मुंहफट औरत ने कहा तो हंसी की लहर दौड गई.
'कौनो झगड़ा होइ जाय तो ?' एक आशंका.
'जनता की अदालत यानी आपकी पंचायत उसका समाधान करेगी.'
'और बाहर वाले अगर परेशान करें तो?'
'तब भी जनता की पंचायत में निर्णय लिया जायगा कि उससे कैसे निपटें. हमें इस नकली
पंचायत में जाना ही नहीं है.'
'वोट देने भी नहीं?'
'इस वोट की कोई सार्थकता है?'
'पैसा कहां-कहां से आयगा? एक पवन चक्की छह हजार से ऊपर पड़ती है, गौबर गैस
प्लांटों में तो और लगेगा!'
'एक पवनचक्की तो हमने साथियों के पैसे से मंगवा ली है. बाकी पैसों के बारे में
सोचना है लेकिन यह तभी तक जब तक बैक पैसे नहीं दे देता. इलाहबाद बैंक उसरहटे के
उद्धार के लिए राजी हो गया है वैसे तो एजेंसियां भी हैं,मगर उनकी मंशा का पता
नहीं.'
'सबका हल ही अपना हल!' 'जनता पंचायत जिन्दाबाद.''किसान सभा जिन्दाबाद!'इन्कलाब
जिन्दाबाद!' के नारे इनरमती बाबू की दलान में बैठे सभी भूमिपतियों ने सुने थे औ अ
विकल हो उठे थे.
निहित स्वार्थो के हमले उसी दिन से शुरू हो गये किसान सभा पर.
'कहां गय़अ़अ रह़अ़अ हमरे सारे?'दिग्विजय ने अम्मर से पूछा.
'मीटिंग में!'
'एक ससुर किरांती पार्टी कइके ऊंट से ढकेला गयेन अबहि आंखि नांय खुली. फेरि
गय़अ़अ तो गोड़ काटि लेब.'
'जाब!
'जाबे ?
'जाब!'जाब!! जाब!!!'
'कांपने बृद्ध के हाथो ने पैने सटकारने सुरू कर दिए. प्रकारान्तर से यही घटना और
घरों में भी घटी थी .
हरिजनों और पिछडी जातियों के नेता सक्रिय हो उठे और बडकवों के भी. रमरमी और जोहार
बन्द हो गई. कजरी बाग की चाय के छप्परों से अब व्यंग्य बाण और गालियां झरती.
हरिजन नेता भुलई मास्टर, पिछडों के अलग-अलग नेता,सम्पन्नो सवर्णो के नेता
-आश्चर्य था सब एक ही सुर में बात करते, यह कि जय के साथ रहने पर सबकी वही गति
होगी. जो राजा मुसबर की हुई है. हरिजनों और पिछडों ने उसे बड़ी जातियों का नेता
कहा और बड़ी जातियों ने हरिजनों और पिछडों का नेता बताया.
इधर कड़कवे पिता और पुत्र की खाई चौड़ी करने में लगे थे 'बाबा तोहरे रहतइ जय
रहनन एइसन हिम्मत!हमार लड़का होत, तो तोहार माछु काटि के गोमती में फेंकि
देइति!'
'एक लड़िका रूपई हएन-गांव कइ नाक! दिल्ली के मंतरिन तक मानथेन! ओ एक लडिका
जय-वाभन होइके चमारन-अहिरन के साथ धरे हएन!सोरि धोइ के धइ तिहेन गांव कइ!'
'अरे मेहरि लियाएन उहौ एनसनि कि जातइ के पता नांय! हे बाबा,पता तो लगाव! का जनी
बभनिन होय!'
'नाहि राजू,बाभन होत तो बतावत न ़अ़अ़अ?'
और बबूल के कांटे की तरह करक उठता चांदनी का अस्तित्व कहां सोचा करते थे एम.ए. की
लडकी से शादी होगी तो पढ़ाई मे लगाई गई सारी रकम सूद मूल सहित उद्धार कर
लेंगें,कहां यह कैसी लडकी चली आई सारे सपनो को रौंदती हुई! 'धरता' थे उसका उस जनम में ! आचार
व्यवहार से तो सुशील है मगर वह जाति क्यों नहीं बताती? उन्होने ऐसे अफसर भी देखे
थे जो जाति पूछने पर मटिया जाते थे और वे अक्सर नीच जातियो के होते थे. तो क्या
लोगे के अनुमान सच हैं कि वह भी.... शुबहे का अंकुर वृक्ष बन कर लहराने लगता उसकि
चेतना मे .
उफ! बेटा चमारो के साथ हल जोतता है और पतोहू मास्टरनी बन कर गाँव के कंगाल लड़को को
पढ़ाती है और कलेवा लेकर जाती है खेत मे चमारिनों की तरह ! सीढीदार सीढी
चढ़ते हुए इस 'राजा' का अहं भी भरभरा गया था और वे चोट खाए की तरह बौखला उठे थे.
तभी एक घटना घट गई. अप्रत्याशित तो नहीं थी मगर इतनी जल्दी और इस तरह होगी इसका
अनुमान नहीं था. जय ने एक बीघे पकी फसल को शोभनाथ सिंह के लिये किसान सभा के सदस्यो
द्वारा कटवा दिया बाबा थे नहीं. इनरपति बाबू की सूचना पाते ही दरोगा आए लेकिन जय
ने ऐसा उत्तर दिया कि बेचारे पानी-पानी होकर लौट गए.
बबुराही में दो दिनों से बबूल कटवा रहे थे बाबा. खबर मिली तो भौंचक रह गए
'बाबा, दरोगा क्या करते? जय बाबू ने कहा कि अपनी जमीन का मालिक मै हूँ जिसे
चाहूं उसे फसल काटने दूँ आप कौन होते हैं?
शाम को घर लौटते- लौटते बबूल के कांटों से छिदा पडा था मन. नहीं! अभी भी वक्त है.
उनके जीते जी उनका बेटा ही उन्हे बेदखल कर दे जमीन से तो कौन सा मुँह लेकर
रहेंगें गाँव में? ऐसे जीने से तो कनइल,धतूरे का फल खाकर मर जाना बेहतर है. चुपचाप
आकर दलाल मे पड गए थे खाट पर रात सांय-सांय करती बीत रही थी मगर आंखों मे नीद कहाँ?
'जयशंकर!' शिवाले के शिवजी की वन्दना में अनजाने ही स्वभाव-~वश मुख से उच्चारित हुआ
था यह शब्द और जय फिर आंखो के सामने नाचने लगा था . छोटा-सा हाथ-पांव हाथ फेकता
किलकीरियाँ भरता-~ शिशु प्यारा था. अब कितना दुबोध और भयंकर हो उठा है!
उधर चांदनी ने जय को जगाया, ' सुनो,बाबूजी आ गए हैं, तुम्हे पुकार
रहे है.'
'बाबू जी ! बोलचाल तो बन्द है. शायद जवाब तलब करने के लिये बुला रहे हों ! चादर
फेंककर आँख मलते-मलते दलाल में आया जय, अजामिल प्रकरण का विद्रुप बनकर.
बाबा को अपनी भूल मालूम हुई. थोड़ी देर तक बाप बेटे दोनों एक-दूजे को चार
निगाहों से तौलते रहे फिर बाबा ने ही पहल की, 'बैठो !' जय बैठ गया.
'आदमी घोर पाप करता है तब उसे जीते जी नर्क भोगना पड़ता है. ज्यादा बहस से फायदा
नहीं है, मुझे एक बात बता दो कि क्या मैं गांव छोड़कर चला जाऊँ.'
'मैंने आज तक कुछ भी ऐसा नहीं किया कि आपको गांव छोड़कर जाना पड़े बाबूजी !'
'अब भी ससूर कुछ बाकी बचा है क्या?' भर्रा उठा था गला!
'क्या पता था कि तुम कौस-सी पढ़ाई पढ़ रहे थे शहर में,शायद तुम्हारी पैदाइश में
ही खोट है...'
'बाबूजी मां ने कम नहीं सहा है कि मरने बाद भी आपको गालियां देने की जरूरत रह
गई. गुनहगार मैं हूं आपका - जिंदा आपके सामने.
हुए खुद ही दनदनाते हुए बाहर निकल गए. निकल गए. बेदखलो को जमीन प्रतिष्टित कराने
वाले जय के स्वय की बेदखली की जमीन उसी दिन बन गई थी.
कहते है रात भर बावरे बनकर अहेरे क्षेत्र में भटकते रहे थे बाबा.पता नही
किसका अहेर करना था अहेरी को.
एक पवन चक्की चल निकली थी. ऊसर बरसा तृण नहिं जामा, को झुठलाता हुआ ऊसर विनाशक
पौधे और कंपोस्ट की खाद से ऊसर गलकर लहराने लगा था लेकिन मन का ऊसर इतना आसान
नहीं था. जनता अदालत ने फैसला किया था कि चूंकि चुनाव कोई सार्थक परिणति नहीं
दे पाया . अत: हम वोट का बायकाट करेंगे, लेकिन दो-चार को छोड़-~कर बाकी वोट दे ही
आये. लुके छिपे प्रचार भी किये गये. कम्बल ,साईकिल, नौकरी और जाति क्या-क्या
चोर नहीं थे उनके पास! पकडे जाने पर सफाई में उन्होंने कहा कि हमें तो नसबन्दी
का जबाब देना था!' इधर बड़कवों की नजर ऊसर पर लग गई थी. उनकि तिकड़में शुरू हो गई
थी हथियाने की. फिर भी यह संक्रमण काल था- यह सोच कर हम मन को तसल्ली दे दिया
करते.
जनता अदालत या किसान-सभा की सबसे बडी उपलब्धि थी अउधू की जीत! मद्रास में रहते
थे परशुराम सिंह. अधिया पर उनके दस बीघे खेत जोतना था अउधू! भाषाई दंगे में गांव
भाग कर आए तो बड़कवों ने समझाया खेत वापस देने को. थाना कचहरी सब जगह दौड आए,
जवाब एक ही मिला, 'कानून तो लाठी के जोर पर चलता है ठाकुर! गोजी में दम हो तो
जमीन तुम्हारी है कोई कानून वानून नहीं! और कानून के रास्ते से आओ तो जमीन
तुम्हें मिलने से रही.'
'गोजियों ' ने सांस भी ली थी. लगा, एक बार मार हुई, मगर इधर की एकता को देखकर उनका
दम उखड़ गया. वे जातिवादी सामंतवादी समन्वय पर थे जब कि इधर वर्ण नहीं वर्ग आ गया
था.
मजे की बात यह कि वे ही बड़कते जो उन्हें उकसा रहे थे, उनकी दिनों-दिन टूटती हालत
पर साथ देने आगे न आए और अंतत: उन्हें हल-~वाही करनी पडी रामबुझावन जी की. बहुत
कुछ उथल-पुथल हो रहा था गांव में . राधे ने छोटे भाई की शादी के खिलाफ अनशन करके
शादी नहीं होने दी थी . मटरू के लड़के ने गवना कराते ही पत्नी को अपने साथ रख लिया
था. कालू ने सबके लाख कहने के बाबजूद गवना नहीं करके पत्नी को दूसरे घर सहर्ष
जाने दिया था मांस मछली न छूने वाले पिछडों और कंठधारी हरिजनों ने फिर से
मवेशियों, मुर्गियों, मछलियों को अपने आर्थिक विकास का स्रोत मान लिया था. इन पर
पलने वाले चोंगेधारी कसाई हैरान थे. अहेरियों के गांव में अब अहेर की नींव
धीरे-धीरे कांप रही थी. दशमी के दिन उस बार एक नये ढंग की नौटंकी खेली गई कजरी
गांव में. बामपंथी जिलाधीश,बी.डी.ओ.से लेकर दूरदराज के गांवों तक से गोजियां
कंधों पर रखे लोग कौतूहलवश देखने आये थे उसे.
नगांड़ा संभाला था नौटंकी के नामी जुगनू ने. हारमोनियम पर खुद ही थे कलिका
पंडित. प्रकाश की भी अलग से अभिनय ब्यवस्था की गई थी.
सूत्रधार आया और प्रचलित 'बहर' और तबील में समुद्र मंथन की अनादि काल से चल रही
प्रक्रिया को बता गया. अब शुरू हुई असली नौटंकी. देवता और दानव मंथराचल को खड़ा
करके बासुकी नाग की रस्सी बनाते हैं देवता दानवों को मुंह की तरफ खडा करते हैं
और स्वयं दूसरी ओर पूंछ पकड़ते हैं. नाग के मुंह से निरंतर विष की ज्वाला में
दग्ध होते हुए भी दानव पूरे मन से मथ रहे हैं समुद्र को, जब कि पूछ की तरफ आराम
से मंथन कर रहे हैं देवता. नाग की कुंडली बार-बार उधड़ती---बनती रहती है कि
एकाएक विष उद्भूत होता है और विष की ज्वाला से 'त्राहि-त्राहि' की चीख-पुकार मच
जाती है. तीनों लोक जलने लगते हैं. भाग दौड मच जाती है. फिर सभी देवता शिव की
स्तुति करते हैं. जगत के कल्याण के लिए शिव विष पी लेते हैं यह बोलते हुए-
तस्माद गरं भुजं प्रजानां स्वास्तिरस्तु मे......'
चेहरा विवर्ण पर प्रशन्न रहता है. इन्द्र चीखता है 'क्या देख रहे हो पिटिर-पिटिर,
यहां चलो मंथन काम शुरू करो फिर से.' शिव को वहीं छोड इन्द्र के आदेश पर पुन:
मंथन शुरू होता है. एक-एककर रतन निकलते हैं और औरों को ढकेलकर विष्णु और
इन्द्र बन्दर बांट कर लेते हैं. दानव क्लांत और तेजहीन हैं, कुछ कर नहीं पाते. शिव
दो एक बार क्रुद्ध होकर उठना चाहते हैं मगर विष के प्रभाव से पुन: उनकी आखें झप
हो जाती हैं.
