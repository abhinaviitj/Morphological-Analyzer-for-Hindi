<औङ्ङिचिअल् अन्ड् ंएडिअ ळन्गुअगेस्><आड्मिनिस्ट्रटिवे><आनोन्><ऐन्प्. फ्लन् ङोर् ढेङ्. शेर्व्. ८३ - ८४><१९८५><घोव्ट्. ओङ् ईन्डिअ><णेत् ढेल्हि><२८ टो ३०><२१००><आनोन् - ऐन्प् फ्लन् ङोर् ढेङ्. शेर्व्. ८३ - ८४>

संबंधित विनियमों के अनुसार, वायु सैनिक, मास्टर वारंट अफसर, वारंट
अफसर, कनिष्ठ वारंट अफसर, शिक्षु और अयौद्धी (नाम-~कित) मामले की
शर्तो/परिस्थितियों के अनुसार बाहर रहने का राशन भत्ता उच्च अथवा निम्न
दरों पर आहरित करने के लिए प्राधिकृत है. उच्च दर राशन भत्ता आहरित करने
की शर्तों के अनुसार एक शर्त यह है कि वायु सैनिक का आवास सेना सेवा कोर
के राशन स्टैंड/फुटकर दुकान से ३.२ कि.मी. की अधिक दूरी पर होना चाहिए.
एक वायु सेना स्टेशन पर वायु सैनिकों के पास स्टेशन विवाहितों वाले
क्वार्टर हैं जो राशन स्टैंड से ३.२ किलोमीटर से कम दूरी पर स्थित हैं
तथा कार्मिक घटना रिपोर्ट में दिए गए प्रमाण-पत्र के अनुसार कि वायु
सैनिक राशन स्टैंड से ३.२ कि.मी. से अधिक दूरी पर रहते थे, के आधार पर
बाहर रहने के राशन भत्ते की उच्च दर पर अदायगी कर दी गयी. जुलाई से
सितम्बर १९८३ के दौरान लेखा परीक्षा में की गयी जांच में प्रमाण-पत्र गलत
पाया गया, चूंकि वास्तविक दूरी ३.२ किलोमीटर से कम थी जिसकी पुष्टि बाद
में क्षेत्र के गैरीजन इंजीनियर द्वारा करा ली गयी है. राशन भत्ते की
उच्य दर पर अदायगी १ अक्तूबर १९८३ से रोक दी गयी और न इम्न दर पर अदायगी
शुरू कर दी गयी. उपलब्ध दस्तावेजों के संदर्भ में की गयी जांच से यह पता
लगा कि बाहर रहने के राशन भत्ते की उच्च दर पर अदायगी १९७७ से बाद में की
गयी जिसके परिणामस्वरूप २.८८ लाख रुपए (लगभग) की अधिक अदायगी की गयी.
यद्यपि बाहर रहने के राशन भत्ते की उच्च दर पर अदायगी के प्राधिकरण का
कोई दस्तावेज प्रमाण उपलब्ध नहीं है तो भी १९७७ से पहले (और १९६४-६५ में
स्टेंशन विवाहित क्वार्टरों के निर्माण/कब्जा करने की तारीख से) की अवधि
में भी इस प्रकार की अनियमितता के होने को नजरअंदाज नहीं किया जा सकता.
वायुसेना मुख्यालय को २५ जुलाई १९८४ को जांच अदालत के माध्यम से
परिस्थितियों की जांच करने के लिए कहा गया है.
७. सैनिक इंजीनियर सेवा के ठेकों के समापन में अनियमितता.
वर्ष १९८२-८३ और १९८३-८४ के दौरान २६.७७ लाख रुपए (लगभग) की लागत के तीन
ठेके रेल से सम्बद्ध स्टेशनों के बीच सीमेंट को चढ़ाने और ले जाने के लिए
निष्पादित किए गए. सीमेंट को रेल से सम्बद्ध स्टेशनों के बीच सड़क द्वारा
परिवहन के ठेके समापन सैनिक इंजीनियर सेवा के रक्षा सेवा विनियमावली के
उपबंधो के अंतर्गत नहीं आते. अत: सरकारी आदेशों के अधीन इनका विनियमन
करना अपेक्षित है.
८. एक सार्वजनिक क्षेत्र उपक्रम में बिना परीक्षा/स्वीकृति के रूपांतरण
करने के कारण हुआ निष्पक्ष व्यय.
भारतीय वायुसेना ने वायु सेना के लिए वायुयान का निर्माण करने वाले एवं
आपूर्ति करने वाले एक सार्वजनिक क्षेत्र उपक्रम के एक प्रभाग को एक
प्रकार के विशेष श्रेणी के वायुयानों में विशेष रूपांतरण सहित सज्जित
कराने का अपनी निर्णय सूचित किया. कुछ समय बाद भारतीय वायुसेना ने उपक्रम
को अपने पहले निर्णय को रद्द करने की तीव्र इच्छा व्यक्त की थी. तथापि,
इसी बीच उपक्रम ने, एक अन्य सार्वजनिक उपक्रम के अन्य प्रभाग द्वारा
आपूर्ति किए गए उपस्कर से, जो वायुयान की विशेष श्रेणी के रूपांतरण
प्रमाण पत्र पर आधारित था जिसे एक प्राधिकारी ने रूपांतरण करने की
निर्धारित प्रक्रिया का बिना पालन करते हुए और रूपांतरण परीक्षण के
परिणामों की परीक्षा, परीक्षणों का मूल्यांकन, तकनीकी निकासी एवं सक्षम
प्राधिकारी के अनुमोदन के बिना जारी कर दिया था, उक्त रूपांतरण पूरा कर
दिया था. तत्पश्चात् जब वायुयान को दो तिहाही रूपांतरित भाग भारतीय
वायुसेना को सौंपा गया तो परीक्षण किया गया जो असफल रहा. अत: भारतीय
वायुसेना ने उक्त वायुयान को पुराने रूप में लाने का निर्णय लिया.
आपातस्थिति के आधार पर एक पुराने रुके हुए मांग पत्र को प्रस्तुत कर
उपक्रम ने मौलिक मदें प्राप्त कर ली. उपक्रम के पास रखे एक तिहाई
रूपांतरित वायुयान को पुराने रूप में लाने और उसमें मौलिक मदें लगाने का
कार्य किया गया. तथापि, वायुयान का जो दो तिहाई रूपांतरित भाग भारतीय
वायुसेना को पहले ही सौंप दिया गया उसमें उक्त कार्य अभी शुरू किया जाना
है.
निर्धारित प्रक्रिया को न अपनाने और एक प्राधिकारी की ओर से जल्दबाजी में
कार्य करने से न केवल प्रक्रियात्मक घोर अनियमितता ही हुई बल्कि रूपातरंण
के लिए अपनायी गयी त्रुटिपूर्ण योजना और रुके हुए मांग पत्र को प्रस्तुत
करने पर और बाद में पुराने रूप में लाने तथा मौलिक पुर्जों को पुन:
दुरूस्त करने के फलस्वरूप सरकार को निष्फल व्यय वहन करना पड़ा. जबकि एक
सार्वजनिक सैक्टर उपक्रम के दूसरे प्रभाग द्वारा आपूर्ति किए गए उपस्कर
की लागत ४५.१८ लाख रुपए उपलब्ध है तो मूल मद को रूपांतरित, पुराने रूप
में लाने पर हुआ व्यय तथा परीक्षण पर आयी लागत को उपक्रम ने उपलब्ध नहीं
कराया.
९. सार्वजनिक क्षेत्र उपक्रम के भण्डारों को सामान का अनाधिकृत अंतरण.
सरकारी आदेश के अधीन एक सार्वजनिक क्षेत्र उपक्रम भारतीय वायुसेना के
सामान को अपनी अभिरक्षा में रखने और ऐसे सामान को वायुसेना के वायुयान की
मरम्मत, पूरी तरह मरम्मत में प्रयोग करने के लिए उत्तरदायी है. सरकारी
आदेश उपक्रम को, सूक्षम प्राधिकारी से अनुमोदन प्राप्त करने के उपरांत
भारतीय वायुसेना के भण्डारों की मदों में धीमे चलने वाली/न चलने वाली
मदों को जो भारतीय वायुसेना की पूरी मरम्मत के कामों को बिना हानि
पहुंचाए अलग किए जा सकती हैं, खरीदने के लिए भी प्राधिकृत करते हैं.
तथापि उपक्रम ने १९८३ के दौरान सक्षम प्राधिकारी के पूर्व अनुमोदन के
बिना बड़ी मात्रा में तेजी से चलने वाली/धीरे चलने वाली दोनों ही मदों को
अपने भण्डारों में अंतरित किया और उपक्रम ने इस संबंध में सक्षम
प्राधिकारी को सूचित करने तथा कार्योत्तर अनुमोदन प्राप्त करने के लिए
ऐसे सामान के ब्योरे देने की कोई कार्रवाई नहीं की है. भारतीय वायुसेना
द्वारा उपक्रम को अंतरित सामान की लागत की जमा भी नहीं दी गयी. उपक्रम
द्वारा की गयी कार्रवाई अति अनियमित है और अंतरण को नियमित कराने के लिए
सरकार की स्वीकृति अपेक्षित है. सार्वजनिक क्षेत्र उप क्रम की भारतीय
वायु-~सेना को जमा देने के लिए निदेश दिए जाने हैं.
१०. एक सार्वजनिक क्षेत्र उपक्रम में भारतीय वायुसेना के उपस्करों आदि की
मरम्मत में विलम्ब.
एक सार्वजनिक क्षेत्र उपक्रम में जिसे कुछ विशिष्टि प्रकार के
वायुयानों/एरो इंजिनों की मरम्मत/पूरी तरह मरम्मत करने का काम सौंपा गया
था, ११५९३ मरम्मत योग्य रोटेबिल/उपस्कर जिन्हें १९८०-८१ और १९८१-८२ में
वायुयान/ऐरो इंजिनों से निकाल कर मरम्मत लाइन पर लिया था और भण्डार में
जमा कर दिया था, अभी तक मरम्मत के लिए बाकी हैं. इसमें से ५९६ मदों को
उपक्रम ने मितव्यता की दृष्टि से मरम्मत न किये जाने के योग्य घोषित कर
दिया और इसके निपटान की अभी तक कोई कार्रवाई प्रारम्भ नहीं की गयी.
सरकारी आदेशों के अनुसार जहां उपक्रम ने वायुयान/एरो इंजिनों की
मरम्मत/पूरी तरह मरम्मत की लागत बता दी थी और वायुयान/एरो इंजिनों में से
मरम्मत/ओवरहाल लाइन पर निकाली गयी मरम्मत योग्य मदों की मरम्मत दो वर्षों
में नहीं की गयी, मरम्मत की लागत भारतीय वायुसेना को जमा की जानी है.
सार्वजनिक क्षेत्र के उपक्रम ने वसूली हेतु लेखा परीक्षा को दो वर्षों के
अंतर्गत मरम्मत न किए गये मदों के समग्र लागत को न तो उपलब्ध ही कराया और
न दो वर्षों के अंतर्गत मरम्मत न किए गए हजारों मदों के लिए भारतीय
वायुसेना को जमा ही प्रदान किया.
११. एक छावनी बोर्ड द्वारा किया गया व्यर्थ व्यय.
जुलाई, १९८३ में सरकार ने एक छावनी बोर्ड को ५ लाख रुपए का विशेष सहायता
अनुदान २५ कुओं को खोदने की व्यवस्था करने के लिए इस अनुबंध के साथ
स्वीकृत किया कि यह कार्य एक राज्य सरकार, जल आपूर्ति और नाली बोर्ड से
कराया जाएगा और व्यय न की गयी शेष राशि सरकार को जमा करा दी जाएगी.
सरकारी स्वीकृति के अनुसार जब कि २५ कुओं की खुदाई राज्य सरकार के माध्यम
से कराई जानी थी, जबकि छावनी बोर्ड ने ३८ कुओं की खुदाई पहले ही अपनी
निजी निधि से सरकार से विशेष सहायता अनुदान प्राप्त करने से भी पूर्व एक
गैर सरकारी ठेकेदार से करा ली थी. छावनी बोर्ड ने आगे विशेष सहायता
अनुदान का प्रयोग ३०,७७८ रुपए की लागत के वाटर ट्रेलरों को खरीदने में कर
लिया जिसका सरकारी स्वीकृति में प्रावधान नहीं था. इस प्रकार बोर्ड ने
लगभग १.२३ लाख रुपये का व्यर्थ व्यय जिसमें ३०७७८ रुपये १३ अधिक अनधिकृत
कुओं के खोदनें में किया जिनमें से १२ सूख जाने के कारण बेकार पड़े हैं.
इससे स्पष्ट होता है कि ऐसा व्यय न व्यय हुई शेष राशि को सरकार को जमा
करने से बचने के इरादे से किया गया है. बोर्ड द्वारा ३० कुओं की खुदाई का
कार्य सरकारी स्वीकृति के अन्तर्गत आता है जो बाद में फरवरी १९८४ में
जारी की गयी, जबकि ८ अधिक अनधिकृत कुओं की खुदाई और अनधिकृत वाटर
ट्रेलरों की खरीद अभी भी अनियमित पड़ी हुई है. कार्यकारी अभिकरण को राज्य
सरकार से छावनी बोर्ड के रूप में फरवरी १९८४ में परिवर्तित करने वाली
सरकारी स्वीकृति बिना लेखा परीक्षा रिपोर्ट के जारी किये ही की गई थी.
१२. स्टीम कोल के वाहनान्तरण पर हुआ निष्फल व्यय
मार्च १९८२ से मई १९८२ के दौरान एक आयुध निर्माणी में उसकी सामान्य मासिक
आवश्यकता से अधिक कोयले के वैगनों की बहुत बड़ी अप्रत्याशित प्राप्ति
हुई. निर्माणी में भण्डारण की स्थिति न होने के कारण कोयला उतारा नहीं जा
सका. शेष वैगनों को अन्य निर्माणियों को भेजा गया किन्तु उन्होंने उन्हें
स्वीकार नहीं किया और वापस लौटा दिया. इसके परिणामस्वरूप मालभाड़ा एवं
विलम्ब प्रभारों के लिए २२.११ लाख रुपए का निष्फल व्यय हुआ. निर्माणी के
प्रबंधकों को इस निष्फल व्यय को नकद हानि के रूप में मानने के लिए और उसे
सरकार के आदेशों के अधीन विनियमित कराने के लिए कहा गया है.
१३. अंतरिम राहत पर समयोपरि की अदायगी.
अंतरिम राहत की स्वीकृति पर रक्षा की सं. ५(८)/८३/डी. (सिव-१) दिनांक
५-८-१९८३ के अन्तर्गत जारी किए गए सरकारी आदेशों में उल्लेख है कि अंतरिम
राहत किसी अन्य उद्देश्य के लिए नहीं माना जायेगा अर्थात् वेतन पर आधारित
स्वीकार्य भत्ते अथवा परिलब्धियों के निर्धारण हेतु. तथापि, १९७२ में इस
विषय पर पहले लिए गए सरकारी निर्णय के आधार पर निर्माणी अधिनियम द्वारा
संचालित औद्योगिक कर्मचारियों को समयोपरि की अदायगी में अंतरिम राहत को
शामिल कर दिया गया. मामला सरकार को स्पष्टीकरण के लिए भेजा गया. जून १९८३
से जनवरी १९८४ तक अदा की गई राशि १ करोड़ रुपए (लगभग) है. फरवरी १९८४ से
विशिष्ट सरकारी स्पष्टीकरण प्राप्त होने पर कि समयोपरि भत्ते पर अंतरिम
राहत नहीं दी जाएगी अदायगी रोक दी गयी. अदा की गयी राशि को
वसूली/विनियमित कराना अपेक्षित है.
१४. संक्रियात्मक कार्यों के निष्पादन में अनियमितताएं.
(क) वर्ष १९७८ के दौरान एक स्टेशन पर सेना कमान में फील्ड जल आपूर्ति की
वृद्धि हेतु संक्रियात्मक कार्यों के लिए ३० लाख रुपए की स्वीकृति दी गयी
थी. आरम्भ में वर्ष १९७८ में २५००० मीटर माईल्ड ट्यूब की आपूर्ति के लिए
भी आपूर्ति आदेश दिया गया था. संक्रियात्मक कार्य ५ वर्ष तक खुला रहा और
१९८३ में चीफ इंजीनियर कमान ने `दिग्विजय' के प्रयोग के लिए अतिरिक्त
सामान की आवश्यकता को पूरा करने के लिए ६० लाख रुपए की तकनीकी स्वीकृति
बढ़ाई जिसके लिए फरवरी और मार्च १९८३ में जी. आई. पाईप, हाई डेन्सिटी
पोलीथीन पाईप, वाटर टैंक और वाटर पम्पों को प्राप्त करने के लिए चार
आपूर्ति आदेश दिए गए. इस संदर्भ में सरकार के पत्र सं. ०५६३३/क्यू ३
डब्ल्यू-ईईई/२०४/क्यू/डी ८/४८ दिनांक २३ जनवरी १९४८, जो समय-समय पर
संशोधित होता रहा है, में दी गयी शर्तों के अनुसार निम्नलिखित
अनियमितताएं देखी गयी हैं और उपर्युक्त अतिरिक्त प्राप्त की गयी मदों को
सरकारी आदेशों के अधीन विनियमित कराना अपेक्षित है.
 
(इ) चूंकि सरकार द्वारा स्टेशन को न तो संक्रियात्मक कार्य क्षेत्र घोषित
किया गया है और न ही बढ़ाई गयी तकनीकी स्वीकृति के अन्तर्गत प्राप्त की
गयी मदों को संक्रियात्मक कार्यों में शामिल करना अपेक्षित था. अत: एक
अभ्यास के लिए फील्ड जल आपूर्ति के लिए सामान खरीदने हेतु १९८३ में ली
गयी स्वीकृति अनियमित है.
(इइ) संक्रियात्मक कार्यों के लिए १९७८ में जिस सामान की पूर्ति की जानी
आवश्यक थी उसकी आपूर्ति फर्म ने पांच वर्ष पश्चात् १६ सितम्बर, १९८२ को
आंशिक रूप में की जिससे सामान प्राप्त करने की आवश्यकता संक्रियात्मक
पद्धति के अन्तर्गत झूठी साबित होती है. कार्य जो अभी भी खुला था, का
प्रयोग अन्य फील्ड जल आपूर्ति कार्य के लिए सामान की नई आवश्यकता हेतु
आदेश के लिए किया गया था. विद्यमान नियमों के अधीन अत्यधिक विलम्ब की
दृष्टि से पुराना कार्य बंद कर दिया जाना चाहिए था और नए कार्य की
आवश्यकता के लिए नयी स्वीकृति होनी चाहिए थी.
(इइइ) १९८३ में ९००० मीटर गल्वानाइज्ड आइरन पाइप, ६००० मीटर हाई डेंसिटी
पोलीथीन पाइप, ९ वाटर टैकों तथा ४० वाटर पम्पों को प्राप्त करने के लिए
चार आपूर्ति आदेश दिए गए. ३९८६ मीटर खरीदा गया हाई डेंसिटी पोलीथीन पाइप
त्रुटिपूर्ण और निम्न स्तर का था और उसकी मरम्मत के लिए उसे सरकारी वाहन
में दूसरे स्टेशन को भेज दिया गया. उक्त कार्य पर केवल परिवहन लागत हो
१०,००० रुपए आयी. परिवहन की लागत आपूर्तिकर्ता को वहन करनी चाहिए थी. हाई
डेंसिटी पोलिथीन पाइप १६२/- रुपए प्रति मीटर और जी. आई. पाईप १०५/- रुपए
प्रति मीटर का मूल्य आपूर्ति एवं निपटान महानिदेशक की प्रचलित दरों से
कही ज्यादा अधिक था.
(इव्) १९७८ में खरीदी गयी २५,००० मीटर माइल्ड ट्यूब में से ११,९७० मीटर
ट्यूब वर्तमान स्टाक में थी. इसका इतनी भारी मात्रा में स्टाक में पड़ा
होना यह प्रदर्शित करता है कि संक्रियात्मक कार्य पद्धति के अधीन ट्यूबों
का तत्काल खरीदना अपेक्षित नहीं था. फिर २५,००० मीटर खरीदी ट्यूब में से
१७,७३०.५ मीटर के प्रयोग का लेखा गैरिज़न इंजीनियर/इंजीनियर पार्क में
रखा गया. किन्तु शेष मात्रा ७,२६९.५ मीटर का लेखा नहीं रखा गया था. १९७८
में खरीदे गये अप्रयुक्त स्टाक की उपलब्धता के बावजूद १९८३ में लगभग ९.८२
लाख रुपए की लागत के ९,००० मीटर गल्वानाइज्ड़ आयरन डयूबिंग आदि प्राप्त
करने के लिए अतिरिक्त आदेश दिया गया जिसे निष्फल व्यय के रूप में माना
जाए.
(व्) आपूर्ति आदेश निम्नतम निविदा के अलावा दिया गया किन्तु सेना मुख्यालय
ई-इन-सीज ब्रांच के पत्र सं. ३३६०/ई-३ पी और सी दिनांक २७ मार्च १९७८ की
शर्तों के अनुसार इसका लेखा परीक्षा में पुनरीक्षण नहीं कराया गया.
(वि) ६० लाख रुपए की कुल लागत का दिया गया आपूर्ति आदेश चीफ इंजीनियर की
वित्तीय शइत से बाहर था तो भी ई-इन-सी-का अनुमोदन प्राप्त नहीं किया
गया.
(विइ) सामान संक्रिया कार्य पद्धति के अधीन खरीदा गया था और वास्तव में
उसे एक अभ्यास में प्रयुक्त किया गया और संक्रियात्मक कार्य में शामिल
नहीं किया गया. ऐसी परिस्थितियों में खरीद पद्धति के अधीन की जानी चाहिए
थी और संक्रिया कार्य पद्धति के अधीन स्वीकृति न्यायसंगत नहीं है. इस
प्रकार ६० लाख रुपए की पाईप की खरीद अनियमित एवं निष्फल है और सरकारी
आदेशों के अधीन क्षमा कराना अपेक्षित है.
(ख) जनवरी, १९८४ में संक्रियात्मक कार्य पद्धति के अन्तर्गत २१० लाख रुपए
की अनुमानित लागत पर लाइटएसाल्ट ट्रैकवे (ऐलुमिनियम) प्राप्त करने के लिए
एक सेना कमान मुख्याय द्वारा स्वीकृति प्रदान की गई. एक स्टेशन पर गैरीजन
इंजीनियर/इंजीनियर पार्क ने यह सामान प्राप्त किया और उसका बिल्कुल भी
प्रयोग नहीं किया. खरीदे गए एसाल्ट ट्रैकवे श्रेणी १२ किस्म के हैं जो
संक्रियात्मक कार्यों में निर्दिष्ट श्रेणी-९ से उच्चतर है और संक्रिया
कार्य पद्धति के अन्तर्गत नहीं आते.
