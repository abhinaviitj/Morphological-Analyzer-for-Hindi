<औङ्ङिचिअल् अन्ड् ंएडिअ ळन्गुअगेस्><ळेगिस्लटिवे><आनोन्><ः.फ्. ळेगिस् आस्स्. डेब्. ंअर्च्ह् ८०><१९८०><ः.फ्. गोव्ट्><श्हिम्ल><८६ - ९१><२५००><आनोन् - ः.फ्. ळेगिस् आस्स्. डेब्. ंअर्. ८०>

मैं एक दो बातें और कहना चाहूंगा. हिमाचल प्रदेश के अन्दर जड़ी बूटियां
बहुत हैं. जोगिन्द्रनगर में इन जड़ी बूटियों से दवाई बनाने का एक छोटा सा
कारखाना चलाया गया है. वहां से जो दवाईयां तैयार होती हैं वे सिर्फ
सरकारी आयुर्वेदिक डिसपैंसरियों को ही सप्लाई की जाती हैं, बाहर नहीं
जाती है. तो मैं यह कहता हूं कि उस कारखाने का विस्तार किया जाए. बड़े
पैमाने पर इस कारखाने को चलाकर सारे भारतवर्ष के भागों में और विदेशों
में भी यहां से इन दवाईयों को भेजा जा सकता हैं. हमारे पास जड़ी बूटियों
का बहुत बड़ा खजाना है. इसी तरह से ज्योलोजिकल सर्वे भी होना चाहिए.
लाहौल स्पित्ती के अन्दर एक स्थान पर सोना डिटैक्ट किया गया है मगर उसके
निकालने के बारे में आगे कारवाई नहीं हो सकी. जब मैं पहले विधान सभा में
सदस्य था, उस वक्त भी मैंने यह बात यहां पर उठाई थी. हमारे यहां लोग सोने
को इकट्ठा करते थे जो कि दरया में आता है रेत के साथ, इसका मतलब है कि
नजदीक ही कोई मम्बा है. लोग पहले सोने को इकट्ठा करते थे. अगर यह सरकार
इसकी तरफ दे तो वहाँ के लोगों की इकनौमी बढ़ेगी. रोपवे का भी सवाल आया
है. कुल्लु में और धर्मशाला में फलानी जगह और कालाटोप में एरियल रौपवेज ला रहे हैं सर्वे हो रहा है उसका
रोहतांग के बारे में भी. टूरिजम मिनिस्टर जो कि सैन्टर से आए थे कौशिक
साहब उन्होंने कहा था कि अगर इसको वायबल युनिट बनाना है तो उसकी
वायबिलिटी बताइए जहां पर ये रोपवेज लाए जाएं. दो महीने, बर्फ के महिनों
में वहां पर स्काईंग की जाए और मै तो कहूँगा कि यहां तो हमेशा के लिए
होगी यहां से लोकल ट्रैफिक बहुत ज्यादा है. बड़ा सामान चलता है. यह बड़ा
वायबल युनिट बन सकता है. इसका सर्वे किया जाए. मैं ज्यादा न कहते हुए
आपका बहुत धन्यवाद करता हूँ और इस अभिभाषण का इस प्रस्ताव का भी समर्थन
करता हूँ.
श्री महेश्वर सिंह: उपाध्यक्ष महोदय, जो अभिभाषण माननीय राज्यपाल महोदय
द्वारा २१ मार्च को इस माननीय सदन में दिया गया उस पर तीन दिनों से चर्चा
चल रही है. जहां सताधारी पार्टी के सदस्यों ने इस अभिभाषण का समर्थन किया
है वहां जनता पार्टी के सदस्यों ने इस अभिभाषण की आलोचना की है, इस का
विरोध किया है. उपाध्यक्ष महोदय, सन् १९७७ में कांग्रेस द्वारा एमरजैंसी
के दौरान की हुई ज्यादतियों के कारण जनता ने उनसे तंग आ कर एक नई पार्टी
को जन्म दिया, एक नई पार्टी को सत्ता में लाया जिसका नाम जनता पार्टी रखा
गया. जिस समय यह पार्टी सत्ता में आई, लोगों की इस पार्टी के प्रति
बड़ी-बड़ी आशाएं थी लेकिन जैसे-जैसे समय व्यतीत होता गया लोगों की आशाएं
निराशाओं में बदल गई और आज यह दिन देखने को मिला.
इसमें कोई सन्देह नहीं हैं कि ढाई साल के इस छोटे से अस में जनता पार्टी
ने बहुत से विकास कार्य किए. खासकर ग्रामीण जनता की ओर ज्यादा से ज्यादा
ध्यान दिया लेकिन फिर भी इस बात पर आश्चर्य होता है कि आज इस पार्टी का
अन्त इस तरीके से क्यों हुआ. जिस समय यह पार्टी सत्ता में आई उस समय इस
पार्टी में बहुत से सदस्य ऐसे भी आए जो कि मेरी तरह किसी भी पार्टी से
सम्बन्ध नहीं रखते थे. आज इस माननीय सदन में कुछ सदस्यों को दल बदलू कहा
जा रहा है. कुछ एक सदस्यों को यह कहा जा रहा है कि इन्होंने पार्टी छोड़
दी. लेकिन इस का क्या कारण है. जिस पार्टी ने अढ़ाई साल तक इतना काम किया
उस पार्टी को लोक सभा के चुनाव में इतनी करारी हार का सामना क्यों करना
पड़ा.
इसमें कोई सन्देह नहीं कि जनता सरकार ने बहुत काम किया. लेकिन हमारी आपस
की लड़ाई से तन्ग आ कर लोगों ने हाल ही में हुए लोक सभा के चुनाव में
जनता पार्टी को करारी हार दी.
जिस समय लोकसभा के चुनाव हो रहे थे तो उस समय हमारे कुल्लू जिला के
भूतपूर्व मन्त्री ने कुलूवी भाषा में एक शेयर कहा, जनता पार्टी जौरवल गटी
हुई ढ़ाई साल किधा काटी तो इस शेयर को सुनकर मुझे बड़ी हैरानी हुई और
बहुत दु:ख भी हुआ. शेयर को अर्थ यह है कि, मुझे जनता पार्टी को देखकर
बड़ी हैरानी हो रही है कि जिस समय नाचा जाता है, जिसको हिमाचल में नाटो
कहते हैं उस नाटी में, उस नृत्य में अगर नाचने वालों के कदम न मिलें तो
उसे जख्खल नाटी कहा जाता है. ठीक इसी प्रकार जब पार्टी में कदम न मिले
तो, ऐसी पार्टी ने ढ़ाई साल कैसे काटे. मैं तथा मेरे जैसे कई साथी फिर भी
ऐसी पार्टी का पूरा-पूरा समर्थन देते रहे. क्योंकि हम जनता पार्टी के
मैनीफैस्टो पर चुनकर आए थे. हमारा कर्तव्य यही बन जाता था कि हम पार्टी
को पूरा समर्थन दें. लेकिन आज तक जो बातें बीतती रही उन्होंने मुझे
पार्टी छोड़ने पर विवश कर दिया. जनता पार्टी ने सरकार बचाने के लिए बहुत
कुछ किया लेकिन आज भी कुछ लोग मजबूर होकर पार्टी छोड़ गए.
अगर जनता पार्टी के मैनीफैस्टो में यह बात लिखी जाती कि हम आपस में लड़ते
ही रहेंगे तो हम कभी भी इस पार्टी में आने की गलती न करते. हाल ही में जो
करारी हार लोकसभा चुनाव में जनता पार्टी को मिली है.........
उपाध्यक्ष: मैं माननीय सदस्य से कहूंगा कि वे पार्टी के ऊपर ज्यादा चर्चा
में न जाएं. राज्यपाल महोदय के अभिभाषण के ऊपर हो चर्चा करें.
कुछ माननीय सदस्य: लेकिन यहाँ तो यह चर्चा हो रही है.
उपाध्यक्ष: अगर हो रही है तो वह संसदीय परम्परा के प्रतिकूल हो रही है.
श्री विजय कुमार जोशी: लेकिन इसमें यह चर्चा है.
श्री महेश्वर सिंह: तो उपाध्यक्ष जी, जहां पिछले साल ७३ करोड़ रूपए खर्च
किए गए वहां इस वर्ष की योजनाओं में ८६ करोड़ रूपए खर्च किए जाएंगे. इसके
लिए मैं माननीय मुख्य मन्त्री महोदय को बधाई देता हूं और हार्दिक धन्यवाद
भी करता हूं.
इस अभिभाषण में यह भी आया है कि लगभग १९००० लोगों को रोजगार दिए जाएंगे.
लेकिन इस सम्बन्ध में मैं आप के माध्यम से सरकार के नोटिस में यह बात
लाना चाहूंगा कि यह बातें पहले की सरकार भी करती रही. यह सरकार भी १९७७
से पहले इन बातों को करती रही लेकिन अगर आज आंकड़े निकाल कर देखा जाए तो
पता चलता है कि ज्यादा से ज्यादा रोजगार शहर में रहने वाले लोगों को मिले
हैं. जो देहात के रहने वाले और पिछड़े इलाके के लोग हैं उनको रोजगार बहुत
ही कम दिए है मैं इस सम्बन्ध में आप के ध्यान में यह बात लाना चाहूंगा कि
जैसे जे.बी.टी. कलासिज बिठाए जा रहे हैं उनमें बैकवर्ड एरिया के लोगों को
या पिछड़े क्षेत्र के लोगों को इसमें प्राथमिकता दी जाए मेरा ख्याल है कि
शिक्षा मन्त्री महोदय भी इस बात से भली भांति अवगत है कि आज पिछड़े
इलाकों में जितने भी स्कूल हैं वहाँ अध्यापकों की बहुत कमी है. उसका कारण
यह है. कि क्योंकि शहरों के लोग ज्यादा पढ़े लिखे होते है और जब भी
इन्ट्रव्यू होते है तो विशेषकर लड़कियां जो पढ़ाई में तेज होती है. उनकी
स्लैक्शन हो जाती है ऐसी सम्भावनाएं है कि जब लड़कियों की स्लैकशन ज्यादा
हो और उनकी पोस्टिन्ग रिमोट एरिया में कर दी जाती है तो वे वहां नहीं जाती जिसके फलस्वरूप आज भी
हमारे कई प्राइमरी स्कूल खाली पड़े, वहां अध्यापक नहीं हैं.
राज्यपाल महोदय के अभिभाषण में आया है कि १६९१६ ग्रामों में से १०,०२९
गाँवों को इस वर्ष के अन्त तक बिजली दे जाएगी. प्रदेश के कई ब्लाकों में
आर.इ.सी. की स्कीमें सैंकशन हो चुकी है. इस के बारे में मैं आपके ध्यान
में लाना चाहूँगा कि जिला कुल्लु में ५ आर.इ.सी. की स्कीमें सैकशन हुई है
लेकिन उनका कार्य बहुत ही धीमी गति से चल रहा है. इसका मुख्य कारण अलग से
सब डिविजन का न होना. कुल्लू में एक बिजली का डिविजन है उसमें लाहौल और
मन्डी का इलाका भी आता है. वह डिविजन से सभी आर. इ. सी की स्कीमों को
नहीं चला सकते. जब तक कि वहां के लिए एक सेपरेट सब डिविजन नहीं दे देते
तब तक आर.ई.सी की स्कीमें पूरी नहीं हो सकती.
राज्यपाल महोदय के अभिभाषण में आया है कि बिजली का बिल खपत के अनुसार ही
लिया जाएगा यह एक सराहनीय कदम है. इसके लिए भी मैं सरकार को बधाई देता
हूँ (घन्टी)... यह सही बात है कि हिमाचल प्रदेश आत्मनिर्भर नहीं है.
जितनी भी आवश्यक वस्तुएं है वह यहां बाहर से आती हैं. लेकिन यह बहुत
जरूरी है कि इनकी कीमतों को अधिक बढ़ने से रोका जाए. इस पर नियन्त्रण रखा
जाए. यह कहा गया है कि यह कार्य कोप्रेटिव सोसायटीज को सौंपा जाएगा. यह
बहुत अच्छी बात है. लेकिन मैं इस बारे में इतना ही कहना चाहूंगा कि जो
कोप्रेटिव सोसायटीज पहले से ही कर्जें में डूबी या है डिफालटर है उनको ही
अगर यह कार्य सौंपा जाएगा तो ठीक नहीं है पंचायतों से रेजोल्यूशन लाकर
इंडिविजूअल को ही यह कार्य सौंपा जाए तो ज्यदा अच्छा रहेगा. ब्लाक लेवल
पर या जिला स्तर पर जिलाधीश महोदय प्रधानों की मीटिन्ग बुलाए, कोप्रेटिव
सोसायटीज के प्रेजिडैन्टस को भी बुलाएं और तय किया जाए कि किस एरिया में
कौन डिपो होल्डर होगा ताकि लोगों को आवश्यक वस्तुएं सही कीमत पर और सही
समय में मिले.
अभिभाषण में कहा गया है कि मछली उत्पादन को प्रोत्साहन दिया जाएगा.
उपाध्यक्ष महोदय, हिमाचल में कुछ एक स्थान ऐसे हैं जहां कि ट्राउट मछली
बहुत है. पहले भी मैने इस माननीय सदन में कहा था कि १९७७ के दौरान एक
डैनमार्क एक्सपर्ट बाहर से हिमाचल प्रदेश में आए थे उनका जिला कुल्लु में
ट्राउट मछली पालने के लिए ट्रैन्ड था. उन्होंने परामर्श दिया था कि जिला
कुल्लु में ट्राउट मछली का उत्पादन अधिक मात्रा में किया जा सकता है.
मैंने आप के माध्यम से सरकार से अनुरोध किया था कि भारत सरकार से इस चीज
के लिए अनुरोध किया जाए. यह जो डैनिश प्रोजैक्ट लगने वाला है यह कुल्लु
जिला में लगाया जाए ताकि ट्राउट मछली का उत्पादन बढ़े..... (घन्टी)...
इस अभिभाषण में गोविन्द सागर और पौंग डैम के बारे में कहा गया है में आप
के माध्यम से सरकार से अनुरोध करूंगा इसमें पन्डो हडैम को भी इन्कलूड
किया जाए क्योंकि पीछे अखबार में आया था कि पन्डोह में भी काफी मात्रा
में ट्राऊट मच्छलियां उपलब्ध है.
इस अभिभाषण में यह भी कहा गया है कि प्रदेश में जितने भी पिछड़े हुए
इलाके हैं, उनके विकास को प्राथमिकता दी जाएगी. लेकिन मैने इस सदन में
पहले भी एक बात कही थी कि हमारे यहां कुछ ऐसे क्षेत्र हैं जिनको आज तक
राजनैतिक दृष्टिकोण के कारण पिछड़ा हुआ घोषित नहीं किया जा सका. उन
इलाकों को भी इसमें इन्क्लूड किया जाए ताकि उन इलाकों में भी उन्नति हो
सकें.
इन शब्दों के साथ, में आपकी आज्ञा से अपना स्थान ग्रहण करता हूं.
श्री शान्ता कुमार: मान्यवर उपाध्यक्ष महोदय, राज्यपाल महोदय का अभिभाषण
चर्चा के लिए सदन में हैं. राज्यपाल महोदय का अभिभाषण उस समय की सरकार की
नीतियों और आने वाले वर्षों के लिए सरकार का दिशा-~निर्देश करता है.
सरकार के पास पैसा है, ३६५ दिन है, १२ महीने है. इस आने वाले समय में कौन
सो नई दिशा, कौन से नये कार्यक्रम यह सरकार प्रदेश को देने मवाली है,
उसका उल्लेख हमें इस अभिभाषण में मिलना चाहिए था. इस ओर के माननीय
सदस्यों ने जब यह कहा कि इस अभिभाषण में दिशा नहीं है तो उसका अर्थ केवल
यही है कि आप प्रदेश की ज्वलन्त समस्याओं को हल करने के लिए कोई नया
कार्यक्रम, कोई नई बात इस अभिभाषण में नहीं कह पाए. इसमें सिर्फ रोटीन को
बात है और पिछली सरकार ने जो काम किए हैं, उनका या जो आने वाले समय में
काम होने हैं, उनका वर्णन तो कोई भी सरकार दे सकती है. हमेशा देती है.
लेकिन आपने इस अभिभाषण में क्या नई दिशा दी है, क्या नये कार्यक्रम दिए
हैं. रोटीन की बातों से हटकर इस प्रदेश की जनता का कौन से नये कार्यक्रम
आप देना चाहते हैं, इस दृष्टि से, इस नजर से, जब इस अभिभाषण को देखा जाता
है, तो इसमें कुछ नहीं है. यह खोखला है, दिशाहीन है, सार-हीन है. यह
स्वाभाविक है. क्योंकि यह अभिभाषण ऐसी सरकार का अभिभाषण है जो दल-बदल से
बनी है, दल-बदल के पाप से निकली है-
उपाध्यक्ष महोदय, हमारे यहाँ संविधान है, जनतन्त्र है, लोकतन्त्र है, भी
सरकार बनाने की प्रक्रिया है कि सरकार कैसे बनती है, कैसे चुनाव होते
हैं, लोग मत देते हैं और उन मतों के बाद जिस पार्टी का बहुमत होता है वही
पार्टी सरकार बनाती है. आपको जनता ने वोट नहीं दिए है. इस प्रदेश में
विधान सभा के लिए जब चुनाव हुए थे. तो जनता ने आपको वोट नहीं दिए थे.
पार्लिंयामैंट के चुनावों आपको समर्थन मिल गया लेकिन वह दिल्ली की सरकार
के लिए था. हिमाचल प्रदेश को विधान सभा के लिए हिमाचल प्रदेश की जनता ने
आपको नहीं चुना है. आप एक श्री दल-बदल के तरीके से सरकार की गद्दी पर
बैठे हैं.
एक बात राज्यपाल महोदय के अभिभाषण में कही गई है कि राजनैतिक स्थिरता आई
है. मैं पूछना चाहता हूँ कि यह कौन सी राजनैतिक स्थिरता है. क्या यह वही
राजनैतिक स्थिरता है जिसमें ९ प्रदेशों की विधान सभाओं को तोड़ा गया है,
उनको डी-स्टैबिलाईज किया गया है. दल-बदल की प्रक्रिया शुरू हो गई है,
दल-बदल के तरीके से सरकार को गिराया गया और आप लोग आज सरकार की गद्दी पर
जा बैठे हैं. इसीलिए स्वाभाविक है कि इस तरीके से जो सरकार गद्दी पर बैठी
है, मैं समझता हूं कि वह जनता को किसी प्रकार की दिशा नहीं दे सकती.
उपाध्यक्ष महोदय: सवाल आज इस बात का नहीं है कि कौन सरकार में आता है और
कौन जाता है. सवाल इस बात का है कि इस देश का क्या बनने वाला है. सवाल इस
बात का है कि इस देश की आने वाली पीढ़ी को हम क्या दिशा देने जा रहे हैं.
मैं जानता हूँ उस तरफ बैठे हुए ऐसे बहुत से लोग हैं दल बदलने पर जिनकी
आँखों में आँसू थे. मैं यह भी जानता हूँ कि बहुत से लोग जब दल बदल कर रहे
थे तो उनका दिल टूट रहा था. कोई भी आदमी ऐसे काम से खुश नहीं हो सकता,
प्रसन्न नहीं हों सकता. आज यदि हजारों और लाखों लोगों के नुमाइन्दें ही
इस प्रकार दल बदल करते हैं तो हम अपने सरकारी कर्मचारियों से कैसे उम्मीद
रख सकते हैं कि उनको हमने जिस काम पर लगाय है, वे ईमान-~दारी के साथ उस
काम को करेंगे. आज पुलिस के कर्मचारियों के बारे में कहा जाता है, दूसरे
कर्मचारियों के बारे में कहा जाता है कि वे अपने कर्त्तव्य को निभाये.
लेकिन दूसरी तरफ जनता को बनाने वाले नुमाइन्दे ही अगर अपने कर्त्तव्य को
छोड़ कर इधर से उधर और उधर से इधर होते रहेंगे तो इस देश को फिर कोई नहीं
बचा सकता. आज सवाल देश को बचाने का नहीं है, आज सवाल गद्दी पर बैठने का
भी नहीं है, मगर सवाल आने वाले कल का है. मैं यहाँ पर एक बात कहना चाहता
हूं. हमारे बारे में यहां बहुत सी बातें कही गई है. लेकिन ढ़ाई साल तक जब
तक भी हम शासन में रहे, बड़ी शान के साथ उस गद्दी पर बैठे, क्योंकि
हिमाचल प्रदेश की जनता ने हम को अपना समर्थन दिया था.
