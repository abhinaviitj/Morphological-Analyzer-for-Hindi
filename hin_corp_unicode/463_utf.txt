<छोम्मेर्चे><ईन्डुस्ट्र्य् अन्ड् हन्डिच्रङ्ट्स्><आस्हरनि भ्होर><ंअहिल खुटिर् ऊड्योग्><१९७७><ःइन्डि फुस्टक् भ्हन्डर्.><ढेल्हि><५८ टो ६४><२७००><भ्होर - ंअहिल खुटिर् ऊड्योग्>

कपड़े के खिलौने
कपड़े खिलौने बनाने का कार्य ऐसा है, जिसे बड़े पैमाने पर एक व्यवसाय के
रूप में भी अपनाया जा सकता है और एक छोटे घरेलू उद्योग के रूप में भी.
सामान्यत: यह काम महिलाएं ही करती हैं. एक गृहणी अपने फुर्सत के समय में
शौक के लिए या अपने बच्चों की प्रसन्नता के लिए भी कुछ खिलौने बना सकती
है और फुर्सत के समय का इस काम के लिए नियमित उपयोग कर इसे एक घरेलू
उद्योग के रूप में अपनाकर अपने परिवार की आय में वृद्धि भी कर सकती हैं.
इस प्रकार कपड़े के खिलौने बनाने का काम एक दिलचस्प हॉबी भी है, एक घरेलू
उद्योग भी और साथ ही एक व्यवस्था भी. यहां हम इस कार्य के तीनों रूपों पर
विचार करेंगे. खिलौने--एक हॉबी के रूप में
यह तो आप सभी जानते है कि बच्चों को खिलौने बहुत प्रिय होते हैं. परन्तु
क्या कभी आपने अपने पड़ोसियों, सम्बन्धियों और मित्रों के बच्चों को अपने
हाथ से बने खिलौने उपहार में दिये है? यदि दिये होगें तो आपको बच्चों की
इस प्रसन्नता का अनु-~मान अवश्य होगा, जो उन्हें खरीद कर दिये खिलौनों की
अपेक्षा अधिक मात्रा में इस प्रकार प्राप्त होती है. आप बच्चो को सामने
बैठाकर किसी खिलौने का निर्माण करें और उस काम में सामर्थ्यानुसार बच्चे
का सहयोग भी प्राप्त करें तो फिर देखिए उसका आनंद किस चरम सीमा तक
पहुंचता है! फिर नारी को तो प्रकृति ने बनाया ही ऐसा है कि उसे सृजन में
आनन्द मिलता है और यदि वह सृजन ऐसा हो, जिसमें उसके बच्चों को आनन्द की
प्राप्ति हो या जो उनके विकास में सहायक हो तो उसमें वह पूरे मनोयोग से
जुट जाती है. ये चलते-फिरते, हंसते-खेलते सजीव खिलौने--बच्चे भी तो नारी
की सृष्टि हैं न! इन खिलौने को हंसता-खेलता देखने के लिए वह क्या नहीं
करती? ऐसा प्रत्येक काम उसे प्रिय होगा, जो उसकी इस मातृत्व भावना की
तृप्ति करता हो. यही कारण है कि खिलौने बनाने की हॉबी प्रत्येक मां को,
प्रत्येक गृहणी को बड़ी प्रिय हो ती है.
एक मां अपने बच्चों की पहली शिक्षिका और मित्र होती है और बच्चों के
शिक्षण व विकास में इस तरह की सृजनात्मक हॉबी बड़ी उपयोगी सिद्ध होती है.
खेल-खेल में सृजन या निर्माण का आनन्द बच्चों की कल्पनाशक्ति के विकास
में बड़ा सहायक होता है, इसलिए किसी भी मां के लिए खिलौने बनाने का काम
उपयोगी और दिलचस्प हो सकता है. सामान्यत: घरों बचे-खुचे कपड़ों के
टुकड़ों या पुराने कपड़ों में से काम के टुकड़े निकालकर उनसे ये खिलौने
बनाये जा सकते हैं. थोड़े-से खिलौने बनाने की विधि सीखकर बिना खर्च के
बच्चों को बहलाए और उनका खिलौना तोड़कर देखने की जिज्ञासा पूर्ण कीजिए.
बच्चे खिलौने इसलिए तोड़ते हैं कि वे उसे तोड़कर भीतर से देखना चाहते
हैं. यदि उनके सामने घर में खिलौने का निर्माण हुआ होगा तो उनकी इस
जिज्ञासा की तृप्ति होगी. उनकी कल्पनाशक्ति का विकास होगा और उन्हें एक
विचित्र मानसिक सन्तोष व आनन्द प्राप्त होगा, जिसे वे अपने साथियों को
बताकर गौरव अनुभव करेंगे.
इस प्रकार घर में खिलौने बनाने की हॉबी के कितने लाभ हुए? बच्चे पुराने
खिलौने से जल्दी ऊब जाते हैं और उन्हें रोज नये खिलौने खरीद देने पड़ते
हैं जिसमें काफी खर्च होता है. आप घर में बच्चे को एक खिलौने बनाकर
दीजिए. वह पुराना या मैला हो जाय या बच्चे का मन भर जाय तो किसी दिन
फुर्सत में फिर दूसरा बना दीजिए और फिर इसी तरह तीसरा. आपका खर्च बचेगा.
बच्चे की मांग पूरी हो जायेगी. उसे खरीदकर लाये खिलौने की अपेक्षा मां से
जिद्द करके नया खिलौने बनवा लेने में विशेष प्रसन्नता होगी. अपने मिलने
वाले लोगों, सम्बन्धियों या मित्रों के बच्चों को उनके जन्म-दिन आदि पर
अपने हाथ से बने खिलौने का उपहार दीजिए. बच्चे ही नहीं, उसके माता-पिता
भी प्रसन्न होंगे. आपकी प्रशंसा होगी, सो अलग. इस तरह खिलौने पाकर बच्चे
ही प्रसन्न नहीं होंगे, आपको बनाने में भी विशेष प्रसन्नता, संतोष और
गौरव का अनुभव होगा. आइये अब देखें कि घर में खिलौने किस प्रकार बनावे जा
सकते है.
खिलौने बनाने के लिए प्रत्येक खिलौने की आकृति बनाना सीखना होता है जो
जरा कठिन काम है. पर आप सुविधा के लिए खिलौने की कुछ ट्रेसिंग (ट्रांसफर)
खरीद कर रख सकते हैं या इस पुस्तक में दिये नमूनों से खिलौने बना सकते
हैं. प्रत्येक खिलौने की विधि आगे दिये गए नमूनों के साथ बताई गई है. घर
में काम करने के लिए तो इतने नमूने सीख लेना ही पर्याप्त है. व्यवसाय के
लिए अधिक नमूने जुटाये जा सकते हैं. यहां केवल इन खिलौने में लगने वाली
सामग्री का हिसाब समझ लें. बनाने की विधि आगे दी गई है.
खिलौनों के लिए फटी हुई गरम पेंटें, फलालैन के कपड़े, रोएंदार सफेद व
रंगीन तौलिए के टुकड़े विशेष रूप से उपयोगी होते हैं. यों किन्हीं भी
पुराने कपड़ों के टुकड़ों को प्रयोग में ला सकते हैं. नए कपड़ों की
रंग-बिरंगी बड़ी कतरनें संभालकर रखिए; विशेष रूप से हल्के कत्थई
(ब्राउन), स्लेटी (ग्रे), भूरे और चितकवरें रंग की कतरनें खिलौने के लिए
उपयुक्त होती है. इनके अभाव में किसी भी रंग के कपड़े में से आप खिलौना
बना सकते हैं, क्योंकि इनमें सभी रंग चलते हैं. हां, एक बात का अवश्य
ध्यान रखना होगा कि खिलौने मजबूत व मोटे कपड़ों के ही ठीक बनेंगे,क्योंकि
पतले, पुराने और घिसे हुए कपड़ों में जब दबा-दबा कर रुई या भूसी भरी जाती
है तो वे फट जाते हैं या अन्दर का भूसा कहीं-कहीं उनमें से बाहर निकल आता
है.
सफेद रोएंदार तौलिए के टुकड़ों में से खरगोश, बिल्ली, कुत्ता आदि बनाइए व
सफेद फलालैन में से बत्तख, खरगोश आदि बड़े सुन्दर लगेंगे. बत्तख व खरगोश
तो सफेद ही होते है. बिल्ली व कुत्ते को ऊपर से रंगों द्वारा कुछ धब्बे
देकर चितकबरा बनाया जा सकता है. स्लेटी रंग की पुरानी गरम पैटों से हाथी,
गधा, बिल्ली आदि बनाइये. हल्के कत्थई या भूरे रंग में से कुत्ता, बिल्ली
हिरण, घोड़ा आदि बना सकते है. ब्राउन व चितकबरे रंग की फलालैन, वैलवेट,
केसमेंट आदि की कतरनें विशेष रूप से खिलौनों के लिए संभाल कर रखिए और
जरूरत के समय इस्तेमाल करिए. सिलाई की मशीन तो प्राय: घरों में होती ही
है.
कपड़ों के टुकड़ों के अतिरिक्त खिलौनों में भरने के लिए पुरानी खराब रुई
भी प्राय: घरों में होती ही है, उसे घुनवा कर रखवा लीजिए. यदि रुई न हो
तो कागज की बारीक कतरन, लकड़ी का बुरादा, मुंग या उड़द की दाल का छिलका,
भूसा आदि भी खिलौने में भरा जाता है. परन्तु अच्छे गठे हुए, सुन्दर व
मजबूत खिलौने बनाने हो तो बाजार से सस्ती वाली रुई खरीदकर भरिए. भरने के
लिए रुई अच्छी किस्म की होनी आवश्यक नहीं है. हां, उसे धुनवाकर साफ अवश्य
कर लेना चाहिए. बस कपड़ा और रुई ही खिलौनों की मुख्य सामग्री है. शेष
वस्तुओं में ऊपरी सजावट के लिए कुछ रंग कढ़ाई का धागा या आंखें बनाने के
लिए कुछ मोती व बटन चाहिए. खिलौने को पेंट करना आवश्यक नहीं है और शेष
वस्तुएं प्राय: घरों में होती है. कुछ खिलौने के लिए जैसे--खरगोश के कान
खड़े करने के लिए--या हाथी की सूंड मोड़ने के लिए--कुछ तार के टुकड़े
लगेंगे, जो लेकर रख लेने चाहिए.
खिलौने--एक घरेलू उद्योग के रूप में
ऊपर हमने यह देखा है कि खिलौने बनाने का काम स्त्रियों के लिए कई
दृष्टियों से उपयोगी और मनोरंजन काम है. साथ ही हमें यह भी मालूम हो गया
कि इस काम के लिए न तो बड़ी पूँजी की आवश्यकता है, न मशीनों की और न
विशेष स्थान या सामग्री की ही. इसलिए किसी भी दूसरे काम की अपेक्षा कपड़े
के खिलौने बनाने का काम गृही-~णियों के लिए विशेष सुविधाजनक है. जिन
वहनों की पारिवारिक आय कम है और वे इतनी शिक्षित नहीं है कि बाहर जाकर
कोई अच्छी-सी नौकरी प्राप्त कर सकें अथवा जिन स्त्रियों को आवश्यकता रहने
पर भी बच्चों के कारण घर से बाहर जाकर काम करने की सुविधा नहीं है, वे
अपने फुर्सत के समय का उपयोग करके घर में ही इस काम, को आसानी से कर सकती
है. खिलौना-केन्द्रों में किए गए कार्य से मैंने यह अनुमान लगाया है कि
एक महिला अपने अवकाश के समय में प्रतिदिन चार घंटे काम करके औसतन आठ
खिलौने बना सकती हैं. बिना पूँजी या कम-से-कम पैसों में चलाये जाने वाले
किसी भी घरेलू उद्योग से यह उद्योग अच्छा है. बाजार की दृष्टि से भी और
सुविधाजनक मनोरंजक कार्य की दृष्टि से भी इच्छुक बहनें यहां दी गई
जानकारी और खिलौने बनाने की विधियों से लाभ उठा सकती है.
इस प्रकार यदि बेचने के लिए खिलौने बनाने हों तो पुराने बचें टुकड़ों से
काम नहीं चलेगा. हां, पुराने कपड़ों में से छांटकर कुछ अच्छे टुकड़ों का
प्रयोग अवश्य किया जा सकता है. यों तो आजकल ये खिलौने प्लास्टिक स्पंज
आदि से भी बनाये जा रहे है, परन्तु सुविधा के लिए आप फलालैन ही प्रयोग
में लाइये. भूरे, स्लेटी, सफेद हल्के कत्थई और चितकबरें प्रिंट वाली
फलालैन खरीदिए. चितकबरे प्रिंट में ब्राउन व स्लेटी रंग की फलालैन आपको
बहुत-से नमूनों में काम आयेगी. फलालैन सस्ती भी पड़ती है और इसके बने
खिलौने सुन्दर भी होते हैं. कुछ खिलौनों में सख्त कपड़े, बारीक केसमेंट
आदि भी लगाने होंगे. झबरा कुत्ता आदि बनाने के लिए कटपीस में से रोएंदार
तौलिए के टुकड़े भी खरीद सकते हैं.
कपड़े का हिसाब खिलौनों की आकृति व नाप के अनुसार अलग-अलग होगा. आगे दिए
नमूनों को बिठाकर देख लेना चाहिए कि कौन-सा नमूना एक मीटर कपड़े में से
कितनी बार निकलता है. उसी हिसाब से कपड़ा खरीदना चाहिए. अनुमान के लिए इस
पुस्तक में दिये नमूनों का हिसाब यो रहेगा--एक मीटर कपड़े में से खरगोश
१०, घोड़े ४, हाथी ५ कुत्ते ६ नाप के अनुसार निकलेंगे. यह हिसाब पुस्तक
में दी गई आकृति से चार गुना बड़े नाप का है, क्योंकि पुस्तक में ड्राफ्ट
१/४ नाप से दिया गया है. आप प्रत्येक नमूने को चार गुना बड़ा करके प्रयोग
में लायेगें. नमूना बड़ा करने की विधि आगे बताई जा रही है. उपर्युक्त
हिसाब से यदि फलालैन का भाव एक रूपया पचास पैसे प्रति मीटर हो तो प्रति
घोड़े पर ३० पैसे और प्रति कुत्ते पर २३ पैसे का कपड़ा खर्चा हुआ. छोटे
नाप के खिलौने और भी सस्ते पड़ेंगे. अब यदि छोटे-बड़े नाप मिलाकर प्रति
खिलौने का औसत भराई-खर्च १० पैसे आता है तो शेष सारा मूल्य मजदूरी में ही
जायगा. इस प्रकार इस कार्य शीघ्र गति भी प्राप्त कर ली जाती है तो इसे
घरेलू उद्योग से पर्याप्त लाभ उठाया जा सकता है.
खिलौने सीने के लिए मशीन तो प्राय: घरों में होती ही है. एक दिन खिलौनों
की कटाई का काम करिये, दूसरे दिन केवल सिलाई का; तीसरे व चौथे दिन भराई
और पांचवें दिन ऊपरी सजावट आदि का. इस तरह काम बांटकर करने में सुविधा
रहेगी न काम शीघ्र बनेगा. बारी-बारी से प्रत्येक खिलौना तैयार करने में
समय, श्रम व पैसा अपेक्षाकृत अधिक नष्ट होता है. एक ही नमूना पांच दिन
में उपर्युक्त विधि से तैयार करें तो और भी आसानी रहेगी; अर्थात एक बार
में एक नमूने के तीन या चार दर्जन खिलौने तैयार हो जाएंगे. अगले पांच
दिनों में दूसरा नमूना ले सकते हैं और इस तरह एक महीने में ६ नमूनों के
लगभग २० से २४ दर्जन तक खिलौने तैयार हो सकते हैं. एक अकेली महिला का
घरेलू उद्योग के रूप में इतना उत्पादन पर्याप्त है. उत्पादन इससे कुछ कम
भी रहे तो भी दूसरे किसी भी घरेलू उद्योग से इसमें कम लाभ नहीं होगा.
किन्तु समस्या उत्पादन की नहीं, बाजार की होती है. यदि आप अपने निकटस्थ
दुकानों से संपर्क स्थापित कर अपने माल को खपाने की व्यवस्था न कर सकें
तो किसी सहकारी समिति या खिलौना-उत्पादन-केन्द्र का सदस्य बन जाना चाहिए.
तब बाजार मिलना आसान हो जायगा. काम की सफाई सुघड़ता और मूल्य (जो
प्रतिद्वन्द्विता में ठीक बैठ सके) पर ही माल की खपत निर्भर करती है. यदि
आप कम खर्च में सुन्दर माल तैयार करने की कला जान लेते हैं तो फिर बाजार
मिलने में कोई कठिनाई नहीं रहती.
खिलौने--एक व्यवसाय के रूप में
बड़े पैमाने पर व्यावसायिक रूप में यदि खिलौने-निर्माण का कार्य करना हो
तो कुछ विशेष बातों का ध्यान रखना होगा. बड़े रूप में काम करने पर भी
प्रति खिलौने पर कपड़े या रुई आदि का खर्च तो उतना ही आएगा, परन्तु यह
सामग्री थोक बाजार से लेने में पर्याप्त बचत हो जाती है. इसी प्रकार
खिलौनों पर लगने वाली मजदूरी का खर्च भी कम करके पर्याप्त लाभ उठाया जा
सकता है. अब प्रश्न उठता है, कैसे? अस्तु,
घर में एक स्त्री जब काम करती है तो उसे प्रत्येक काम बारी-बारी से स्वयं
करना होता है, जिससे वह एक खिलौने को कई बार हाथ में लेती है. परन्तु जब
कोई स्त्रियां या कारीगर मिलकर काम करते हैं तो कोई केवल कटाई का काम
करता हैं,कोई सिलाई का, कोई भराई का व कोई केवल आंख आदि बनाने का ही.
इससे दो लाभ होते है. एक तो काम शीघ्रता से सम्पन्न होता है, दूसरे
प्रत्येक कारीगर अपने-अपने काम में विशेष योग्यता प्राप्त कर लेता है,
जिससे काम में अधिक सफाई और सुघड़ता आती है. ऐसे काम में खिलौनों की
कलापूर्ण सजावट के लिए किसी निपुण कलाकार की सहायता भी ली जा सकती है. इस
प्रकार कुल मिलाकर माल सस्ता भी बनता है और किस्म भी अच्छी हो जाती है,
जिससे बाजार में मिलने में आसानी रहती है.
परन्तु इस काम की सफलता दो बातों पर निर्भर करती है. एक तो प्रत्येक
कारी-~गर अपने कार्य में पूर्ण प्रशिक्षित होना चाहिए उसे इस काम की
विधिवत ट्रेनिंग लेनी चाहिए व पर्याप्त अभ्यास करना चाहिए, ताकि माल
शीघ्र व अच्छी किस्म का बने. दूसरे यदि पूंजी और बाजार की व्यवस्था न हो
तो कुछ स्त्रियों या कारीगरों को मिल-~कर अपनी एक सहकारी समिति बना लेनी
चाहिए. सहकारी समिति बना लेने से ऐसे उद्योगों को सरकारी सहायता भी
प्राप्त हो जाती है तथा एम्पोरियम आदि पर माल बेचने की सुविधा भी मिल
जाती है, जिससे व्यवसाय में हानि होने की आशंका नहीं रहती.
सहकारी समिति को इस प्रकार संरक्षण मिलने से बाजार की घोर
प्रतिद्वन्द्विता का सामना नहीं करना पड़ता और काम करने वालों को उनके
श्रम का उचित मूल्य भी प्राप्त हो जाता है, जो सीधे--डायरेक्ट दुकानदारों
के पास माल बेचने पर संभव नहीं होता. सहकारी समिति चाहे तो अपना माल
स्वयं अपनी थोक दुकान खोलकर भी बेच सकती है. काम करने के लिए सुविधा की
दृष्टि से एक स्थान पर कारखाना जैसा भी लगाया जा सकता है और कारीगरों को
उनके घरों में बांटकर दिया जा सकता है. इसमें कोई विशेष सामग्री या
मशीनरी आदि न लगने से यह काम घरों में भी आसानी से हो सकती है. माल एकत्र
कर लेने के बाद खिलौनों को बटर पेपर या पतली प्लास्टिक की थैलियों में
पैक करके रखना चाहिए, ताकि खिलौने मैले न हों. साधन-~सामग्री के नाम पर
इस काम के लिए सिलाई मशीनें, बैठने के पटरे खिलौने भरने के लिए कुछ
पेंसिलें डंडियां और सलाइयां तथा माल रखने के लिए अल्मारियां ही
चाहिए--बस और कुछ नहीं.
खिलौनों के लिए नमूने
खिलौने बनाने से पूर्व हमें खिलौनों के कुछ नमूनों की आवश्यकता होगी. ये
नमूने बाजार में पूरे साइज के `ट्रांसफर' के रूप में मिल जाते हैं.
परन्तु कुछ वर्ष पहले ये ट्रांसफर विदेशों से आते थे. आजकल इनका आयात
बन्द हो जाने से अब ये बाजार में पूरे साइज के `ट्रांसफर' के रूप में मिल
जाते हैं. परन्तु कुछ वर्ष पहले ये ट्रांसफर विदेशों से आते थे. आजकल
इनका आयात बन्द हो जाने से अब ये बाजार में आसानी से उपलब्ध नहीं हो रहे.
इसलिए इस पुस्तक में कुछ खिलौनों के नमूने ट्रांसफरों के अनुसार ही,
किन्तु छोटे रूप में दिये जा रहे हैं. इन्हें प्रयोग में लाने से पूर्व
आगे बताई गई ग्राफ विधि से चार गुना या जितना चाहें उतना बड़ा कर लें.
विस्तार-भय से इस छोटी-सी पुस्तक में अधिक नमूने नहीं दिये जा सकते. कुछ
नमूने पत्र-पत्रिकाओं से भी संग्रहीत किये जा सकते हैं. एक गृहिणी को घर
में काम करने के लिए तो इतने नमूने ही पर्याप्त होंगे, परन्तु बड़े
व्यवसाय के लिए और अधिक नूमनों की आवश्यकता होगी. तब किसी कलाकार की
सहायता से इन नमूनों के आधार पर और दूसरे नूमने भी तैयार कराये जा सकते
हैं. अच्छी ड्राइंग जानने वाला कोई भी व्यक्ति इन नमूनों की सहायता से
नये नमूने तैयार करके दे सकते है. साधारण पक्षियों व जानवरों के चित्रों
से इन खिलौनों वाले पक्षियों व जानवरों के चित्रों से इन खिलौनों वाले
पक्षियों व जानवरों की आकृतियों में यह अन्तर होगा कि खिलौनों के लिए
बनाया गया चित्र सरल व कम-से-कम रेखाओं में होगा. दूसरे खिलौने की मोटाई
बनाने के लिए उस आकृति के सिर व निचले घड़ में कुछ अतिरिक्त हिस्से
जोड़ने होगें. ये अति-~रिक्त भाग प्रत्येक खिलौने की आकृति के अनुसार ही
भिन्न-भिन्न आकृतियों के होंगे. आगमी पृष्ठों में कुछ नमूनो के चित्रों
से यह बात आसानी से समझ में आ जायगी. उसके अनुसार नये नमूनों की आकृतियों
में भी ये अतिरिक्त में भी ये अतिरिक्त निकाले जा सकते हैं.
इस प्रकार खिलौने बनाना सीखने वालों के लिए यह आवश्यक नहीं कि वे नमूने
भी स्वयं तैयार करें या उन्हें ड्राइंग का भी ज्ञान हो. एक बार कुछ
मनचाहे नमूने खरी-~दकर या बनवाकर रख लें और उनसे हमेशा काम चलाएं.
नमूनों की ट्रसिंग वार-बार प्रयोग में आने पर फट जाती है, इसलिए उन्हें
मोटे पट्टे पर एक बार काटकर रख लेना चाहिए. यदि धातु की पत्तियां उनके
अनुसार कट-~वाकर रख लें तो कटाई में और भी सुविधा रहेगी.
खिलौनों की कटाई
कपड़े पर नमूने के हिस्सों को यों फैलाइये कि काटने में कम-से-कम कपड़ा
खर्च हो और कपड़े की प्रत्येक कतरन उपयोग में ले ली जाय. इस तरह काटने से
कपड़े की बचत होगी. कुछ नमूनों में कहीं-कहीं--जैसे खरगोश के कानों का
भीतरी भाग--दूसरे रंग के कपड़े में से काटना होता है; इस बात का भी ध्यान
रखकर काटने से कपड़ा बेकार नष्ट नहीं होगा. बैठे हुए नमूने के खिलौने में
नीचे का अस्तर फलालैन में से न काटकर इटैलियन, पॉपलीन या मलेशिया आदि में
से काटना चाहिए. इस प्रकार ऊपरी कपड़े की बचत हो जाती है व खिलौना नीचे
से शीघ्र मैला भी नहीं होता है. अधिकतर यह अस्तर मोटे, रफ कपड़े का व
गहरे रंग का ही लगाया जाता है.
एक बार में अधिक खिलौने काटने हो तो कपड़े को चार तह में बिछाकर इस्तरी
करें और फिर चारों कोनों पर पिन लगा लें. इसके बाद खिलौने के फर्म उस पर
फैला-~कर चारों ओर पेंसिल का निशान लगाते जायं. पूरे कपड़े पर निशान बन
जाने पर काम करने के लिए बिजली की मशीनें से भी कटाई का यह काम किया जा
सकता है. मशीन द्वारा एक बार में बारह तह तक कपड़ा काटा जा सकता है.
फलालैन की तो और भी अधिक तहें कट सकती है. परन्तु एक घरेलू उद्योग के रूप
में एक अच्छी बड़ी व तेजी कैंची से ही काम चल जाता है.
प्रत्येक खिलौने की कटाई व सिलाई उसके नमूने के अनुसार ही होती है. अत:
इसे यहां न लिखकर प्रत्येक नमूने के प्रकरण में बताया गया है. इसके लिए
प्रत्येक नमूने की कटाई व सिलाई को उसके चित्र के साथ ही समझना होगा.
नमूना बड़ा करने की विधि
यदि खिलौनों के नमूनों के पूरे नाप के ट्रांसफर न मिल सकें तो किसी भी
पत्र-पत्रिका में प्रकाशित नमूना लेकर या इस पुस्तक में दिए गए नमूने
लेकर बड़े कर लेना चाहिए. इसके लिए पीछे ग्राफ शैली में एक नमूना दिया
गया है. घोड़े के इस नमूने की कटाई चार भागों में है. `क' भाग के दो
टुकड़े दोनों साइडों के `ख' भाग के दो टुकड़े धड़ के निचले भाग के लिए
(मोटाई के लिए अति-~रिक्त भाग); `ग' भाग का एक टुकड़ा सिर व गर्दन के भाग
में जोड़ने के लिए (अति-~रिक्त भाग) तथा `घ' भाग के चार टुकड़े दोनों
कानों के लिए गए है. प्रत्येक भाग को २ सेंटीमीटर या ४ सेंटीमीटर के
चौकोर खानों वाले कागज पर उतारिये या नमूने रखकर चित्र में दिखाये अनुसार
उसके चारों ओर खाने खींच लीजिए. अब पूरे नमूने पर इसी तरह बराबर-बराबर
दूरी के छोटे खाने खींचिए और दोनों ओर उनके ऊपर नम्बर लगा लीजिए. इसके
बाद किसी बड़े कागज पर इतने ही नम्वर के इनसे चार गुना बड़े खाने नापकर
खींचिए और प्रत्येक खाने में आई हुई आकृति या नमूने का भाग सावधानी से
बना लीजिए.
