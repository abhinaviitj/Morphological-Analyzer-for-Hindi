<ळिटेरटुरे><ःउमोउर्><ठ्हनवि, श्हउकट्><खुटिय><१९९०><षस्ह्ट्रब्हस्ह शन्स्ट्हन्><ढेल्हि><१५४-१६१><२०१०><श्हउकट्, ठ्हनवि-खुटिय-ःउ-औ>

+ नरगिस ने शहनाज की तरफ इशारा करके कहा-"खुदा की मार तेरी जवान पर."
शहनाज ने फिर बड़ी सफाई से कहा-"खुदा की मार कहो या खुदा की रहमत. मगर हाँ गलती
तो इनकी रही कि उस मूर्ख गधे की बात पर क्रोधित हो गई, इनको चाहिए था खूब
बेवकूफ़ बनातीं और उसको यकीन दिला देतीं कि मैं खुद मरी जा रही हूँ तुम्हारी
मुहब्बत में. फिर देखतीं तमाशा."
जैदी ने ताईद की-"वाकई उस गरीब से तो दिलचस्पी लेने की जरूरत थी. वह गुस्सा
करने वाली चीज तो है ही नहीं."
हमने एक दिलचस्प प्लाट सोचकर कहा -"तो अब भी गया क्या है ? मै इसकी बागडोर
शहनाज बहन की ओर मोड़ देता हूँ."
शहनाज के कानो पर हाथ रखकर कहा-"अल्लाह न करे कि वह इधर मुड़े. मगर यह भी सुन
लीजिए कि बन्दी उससे दबने वाली नही है."
अहसन ने कहा-"दबने वाली तो आप भी नही, मगर फिर कानों पर हाथ क्यों धरे जा रहे
हैं?"
नहजम ने कहा-वाकई यदि आप ऐसी ही बहादुर हैं तो लोगों को एक दिलचस्प लतीफा आपकी
बदौलत मिल सकता है."
हमने अपनी स्कीम स्पष्ट करते हुए कहा-"उस गरीब को दरअसल किसी खास रुप की
आवश्यकता नहीं है, वह तो अपना दिल नीलाम पर चड़ चुका है जो बोली बोल देगा उसी
का हो जाएगा. मैं अब इनको यह समझा सकता हूँ कि तुम तलअत से बदला लो और तलअत
को दिखा-दिखाकर शहनाज की मुहब्बत का दम भरो, वह गरीब तुम्हारे लिए दिल में
जजबात रखती है, तुम्हारी तरफ से हर एक से लड़ाई करती है और इस तमाम गिरोह
में अगर तुम्हारा कोई हमदर्द है तो वह शहनाज."नरगिस ने कहा-"इस कमबख्त के लिए
क्या मुश्किल है आला दर्जे की छटी हुई है."
शहनाज ने कुछ शंशोपंज के साथ कहा-"अभी से छटी हुई बताई जा रही हूँ."
तलअत ने कहा-"खैर इनको तो बकने दो, मगर वाकई तुम उसको बेवकूफ बना सकती हो.
तुमने कालेज में महेश की जो गत बनाई थी उसको लोग भूल थोड़े ही गए हैं."
जैदी ने पुछा-"क्या गत बनाई थी. यानी अभी तक आप लोग अपने इस तरह के दिलस्चप
किस्से छिपाए हुए हैं. "
शहनाज ने खुद ही वह किस्सा शुरु कर दिया-"अरे साहब हमारे कालेज में एक साहब थे
महेश. सूरत-शक्ल बिज्जू-जैसी. बूटा-~सा कद, ठस गर्दन, संक्षेप में उनके बदन के
सारे भाग छोट-छोटे. मगर घर इतना धनाढय कि मत पुछो. दिन में दो-दो जोड़े बदले
जा रहे हैं, तरह-तरह की सैंट लगा रहे है, तरह-तरह के माल खाएं जा रहे है.
क्रीम और स्नो की खपत थी कि एक दर्जन औरतें भी इतना सामान महीना-भर में न खर्च
कर सकती होंगी जितनी यह मनहूस अपने चेहरे पर खर्च कर किया करता था. और
कभी-कभी तो यह हजरत लिपस्टिक से भी शौक फरमाते थे."
असहन ने कहकहा मारकर कहा-"यह उड़ाई अब तुमने और तो सब ठीक है, मगर
लिपस्टिक !"
तलअत ने शहनाज की ताईद करते हुए कहा-"जी नही, यह बिलकुल सच है. वह तो
अच्छा-खासा नौंटंकी का एक्टर मालुम होता था."
शहनाज ने कहा-"एक्टर नहीं एक्ट्रेस कहो. संक्षेप में यह कि वह बेचारे इस बिचारे
से कालेज तशरीफ लाते थे कि कालेज की तमाम गर्ल स्टूडेन्टस पर छा जायेंगे और
आपको देखकर कोई भी इधर-उधर न हो सकेंगी ओर आप कालेज के सबसे सुन्दर युवक
मान लिए जायेंगें. मगर बेचारे की हैसियत कालेज के अन्य लड़कों के बीच ऐसी ही
रही जैसी ताश के पत्तों मे जोकर की होती है. कुछ लड़कियों ने इनको सहेली समझना
शुरु कर दिया, पर कमबख्तो ने मुझ को और ही एक राय दी. अब बाकी किस्सा तलअत
से सुनिए."
तलअत ने कहा-"साहब हम लोंगों ने मशविरा तो खैर बाद में दिया है, पहले तो
मजाक-मजाक में ही उन हजरत पर इन्होने मरना शुरु कर दिया और हम लोंगों से
कहा करती थीं कि देख लेना मेरी मौत इसी सितमगर के हाथो आयेगी. आखिर हम लोगों
ने इनको राय दी कि तनिक मजा ही रहेगा. तुम जी कड़ा करके इनसे अपनी मुहब्बत
जाहिर कर दो. पहले तो यह बहुत रस्से तुड़ाती रहीं कि बहन यह मजाक ठीक नही है,
मगर जब सबने बहुत मजबूर किया तो आपने एक मुहब्बत-~नामा लिखा और किसी तरह
इनको पहुचावा दिया. बस फिर क्या था शुरु हो गया इश्क के और इश्क
साथ-ही-साथ कमबख्त की तमाम छिपी हुई हरकतें उभरने लगीं. हम लोंगों ने इनको मना
कर दिया था कि इश्क बस जवानी ही रखो. खतो-किताबत बिलकुल न हो, बल्कि पहला खत
भी किसी तरह वापस ले लो. इस लिए वह खत भी वापस ले लिया. मगर हाल यह है कि
पहले दो जोड़े बदलते थे अब सवेरे दूसरा लिबास है तो दोपहर को कोई ओर , और
संध्या को कोई तीसरा. मारे शौक के सोने की कमानी का चश्मा भी लगा लिया और इतर
की खुशबुयें कुछ और तेज हो गई. जिस ओर यह जा रही हैं उसी ओर छवि दिखाते-फिरते
हैं. अपने दोस्तों से भी मुहब्बत की चर्चा कर रहे हैं. कालेज समय से पहले पहुँच
कर इनका इन्तजार कर रहे हैं, और जब तक यह चल न ये आप चाँद के सामने चकोर
की तरह मडराते फिर रहे है. तोहफे भेज रहे है. काफी हाउस में पार्टियां दे रहे
है और अब सिवाय शहनाज के इनको कुछ और दिखाई ही न देता था."
शहनाज ने कहा-"अरे साहब, इस कमबख्त ने थोडे ही दिनों में काफी बदनाम कर दिया
जिसको देखिए वही मजाक उड़ा रहा है. आखिर मैने इन लोगों से राय ली कि इस मजाक
को किसी तरह खत्म होने दो, मगर मेरी इस बात से कोई सहमत नही हुई. आखिर जब
मैं बहुत रोई-गाई तो तै यह किया कि इस ड्रामा को क्लाईमेक्स (छ्लिमद्) पर लेजा
कर खत्म किया जाय. अतएव किया यह गया कि हजरत ने एक रुमानी खत लिखा जिसमें
कुछ जुदाई का दर्द, कुछ मुलाकात की उम्मीदें और कुछ निहायत भोंडी इश्क की बातें
लिखी थीं. वह खत ले जाकर प्रिसिंपल के सामने पेश कर दिया गया. बस जनाब फिर जो
इन हजरत की खबर ली गई वह बड़ी दर्दीली थीं. कालेज से बेचारे निकाले गये.
कालेज के लड़कों ने एक विदाई जल्सा किया. इसमें जबरदस्ती इनको बुलाकर बिदाई
के लेक्-~चर दिऐ. मरसिये पढ़े गये और इश्क का जनाजा सबने बड़ी धूम से उठाया,
मगर वह बेचारा बड़ा हैरान था कि आखिर यह इंकलाब एकदम कैसे हो गया. उसने हर एक
से यही कहा कि मैं बस एकबार शहनाज से मिलकर एक-आध सवाल करना चाहता हूँ.
इसके बाद मुझको इतमीनान हो जायेगा. इसलिए कुछ लड़कों औ अ लडकियों ने मिलकर
एक पार्टी इन्ही के खर्चे से कराई और उसमें हम दोनों इसट्ठे हुए तो महेश साहब
ने सीधे नहीं एक वकील के द्वारा सवाल यह किया कि आप वस यह बता दें कि निगाहों
पर इतना चढाया क्यों गया था और फिर यकायक गिरा कैसे दिया. इसके जबाब में
मैंने एक छोटी सी तकरीर की."
तलअत ने बात काटकर कहा-"अफसोस यह है कि वह तकरीर इसको अब याद नही है. वर्ना
मैं तो उसको अदबी (साहित्यिक) हैसि-~यत से भी बहुत बड़ा दर्जा देती हूँ. निहायत
अदब से खड़ी हुई और बड़े सुन्दर लहजे में आँख मिलाने पर लेक्चर दिया."
जैदी ने बड़े ध्यान से कहा-"आँख मिलाना यानी भई मैं समझा नही."
शहनाज ने कहा-"जी हाँ, मैने इस तकरीर में यह अर्ज किया था कि मुझे आँख मिलाने
की बिमारी थी जिसका असर बीमार पर भी पड़ा. चश्मा लगाना चाहतीं नहां थी और बिना
चश्मे के मेरा इलाज नामुमकिन था. यहाँ तक कि मै कमजोर नजर के सहारे ही अपना
जीवन चलाती रही और धीरे-धीरे मैं बीमारी की कमजोरी की बात भूल गई. पढ़ना
जारी रहा और जिन्दगी के तमाम काम भी होते रहे. इसी बीच महेश साहब से दिल के
कुछ मामले तय हो गये और मुहब्बत परवान चढ़़्अने लगी, मगर मुझे अपनी तकरीर का पता
न था., खुदा जाने कहाँ से एक शाह साहब अब्बाजान को मिल गये उनके दो ही तीन
दिन के इलाज से मेरी आँखें मिलाने की बीमारी ठीक हो गई. और उसके बाद जो
मैने महेशा साहब को देखा तो हैरान रह गई कि ये आदमी तो इस लायक नही है कि
इससे नफरत की जाय. मुहब्बत का क्या सवाल हो सकता है. मैने अपने ऊपर दिखाने
के लिए लानत मलामत की. और मुझे इनसे दिल से नफरत हो गई. इसकी सूरत देखकर
जी मितलाने लगा. इनसे मुहब्बत करने की बात सोचने से मेरे बदन में केंचुए-से
चलने लगते थे और मैं एक मिनट के लिए भी यह बरदाश्त न कर सकती कि यह
मेरे या मै इनके सामने एक मिनट भी रह सकें. इनकी शामत थी कि ठीक इसी मौके
पर इनका वह खत जो कालेज का पासपोर्ट बना , मुझे मिला और मैने वह खत प्रिंसिपल
के सामने रख दिया. प्रिन्सिपल साहब ने जो बर्ताव इनके साथ किया है, वह कुछ
ज्यादती है. मैं प्रिन्सिपल होती तो इन को शीशा दिखाकर छोड देती."
जैदी ने कानो पर हाथ रखकर कहा-"अरे तोबा ! भई ये मासुम पुतलियाँ, ये बेजबान
गायें तो निहायत खूँखार होती हैं. अच्छा फिर क्या हुआ ? उन हजरत की हालत कैसी
थी."
शहनाज ने कहा-"वह बस मुंह खोले सवालिया निशान बने बैठे थे और उन तमाम लोगों
के लिए जो वहाँ थे, मन-बहलाव का कारण बने हुए थे."
तलअत ने कहा-"झूठ...झूठ...अब आखिरी बात क्यों छिपा रही हो. उसने सब कुछ सुनकर
कहा कि बहुत अच्छा आपकी निगाहों ने तो आपको धोखा दिया, मगर मेरा दिल मुझे धोखा
नही दे सकता और न कोई शाह साहब मेरे दिल को इस तरह फेर सकते हैं जिस तरह
आपकी निगाहों को मुझसे फेर दिया है. मैं आपसे नफरत करने के बाद भी आपसे
मुहब्बत करने पर मजबूर हूँ.
शहनाज ने कहा-"फिर मैने शायरी शुरु कर दी. मुहब्बत का काफिया ढूँढ़कर मैने
कहा-कि खुदा करे मैं आपकी मरम्मत पर मज-~बूर न हो जाऊँ वैसे मेरी दुआयें
आपके साथ हैं. और आजकल वह शाहाबाद के घोड़ो के डाक्टर हैं."
नहजम ने कहा-"और इनका इश्क ?"
शहनाज ने कहा-"वह आजकल बाल-बच्चेदार हैं."
अहसन ने पूछा-"इश्क बाल-बच्चेदार है, यह क्या मतलब ?"
तलअत ने कहा-"मतलब यह है कि अब इनको शायद यह इश्कविश्क याद न होगा. शादी
कर ली है और बच्चे की रेल-पेल है."
हमने कहा-"खैर हमे अपने काम से मतलब ! आपका यह किस्सा और भी इसकी ताईद कर
रहा है कि आपको अपनी इस तरह की दिलचंस्पी की केन्द्र कप्तान को बनाना पड़ेगा.
यह न हो सकेगा कि इतना मजेदार लतीफा आपकी तनिक भी दिलचस्पी लेने से न पैदा
हो."
जैदी ने कहा-"सवाल यह है कि तुम लोग अब ऐसी शरारतें ही करते रहोगे या कुछ ठोस
काम करना है तुमको."
नहजम ने कहा-"जी नही, मैतो बराबर गम्भीरता से इस बात पर सोच रहा हूँ कि
नैनीताल में फूलो की एजेंसी ले लूं."
अहसन ने कहा-"मगर मेरा ख्याल है कि गोश्त के कारोबार में ज्यादा मुनाफा है और
दूध का व्यापार भी बुरा नहीं या फिर आटे की चक्की लगा ली जाय. इससे अधिक ठोस
काम और कोई नही हो सकता."
जैदी ने जलकर कहा-"आप लोग तो हैं मसखरे. मेरा मतलब ठोस काम से यह था कि जिस
तरह का मसखरापन आप साहबान करने वाले हैं, इस तरह की बहुत-सी गुत्थियाँ हमारे
सामने हैं, उनको सुलझाने की स्कीम कोई नही बनाता."
"हमने कहा-"वे गुत्थियाँ तो खैर सुलझ ही जायेंगी. मगर ड्रामे के लिए कामेडी की
जरुरत भी हुआ करती है. इसलिए आप इसमें दखल न दें."
जैदी ने कहा-"नही, मै दखल तो नहीं दे रहा, मगर सुझा रहा हूँ कि दिलचस्पियों में
इन गुत्थियों को बिल्कुल भुला ही मत देना."
अहसन ने कहा-"कितने पाक खयालात और क्या शरीफाना भाव है ! हालाँकि इस मंजिलसे
आप खुद गुजर चुकें है. मगर मुल्क और कौम का खयाल आपको अब तक है. ये हालात
स्वराज मिलने के बाद शायद ही काँग्रेस के रहैं."
नहजम ने कहा-"हाँ साहब तो फिर क्या तय हुआ कप्तान साहब और शहनाज के बहन बारे
में ?"
तलअत ने फैसला सुना दिया-"तय क्या होता ? इसकी मजाल है कि यह इंकार करे. कप्तान
लाख गया गुजरा सही, इनके महेश से तो अच्छा है."
इस बात पर सबको हँसी आ गई. और आखिरकार तय यहीं पाया गया कि हम काम चालू
करें, मगर अभी पूरी स्कीम भी न बनने पाई थी कि शहनाज की खालाजान की ओरसे तलअत
और शाहिदा,नरगिस और रुखशन्दाह का बुलावा आ गया. मगर शहनाज इनके साथ जाकर
फिर चुपचाप ही लौट आई न जाने क्या भेद था ?
घर आकर यकायक हमको यह खयाल आया जब तलअत रात सकुशल कहकर अपने कमरे में
जा चुकी थी. वरना हम उसी समय पुछते कि शहनाज की खालाजान ने जब तुम लोंगों
को बुलाया है तो शहनाज क्यों वापस लौट आई थी और कुछ चुपचाप-सी थी. मगर सवेरे
जब घूमने को हम दोनों बाहर निकले तो हमने पहला सवाल तलअत से यही किया. तलअत
ने एकदम चौंककर कहा-
"अरे हाँ यहाँ तो मैं आपको एकदम बताना ही भूल गई थी. बात यह थीं कि रात ऐसी
नींद आ रहीं थी कि मैं ऊँघती हुई घर आई थी वरना मैंने वहाँ से उठते ही यह तय
कर लिया था कि आपको सारे हालात तुरन्त बता दूँगी. आपको पता नहीं कल नरगिस
के यहाँ शह-~नाज की खालाजान असल में नजहम साहब को देखने आयी थीं. इस लिए कि
हम दोनों तो को कोई खबर ही नहीं है और वहाँ शहनाज के लिए नहजम साहब की मंगनी
भी आ चुकी है. खैर, इस बारे में तो नहजम साहब पर जुर्माना अलग से ही होगा. मगर
मुझे तो इस बात की खुशी है कि शहनाज की खालाजान ने नहजम साहब को ना पसन्द
नहीं किया. हम लोगों से उनकी हालत पूछती रहीं और उनके अन्दाज से यही मालूम
होता था कि वह रानी है. नरगिस की अम्मी-~जान ने तो खैर सब ही की बेहद तारीफ
की कि ये सब लड़के नेक और शरीफ खयालात के मालूम होते हैं, मगर आपकी बहुत तारीफ
कर रही थीं कि बहुत भोला-सा है यह लड़का अख्तर."
