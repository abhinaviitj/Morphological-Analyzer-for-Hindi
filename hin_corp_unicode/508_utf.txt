<शोचिअल् श्चिएन्चे><छुल्टुरे><ळ्.फ्.  ' ठ्.ण्.घुप्ट><भ्हर्टिय शब्हयट एबुम् शन्स्क्रिटि><१९९०><षेसेअर्च्ह् फुब्लिचटिओन्><झइपुर्.><१०८ टो ११३><२६००><अइस्ह्य ' घुप्ट-भ्हरटिय शब्ह्यट ' शन्स्क्रिटि>

रघुवंश--इस महाकाव्य में १९ सर्ग हैं. इसमें महाराजा दिलीप से श्री
रामचन्द्र तक के रघुवंश का वर्णन किया गया है और अन्त में उजड़ी हुई
अयोध्या का मार्मिक चित्रण है. दूसरे शब्दों में, इसमें राम, उनके
पूर्वजों और उत्तरा-~धिकारियों का वर्णन है. यह महाकाव्य कवि की प्रौढ़
कृति का उत्कृष्ट नमूना है. इसके कितने ही प्रसंग काव्य की दृष्टि से
विश्व-साहित्य में महत्त्वपूर्ण बन गए हैं. इन्दुमती के स्वयंवर का वर्णन
अति सुन्दर है. इन्दुमती के मरने पर आज का विलाप करुणा का सुन्दर स्रोत
है. इसी प्रकार राम के अयोध्या लौटते समय त्रिवेणी संगम का वर्णन
काव्य-कला का उत्कृष्ट नमूना है. रघुवंश का प्रत्येक पद मनोहर और आकर्षक
है. जैसे ऊँचे भाव हैं, भाषा भी उनके अनुसार सरल, प्राँजल और परिमार्जित
है. रघुवंश का दूसरा सर्ग तो भारतीय भावों का मधुर सूत्र है. विगत सोलह
वर्षो में कितने ही लाख व्यक्तियों ने इस महाकाव्य का अध्ययन किया है और
कालिदास की काव्य-कला एवं अमर लेखनी का लोहा माना है.
कुमारसम्भव--इस काव्य-ग्रन्थ में १७ सर्ग हैं. इसमें शिव-पार्वती से
स्वामी कार्तिकेय के जन्म का और उनके द्वारा तारकासुर के वध का वर्णन है.
पहले सात सर्गों में कार्तिकेय के जन्म तथा तारकासुर के वध आदि का चित्रण
है. इस महाकाव्य में वसन्त, हिमालय और पार्वती की तपश्चर्या का वर्णन
किया गया है. इसका शिव-पार्वती संवाद बड़ा मनोहर है. यह श्रृंगार रस का
काव्य है.
मेघदूत--यह एक खण्ड-काव्य है. इसमें एक यक्ष के स्त्री-वियोग का मार्मिक
वर्णन है. यक्ष एक मेघ के द्वारा अपनी प्रिया के साथ सन्देश भिजवाता है
और उस मेघ (बादल) विन्ध्यगिरी से अलकापुरी (हिमालय तक) का मार्ग बतलाता
है. कवि ने भिन्न-भिन्न स्थलों का मनोहारी वर्णन किया है. इसमें उज्जैन
को `स्वर्ग का एक सुन्दर अंश' कहा गया है. उज्जैन का प्राकृतिक वर्णन
अत्यन्त मनोहारी है. इस काव्य के भाव अति कोमल और मनोहर है तथा इनकी रचना
में अनुपम माधुर्य है.
अभिज्ञान शाकुन्तलम--कालिदास के नाटकों में `अभिज्ञान शाकुन्तलम्'
अत्यन्त लोकप्रिय है. इसकी कथावस्तु महाभारत के आदि पर्व से ली गई है.
सात अंकों में दुष्यन्त और शकुन्तला की प्रम-कहानी का वर्णन किया गया है.
नायक-नायिका का प्रेम में लिप्त होना और गान्धर्व प्रथा से विवाहित हो
जाना, बाद में दुर्वसा ऋषि के शाप से नायक का नायिका को भूल जाना आदि
प्रसंगों का अत्यन्त ही सुन्दर चित्रण किया गया है. हेमकूट पर्वत पर
नायक-नायिका का पुनर्मिलन भी बड़ा मनोहारी और प्रभावशाली है. इस नाटक की
भाषा, व्यवस्था और रचना बड़ी मन-~मोहक है. यद्यपि कथानक महाभारत से लिया
गया है तथापि नाटक को समग्रत: सुन्दर बनाने के लिए मूल कथा में कुछ
परिवर्तन कर दिया गया है. इन परिवर्तनों से कथा और अधिक रोचक तथा आकर्षक
बन गई है. इस नाटक का संस्कृत साहित्य नहीं कहला सकता. गत सोलह सौ वर्षों
से भारतीय साहित्य की रत्न-राशि में यह नाटक एक जाज्वल्यमान हीरे की
भाँति चमक रहा है. इस नाटक का अनुवाद संसार की सभी शिष्ट भाषाओं में हो
चुका है. यूरोप एवं अन्य देशों के विद्वानों ने इस नाटक पर आश्चर्य प्रकट
किया है और महाकवि काली दास के प्रति अगाध सम्मान प्रदर्शित किया है.
विक्रमोर्वशीय--इस नाटक में पुरूरवा और उर्वशी की प्रेम-कहानी का वर्णन
है. राक्षसों द्वारा सताई गई उर्वशी की रक्षा करने से पुरुरवा उसके
प्रेम-पाश से बँध जाता है. उर्वशी भी (जो देवलोक में नृत्याँगना है) अपनी
गलती के कारण स्वर्ग से मृत्युलोक में आकर पुरुरवा के साथ रहती है. एक
निषिद्ध वन में प्रवेश करने के कारण वह लता बन जाती है और पुरुरवा उसके
वियोग में पागल होकर इधर-उधर भटकता फिरता है. अन्त में दोनों का
पुनर्मिलन होता है. पुरुरवा से उर्वशी के एक पुत्र भी उत्पन्न होता है.
मालविकाग्निमित्र--इसमें मालविका और अग्निमित्र की प्रेम-कथा का वर्णन
है. इसकी कथावस्तु ऐतिहासिक है. अग्निमित्र के शुंग्वंशीय राजा था.
मालविका उसकी रानी की दासी थी. मालविका के सौन्दर्य से सशंकित होकर रानी
उसे राजा की दृष्टि से ओझल रखती है, पर राजा उसे देखकर उससे प्रेम करने
लगता है. अन्त में यह मालूम होता है कि मालविका भी राजकुमारी है तब दोनों
का विवाह हो जाता है. इस नाटक में तत्कालीन समाज का सुन्दर चित्र चित्रित
किया गया है.
कालिदास की साहित्यिक विरासत निस्सन्देह महान है जिस पर भारत को गर्व है.
यदि कालिदास को भारत का शेक्सपीयर कहा जाता है तो इसमें कोई अतिशयोक्ति
नहीं है.
कालिदासकालीन समाज और धर्म
कालिदास की रचनाएँ उनके समय की संस्कृति की परिचायक हैं. अत: ये रचनाएँ न
केवल साहित्यिक दृष्टि से महत्वपूर्ण है अपितु तत्कालीन समाज और धर्म की
जानकारी के स्रोत के रूप में भी पर्याप्त महत्त्वपूर्ण हैं. इनका
संक्षिप्त विवरण इस प्रकार है--
समाज-- कालिदास के समय में वर्ण-व्यवस्था अपने दृढ़ रूप में विद्यमान थी.
जिस वर्ण के लिए शास्त्रों में जो व्यवस्था निश्चित की गई थी, उसी के
अनुसार प्रत्येक वर्ण जीवन-यापन करता था. यज्ञ-कर्म में बलि-प्रथा भी
प्रचलित थी. अतिथि-सत्कार की भावना समाज में व्याप्त थी. ऋषियों, विद्वान
ब्राह्मणों का शासकों पर नियन्त्रण स्थापित था. राजा और प्रजा के मध्य
पिता और पुत्र के से सम्बन्ध थे. वर्णगत भेदभाव का नामोनिशान तक न था.
सभी कुलकर्म करने में अपना गौरव समझते थे. आश्रम व्यवस्था की रक्षा का
पूर्ण दायित्व राजा का होता था. आश्रम में सभी प्रकार की शिक्षा का
प्रबन्ध था. लोग ब्रह्मचर्य के बाद ही गृहस्थ आश्रम में प्रवेश करते थे.
आश्रमों का वातावरण पवित्र एवं शान्त होता था. आश्रमवासी वल्कल धारण
करते, नीवारधान्य खाते थे. तत्कालीन समाज में सभी को गुरु, माता, पिता,
बन्धु, पत्नी, दास, दासी, सन्तान एवं समाज के प्रति प्रेम और सहानुभूति
रखना आवश्यक था. `रघुवंश' में कैकेयी के प्रति राम द्वारा प्रदर्शित आदर
इसका उदाहरण है. यों तो सभी प्रकार के विवाह तत्कालीन समाज में प्रचलित
थे, परन्तु ब्राह्य-विवाह सर्वाधिक मान्य था.
इस समय धन-सम्पन्न वर्ग तथा शासक-वर्ग में बहु-विवाह का प्रचलन था.
समुद्र व्यापारी धनमित्र तथा राजा दुष्यन्त इसका उदाहरण हैं. पुत्र का
विशेष महत्व था तथा पुत्राभाव की स्थिति पर्याप्त दुर्भाग्यपूर्ण मानी
जाती थी. पुरुष स्त्रियों के प्रति शिष्ट व्यवहार करते थे. पर्दा-प्रथा
का भी प्रचलन था, क्योंकि शकुन्तला दरबार में अवगुण्ठनवती होकर गई थी.
पति का पत्नी पर पूर्ण अधिकार था समाज में स्त्रियों को बहुत आदर प्राप्त
था. पातिव्रत-धर्म का समाज में पर्याप्त महत्व था. वयस्क कन्याओं का
विवाह सम्पन्न किया जाता था, बाल-विवाह का अभाव था.
समाज में धार्मिक एवं आध्यात्मिक आदर्शों का महत्त्व था. त्याग, दान,
यज्ञ, पूजा, श्राद्ध, दर्पण आदि कर्मों का प्रचलन था. न्याय निष्पक्ष
परन्तु उदार था.
समाज अन्धविश्वासी था. शकुन और अपशकुन में जन-साधारण का विशेष विश्वास
था. कर के रूप में राजा उपज का छठा भाग लेता था.
धर्म-- कालिदासयुगीन समाज में अभ्युदय के लिए तथा उसकी रक्षा और कल्याण
के लिए धर्म को आवश्यक माना गया था. व्यावहारिक जीवन को संयमित रखने के
लिए धार्मिक-दृष्टिकोण का होना आवश्यक माना गया था परन्तु साथ ही धर्म
में तत्त्वज्ञान का आधार भी आवश्यक माना गया था.
कालिदास का समय हिन्दू धर्म का सन्धिकाल था. एक ओर बौद्ध-जैन धर्म के
आघातों से क्षीण हुआ हिन्दू धर्म अपनी धार्मिक व्यवस्थाओं को
पुनरुज्जीवित कर रहा था तो दूसरी ओर बौद्धों के तत्त्वज्ञान विषयक
विचारों का खण्डन कर इस ओर जनता को अभिरुचि उत्पन्न कर रहा था.
उस समय शैव, शाक्त, वैष्णव आदि हिन्दू धर्म के अंगों में परस्पर इतना
अधिक विरोध न था. ब्राह्मा, विष्णु, शिव की उपासना-पद्धति का प्रसार हो
रहा था. मूर्ति-पूजा का प्रचलन था.
योगविधि को मुक्ति साधना का एकमात्र माध्यम माना जाता था. कर्मवाद और
पुनर्जन्म के सिद्धान्तों में जन-साधारण का विश्वास था. माना जाता था कि
किए हुए कर्मों का फल सबको भोगना पड़ता है तथा केवल ज्ञानाग्नि ही कर्मों
को नष्ट कर सकती है.
इस प्रकार कालिदासकालीन समाज और धर्म उपनिषद्, स्मृति, गीता आदि भारतीय
साँस्कृतिक ग्रन्थों से प्रभावित था.
तुलसीदास और उनका रामचरितमानस
संक्षिप्त जीवन-वृत्त-
मध्ययुगीन भारतीय संस्कृति के प्रतिनिधि कवि तुलसीदास (१५३२-१६२३) का
जीवनवृत्त अभी तक अपेक्षाकृत अन्धकार में ही है. वे मुगल सम्राट अकबर के
समकालीन थे, यद्यपि उनके जन्मकाल और जन्मस्थान के बारे में अनेक मत है,
अनेक भ्रान्तियाँ है. माता-पिता आदि के सम्बन्ध में भी मतैक्य नहीं है.
जनश्रुति के अनुसार उनके पिता का नाम पं. आत्माराम दूबे था, उनकी माता का
नाम हुलसी था और उनका जन्मस्थान राजापुर या सोरों था. जाति के सम्बन्ध
में यह लगभग निश्चित है कि वे ब्राह्मण थे. तुलसी का बाल्यकाल कष्टों में
बीता और वे घर से निष्काषित होकर भटकते रहे. अन्त में वे रामानन्द
सम्प्रदाय में दीक्षित हुए. तुलसी ने अपने गुरु को नर-रूप-हर नाम से
सम्बोधित किया है और इसी आधार पर उनके गुरु का नाम बाबा नरहरिदास बताया
जाता है. कहा जाता है कि तुलसीदासजी का विवाह दीनबन्धु पाठक की कन्या
रत्तनावली से हुआ था. वे अपनी पत्नी से इतना अधिक प्रेम करते थे कि एक
बार जब वह इनसे बिना पूछे अपने पिता के घर चली गई तो रात के समय भरी नदी
को पार कर वे भी अपनी ससुराल जा पहुँचे. वहाँ उनकी पत्नी ने उन्हें बुरी
तरह फटकारा और बहुत बुरा-भला कहा. यहीं से इन्हें वैराग्य हो गया.
तत्पश्चात वे अनेक स्थानों का भ्रमण करते रहे और अपने ग्रन्थों की रचना
की. तुलसी के जीवन का उत्तरकाल काशी में बीता जहाँ उन्होंने लगभग २५ उच्च
साहित्यिक ग्रन्थ रचे.
गोस्वामी तुलसीदास एक महान कवि ही नहीं, महानसन्त भी थे. आज वे करोड़ों
हिन्दुओं की श्रद्धा के पात्र हैं. तुलसी के व्यक्तित्व और उनके साहित्य
में कवि और सन्त का अद्भूत मिश्रण है और उनके सुविख्यात ग्रन्थ
रामचरितमानस ने भारतीयों के ह्रदय पर व्यापक प्रभाव डाला है. तुलसीदास की
गणना हिन्दी साहित्य के महाकवि के रूप में की जाती है वे भक्तिकाल के जो
हिन्दी साहित्य का चरम उत्कर्ष काल था, प्रतिनिधि कवि हैं. उन्होंने
भक्ति मार्ग की रामभक्ति शाखा का नाम अमर कर दिया. महाकवि तुलसी ने अपनी
रचनाओं में हिन्दी में प्रचलित लगभग सभी शैलियों का प्रयोग किया है.
उन्होंने `प्रबन्ध' और `मुक्तक' दोनों प्रकार की रचनाएँ की हैं.
तुलसी-साहित्य विशाल है, जिसमें उनकी प्रमुख कृतियाँ १२
हैं--रामचरितमानस, विनय पत्रिका, कवितावली, गीतावली, कृष्ण गीतावली,
दोहावली, रामललानहछू, वैराग्य संदीपनी, पार्वती मंगल, जानकी मंगल, वरवै
रामायण एवं रामाज्ञा प्रश्न.
तुलसी-साहित्य का परिचय
तुलसी की साहित्यिक विरासत के रूप में कुछ प्रामाणिक ग्रन्थों का परिचय
पर्याप्त होगा--
१. रामचरितमानस--यह तुलसी का सर्वोत्कृष्ट काव्य है, जिसने उन्हें सदैव
के लिए अमर बना दिया. भाषा, भाव, प्रबन्ध-कौशल, छन्द एवं अलंकार योजना
तथा शैली आदि सभी दृष्टियों से रामचरितमानस महाकाव्य हिन्दी साहित्य का
अद्वितीय ग्रन्थ है. इस काव्य में रामकथा का विस्तृत वर्णन है, राम को
आदर्श रूप में चित्रित किया गया है. यह स्थायी साहित्य है जिसका प्रचार
भारतीय जन-~जीवन में उसी प्रकार है जैसे ईसाइयों में बाईबिल का.
रामचरितमानस में महाकाव्य के शास्त्रीय गुणों का भली प्रकार निर्वाह हुआ
है. यह ग्रन्थ सात खण्डों में विभाजित है. चूँकि कथानक का मूल केन्द्र
मर्यादा पुरुषोत्तम रामचन्द्र जी का चरित्र है, अत: इसका नामकरण
रामचरितमानस बहुत उपयुक्त है. तुलसीदासजी ने इस काव्य-ग्रन्थ में अपने
युग और समाज का यथार्थ चित्रण किया है, साथ ही समन्वयात्मक दृष्टिकोण भी
अपनाया है. उन्होंने तत्कालीन आतंकित जनता के सम्मुख धर्म के समन्वित रूप
की स्थापना की है. रामचरितमानस में हम पाते हैं कि तुलसीदासजी ने एक
समाजशास्त्री की भाँति समाज की स्थिति को परखा, समाज के हर रस का आस्वादन
किया और अपने अनुभवों, उपदेशों और समन्वयवादी दृष्टिकण को मानव समाज को
सौंप दिया. तुलसीदासजी का यह सम्पूर्ण काव्य समन्वय की विराट चेष्टा है.
रामचरितमानस की तुलना संसार के किसी भी महाकाव्य से की जा सकती है. इसमें
मानव के मूल भावों का विवेचन है तथा इसके द्वारा मानव समाज का जीता-जागता
स्वरूप प्रस्तुत किया गया है. यह महाकाव्य भाषा और भाव का अनुपम संयोग
है. इसमें मानव के सभी विकारों और अनुकरणीय गुणों का सुन्दर भाषा में
चित्रण है. मानस की भाषा भारत के अधिकाँश वासियों की भाषा है, अत: इस
ग्रन्थ का लाभ न केवल साहित्य प्रेमियों ने बल्कि जन-साधारण, सभी काव्य,
प्रेमियों और भक्तों ने उठाया है. रामचरितमानस के किसी भी काण्ड को लें,
वह अपने स्थान पर सुन्दर है.
इस महाकाव्य में कवि ने समाज की हर स्थिति के पात्रों का सृजन किया है.
पुत्र के रूप में राम, लक्ष्मण, भरत, पुत्री सीता, पिता दशरथ, जनक, माता
कौशल्या, सुमित्रा, कैकेयी, भाई राम, लक्ष्मण, भरत, विभीषण, सुग्रीव,
मित्र सुग्रीव, विभीषण, स्त्री सीता जनता अयोध्या की जनता, राजा दशरथ,
शत्रु रावण, देशद्रोही विभिषण, दुष्ट भाई बाली, शूर्पणखाँ इस प्रकार समाज
में जितने प्रकार के भी चरित्र उपलब्ध हो सकते हैं, उन्हें कवि ने
खोज-खोजकर इस महाकाव्य में सफलतापूर्वक चित्रित किया है.
मानस महाकाव्य में तुलसी ने काव्य और दर्शन दोनों का समन्वय किया है.
इसमें उस लोक धर्म का प्रतिपादन है, जिसकी निर्गुण पंथ के कवियों ने
अवहेलना की थी. इस महाकाव्य में पारस्परिक सम्बन्धों की उदासीनता को दूर
कर परिवार तथा सम्पूर्ण जनता को कर्त्तव्य की वेदी पर लाकर खड़ा कर दिया
गया है. कवि का सन्देश है कि जीवन को जीवन मानकर चलो. मानस की कथा
जन-जीवन की कथा है. महाकाव्य में उसका तारतम्य कहीं टूटने नहीं पाया है.
व्यर्थ के चित्रण का अभाव है. जिस बात को कवि कहना चाहता है उसका आभास
पहले से ही मिलना आरम्भ हो जाता है, अत: जब वह बात सामने आती है तो वह
भार-~स्वरूप नहीं मालूम देती है. इसमें सभी रसों का निर्वाह हुआ है.
प्राय: नौ के नौ रस इस ग्रन्थ में कहीं न कहीं अवश्य मिलते हैं.
अर्थालंकार के साथ-साथ अनुप्रासों पर कवि ने विशेष बल दिया है. यह
महाकाव्य दोहा और चौपाइयों में लिखा गया है जिसमें शान्त रस की प्रधानता
है. यह संगीतमय महाकाव्य में आदर्शोन्मुख जीवन की व्याख्या है. कवि ने
केवल हिन्दी भाषियों का ही नहीं वरन् समूचे मानव समाज का महान् हित किया
है. रामचरितमानस से प्रकट हो जाता है कि तुलसी भारतीय संस्कृति के
प्रतिनिधि कवि हैं. यह महाकाव्य हिन्दु संस्कृति का प्राण ग्रन्थ है.
वैदिक युग से मध्यकाल तक हिन्दु समाज में जो भी चिन्तन हुआ, उसका ज्ञान
यह महाकाव्य अपने में समेटे हुए हैं. इसमें भारतीय संस्कृति का सम्पूर्ण
रूप अंकित है. यह चारों वेदों और शास्त्रों का सार है जो साधारण बोलचाल
की भाषा में जन-साधारण को उपलब्ध है. इसीलिए रामचरितमानस को
`निगमागमसम्मत' कहा गया है.
२. विनय-पत्रिका--तुलसी की विनय-पत्रिका एक निवेदन काव्य है जिसमें भक्त
अपने आराध्य देव को, अभ्यर्थना और अर्चना कर रहा है. ब्रजभाषा में लिखे
हुए इस मुक्तक ग्रन्थ में लौकिकता की अपेक्षा आध्यात्मिकता पर विशेष बल
दिया गया है. तुलसी ने स्वयं को दीन, हीन, पातकी और दया का याचक भक्त रूप
में प्रस्तुत किया है तथा आराध्य रूप में श्रीराम को उद्धारक, पतितपावन,
अनाथों के नाथ और दयालू कहा है. विनय-पत्रिका में समर्पण का भाव छलक रहा
है जो हमें इस बात की प्रेरणा देता है कि अपने आदर्शों के प्रति हमारे
ह्दय में पूर्ण भक्ति-~भाव होना चाहिए. जो हमारे लिए श्रद्धास्पद आदरणीय
है, उसके प्रति निष्कपट व्यवहार हमारा पावन कर्त्तव्य है. मानव-समाज में
विनय को प्रमुखता दी जानी चाहिए, क्योंकि विनय में आत्मा का परिष्कार
होता है और सात्विक वृत्तियों का विकास होता है.
३. कवितावली--तुलसी के इस काव्य-ग्रन्थ में भी रामचरित का ही वर्णन है.
मनोहर और मधुर कवित्त-सवैयों में भगवान् राम का गुणगान किया गया है.
इसमें नवरसपूर्ण उच्चकोटि की कविताएँ है, जिनके द्वारा राम के जीवन का
सम्पूर्ण चित्र उजागर होता है. इसकी भाषी बड़ी भावप्रवण है तथा इसका
प्रत्येक पद गेय बन गया है. पदों राग-रागनियों को भी बाँधा गया है.
४. गीतावली--इसका रचनाकाल अधिकतर विद्वान संवत् १६४६ में मानते हैं.
ब्रजभाषा में गाने योग्य पदों में इसकी रचना की गई है. इसमें भी राम के
चरित्र का वर्णन है. इसमें कृष्ण काव्य का प्रभाव पूर्ण रूप से दिखाई
देता है, क्योंकि इसके बहुत से छन्द सूर के बाल-वर्णन के अनुरूप हैं.
५. कृष्ण गीतावली--इसमें कृष्णचरित्र का स्फुट पदों में वर्णन किया गया
है. ब्रजभाषा में गेय पदों की रचना की गई है. यह रचना भी गीतावली के साथ
की है.
