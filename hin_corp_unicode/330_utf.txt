<औङ्ङिचिअल् अन्ड् ंएडिअ ळन्गुअगेस्><आड्मिनिस्ट्रटिवे><आनोन्><८ट्ह् षेपोर्ट् श्. छ्. ' श्. ठ्. छोम्म्. ८५ - ८६><१९८७><ंइन्. ओङ् थेल्ङरे><णेत् ढेल्हि><३८ टो ४०><२६००><आनोन् - ८ट्ह् षेप्. श्. छ्. ' श्. ठ्. छोम्म् ८५ -८६>

आयोग के उपर्युक्त प्रस्ताव के उत्तर में गृह मंत्रालय में
तत्कालीन राज्य मंत्री ने आयोग को सूचित किया कि:--
"अनुसूचित जातियों पर किए गए अपराधों के मामलों पर केन्द्रीय सरकार ने
गंभीरतापूर्वक विचार किया. पिछले पांच वर्षों के दौरान मार्गदर्शी
निर्देशों के कार्यान्वयन में अर्जित किए गए अनुभव तथा अनु-~सूचित
जातियों के प्रति अपराधों पर पड़े इनके प्रभाव के आधार पर पुन: इस समस्या
की समीक्षा की गई. इसके अनुपालन में गृहमंत्री के अ.शा.पत्र
संख्या-३-११०११/४/८५-पीसीआर (डेस्क), दिनांक १५ अप्रैल, १९८५ के तहत हाल
ही में राज्य सरकारों/संघ राज्य क्षेत्रों के प्रशासनों को संशोधित
मार्गदर्शी निर्देश जारी किए गए. राज्यों से अनुरोध किया गया कि समुदायों
की बीच दरार उत्पन्न करने में सहायक सामाजिक उत्तेजनाओं का विश्लेषण
करें.
४.५ आयोग के प्रस्ताव की प्रतियां सभी मुख्यमंत्रियों (उत्तरपूर्वी
क्षेत्र को छोड़कर, लेकिन असम सहित), पंजाब के राज्यपाल, दिल्ली के
उपराज्यपाल और पांडिचेरी के मुख्यमंत्री को भेजी गई. राज्यों का ध्यान
केन्द्रीय गृह मंत्री के अ.शा. पत्र सं. ३-११०११/४/८५-पीसीआर (डेस्क)
दिनांक १५ अप्रैल, १९८५ की ओर भी आकर्षित किया गया जिसमें अनुसूचित
जातियों के विरूद्ध अपराधों को रोकने और उन पर नियंत्रण रखने के लिए
विस्तृत मार्ग-~दर्शी निर्देश दिए गए है. एक अन्य अ.शा. पत्र सं.
१७०१२/३९/८४-टी.डी. दिनांक ८ मई, १९८५ में भेजा गया जिसमें अनुसूचित
जनजातियों पर हो रहे अत्याचारों पर चिंता व्यक्त की गई थी. राज्य सरकारों
से यह अनुरोध किया गया कि अनुसूचित जातियों/अनुसूचित जन-~जातियों पर
अत्याचार की बुरा का सामना करने के लिए किए गए विशेष उपायों और उनकी
कारगरता के बारे में आयोग को सूचना भेजें. इस संबंध में केवल आन्ध्र
प्रदेश, हिमाचल प्रदेश, मध्य प्रदेश, महाराष्ट्र, चंडीगढ़, दिल्ली, गोवा
दमन व दीव तथा लक्ष्यद्वीप से उत्तर प्राप्त हुए.
४.६. आन्ध्र प्रदेश सरकार ने बताया कि अनुसूचित जातियों और अनुसूचित
जनजातियों पर अत्याचार रोकने के लिए सभी सम्भव कदम उठाए जा रहे हैं.
अनुसूचित जाति और अनुसूचित जनजाति के लोगों के उत्पीड़न के मामले में
कठोर और निश्चित कार्रवाई करने के लिए जिला कलेक्टरों और जिला पुलिस
अधीक्षकों को कठोर निर्देश दिए गए हैं. सभी जिलों के नागरिक और पुलिस
अधिकारियों को भारत सरकार की हिदायतें बता दी गई हैं तथा अत्याचार का
शिकार हुए लोगों को राहत देने व उनका पुनर्वास करने के बारे में विस्तृत
निर्देश दिए गए हैं.
४.७. हिमाचल प्रदेश सरकार ने आयोग का यह सुझाव स्वीकार कर लिया है कि किए
गए अपराध की प्रथम सूचना रिपोर्ट में उत्पीड़ित व्यक्ति और अपराधी की
जाति का उल्लेख एक पृथक कालम में किया जाए. इस सुझाव को लागू करने के लिए
आवश्यक कदम उठाए जा रहे हैं. उत्पन्न हो रहे तनाव, जिसके अत्याचार में
परिवर्तित होने की संभावना हो, के बारे में पहले से गुप्तचर सूचना एकत्र
करने के लिए राज्य के गुप्तचर विभाग को भी निर्देश दे दिए गए हैं. हाल ही
में दोषमुक्ति में समाप्त हुए मामलों की राज्य सरकार ने आवधिक समीक्षा
करने का काम आरम्भ किया है ताकि भविष्य में कमियों को दूर किया जा सके.
४.८. मध्य प्रदेश भी एक ऐसा राज्य है जहां अत्याचार की स्थिति से निपटने
के लिए व्यापक उपाय किए हैं. जिलों में कलेक्टरों और पुलिस अधीक्षकों को
अत्याचार रोकने के लिए उत्तरदायी बनाया गया है तथा उन्हें यह हिदायत दी
गई है कि अत्याचार की घटना होने पर तत्काल घटना-~स्थल पर पहुंचें. अन्य
महत्वपूर्ण कदम इस प्रकार हैं--अत्याचार की दृष्टि से संवेदनशील
क्षेत्रों का पता लगाना ताकि उत्पीड़ित लोगों के असंतोष और वास्तविक
शिकायतों का आकंलन करने के लिए जिला अधिकारी वहां का दौरा कर सके; विशेष
शाखा द्वारा अग्रिम रूप से गुप्तचर सूचना एकत्र करना; एक राजपत्रित
अधिकारी की अध्यक्षता में एक दल द्वारा अत्याचार के मामलों की जांच करना
तथा उक्त दल में अनुसूचित जाति/अनुसूचित जनजाति का एक सदस्य शामिल करना;
भूमि संबंधी विवादों को शीघ्र निपटाना; हथियारों के लाइसेंस रद्द करना
तथा अनु-~सूचित जातियों/अनुसूचित जनजातियों पर अत्याचार करने वालों के
हथियार जब्त करना और आवश्यकता पड़ने पर अनुसूचित जाति और अनुसूचित जनजाति
के लोगों को हथियार देना; अनुसूचित जातियों और अनुसूचित जन-~जातियों के
शोषण की स्थिति को समाप्त करना तथा न्यूनतम मजदूरी का भुगतान सुनिश्चित
करना और संवेदनशील क्षेत्रों में विशेष पुलिस स्टेशन स्थापित करना. राज्य
सरकार ने यह निर्णय भी किया है कि अनुसूचित जाति के व्यक्ति के विरुद्ध
किए गए अपराध के मामले में यदि किसी व्यक्ति को सजा हो जाती है तो उसे
राज्य में विभिन्न कल्याण योजनाओं के लाभों से वंचित कर दिया जाएगा,
उदाहरण के लिए वह सरकारी समितियों से ऋण प्राप्त करने का हकदार नहीं
रहेगा और सहकारी समितियों में उसकी सदस्यता भी समाप्त हो जाएगी. अत्याचार
पीड़ितों के पुर्वास की ओर भी समुचित ध्यान दिया जा रहा है. राज्य सरकार
"मध्य प्रदेश हरिजन/आदिवासी राहत योजना" चला रही है जिसके अन्तर्गत
शारीरिक रूप से पीड़ित अनु-~सूचित जाति और अनुसूचित जनजाति के लोगों को
राहत मंजूर की जाती है. अत्याचार के कारण जिन लोगों की सम्पति को नुकसान
पहुंचा हो उन्हे भी राहत दी जाती है.
४.९ भूमि के अवैध हस्तांतरण तथा ऋण ग्रस्तता के कारण समाज के कमजोर
वर्गों विशेषकर अनुसूचित जन-~जातियों को प्राय: शोषण का शिकार बनना पड़ता
है. इस दिशा में भी मध्य प्रदेश सरकार ने विशेष कदम उठाए हैं. भूमि के
अवैध हस्तांरण के संबंध में "मध्य प्रदेश भूमि राजस्व संहिता (एमपी लैण्ड
रेवेन्यू कोड)" में समुचित व्यवस्था है. उक्त संहिता की धारा १६५ के
अनुसार अनुसूचित क्षेत्रों में एक आदिवासी द्वारा एक गैर-आदिवासी की भूमि
का हस्तांतरण नहीं किया जा सकता. यहां तक कि जो क्षेत्र अनुसूचित नहीं
हैं वहां भी कलैक्टर की अनुमति के बिना एक आदिवासी अपनी भूमि का
हस्तांतरण एक गैर-आदिवासी को नहीं कर सकता. मध्य प्रदेश भूमि राज्सव
संहिता में धारा १७०-क और १७०-ख जोड़ दी गई है जिसमें जालसाजी में
हस्तांतरित की गई भूमि आदिवासी भू-स्वामी को वापस दिलाने की व्यवस्था की
गई है. कर्जदारों के हितों की रक्षा करन के उद्देश्य से "मध्य प्रदेश
साहूकार अधिनियम" में संशोधन किया गया है. इसी प्रकार राज्य सरकार ने
मध्य प्रदेश ग्रामीण ऋण विमुक्ति अधिनियम, १९८२ बनाया है जिसमें यह
व्यवस्था है कि सीमान्त कृषकों, ग्रामीण दस्तकारों, भूमिही न कृषि
मजदूरों और छोटे किसानों को १६ अगस्त, १९८२ से पहले दिया गया प्रत्येक ऋण
अदा कर दिया समझा जाएगा. चूंकि इन श्रेणीयों में आने वाले अधिकांश लोग
आदिवासी हैं, अत: इससे उन्हें बहुत राहत मिली है. इस अधिनियम के अधीन
बनाए गए नियमों के अनुसार कलैक्टरों को यह अधिकार दिया गया है कि वे
गिरवी रखी गई सम्पति उसके स्वामी को वापस दिला सकते हैं. राज्य वित्त
एजेंसियों के माध्यम से आदिवासियों को ऋण स्वीकृत करने की व्यवस्था की गई
है.
४.१०. अत्याचारों पर नियंत्रण रखने के लिए महारष्ट्र सरकार ने विस्तृत
मार्गदर्शी निर्देश जारी किए हैं. स्थिति पर नियंत्रण रखने और आवश्यक
अनुवर्ती कार्रवाई करने के लिए राज्य सरकार ने एक विशेष प्रकोष्ठ स्थापित
किया है. प्रतीत होता है कि अनुसूचित जातियों, अनुसूचित जन-~जातियों और
अन्य कमजोर वर्गों के लोग अपने अधिकारों के प्रति आमतौर पर जागरूक हैं.
वे पुलिस स्टेशनों में शिकायतें दर्ज कराने से नहीं झिझकते और मामले पर
कार्रवाई कराने के लिए अपने संगठनों, नेताओं तथा राज-नैतिक प्रधिनिधियों
के माध्यम से संबंधित अधिकारियों पर जोर डालते हैं.
४.११. संघ राज्य क्षेत्र चंडीगढ़ और दिल्ली के प्रशासनों ने भी आवश्यक
कदम उठाए हैं. चंडीगढ़ में उप पुलिस अधीक्षक के अधीन एक विशेष प्रकोष्ठ
बनाया गया है. दिल्ली में हरिजनों को आवंटित की गई भूमि के विवादों को
निपटाने के लिए खण्ड विकास स्तर पर पांच राजस्व-~एवं-हरिजन प्रकोष्ठ बनाए
गए हैं. प्रशासनिक तंत्र को सुदृढ़ करने की एक योजना को योजना आयोग ने
मंजूरी दे दी है. दिल्ली प्रशासन ने अत्याचार का शिकार हुए अनु-~सूचित
जातियों और अनुसूचित जनजातियों के पुनर्वास की एक विस्तृत योजना भारत
सरकार, गृह मंत्रालय की स्वीकृति के लिए भेजी है.
४.१२. आयोग को खेद के साथ कहना पड़ रहा है कि अधिकांश राज्यों/संघ राज्य
क्षेत्रों ने उन सभी मुद्दों पर अपेक्षित सूचना नहीं भेजी जिन्हें आयोग
ने अपने पत्र में उठाया था. जबकि असम, बिहार, जम्मू और कश्मीर, कर्नाटक,
पंजाब, तमिलनाडू, उत्तर प्रदेश, पश्चिम बंगाल और पांडिचेरी जैसे कुछ अन्य
राज्यों से अभी तक कोई उत्तर प्राप्त नहीं हुआ.
अनुसूचित जातियों पर अत्याचारों का प्रभाव-क्षेत्र
४.१३. १९८२--१९८५ के दौरान अनुसूचित जातियों पर किए गए अत्याचार के
मामलों की संख्या अनुलग्नक-ई में दी गई है. १९८४ की अपेक्षा १९८५ में
अत्याचार के मामलों की संख्या घटी है. सबसे अधिक मामलों की सूचना मध्य
प्रदेश (४८९०) से प्राप्त हुई. इसके बाद उत्तर प्रदेश (४१३५), राजस्थान
(१४३७) और बिहार (१४०२) का नम्बर आता है. तमिलनाडु और गुजरात में १९८२ से
अत्याचार के मामलों की संख्या लगातार बढ़ रही है, जबकि जम्मू और कश्मीर
में यह संख्या लगातार घट रही है. आन्ध्र प्रदेश, बिहार, हरियाणा, हिमाचल
प्रदेश, पंजाब, राजस्थान, उत्तर प्रदेश और पश्चिम बंगाल में १९८३ के
मुकाबले १९८४ में अत्याचार के मामले बढ़े हैं लेकिन १९८५ में ये मामले
अलग-अलग मात्रा में कम हुए हैं. अनुसूचित जातियों पर हुए अत्याचार के कुल
मामलों में से लगभग एक तिहाई मामले मध्य प्रदेश में हुए जहां १९८२--१९८४
के दौरान इनकी संख्या निरंतर बढ़ती रही और १९८५ में इन मामलों की संख्या
में बहुत कमी आई. उक्त विवरण से पता चलता है कि उड़ीसा में १९८३ और १९८४
के मुकाबले १९८५ में अत्याचार के मामलों की संख्या बढ़ी है. केरल में
१९८२--१९८४ के दौरान अत्याचार के मामलों में मामूली घट-बढ़ होती रही,
लेकिन १९८५ में इनकी संख्या में काफी वृद्धि हुई. शेष राज्यों/संघ राज्य
क्षेत्रों में से पश्चिम बंगाल में पिछले तीन वर्षों के दौरान यह प्रवृति
लगभग स्थिर रही जबकि १९८५ में इन मामलों में उल्लेखनीय वृद्धि हुई.
४.१४ हत्या, हिंसा बलात्कार, आगजनी जैसे बड़े अपराधों तथा भारतीय दण्ड
संहिता के अन्य अपराधों की संख्या १९८५ के दौरान कुल मिलाकर कम रही.
अनुलग्नक-~२ में १९८२--८५ के दौरान हुए अत्याचार के मामलों का अपराधवार
विवरण दिया गया है. अनुलग्नक-३ में अपराधों का राज्यवार विवरण दिया गया
है. गुजरात, हरियाणा, कर्नाटक, महाराष्ट्र, पंजाब, राजस्थान, तमिलनाडू,
उत्तर प्रदेश और पं. बंगाल के राज्यों में पिछले वर्ष के मुकाबले १९८५
में हत्या के मामलों की संख्या बढ़ने की सूचना मिली; जबकि आन्ध्र प्रदेश,
बिहार, केरल, मध्य प्रदेश और उड़ीसा में इसी अवधि के दौरान हत्या के
मामलों में कमी होने की सूचना मिली है. बिहार और मध्यप्रदेश के मामले में
वृद्धि काफी उल्लेखनीय है. गुजरात, हिमाचल प्रदेश, कर्नाटक, महाराष्ट्र,
उड़ीसा और उत्तर प्रदेश में १९८४ के मुकाबले १९८५ में हिंसा के मामलों
में मामूली वृद्धि होने की सूचना मिली है. लेकिन आन्ध्रप्रदेश, बिहार,
हरियाणा, केरल, मध्य प्रदेश, राजस्थान, तमिलनाडु और पं. बंगाल में इन
मामलों की संख्या कम हुई. जहां तक अनुसूचित जाति की महिलाओं के साथ
बलात्कार का संबंध है, राजस्थान में पिछले वर्ष के मुकाबले १९८५ में इस
प्रकार के मामलों की संख्या में उल्लेखनीय वृद्धि हुई, जबकि बिहार
मध्य-~प्रदेश और महाराष्ट्र में यह संख्या घटी है. अन्य राज्यों की
संख्या में मामूली घट-बढ़ हुई है. गुजरात, कर्नाटक और उत्तर प्रदेश में
पिछले वर्ष की अपेक्षा १९८५ में आगजनी के मामलों की संख्या में वृद्धि
हुई, जबकि बिहार, महाराष्ट्र और राजस्थान में यह संख्या घटी है. अन्य
राज्यों में आगजनी के मामलों में मामूली घट-बढ़ हुई. बिहार,
मध्य-~प्रदेश, महाराष्ट्र और उत्तर प्रदेश में भारतीय दंड संहिता के तहत
आने वाले अन्य अपराधों की संख्या में कुछ कमी आई.
अनुसूचित जनजातियों पर अत्याचार का प्रभाव क्षेत्र
४.१५ १९८२--८५ के दौरान अनुसूचित जनजातियों पर हुए अत्याचार के मामलों की
संख्या अनुलग्नक-४ में दी गई है. यद्यपि १९८२ और १९८३ की तुलना में १९८४
के दौरान अनुसूचित जनजातियों पर अत्याचार के मामलों की कुल संख्या में
गिरावट आई है लेकिन १९८५ में इस संख्या में घट-बढ़ होती रही. बिहार और
उड़ीसा में १९८२--८५ के दौरान निरंतर वृद्धि होती रही जबकि राजस्थान में
ये मामले धीरे-धीरे कम होते रहे. गुजरात में १९८२ के आंकडों के मुकाबले
१९८३ में अत्याचार के मामलों की संख्या घटी है, लेकिन इसके बाद इन मामलों
की संख्या में निरंतर वृद्धि होती रही. मध्य प्रदेश और महाराष्ट्र में
१९८२ और १९८३ के आंकड़ों की अपेक्षा १९८४ के आंकड़ों में गिरावट आई लेकिन
१९८५ में पुन: इन आंकड़ों में वृद्धि हुई. आंध्र प्रदेश में १९८२ से १९८४
तक इस प्रकार के मामलों की संख्या निरन्तर बढ़ती रही लेकिन १९८५ में यह
संख्या काफी घट गई थी. केरल में पिछले वर्ष की अपेक्षा इस वर्ष मामूली
वृद्धि दर्ज हुई.
४.१६ अनुसूचित जनजातियों पर किए गए अत्याचारों का अपराधवार विवरण
अनुलग्नक-५ तथा अपराधों का राज्य-~वार विभाजन अनुलग्नक-६ में दिया गया
है. इस विवरणों से पता चलता है कि १९८४ के मुकाबले १९८५ में हत्या और
हिंसा के मामलों में केवल मामूली घट-बढ़ हुई है. अनुसूचित जनजातियों की
महिलाओं के साथ बलात्कार के मामलों की संख्या १९८२ से १९८४ तक धीरे-धीरे
बढ़ती रही तथा १९८५ में यह संख्या काफी कम रही. आगजनी की स्थिति में
घट-बढ़ होती रही; १९८२ के आंकड़ो के मुकाबले १९८३ में आगजनी के मामलों
में तेजी से वृद्धि हुई और इसके बाद १९८४ में यह संख्या तेजी से घटी और
पुन: १९८५ में इसमें उल्लेखनीय वृद्धि हुई. हत्या के मामले में आंध्र
प्रदेश, बिहार, गुजरात और केरल में मामूली वृद्धि दर्ज हुई जबकि मध्य
प्रदेश में १९८२ के मुकाबले १९८३ में हत्या के मामलों की संख्या में
वृद्धि हुई लेकिन इसके पश्चात् इसमें निरंतर कमी होती रही. हिंसा के कुल
मामलों में से लगभग दो तिहाई मामले मध्या प्रदेश में घटित हुए. यहां १९८४
के मुकाबले १९८५ में हिंसा के मामलों में अधिक वृद्धि हुई. जिन राज्यों
में पिछले वर्ष के मुकाबले हिंसा के मामलों में मा मूली अथवा नगण्य कमी
दर्ज की गई उनके नाम हैं आंध्र प्रदेश, बिहार, गुजरात, महाराष्ट्र और
राज्यस्थान. आंध्र प्रदेश, बिहार, गुजरात, केरल, मध्य प्रदेश और उड़ीसा
में अनुसूचित जनजाति की महिलाओं के साथ बलात्कार के मामलों की संख्या में
कमी आई जबकि राजस्थान में इसमें उल्लेखनीय वृद्धि हुई. इसी प्रकार बिहार,
मध्य प्रदेश महाराष्ट्र में १९८३ के मुकाबले १९८४ में आगजनी के मामलों की
संख्या में कमी हुई जबकि १९८३ के दौरान इस संख्या में उल्लेखनीय वृद्धि
हुई. राजस्थान में १९८२ में यह संख्या लगातार घटती रही है.
४.१७ आयोग इस बात से बहुत चिंतित है कि अनुसूचित जनजातियों पर किए गए
अपराधों की संख्या निरंतर बढ़ती जा रही है. राज्य सरकारों को चाहिए कि इस
स्थिति को गंभीरता से लें और उपचारात्मक उपाए तेज करें. अपराध और
अपराधियों से कारगर ढंग से निपटने के लिए एक सर्व-~विदित तरीका यह है कि
संगठित अपराधों की सम्भाव्यता और सम्भावना के बारे में पहले से गुप्तचर
सूचना एकत्र की जाए ताकि समय रहते समुचित रूप से निवारक कार्यवाई की जा
सके. इसके अलावा अपराधों को ठीक प्रकार से दर्ज करना तथा कुशलता से
जांच-पड़ताल करना और अपराधियों को जल्दी सजा दिलाना, अन्य आवश्यक बातें
हैं.
४.१८ अनुसूचित जातियों पर अत्याचार के मामलों को पुलिस द्वारा निपटाए
जाने की स्थिति अनुलग्नक-७ में दी गई है. अत्याचार के मामलों की
जांच-पड़ताल को लंबित रखने की बढ़ रही प्रवृत्ति से भी आयोग चिंतित है.
मध्य प्रदेश, महाराष्ट्र, उड़ीसा, राजस्थान और तमिलनाडु जैसे राज्यों में
पुलिस के पास जांच-पड़ताल के लिए लंबित पड़े मामलों की संख्या पिछले
वर्षों से चले आ रहे बकाया मामलों की संख्या से भी अधिक हो गई है.
कर्नाटक में पुलिस द्वारा निपटाए गए कुल मामलों में से ९२.८% मामलों में
आरोप पत्र न्यायलय में प्रस्तुत किये गए. हिमाचल प्रदेश महाराष्ट्र,
उड़ीसा, पंजाब और राजस्थान में जिन मामलों में आरोप पत्र दाखिल किये गये
उनकी संख्या ८०% से लेकर ८६% के बीच है. तमिलनाडू और उत्तर प्रदेश में
चालान किए गए मामलों की संख्या ७०% और ८०% के बीच है.
