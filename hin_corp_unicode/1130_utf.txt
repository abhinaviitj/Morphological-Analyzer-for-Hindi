<ठ्रन्स्लटेड् ंअटेरिअल्><ळिटेरटुरे><खुवेम्पु><ऐक् आग्यअट्  भोओक् ठ्रुस्ट् - खन्नड खहनियन्><णेत् ढेल्हि><४८-५३><२१००><खुवेम्पु - ऐक् आग्यअट्  - ळ्ट्-औ> 

 लिंगा अपने बेटे नागा के साथ गोठ में चला गया. तब तक नागम्मा ने पानी रख
 कर "पत्तल लगा दिए" कहा. सुब्बण्णा ने उठ कर लोटे के पानी से कुल्ला किया
 और खाना खाने गए. तिम्मू और सीता दोनों बच्चे ओसारे में आ कर लालटेन की
 रोशनी में गप्पें मारने लगे. थोड़ी देर में लिंगा और उसका बेटा नागा गोठ में
 आये. हाथ पाँव धोकर ओसारे में लकड़ी के फट्टे पर बैठ गए. लिंगा और नागा के
 साथ तिम्मू और सीता की बड़ी घनिष्ठता थी.तिम्मू ने पूछा, "लिंगा क्या नदी
 पूरी चढ़ आई है?"लिंगा, `नहीं भैया, हमेशा जित्ती ही है ?"लिंगा के पास
 बैठी सीता ने उनकी बातों की ओर ध्यान नहीं दिया. उसका मन कहीं और ही था.
 वह एक बार लिंगा के पाँव के गिट्टों की तरफ देखती और दूसरी बार उसके हाथ
 के जोड़ों की ओर. अंत में ज्यादा कौतूहल हो जाने से उसने पूछ ही लिया,
 "लिंगा यह निशान कैसे हैं, तेरे पाँव और हाथ की गाँठों पर?"लिंगा का मुँह
 एकदम उतर गया. मुँह से कोई बात ही नहीं निकली. आँखों में आँसू भर आए. अपने
 भूले पुराने दुख को रोक कर दीनता से बोला, "इनसे आपको क्या लेना देना सीता
 बिटिया."तिम्मू को लिंगा की स्थिति देखकर दया के साथ ही साथ अचरज हुआ.
सीता के बदले उसने पूछा, "संकोच काहे को करता है? हमें बताता क्यों नहीं
 ?""आप से क्यों नहीं बताऊँगा भैया जी ? यह तो जेल की कड़ियों और हथकड़ियों
 के निशान हैं."लिंगा जैसे सीधे-सादे आदमी की जेल की बात सुनकर तिम्मू के
 फूल जैसे दिल पर बिजली-सी गिरी. उसने पूछा, `तुम भी जेल गए थे ?' वह कौन
 सा भला मानस था जिसने तुम्हें जेल भेजा था?""मैं पहले माविनहल्ली में रंग
 नायक के घर काम करता था. मैं वहीं पांच छः साल से मजूरी किया करता था.
 क्या करें भैया जी. ऐसे-वैसे लोगों की संगत में पड़कर शराब पीना सीख गया
 था. एक दिन सुबह-सुबह चढ़ा ली. दिमाग को छड़ गयी. पता नहीं कलाल ने उसमें
 क्या मिला दिया था, नशा तेज करने को. मालिक के बेटे का नाम शेष नायक है.
 उनको भी चढ़ी हुई थी. पीछे से कहीं से आकर जो मुँह में आया बकने लगे. मुझे
 भी नशे में पता नहीं चला कि वे मालिक के बेटे हैं. मेरे भी जो मुँह में
 आया बक गया. बाद में दोनों में हाथा पाई हो गयी उन्हें बहुत चोट लगी. मुझ
 पर उन्होंने रिपोर्ट कर दी. मैं गरीब आदमी था इसलिए जेल हो गयी.अंतिम दो
 बातें कहते हुए उसका गला भर्रा गया. उसकी आँखों में आँसू आ गये और बच्चों
 की तर बिलख-बिलख कर रो पड़ा. उसे देखकर उसका बेटा नागा भी रोने लगा.
 सीता की आँखें भी छलछला आयी. तिम्मू कुछ सोचता हुआ चुप बैठा था. लिंगा का
 मन जरा शांत हुआ. तिम्मू ने बच्चों के स्वभाव के अनुसार प्यार से पूछा,
 "लिंगा जेल में तुम्हें बहुत कष्ट दिया गया ?"भैया, अब वह याद करके रोने
 से क्या फायदा ? मेरे जेल से आने तक मेरी पत्नी मर गयी थी. मेरा बेटा अनाथ
 होकर यहाँ वहाँ भटक रहा था.""तो कितने बरस की जेल हुई थी ?""दो साल की
 भैया जी. क्या उसके बाद ही कुछ सुख मिला ? वह भी नहीं सारे रिश्तेदारों
 ने मुझे दुत्कार दिया. जेल को काट कर आया था. मैं बेटे को साथ लेकर भटकता
 फिरा. बाद में किसी ने कहा शिव नूर सुब्बण्णा गौडा के यहाँ चला जा. सो यहाँ
 आ गया. तुम्हारे पुण्यात्मा पिता ने रोटी कपड़ा देकर मुझे बचा लिया."लिंगा
 के कहानी खत्म करते ही तिम्मू ने एक लंबी साँस लेकर कहा, "लिंगा अब तुम
 हमारा घर छोड़ कर कभी मत जाना. नागा भी यही रहेगा."गरज, बिजली, आँधी,
 वर्षा रात भर इनका ही भैरवनाद सा चलता रहा. घर में सब सो गये. केवल लिंगा
 और सुब्बण्णा दो ही ओसारे में जागते हुए बैठे थे. दोनों बीच-बीच में जाकर
 नदी का पानी देख कर आते थे. नदी का पानी चढ़ता ही आ रहा था. गौडा ने पूछा,
 "लिंगा नाव कहाँ बाँधी है ? शायद घर छोड़ना पड़े."लिंगा जरा घबरा कर बोला,
 "उस खट्टे आम के पेड़ की जड़ से बाँधी थी. पानी शायद वहाँ तक चढ़ आया होगा.
 अब वहाँ कैसे पहुँच पाएंगें ?" यह कहकर वह लालटेन लेकर भागा. सुब्बण्णा
 भी उसके पीछे-पीछे भाग लिए. बाढ़ का पानी आम के पेड़ की जड़ तक आ चुका
 था. दोनों को कुछ देर कुछ भी सूझा नहीं. चुपचाप खड़े नदी की ओर देखते
 रहे. इतने में घर के पिछवाड़े कुछ गिरने की जोर की आवाज सुनाई पड़ी. दोनों
 इधर भागे. पिछवाड़े की दीवार गिर पड़ी थी.पानी आंगन में भर रहा था.गोडा को
 लगा अब देर करने से सर्वनाश हो जायेगा.हर कमरे में जाकर उन्होंने घर वालों
 को जगाया. वे सब आधी नींद में ही ओसारे में भागे. गौडा सब को ढाढस बंधा
 रहे थे. उन्होंने लिंगा की ओर देखा. लिंगा वहाँ न था. उन्होंने "लिंगा,
 लिंगा" कहकर आवाज लगायी. कोई उत्तर न मिला. तब तक हवा का वेग प्रचंड हो
 उठा था. बाहर के आँगन वाला नारियल का पेड़ टूट कर घर की टीन की छत पर गिर
 पड़ा. बड़े जोर की आवाज हुई. तिम्मू, सीता और नागा तीनों चीख पड़े. नागम्मा
 भगवान का नाम लिए जा रही थी. गौडा उनको दिलासा देता लिंगा को खोजना आवाजें
 लगाता बाहर निकल पड़ा. जाकर देखा तो लिंगा आम की जड़ से नांव खोल रहा था.
 घर की खिड़की की लोहे की सलाखों में रस्सी बांध कर वह उसकी सहायता से आम
 के पेड़ तक जा पहुँचा था. थोड़ी देर में नाव खोल कर उसमें कूद पड़ा. पर
 खिड़की से बंधी रस्सी को उसने वैसे ही थाम रखा था.हवा के तेज झोंकों के बीच
 लिंगा चिल्लाया, "मालिक रस्सी पकड़ कर खींचिए." गोडा ने ऐसा ही किया. नाव
 किनारे पर आ लगी. तभी भीतर से सात-आठ लोग चिल्ला पड़े.गौडा "लिंगा नाव
 को तुम दरवाजे पर लगाओ" कहते हुए भीतर घुस गए. वे फाटक से भीतर घुसने को
 ही थे कि देखा, नौकरानी सोमक्का मुँह बाये आँखें फाड़े हाँफती भागी चली आ
 रही हैं.गौडा को देखते ही वह चीखी, ऊपर वाली दीवार गिर पड़ी है. ओसारे में
 पानी घुस रहा है. गौडा ओसारे में आकर "तुम सब फाटक की तरफ भागो. जल्दी से,
 जल्दी लिंगा नाव ला रहा है. ऐ नागा, तू इधर आ." बोले.नागा गौडा के पास
 गया.नागम्मा तिम्मू, सीता, लोकम्मा, सोमक्का की बेटी दासम्मा सभी फाटक की
 ओर भाग लिए. सोमक्का तो बच्चे के लिए छोटी पोटली लाने गयी तो लौटी नहीं.
 गौडा ने ओसारे में रखी बड़ी अल्मारी के पट खोलकर भीतर रखी दो पेटियां
 बाहर निकाली और फिर से पट बंद करके ताला लगा दिया. वही रखे लोहे के बक्श
 का ढक्कन खोला और कुछ याद करके फिर से ताला लगा दिया.गौडा बोले, "नागा एक
 पेटी उठा." उसने एक पेटी उठा ली, दूसरी गौडा ने उठा ली. लिंगा सबको नाव
 में बिठाकर उसका सिरा थामे खड़ा था. गौडा ने भाग कर दोनों पेटियाँ नाव में
 बिठा दिया. बाद में स्वयं उसमें उछल कर चढ़ गये. लिंगा को भी नाव में चढ़ने
 को कहकर चप्पू लेकर एक सिरे पर बैठ गये. इतने में सीता नागुम्मा से बोली,
"माँ सोमक्का कहाँ है? तभी घर के ढहने से एक चीत्कार सुनायी पड़ा. उसकी
 बेटी दासम्मा ने भी सोमक्का की आशा छोड़ दी.नाव बड़ी छोटी थी. सिर्फ पाँच
 छः आदमी बैठने भर को थी. बाढ़ के दिनों में तो सिर्फ दो को ही पूरी होती
 थी. इस समय उसमें सात भरे थे. ऊपर से दो पेटियाँ भी थी. लिंगा के लिए
 जगह ही न थी. उसे समझ में ही न आया. वह खड़ा-खड़ा सोच रहा था कि क्या यह
 नाव सुरक्षित पार पहुँच सकेगी?लिंगा को देर करते देख कर गौडा ने घबरा कर
 डाँटा "ऐ लिंगा देर काहे को कर रहा है, जल्दी चढ़."लिंगा बोला, "मालिक,
 जगह ही नहीं है. पहले ही नाव में भार ज्यादा है. अगर मैं भी बैठ गया तो
 नाव पार कैसे पहुँचेगी?""तो अब क्या करें, कुछ भी हो जाय चढ़ चलो भगवान की
 मर्जी." कहते हुए गौडा ने नदी की ओर देखा. उनका शरीर काँप उठा.लिंगा बोला,
"तो मालिक एक काम कीजिए आप सब लोगों के किनारे लगाने के बाद नाव किसी के
 हाथ से भेज दीजिए. तब तक मैं यही रहूँगा, आप डरिए नहीं."गौडा को गुस्सा आ
 गया. लिंगा को जोर से डाँट कर नाव पर चढ़ने की आज्ञा दी. लिंगा चुपचाप
 नाव के दूसरे सिरे पर चप्पू संभाल कर बैठ गया. गौडा ने अपनी बंदूक से दस
 बारह गोलियाँ दाग दी.नाव चल पड़ी. वह वर्षा, वह हवा, वह अंधेरा व इनके
 बीच गोलियों की ढम-ढम ने मलय नाद के गंभीर पर्वतों के बीच प्रतिध्वनि
 उत्पन्न की. दूर के गाँवों के लोग जाग उठे और बंदूक की आवाज सुन कर हैरान
 हुए.शिवनूर से दो मील दूर के गाँव नुग्गेहिल्ल के घर में अपने ओसारे में
 सोये रामेगौडा और उसका भाई सिद्धे गौडा गोलियों की आवाज से जाग पड़े और
 हैरान होकर उठ बैठे.सिद्धे गौडा ने रामेगौंडा से कहा, "भइया बंदूक की आवाज
 सुनाई दी न?" रामेगौडा ने पूछा, "किधर से आयी होगी?""लाल मिट्टी के टीले की
 तरफ से आयी लगती है.""शायद नहीं. देखो मुझे कुछ संदेह हो रहा है. लगता है
 यह आवाज शिवनूर की तरफ से आयी है.""कहीं बाढ़-बाढ़ तो नहीं आ गयी? चार छः
 आदमी साथ लेकर चलते हैं."सिद्धेगौडा ने जल्दी से लालटेन जलायी. रामेगौडा
 ने कमरे के कोने में खर्राटे भरते हुए रंगा को जगाकर पांच छः घाट के नीचे
 वालों को बुला लाने को कहा. स्त्रियों और बच्चों की "हेराम, हे राम" की
 पुकार और रोने की आवाजें उस प्रवाह के बीच छपेड़े खाती नावसे निकलकर हवा
 की साँय-सांॅय में खोती जा रही सुब्बण्णा गौडा और लिंगा दोनों अपना साहस
 न खोते हुए पूरे जोर से चप्पू चलाए जा रहे थे. नाव के बीच रखी लालटेन की
 रोशनी ऐसी लग रही थी मानो अँधेरे के डर से अभी बुझ जायेगी. वह अपने आस-पास
 के एक फुट के दायरे में प्रकाश दे रही थी. भार की अधिकता से ऐसा लग रहा
 था कि नाव अब डूबी कि तब डूबी.गौडा ने नाव में रखी दोनों कीमती पेटियाँ
 उठाकर नीचे डाल दी. फिर भी भार कम न हुआ. लाख समझाने पर भी स्त्रियों
 और बच्चों ने "राम राम" चिल्लाना बंद नहीं किया. दिशा भटके पागल की तरह
 नाव चक्कर खा रही थी. एक बार नाव डूबने-डूबने को हुई थोड़ा पानी भी घुस
 आया. फिर से "राम राम" की आवाज जोरों से उठी.चप्पू चलाते हुए लिंगा का
 स्त्रियों और बच्चों की आवाज से दिल बैठने लगा. उसे निश्चय हो गया कि
 नाव भार से बैठ जाएगी. वह सोच में पड़ गया कि भार कैसे कम किया जाए. कुछ
 सूझा नहीं. कुछ देर बाद एकदम उसका मुख गंभीर हो उठा. उसने चप्पू चलाना
 बंद कर दिया चारों ओर वर्षा के और अंधेरे के कारण किसी का मुख दिखाई नहीं
 दे रहा था. दीखने पर भी वह देख सकने की स्थिति में न था. उसने सोचा कि
 यदि वह नदी में कूद जाय तो भार कम हो जाएगा. और नाव सुरक्षित किनारे तक
 पहुँच जाएगी. जब दुनिया ने चोर कहकर दुत्कार दिया था. तब जिसने उसे खाना
 कपड़ा देकर बचाया था अब उसके घर को किसी रूप बचाना चाहिए. उसके मन में
 यह ठान लिया. धीरे से चप्पू नाव में रख दिया. नदी में कूदने को तैयार हो
 गया.अब कूदना ही था बच्चे की याद हो आयी दिल कॉफ हो उठा. पल भर को ठिठककर
 खड़ा रहा.तभी नाव फिर से डूबने को हुई. फिर से "राम राम" और "हाय राम"
 की चीख पुकार मच गयी. उसने एक लंबी साँस ली. मन में आया कि सभी के साथ
 वह भी क्यों न किनारे लगे. फिर उसे यह आत्म प्रवंचना -सी लगी.इतने में
 फिर नाव में "हाय-हाय" का रुदन शुरू हुआ.लिंगा बिना आगा-पीछा सोचे "राम,
 राम" कहता नदी में कूद गया. उसका कूदना उस अंधेरे, उस हवा, उस वर्षा, उस
 शोरगुल में किसी को मालूम नहीं पड़ा. नाव का भार कम हो जाने से वह पहले
 की भाँति आराम से चलने लगी.गौडा बोले, "लिंगा, नाव जरा आराम से चलने लगी
 है यह भगवान की कृपा है."लिंगा की कृपा भी भगवान की कृपा के साथ जुड़ी थी
 यह उन्हें पता न था. इतने में स्त्रियांॅ और बच्चे "रोशनी रोशनी" चिल्ला
 पड़े. सुब्बण्णा गौडा ने मुड़ कर देखा तो पास ही नदी के किनारे पाँच
 छः लालटेन नजर आयी. उनके प्रकाश में दस-पंद्रह आदमी दिखायी दिये. वहाँ
 से पाँच छः बंदूकें चलने की आवाजें भी सुनायी दी. धीरे-धीरे नाव किनारे
 से जा लगी.नुग्गेहल्लि के रामे गौडा और सिद्धे गौडा ने दौड़कर और संभालकर
 स्त्रियों और बच्चों को उतारा. सुब्बण्णा गौडा भी "उफ" कहकर नाव से उतरे.
 सब किनारे लग गये तो यही विचार आया "चलो बच गये" खुशी के मौके पर लिंगा की
 याद न आना कोई खास बात नहीं, नागा रो रहा था. उसे देखकर नुग्गेहल्लि के
 सिद्धे गौडा ने पूछा "क्यों बेटा क्या हो गया?" वह बिलख-बिलखकर रोता हुआ
 बोला, "पिता जी.""सुब्बण्णा ने पूछा, "क्या बात है सिद्धेगौडा ?"वे बोले,
 "यह बच्चा पिताजी, पिताजी, कहकर रो रहा है."सुब्बणा का चेहरा फक हो गया. झट
 से उठकर उन्होंने "लिंगा लिंगा" कहकर आवाज दी. जंगल में "लिंगा, लिंगा"
 की प्रतिध्वनि हुई पर लिंगा कहीं दिखाई नहीं पड़ा. वे नाव की तरफ भागे
 वह वहाँ भी न था. घोर अंधेरा ओढ़े गंभीर भयंकर और विशाल होकर बहती क्रूर
 नदी की ओर उन्होंने देखा. उनका दिल काँप उठा. आँखों से आँसू बह निकले. वे
"लिंगा, लिंगा" कहकर फफक पड़े. नागा भी लोट पोट कर रो रहा था. तिम्मू और
सीता भी रोने लग गये."हमारे घर की एक रोशनी चली गयी" वहाँ खड़े लोगों से
यह कहकर सुब्बण्णा गौडा विलाप करने लगे. लिंगा की आकस्मिक और अनिरीक्षित
मृत्यु पर सबको दुख हुआ. गौंडा ने नागा को बहुत सांत्वना दी पर उसका "पिता
जी, पिताजी जी", पुकारना बंद न हुआ.किसी की भी समझ में न आया कि लिंगा कैसे
नदी का शिकार हो गया. सुब्बण्णा ने इस आशा से कि कही लिंगा का अता-पता लगे.
सारा किनारा खोजने को चार छः आदमी भेजे.रामे गौडा ने सबको नुग्गेहल्लि चलने
की प्रार्थना की. रास्ते भर लिंगा के एक-दम गुम हो जाने की बात की ही चर्चा
करते और हैरान होते हुए सभी नुग्गेहल्लि पहुँचे.सुबह हुई. वर्षा अभी थमी न
थी, रात की गड़बड़ी से थककर चूर हुए सुब्बण्णा गौडा बिस्तर पर लेटे-लेटे
रामे गौडा और सिद्धे गौडा के साथ पिछली रात घटी घटनाओँ पर बातचीत कर रहे
थे. उनसे जरा दूरी पर रोते नागा को तिम्मू और सीता दोनों तसल्ली दे रहे थे.
