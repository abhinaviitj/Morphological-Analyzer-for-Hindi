<ःइन्डि ळिटेरटुरे><छ्हिल्ड्रेन्'स् ळिटेरटुरे><घेएट ढ्हर्म्रज्><ळल् फटन्ग्><१९८४><ण्.भ्.ठ्.><णेत् ढेल्हि><७-२४><२०००><ढ्हर्म्रज्, घ्-ळल् फटन्ग्-छ्ल्-औ> 

"हूं!" रामू ने कहा. सिर खुजलाया, कुछ सोचा और कहा, "ठीक है, ले लो."अप्पू ने
हौले से लाल पतंग को अपने से चिपका लिया और वह पतंग सिहरन से कांप उठी. अपने
भाग्य पर मुश्किल से विश्वास करते हुए लाल पतंग ने अपने आपसे कई-कई बार कहा,
"अब ऊपर आकाश में उड़ती हुई जा पहुंचूंगी." उसे साफ याद आ रही थी अपनी दोस्त
हरी पतंग की, जिसने पिछली रात उनींदे ढंग से उड़ने के सुख के बारे में बताया
था.हरी पतंग पहले भी उड़ चुकी थी. वह रामू की चहेती थी पर अब वह दुकान में
बेहद व्यस्त है और बूढ़ा भी होता जा रहा है, वह उसके लिए मंगलकारी हो गई
है. राम इस बात में विश्वास करता था कि हरी पतंग ने ही उसे भाग्यशाली बनाया
है.लाल ने हरी पतंग से पूछा था, "उड़ने के बारे में मुझे कुछ बताओ, बताओ
न!" तब हरी पतंग ने कुछ सोचते हुए कहा था, "देखो, एक बात याद रखना कि किसी
ऐसे अच्छे दिन उड़ना जब हवा तेज़ तो चल रही हो, लेकिन बहुत तेज़ नहीं. मैं
आशा करती हूं तुम्हारी तिल्लियां काफी मजबूत हैं. मेरी तिल्लियां तो खास
रूप से मुर्शिदाबाद से बनकर आई थीं और रामू ने सबसे अच्छा माँझा पाने की
कोशिश की थी. रामू असल में बहुत ही अच्छा पतंगबाज था."हरी पतंग जब अपने
उड़ने के अनुभव सुना रही थी तो उसकी आँखे चमक रही थीं. उसने कई-कई बातें
बताई- बादलों के बदलते रंग-ढंग के बारे में, हवा के तेज़-कम होने के बारे
में और पतंगों की लड़ाई के पेंचों के बारे में.  .  .  हाँ, मज़ा आता था और
खूब मजा आता था..  .  .  लाल पतंग चुपचाप सब कुछ सुनती रही.फिर उसने पूछा,
"आखिर मुझे अच्छी तरह उड़ने के लिए क्या करना होगा?"उत्तर मिला, "क्या कर
सकती हो तुम? याद रखो तुम केवल पतंग हो. सारी बात उस लड़के पर निर्भर करती है
जो तुम्हें उड़ा रहा है. उसे माँझा ठीक से बाँधना होगा और उसे तुम्हें खुली
जगह में उड़ाना होगा कि तुम टेलीफोन के तारों में न उलझ जाओ. और उसे.  .  .
."बीच में ही लाल पतंग ने टोक दिया, "लेकिन मैं खुद भी अच्छे से उड़ने
की कोशिश कर सकती हूं."लेकिन हरी पतंग अपनी उम्र के अनुभवों के बाद भी
उसे कोई मदद की बात नहीं बता पाई.फिर लाल पतंग अप्पू के हाथों में दूकान
छोड़कर चली गई, चरखी में बंधें धागों के साथ. जाते समय उसने सुनी हरी पतंग
की आवाज़, "ओ लाल पतंग! बेस्ट  फ लक. खुश रहो. शुभकामनाएं."उस रात लाल पतंग
ने चाँदनी में चमकती धूल को देखते, सितारे देखते, यह निश्चय किया कि वह ठीक
से उड़ेगी, सब दूसरी पतंगों की तुलना में.वह सो गयी थी लेकिन सहसा जाग बैठी.
नींद-भरी आँखों से अप्पू को उसने देखा कि उसका चेहरा चमक रहा है. कहा उसने,
"चलो आज सब दूसरी पतंगों को काटेंगे, मैं और मेरी पतंग."फिर गांव से बाहर
मैदान में जाते वह मन-ही-मन बोला, "मेरे पास एक अच्छी पतंग है. और माँझा
भी बढ़िया है. यह माँझा तो कमाल है, जो भी इसे छुएगा उसकी उंगलियाँ कट
जाएंगी. मेरा भरोसा है कि यह किसी भी पतंग से पेंच लड़ाकर उसे सफाई से काट
सकता है."लाल पतंग ने मन-ही-मन धीरे से कहा कि यह अच्छा है. मैं खुद लड़ना
चाहूंगी. क्योंकि अप्पू खुद महत्वाकांक्षी है, मेरी तरह ही.लेकिन.  .  .
न अप्पू ने कभी पतंग उड़ाई थी, न ही लाल पतंग ने कभी उड़ान भरी थी और न
ही उसे लड़ने की तरकीबें मालूम थीं. हुआ यह कि लाल पतंग उड़ी हवा के खिलाफ
लेकिन हर बार और कई बार वह नीचे ही गिर गई. उन दोनों ने कई-कई बार उड़ाने
और उड़ने कोशिश की.लाल पतंग ने खुद से कहा, "मुझे उड़ने के लिए बड़ा अभ्यास
चाहिए." लेकिन उसे लगा कि वह फैल हो गई है. वह थक गयी थी, खूब थक गयी थी.
बुरा हुआ, और बुरा यह कि दूसरी पतंगें उसे चिढ़ा रही थीं. वे ताना कस रही थी,
"न पहले बिक सकी, न जमीन से ऊपर उड़ान ही भर सकी. बेहतर यह होगा कि किसी पेड़
या टेलीफोन पर जा लटको. तुम्हारे उड़ने का वही बढ़िया तरीका है.""चच्चू!" एक
गुरु-पतंग ने कहा, "तुम्हारी ज़बान पर ताला लगा है क्या?"दूसरी पतंगें बोली,
"ना बोल सके, ना उड़ सके! क्या कर सकती है, बे-चा-री!"तब सोचा लाल पतंग
ने, "भगवान भला कर कि अप्पू पतंग उड़ाने का इरादा ही छोड़ दे. तब मैं
अपने कोने में पड़ी रहूंगी और कभी वहां से बाहर नहीं निकलूंगी." वह एकदम
निराश हो गई.लेकिन तभी एक विचार उसके दिमाग में कौंधा, "मुझे उड़ते समय
एकदम फैलना नहीं चाहिए. फैलने के कारण हवा का दबाव पड़ता है और हवा मुझे
ऊपर उड़ाने की बजाय नीचे गिरा देती है."और अगली बार जब वह उड़ी तो ठीक
सीधे ऊपर की तरफ उठी, पेड़ की तरह सिर उठाकर ऊपर. लेकिन यह बात भी कारगर
नहीं हुई. इससे हुआ यह कि वह जमीन पर फिर जा गिरी.लाल पतंग अब विचारों में
डूब गई. "मुझे एक बार फिर कोशिश करनी चाहिए. अपना सिर ऊपर झुका लेना चाहिए,
इतने धीमे से कि मुझे हवा का सामना नहीं करना पड़े बल्कि वही हवा मुझे ऐसा
धक्का दे कि मैं उपर उठ सकूं. इस बात का भी ध्यान रखना होगा कि हवा का रुख
मेरे पीछे ही रहे."अब वह जब ऊपर उड़ी तो उसने ऊपर उठने का कोण सीधा रखा.
एक बार जब उसने ठीक सीधे ऊपर उठने की कोशिश की तो वह नाक के बल नीचे गिरने
को हुई.  .  .  लेकिन अब लाल पतंग ने सही तरीका सीख लिया था. वह यह भूल गई
कि वह थक भी जायेगी. उसने यह भी भुला दिया कि दूसरी पतंगें क्या बक रही
हैं. उसके सामने केवल एक ही लक्ष्य था- उड़ना, उड़ना और उड़ना.हवा सनसनाती
पीछे थी और वह आगे. जैसे-जैसे वह ऊपर, और ऊपर उठती गई उसने अपने से कुछ
ऊपर सफेद चकत्तों वाली एक चील को पंख फैलाये उड़ते देखा. वह आहिस्ते और
आहिस्ते, गोल-गोल उड़ान भर रही थी. लाल पतंग ने ठीक दिशा में उड़ने के लिए
खुद को माँझे से खिंचकर ऊपर उठाया. हवा बहुत तेज़ थी क्योंकि वह ऊंचे उड़
रही थी. लाल पतंग के लिए बड़े संघर्ष का समय था. लेकिन चील बहुत आराम से,
सरलता से, बगैर परेशान हुए उड़ रही थी. लाल पतंग चाहती थी कि दुनिया में
उसके लिए सबसे बड़ी बात होगी चील की तरह उड़ना.धीमे-धीमे और धी.  .  .
मे वह उस चील तक जा पहुंची."तुम ठीक से उड़ रही हो और इतनी ऊंचाई पर हो जहां
किसी भी पतंग के लिए पहुंचना मुश्किल है." यह थी चील की बारीक आवाज़.लाल
पतंग को आश्चर्य हुआ कि इतने बड़े पक्षी की इतनी बारीक आवाज़! इससे वह खुद
को समर्थ समझने लगी.पूछा उसने उत्सुकता से, "क्या तुम मुझे अपनी तरह उड़ना
सिखा सकती हो?""बात यह है", कहा चील ने, "मैं पतंगों के बारे में ज्यादा
जानती नहीं. लेकिन फिर भी मैं.  .  .  ."सहसा लाल पतंग ने महसूस किया कि उसे
चरखी पर वापिस खींचा जा रहा है. तब उसने जल्दी से अपनी इस दोस्त को अलविदा
कहा. जल्दी-जल्दी नीचे की ओर खिंचते हुए उसने जोर से कहा, "मैं फिर मिलूंगी-
जल्दी ही."दूसरे दिन वह फिर उड़ी और इस बार वह उस चील के समान ही उड़ान भर
सकी."बहुत खूब!" तारीफ की चील ने- "तुम तो उन पतंगों की तरह उड़ रही हो जो
हमारे इतिहास में प्रसिद्ध हैं."चील के साथ-साथ उड़ते पूछा लाल पतंग ने,
"वे कौन-सी पतंगें थीं?"".  .  .  मेरे दादाजी कहानी सुनाया करते थे पुराने
ज़माने की, जब हम बच्चे थे. मुझे नाम याद हैं - डमरी ठुक्कल."-"भई ये कौन
थे?"-"ये थे बड़े-बड़े कनकौवे. सैकड़ों साल पहले इसी आसमान में उड़ते थे.
मैं जिसकी बात कर रहा हूं वह था खूब बड़ा और उस पर निशान बना था- चाँद-तारा.
वह था शाहज़ादा यावेर बख्त का कनकौव्वा, जो मुगल जमाने के बादशाह बहादुरशाह
ज़फर के राज्य में सबसे प्रसिद्ध पतंगबाज़ माना जाता था. बादशाह खुद शौकीन
थे पतंग उड़ाने के.  .  .  ."-"क्या? बादशाह? पतंग?" लाल पतंग की आँखों में
अचंभा था.-"हां, यह सब सच है. मेरे दादाजी ने कहा था कि सारे राजकुमार,
राजकुमारियाँ और राज्यनायक जमुना के किनारे इकट्ठे हो जाते थे. और फिर
होती थी पतंगबाज़ी. वाह, कमाल था आसमान में डमरी का उड़ना. गज़ब उड़ान थी
उसकी."-"काश, मैं यह सब देख सकती." लाल पतंग ने खुश-खुश पूछा.कहा चील ने,
"तुम इस तरह ही उड़ती रही तो तुम्हारा नाम होगा डमरी नंबर दो!""मैं?" वह
आश्चर्य से बोली."क्यों नहीं", चील ने नीचे देखते हुए पूछा, "अपने आप पर
विश्वास नहीं होता क्या?""मैं कोशिश करूंगी." कहा लाल पतंग ने.इस बातचीत
के बाद, लाल पतंग के मन में एक ही विचार बाकी था. जब भी अप्पू फुरसत में
होता वह आकाश में उपर उड़ती और उड़ती रहती. उसने सीख लिया था हवा में
उड़ना और जब हवा न हो तब भी उड़ना. काम कठिन था लेकिन उसमें मज़ा आने
लगा था, उसे लगा कि वही ठीक है. अगर किसी काम में मज़ा आ सके तो उससे
सुखद क्या हो सकेगा? उसे उड़ने के अलावा कोई और सुख पसंद नहीं था.बात एक
दिन की है जब वह धरती से हज़ार फुट ऊपर उड़ी, फिर दो हज़ार, फिर पाँच
हज़ार! जैसे जैसे वहा तेज़ होती गई वह उससे लड़ती गई.सहसा उसने बच्चों
की किलकारी सुनी और तभी उसे छोटा-सा धक्का लगा.बच्चे तभी चिल्लाने लगे,
"वह काटा, वह काटा, राजू की नीली पतंग ने काटा. देखो, देखो." लाल पतंग
ने देखा नीचे. नीचे हरे-भरे मैदान में पागलों की तरह दौड़ते बच्चे पतंग
को लूटने के लिए दौड़ रहे थे."हाय, मुझे पकड़ लेंगे!" लाल पतंग दुखी!उसे
मालूम था कि वह जल्दी ही ज़मीन पर जा गिरेगी जैसे दूसरी पतंगें गिरती हैं,
जिनकी डोर टूट जाती है.अपने आपसे कहा उसने, "या फिर मैं टेलीफोन के तार पर
अटक कर रह जाऊंगी."लेकिन आश्चर्य! वह कहीं नहीं गिरी. हवा ने उसे गिरने से
रोक लिया. वह बादलों के साथ उड़ चली. बादल उसे ले उड़ चले. आज़ाद थी वह,
खुश थी, नीचे झुकी, ऊपर. और हवा की लहर के साथ वह ऊपर और ऊपर उठती गई.वह
अब भी वहां है, एक दिन, ऊपर देखते सूरज के आसपास कहीं एक लाल निशान दिखाई
देगा और हो सकता है कि वह वही लाल पतंग है जो अपनी उड़ान ठीक कर रही है,
आकाश में ऊपर और ऊपर, यही उसकी कामना थी, ऊपर ऊंचे- और ऊंचे उड़ना!
