<ळिटेरटुरे><ऐस्सय्स्><फन्डय घउरि श्हन्कर्><भ्हर्टि शन्स्क्रिटि  फ्रब्हव्><१९८३><खिटब् घ्हर्><ढेल्हि><१०८-११३><२०२५><फन्डय घ्., भ्हन्टिय्ट ख फ्रब्हव्, ऐस्>

+ प्रसिद्ध महाराष्ट्रीय विद्वान् श्री राजाराम शास्त्री का कथन है कि इजिप्ट
नाम `गोपथ' शब्द का ही रूपान्तर है, क्योंकि प्राचीन काल में वहां
पशु-चारण एंव कृषि-कर्म-दोनों की ही प्रधानता थी. `मिश्र' को कुछ भाषाशास्त्री
भारत के `मिश्र' शब्द का अपभ्रंश बताते हैं. यह नाम विश्व-प्रसिद्ध पिरामिडों के
निर्माता फारोह नरेशों ने रखा था, जिन्हें भारतीय जाति का ही बताया जाता है.
इस वंश में `रामसेस' राजाओं की एक लम्बी परम्परा हो गई. इस परम्परा पर
भारत के मर्यादा-पुरुषोत्तम श्रीराम के जीवन का प्रभाव देखकर हमारे एक भारतीय
लेखक ने `रामा दि ग्रेटेस्ट फारोह आफ इजिप्ट' नामक एक पुस्तक लिखकर
यही सिद्ध करने का प्रयास किया है कि राम से सम्बन्धित सभी घटनाएं मिश्र में
ही घटित हुई थीं. अपने मत के समर्थन में लेखक महोदय ने अनेक चित्र भी दिये हैं.
उक्त लेखक की इस खोजपूर्ण पुस्तक से चाहे कोई भी सहमत न हो, किन्तु इतना तो
निश्चित ही है कि फारोह नरेशों पर राम और उनके देश की संस्कृति का पर्याप्त
प्रभाव था.
यद्यपि आज लगभग सम्पूर्ण मिश्र पाश्चात्य संस्कृति के रंग में रंग चुका है, फिर भी
इस देश की विभिन्न कलाओं पर भारतीयता की स्पष्ट छाप है. यहां के कतिपय
सुविशाल मन्दिर हमारे दक्षिण भारत के मन्दिरों की शैली पर ही बने हुए थे तथा उनके
द्वार-भाग तो बिल्कुल गोपुरों की नकल थे. कई वर्ष पूर्व प्रसिद्ध पुरातत्व-अन्वेषक
सर ए. पेट्री के निरीक्षण में मेम्फिस की खुदाई हुई थी. उन्होंने स्वयं लिखा है कि
इस खुदाई में भारतीय शैली की अनेक मूर्तियां प्राप्त हुई हैं. मिश्र में भारतीय
अवशेष पाये गए हैं, जिनके प्रमाण-स्वरूप एक प्रसिद्ध यात्री का निम्न उल्लेख
पर्याप्त है, जिसमें वह कहता है कि मिश्र देश के पेक्रीन नगर में दीवार के
उत्तर-पश्चिम में `महाकालम्यौ' नामक एक मन्दिर है. यह नाम महाकाल नामक देवता
के नाम पर पड़ा. मन्दिर के एक भाग में `मछोन्दरनाथ' की १८ फुट ऊंची प्रतिमा
है और दुसरे भाग में दत्तात्रेय अथवा दत्ता का `चरणपाद' है, जिसे मिश्रवासी `टाथ'
कहते हैं.
इसके अतिरिक्त `भविष्यपुराण' के एक उल्लेख से ज्ञात होता है कि कण्व ऋषि ने
मिश्र में जाकर वहां के दस हजार निवासियों को भारतीय धर्म और भाषा का ज्ञान
कराया था.
अन्य कई बातों में भी पर्याप्त समानता पाई जाती है, जिसकी ओर पेकाक महो-~दय
का ध्यान आकर्षित हुआ है. उनका कहना है कि मिश्र में नदियों और प्रदेशों के नाम
भारतीय हैं. द्वितीय, राजाओं के नामों में भी समानता है, जैसे रामसेस आदि. तृतीय,
मूर्तिकला और भवन-निर्माण-कला में भी बहुत कुछ साम्य है, जैसे हुर,सेव, वेस,
ईसिस, सुरस, सरिक्त आदि. इसके अतिरिक्त मिश्र और भारतीय देवियों में भी बड़ा
साम्य पाया जाता है. जिस प्रकार भारत देश में श्री नामी देवी के अंशों में-दुर्गा,
काली, भवानी, भैरवी, चण्डी, अन्नपूर्णा और चामुण्डा आदि रूप बनाये गये है, उसी
प्रकार मिश्र देश में भी आदिमाया ईसिस के अंशों से `मिनर्वा',`जुनी',`वैनसा'
`जुहीआ',`हेकेरी', `डाइना'और `हुआ' आदि रूप माने जाते है. भारतवासी जिस
प्रकार चन्दन, अक्षत, धूप, दीप आदि से अपनी देवियों की पूजा-~अर्चना करते है,
ठीक उसी प्रकार मिश्र वाले भी करते है. जिस प्रकार यहां की देवियों के चतुर्भुज,
अष्टभुज और सहस्रभुज आदि रूप हैं, वैसे ही मिश्र की मूर्तियों के भी है. जिस प्रकार
के अस्त्र-शस्त्र यहां की देवियां रखती हैं, वैसे ही मिश्र की देवियों के भी हैँ.
जिस प्रकार यहां की एक देवी ने महिषासुर को मारा था, वैसे ही मिश्र की ईसिस
देवी ने भी `हीकस हिपोटोपोटेमस' राक्षस को मारा था. जिस प्रकार के नवरात्रि-उत्सव
यहां होते हैं, ठीक वैसे ही `नवरात्रि' के उत्सव मिश्र में भी होते हैं. जिस भांति
यहां घट पर स्वस्तिक आदि चिह् बनाये जाते हैं, वैसे ही मिश्र वाले भी स्वस्तिक,
त्रिपुण्ड, त्रिशूल आदि के चिह् बनाते हैं. इसके अतिरिक्त मिश्री कथा भी हमारे
पुराणों में वर्णित उस कथा से पूर्णत: मिलती-जुलती है, जिसमें सती द्वारा
अग्निप्रवेश, शिव द्वारा दक्ष के यज्ञ का विध्वंस तथा शक्ति के ५१ पीठ बनने की
घटनाएं वर्णित हैं.
मिश्र के प्राचीन सामाजिक जीवन पर भी भारतीयता का पर्याप्त प्रभाव था. भारत की
भांति वहां भी वर्ण-व्यवस्था थी. समाज में पुरोहितों तथा पुजारियों का स्थान
सर्वप्रमुख था. उनका खूब सम्मान होता था. उसके पश्चात् राजा और सैनिकों का स्थान
था. मिश्र के निवासियों की समर-नीति भी भारतीयों के समान थी. शास्त्र विहीन तथा दया
की भिक्षा मांगने वाले सैनिकों पर वार नहीं किया जाता था और शरणागतों को आश्रय दिया
जाता था. युद्ध-सम्बन्धी अस्त्र-शस्त्र भी भारतीयों जैसे ही थे. उदाहरणार्थ धनुष,
बाण, ढाल, तलवार, रथ आदि.
शिष्टाचार के नियमों में भी मिश्रमें और भारतायों में पर्याप्त समानता थी.
प्रसिद्ध विद्धान् हिरोडोटस ने एक स्थान पर लिखा है कि जब मार्ग में चलते समय
कोई तरुण किसी वृद्ध से मिलता था तो वह उसके प्रति आदर का भाव प्रदर्शित करते
हुए उसको घुटने टेककर प्रणाम करता था अथवा जब कोई वृद्ध किसी तरुण के घर
जाता था तो वह तरुण व्यक्ति अपना बैठने का आसन छोड़कर उसी प्रकार उसे प्रणाम
करता था.
भारत की भांति मिश्र भी धार्मिक रूढ़िवाद वर्तमान था. किसी भी शुभ कार्यके प्रारम्भ
से पूर्व ग्रह, नक्षत्र आदि देख लिये जाते थे. भारत और मिश्र के सृष्टि एवं प्रलय
सम्बन्धी सिद्धान्तों में भी पर्याप्त समानता पाई जाती थी. और इस तथ्य का समर्थन
करते हैं सुप्रसिद्ध विद्धान् नेज. प्राचीन मिश्रवासियों का विस्वास था कि उनका आदि
राजा `मेनस' था. इस सम्बन्ध में विद्धानों का मत है कि यह `मेनस' और कोई
नहीं, भारतीय राजा मनु ही थे, जो सृष्टि के प्रथम शासक राजा कहे जाते हैं.
भारत की भांति मिश्र के धार्मिक जीवन में भी गौवंश का अत्यन्त महत्त्वपूर्ण एवं
आदरयुक्त स्थान रहा है. अत्यन्त प्राचीनकाल से ही इस देश में गाय-बैलों की
पूजा होती चली आई है. मिश्रवासियों की प्रसिद्ध आराध्य-देवी `हथोर' गौ ही है.
यहां की नील नदी की उपमा दुधारु गाय से दी जाती रही है. नील नदी के तट
पर सात प्रकार के देवताओं की मूर्तियां स्थित है. जब इस नदी में बाढ़ आती है,
तो इन देवताओं की पूजा की जाती है और गायों का एक विशाल जुलूस निकाल जाता है.
मिश्रवासी `हथोर' गौ के समान `आपिस' बैल की भी पूजा करते है. यहां के पिरामिड
और खुदाई में प्राप्त मन्दिरों एवं शिलालेखों से विदित होता है कि मिश्र की प्राचीन
संस्कृति ईसा से लगभग पांच सहस्र वर्ष पूर्व विद्यमान थी तथा यहां गाय-बैलों की
पूजा होती थी. मिश्र में गौहत्या पूर्णत: निषिद्ध थी. गौ-हत्यारों को प्राणदण्ड
मिलता था.
जिस प्रकार हिन्दुओं का धार्मिक विश्वास है कि मृत्यु के पश्चात् आत्मा गौकी पूंछ
पकड़कर वैतरणी पार करती है, उसी प्रकार मिश्रवासियों के धर्मशास्त्र में लिखा है
कि मृत प्राणी गौ की पूंछ पकड़कर नील नदी पार करता है. हिरोडोटस लिखता है कि
मिश्रवासी बैलों का यज्ञ करते थे, किन्तु गौ की हत्या नहीं करते थे. उक्त तथ्यों से
जान पड़ता है कि किसी सुदुर अतीतकाल में भारत के ही लोगों ने एशियाई देशों में
होते हुए मिश्र तक पहुंचकर वहां अपनी संस्कृति का प्रसार किया था.
इतिहास की आदिम अवस्था में आयों के साम्राज्य का इतना विस्तार था कि कुछ
भागों के अतिरिक्त समस्त यूरोप और सम्भवत: उत्तरी रूस का पर्याप्त साम्राज्य
तथा एशिया में एशिया माइनर, काकेशिया, मीडिया, पर्शिया, भारत और मध्यवर्ती
बेक्टीरिया तक समाविष्ट था. इस प्रकार अन्य देशों की भांति भारत और ईरान के
पारस्परिक सम्बन्ध भी आर्यों के समय से ही हैं. `ईरान' शब्द `आर्याना' का
अपभ्रंश माना जाता है. जैसे भारत में आर्य जाति ही प्रधान है, यद्यपि कालान्तर
में इसमें द्रविड़, पारसी, शक, हूण, अरब आदि जातियों का भी सम्मिश्रण हुआ,
वैसे ही ईरान की आदि जाति आर्य ही है, यद्यपि उसमें कालान्तर में अरब, तुर्क,
यूनानी, तातार आदि जातियों का समावेश हुआ.
विद्धानों के मतानुसार सहस्रों वर्ष पूर्व ईरान भारतीय उपनिवेश ही था. प्राचीन मध्य
प्रदेश में रहनेवाले `पर्सु' वंश के लोग बिलोचिस्तान के मार्ग से वर्तमान ईरान की
भूमि पर पहुंचे और वहां `परशु' अथवा `पर्शु' नामक देश बसाया, जो कालान्तर
में `फार्स' और और फिर `फारस' हो गया. आज भी ईरान का एक प्रान्त `फारस' के
नाम से प्रसिद्ध है. मैक्स-~मूलर भी इस बात से सहमत थे कि भारतीयों ने ही ईरान
में अपना उपनिवेश बसाया था. उन्होंने लिखा है, "यह बात भौगोलिक प्रमाणों से सिद्ध
है कि पारसी लोग फारस में आबाद होने से पूर्व भारत में ही आबाद थे." `साइन्स
आफ लैंग्वेजेस' से भी यह विदित होता है कि उत्तरी भारत के निवासी ही ईरान में
जाकर बसे थे. वे अपने साथ यहां की नदियों के नाम भी ले गये. उन्होंने सरस्वती के
स्थान पर `हरहवती' और `सरयू' के स्थान पर `हरयू' नाम रखे. उन्होंने `भरत'
को `फरत' किया और वही बाद में `यूफरत' हो गया. उन्होंने काशी को `कास्सी'
तथा `आर्यन' को `ईरान' नाम से प्रसिद्ध किया.
कतिपय विद्धानों का यह भी मत है कि जिस महान् साम्राज्य का नाम ग्रीक इतिहासकारों
ने `मीडियन साम्राज्य' रखा था, उसकी स्थापना भी भारत से आये हुए `पर्शु' वंश के
लोगों ने अपने देश `मद्र' के नाम से की थी. ईसा से एक हजार वर्ष पूर्व `मीडियन
साम्राज्य' अपनी उन्नति के उच्चतम शिखर पर था.
ईरानी भाषा की गणना आर्य भाषाओं में ही की जाती है. भाषा-विज्ञान के आधार पर कुछ
यूरोपीय विद्वानों का मत है कि आर्यों का आदि स्थान दक्षिण-पूर्वी यूरोप में कहीं
था. इसी मत के अनुसार जब आर्य अपने-अपने अन्य बन्धुओँ का साथ छोड़कर आगे
बढ़े तो कुछ लोग ईरान में बस गये तथा कुछ लोग और आगे बढ़कर भरत में आ बसे.
भारत और ईरान-दोनों की ही शाखा होने के कारण, दोनों देशों की भाषाओं में पर्याप्त
साम्य पाया जाता है. इन देशों के प्राचीनतम ग्रन्थ क्रमश: `ऋग्वेद' तथा `जेन्द
अवेस्ता' हैं. `जेन्द अवेस्ता' का निर्माण-काल लगभग शती ई. पु. है, जबकि
ऋग्वेद इससे सहस्रों वर्ष पूर्व रचा जा चुका था. `जेन्द' की भाषा पूर्णत: वैदिक
संस्कृत की अपभ्रंश प्रतीत होती है तथा इसके अनेक शब्द या तो संस्कृत शब्दों से
मिलते-जुलते है अथवा पूर्णँत: संस्कृत के ही हैं.
इसके अतिरिक्त `अवेस्ता' में अनेक वाक्य ऐसे हैं, जो साधारण परिवर्तन से संस्कृत
के बन सकते हैं, संस्कृत और जिन्द में इसी प्रकार का साम्य देखकर प्रो. हीरेन ने
कहा है कि जिन्द भाषा का उद्भव संस्कृत से हुआ है.
भाषा के अतिरिक्त वेद और अवेस्ता के धार्मिक तथ्यों में भी पार्याप्त समानता पाई
जाती है. दोनों में ही एक ईश्वर की घोषणा की गई है. उनमें मन्दिरों और मूर्तियों
के लिए कोई स्थान नहीं है. इन दोनों में वरुण को देवताओं का अधिराज माना गया है.
वैदिक `असुर' ही अवेस्ता का `अहर' है. ईरानी `मज्दा' का वही अर्थ है, जो वैदिक
संस्कृत में `मेधा' का. वैदिक `मित्र' देवता ही `अवेस्ता' का `मिथ्र' है. वेदों का
यज्ञ `अवेस्ता' का `यस्न' है. वस्तुत: यज्ञ, होम, सोम की प्रथाएं दोनों देशों में
थीं. अवेस्ता में `हफ्त हिन्दु' और ऋग्वेद में `आर्याना' का वर्णन मिलता है.
पहलवी और वौदिक संस्कृत लगभग समान `मित्र' और `मिथ्र' की स्तुतियां एक
-से शब्दों में हैं. प्रचीन काल में दोनों देशओं के धर्मो और भाषाओँ की भी एक-सी
ही भूमिका रही है.
ईरान में अखमनी साम्राज्य का वैभव प्रथम दरियस के समय में चरमोत्कर्ष पर
रहा. उसने अपना साम्राज्य सिन्धु घाटी तक फैलाया. तब भारत-ईरान में परस्पर
व्यापार होता था. भारत से वहां सूती कपड़े, इत्र, मसालों का निर्यात और ईरान
से भारत में घोड़े तथा जवाहरात का आयात होता था. दरियस ने अपने सूसा के
राजप्रासादों में भारतीय सागौन और हाथीदांत का प्रयोग किया तथा भारतीय शैली
के मेराबनुमा राजमहलों का निर्माण करवाया. भारत में मौर्य शासकों ने ईरानी शैली
के ऊंचे स्तम्भ, मूर्तिकला और शिलालेखों का निर्माण कराया. अशोक-~स्तम्भों के
पशु-मंडित शीर्ष ईरानी परम्परा ही हैं. उसके मानसेहरा और शाहबाजगढ़ के शिलालेख
अरमई भाषा और खरोष्ठी लिपि में हैं, जो दाएं से बाएं लिखी गई है और ईरानी
सम्पर्क का प्रतिफल है.
सिकन्दर के आक्रमण ने अखमनी साम्राज्य को ईरान में ध्वस्त किया, जिसके
फलस्वरूप अशोक के बौद्ध प्रचारकों के लिए पूर्वी ईरान, विशेषकर खुरानाम के
द्वार खुल गये. कालान्तर में वहां अनेक बौद्ध मन्दिर निर्मित हो गए, जिनमें बलख
का मठ सुविख्यात था.
भारत की भांति ईरान के धार्मिक जीवन में भी गौ का अत्यन्त महत्वपूर्ण एवं
सम्मानयुक्त स्थान रहा है. `अवेस्ता' में गाय के लिए `गौ' शब्द आया है. जिस
प्रकार भारत में गौ-~रक्षा के हेतु भगवान् विष्णु को पृथ्वी पर अवतरित होना पड़ा,
उसी प्रकार ईरान में सर्वशक्तिमान परमेश्वर के समक्ष संकटग्रस्त गौ की प्रार्थना पर
जरथुस्र को गौ-~रक्षा तथा गौ-सेवा के लिए इस पृथ्वी अवतरित होना पड़ा.
हिन्दु धर्म में जो श्रद्धायुक्त स्थान गाय का है, वही जरथुस्री धर्म में वृषभ का
माना जाता है. प्राचीन ईरानी शिल्पकला के भवनों पर, जिनमें मन्दिर भी
सम्मि-लित हैं, बैलों के चित्र खुदे हुए मिले हैं. इन बैलों का आधा शरीर मनुष्य तथा
आधा पशु का होता है. ईरान के कई प्राचीन सिक्के भी प्राप्त हुए हैं, जिनमें
उनके एक देवता के साथ बैल का भी चित्र है.
जरथुस्री, ईसाई और बौद्ध धर्म के संगम से ईरान में एक नवीन धर्म का प्रादुर्भाव
हुआ, जिसे 'मानी' कहा गया. अनेक 'मानी' शक द्वीपी ब्राह्मणों के रूप में भारत
आये. उन्होंने सूर्य-पूजा एवं सूर्य-मन्दिरों का प्रसार-प्रचार किया.
