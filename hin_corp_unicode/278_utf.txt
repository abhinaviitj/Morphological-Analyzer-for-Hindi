<शोचिअल् श्चिएन्चे><ळिब्रर्य् श्चिएन्चे><घोपिनट्ह् खल्ब्होर्><घ्रमिन् फुस्टकलय विकस् अउर् स्हि><१९९०><षच्ह्न फ्रकस्हन्><झइपुर्><१२ टो १७><२४००><खल्ब्होर्-घ्रमिन् फुस्टकलय विकस्>

दक्षिण भारत के पुस्तकालय--
दक्षिण भारत में हिन्दु राजाओं के अच्छे पुस्तकालय थे, जिनमें तंजौर का
पुस्तकालय (सरस्वती महल) प्रमुख था जो आज भी अपने आप में एक विशाल
पुस्तकालय है जिसका मुकाबला संस्कृत ग्रन्थों के पुस्तकालयों में भारत का
अन्य पुस्तकालय नहीं कर सकता है. इस पुस्तकालय की स्थापना तंजौर के
नायकों द्वारा की गई थी. शाहजी भोंसले ने १६७५ और १८५० के बीच इस राज्य
में अपने शासन के समय इस पुस्तकालय को बहुत अच्छा बनाया. इसके विकास एवं
विस्तार के लिए सरफोजी भोसले विशेष रूप से उत्तरदायी थे.
मैसूर के महाराजा चिक्कादेराव (१६६२-१७०४) के पास भी अच्छी लायब्रेरी थी
जिसे बाद में टीपू सुल्तान के द्वारा नष्ट कर दिया गया था. एक ओर जहाँ
टीपू ने विजय श्री पाने के लिए दूसरे राजाओं के ग्रन्थागार उजाड़े वहीं
उसने अपने शासन काल में पुस्तकालयों के विकास एवं ग्रन्थ अध्ययन को
महत्त्व दिया. टीपू के विवाह समारोह पर हैदर अली ने अपने पुत्र से पूछा
कि इस विवाह पर्व पर तुम्हें क्या उपहार दिया जाय तो टीपू का कहना था,
मैं एक पुस्तकालय की स्थापना करना चाहता हूँ. तभी हैदर अली ने अपने
प्रधानमन्त्री पुर्णिया को बुलाकर यह आदेश दिया था कि "मेरा पुत्र एक
भव्य पुस्तकालय चाहता है अत: एक विशाल पुस्तकालय का निर्माण किया जाए और
अनुवादकों की नियुक्ति की जाये. तभी पुर्णिया ने नुरूल हसन को प्रधान
पुस्तकालयाध्यक्ष नियुक्त किया तथा विविध राष्ट्रों से सूचीकार, सन्दर्भ
विशेषज्ञ एवं शोधकर्त्ताओं को अपने पुस्तकालय कार्य के लिए बुलाया था. इस
पुस्तकालय खजाने के बारे में टीपू सुल्तान ने कहा था "मेरा यह खजाना सोने
और चाँदी के खजाने से बढ़कर है इसे किसी को भी लूटना या समाप्त नहीं करना
चाहिए." इस दिवास्वप्न के साथ १७९९ में जब अंग्रेजों द्वारा उसकी हार
हुई. तब उसका विशाल पुस्तकालय जो अंग्रेजी, फ्रेन्च, पारसियन एवं वैदिक
साहित्य से परिपूर्ण था, अंग्रेजों के हाथ लगा. अंग्रेज उसमें से २०००
चुने हुए महत्त्वपूर्ण ग्रन्थ लन्दन ले गये और "इण्डिया आफिस लायब्रेरी"
की स्थापना की. १८५७ के स्वतन्त्रता संग्राम के बाद देश भर की अरबी एवं
फारसी भाषा की महत्त्वपूर्ण पोथियाँ भी इस पुस्तकालय में पहुँचाई गयी थी.
जयपुर के राजा सवाई जयसिंह (१६९९-१७४३) के पास अनेक दुर्लभ पुस्तकें थीं.
हिन्दू शिक्षण संस्थाओं की लाइब्रेरी भी अच्छी थी. यहाँ प्राचीन दर्शन,
चिकित्सा, धर्म, इतिहास तथा विभिन्न विज्ञानों का संकलन था. कतिपय
लाइब्रेरी संस्कृति की हस्तलिपियों से सज्जित थी जिनमें अधिकतर धर्म
सम्बन्धी रिकार्डस थे. जब बर्नियर बनारस पहुँचा तो कविन्द आचार्य ने उसका
स्वागत विश्वविद्यालय लायब्रेरी में किया जहाँ वृहत पैमाने पर
हस्तलिपियों का संकलन था.
उपरोक्त बात से मालूम पड़ता है कि बनारस भी अपने समय का विद्या-~ध्ययन का
प्रमुख केन्द्र था. काशी विद्यापीठ के पुस्तकालय भी देश की शिक्षा के
केन्द्र बिन्दु थे जहाँ देश विदेश के आचार्यों, साधु सन्तों ने आकर
अध्ययन व ज्ञानार्जन किया था. बाराणसी के बारे में अबुल फजल ने आइने
अकबरी में लिखा है कि अनादिकाल से यह हिन्दुस्तान का मुख्य विद्या
केन्द्र था. देश के सुदूरतम भागों के लोग बड़ी संख्या में विद्या प्राप्त
करने यहाँ आते थे और बड़ी श्रद्धापूर्ण लगन से अध्ययन करते थे. आज भी यह
नगर शिक्षा का विशेष रूप से संस्कृत साहित्य की शिक्षा का देश में प्रमुख
स्थल है.
हमें यह मानना पड़ेगा कि मध्यकाल में मुगल शासकों के द्वारा जनता की रूचि
एवं पुस्तकालयों के विकास पर ध्यान दिया गया ताकि प्रजा सुखी एवं शिक्षित
हो. सभी मदरसों एवं विद्यापीठों में उनके निजी पुस्तकालय होते थे. इसके
अतिरिक्त मुगल सम्राटों तथा उच्च अधिकारियों एवं अमीरों ने भी
पुस्तकालयों की स्थापना की. मुगल सम्राट शाही पुस्तकालय (ईम्पेरिअल् ळिब्.)
के विकास में रूचि प्रकट करते थे. शेख फैजी के पुस्तकालय में ४,६००
पुस्तकें थी.
इन सब विवरणों से स्पष्ट होता है कि पूर्व मध्यकाल में हिन्दु सम्राटों
ने एवं धर्मावलम्बियों ने शिक्षा एवं साहित्य निर्माण के द्वारा
ज्ञान-विज्ञान में सफलता प्राप्त की और पुस्तकालयों का निर्माण कर अपनी
संस्कृति को विश्व के समक्ष खुली पुस्तक के रूप में रख दिया ताकि सभी
मानव-जाति के लोग भारतीय साँस्कृतिक धरोहर से कुछ प्राप्त कर सके, भारत
की दान शीलता, शान्ति प्रियता ने उससे अपनी मौलिक देन छीन ली और अब
भिखारी बन पूर्व की ओर देख रहा है.
मध्यकाल में भी साहित्य का व्यारा न्यारा ही होता रहा. मुगल शासक अवश्य
ही शिक्षा प्रेमी, कला प्रेमी एवं अध्ययन में रूचि रखने वाले थे और कुशल
प्रशासक भी किन्तु भारत पर होने वाले निरन्तर बर्वर आक्रमण एवं आन्तरिक
संघर्ष के कारण उनके सपने अधूरे ही रहे, जो कुछ था वह भी आक्रमणकारियों
द्वारा लूट लिया गया.
(छ्) आधुनिक काल के पुस्तकालय--( १७ वीं से १९ वीं शताब्दी)
पूर्व में लिखा जा चुका है कि भारत में पुस्तकालयों की परम्परा कोई नयी
नहीं है, किन्तु आज की दशा में जो प्रगति हमने की है वह पहले से कहीं
अधिक रोचक एवं ऐतिहासिक है. भारत में मुद्रण कला का प्रसार नहीं हुआ था.
पुर्तगालियों के गोवा आगमन के बाद ईसाई धर्म सम्बन्धी पुस्तकों का मुद्रण
जोरों से चल पड़ा था. सर्वप्रथम मार्शमैन नामक पोर्तगाली पादरी ने गोवा
में अपना छापा खाना खोला. ईस्ट इण्डिया कम्पनी के व्यापारी दस्ते भी अब
तक भारत के बड़े-बड़े शहरों जैसे कलकत्ता, मद्रास, एवं बम्बई में फैल
चुके थे. १७१२ में डैनिश मिशनरियों ने ट्रान्केबर में एक प्रेस स्थापित
किया. उन्होंने "एपोस्टाइल्स क्रीड" नामक पुस्तक तमिल में छापी. यह
भारतीय भाषा की प्रथम मुद्रित पुस्तक थी. चूंकि यहाँ अभी तक गुरुगृहों,
मकतबों, मदरसो में शिक्षा दी जाती थी जिनके साथ निजी पुस्तकालय भी थे.
कुछ राजाओं के राज्यों में भी पुस्तकालय थे. किन्तु ईसाइयों एवं अंग्रेज
व्यापारियों के आगमन से इनका विकास न हो सका. ईसाई धर्म प्रचारक व कम्पनी
के अधिकारियों ने कहीं-कहीं छोटे-छोटे विद्यालय स्थापित किये जिनके साथ
पुस्तकालय भी थे. धर्म की लड़ाई में पोर्तगाली एवं फ्रांसिसी पिछड़ गये और अंग्रेजों ने अपना पैर जमा लिया.
भारतीय जनता की धार्मिक रूढ़िवादिता से अंग्रेजों को अपने धर्म प्रचार
में कोई प्रभाव नजर नहीं आया अत: उन्होंने भारत की धर्म प्राण जनता को
धर्म के साथ शिक्षा देने का भी संकल्प ठान लिया. ब्रिटिश पार्लियामेन्ट
के १८१३ ई. के पत्र के अनुसार भारत में शिक्षा प्रचार को कम्पनी ने अपना
उत्तरदायित्व समझ कर माना. इसके आधार पर १७८१ में कलकत्ता मदरसा, सन्
१७९१ में बनारस संस्कृत कालेज तथा १८०० में फोर्ट विलियम कालेज की
स्थापना हुई. इनमें पुस्तकालय भी स्थापित कर दिये गये. १८०८ में बम्बई
सरकार ने भारतीय जनता की अंग्रेजी साहित्य में रूचि बढ़ाने हेतु
पुस्तकालयों को रजिस्टर्ड किया, जिससे कि पुस्तकें मुफ्त में बांटी जा
सके, इसके साथ ही पुस्तकालय विकास की शुरुआत हुई. यद्यपि इस प्रकार के
लोक पुस्तकालय देशी रियासतों जैसे इन्दौर स्टेट एवं ट्रावनकोर में १९ वीं
शताब्दी के अन्त तक थे. अंग्रेजों ने गांव-गांव नगर-नगर पुस्तकालयों के
आन्दो-~लन को बढ़ाया किन्तु इसके पीछे हिन्दु संस्कृति एवं धर्म के अनमोल
खजाने को वे संग्रह कर इग्लैण्ड भेजते गये. हिन् दू जनता अंग्रेजी शिक्षा
एवं नौकरी पाकर खुश थी.
१८६७ में ब्रिटिश सरकार ने कानून पास करके पुस्तकालय आन्दोलन को जबरदस्ती
जनता पर लाद दिया. यह भी साहित्य श्री संग्रह करने का एक अच्छा तरीका था.
विरोधियों को खुश करने के लिये अँग्रेजों ने यंत्र-तंत्र पुरुतकालयों की
स्थापना की. इनकों नेटिव जनरल लाइब्रेरी कहा जाता था. सबसे पहले १८८४ ई.
में बेलगांव और १८५४ में धारवाड़ में ये नेटिव लायब्रेरिज स्थापित की गई.
जुबली पुस्तकालय भी देश के अनेक भागों में महारानी विक्टोरिया के जुबली
महोत्सव में खोले गये. इसी समय देश के कोने-कोने में कई लोक पुस्त-~कालय
भी स्थापित हुए.
१८०० में कलकत्ता में सार्वजनिक पुस्तकालयों की शासकीय दफ्तरों,
मंत्रिमण्डलों के भी विभागीय पुस्तकालय खोले गये. पुस्तकालय विकास के
इति-~हास में यह एक महत्वपूर्ण कदम था. १९०२ में इम्पीरियल लायब्रेरी की
स्थापना हुई. विश्वविद्यालयों, महाविद्यालयों, पाठशालाओं में भी
पुस्तकालयों को स्थापित किया गया. सर्वप्रथम १८५७ में कलकत्ता
विश्वविद्यालय में १८६९ में बम्बई विश्वविद्यालय में १८७६ में अलीगढ़
एवं १८८२ में पंजाब विश्वविद्यालयों में पुस्त-~कालयों की स्थापना हुई.
१९०३ में मद्रास विश्वविद्यालय पुस्तकालय का शुभा-~रम्भ हुआ.
सार्वजनिक पुस्तकालय आन्दोलन का प्रथम श्री गणेश १९१० में बड़ौदा राज्य
के महाराजा सर सयाजीराव गायकवाड़ ने पुस्तकालय संस्थान की स्थापना कर
किया. उन्होंने अपनी प्रजा को शिक्षित बनाने हेतु पूरे राज्य में
सार्वजनिक पुस्तकालयों का जाल फैला दिया. चलते फिरते पुस्तकालय भी
ग्रामीण क्षेत्रों में पुस्तकें पहुँचाने हेतु निर्मित किये. शिक्षण
संस्थाओं, अनुसंधान संस्थाओं एवं प्रयोगशालाओं में भी अनेक पुस्तकालय
स्थापित हुए. इस काल में जनता एवं सरकार के मिले जुले पुस्तकालय देश भर
में कार्यरत थे. ब्रिटिश काल में ही अखिल भारतीय पुस्तकालय संघ की
स्थापना स्वर्गीय के. एम. असदुल्ला के नेतृत्व में १९३५ में हो चुकी थी.
देश के प्रमुख विश्वविद्यालयों दिल्ली, मद्रास, बनारस एवं अलीगढ़ में
पुस्तकालय विज्ञान शिक्षा का प्रशिक्षण भी प्रारम्भ किया गया. देश के
प्रकाण्ड विद्वानों ने पुस्तकालय विज्ञान के साहित्य को लिखने में अपना
महत्वपूर्ण योगदान दिया. पुस्तकालय विज्ञान साहित्य के निर्माण में
प्रकाण्ड पंण्डित सुलझे हुए विषय वैज्ञानिक स्वर्गीय डॉ. एस. आर. रंगनाथन
का अभूतपूर्व योगदान था. इन्होंने पुस्तकालय विज्ञान विषय पर लगभग ५०
पुस्तकें अंग्रेजी भाषा में लिखी. भारत में ये पुस्तकालय विज्ञान विषय के
जन्मदाता माने जाते हैं. इस प्रकार पुस्तकालयों के इतिहास में एक ठोस
पृष्ठभूमि का निर्माण हुआ. इस काल में कुछ ख्याति प्राप्त पुस्तकालय अपने
अस्तित्व में थे जिनका विवरण देना यहाँ प्रासंगिक होगा.
(१) इण्डिया आफिस लायब्रेरी--
सन् १७९९ में टीपू सुल्तान की पराजय के बाद उसका विशाल पुस्तकालय जो
वैदिक साहित्य, अंग्रेजी, फ्रेन्च व पारशीयन साहित्य से परिपूर्ण था,
अंग्रेजों के हाथ लगा और वे उस पुस्तकालय की २००० चुनी हुई पुस्तकें
लन्दन ले गये और इण्डिया-आफिस लायब्रेरी की स्थापना की. गुलामी के काल
में शिक्षा प्रसार के नाम पर इस पुस्तकालय की स्थापना भारत की ऐतिहासिक,
सांस्कृतिक, धार्मिक एवं साहित्यिक ज्ञान राशि को संग्रहित करने के
उद्देश्य से की गई थी. यह उद्देश्य उजागर करने का सर्वप्रथम प्रयास
प्रसिद्ध इतिहासज्ञ राबर्ट ओरम ने किया था जो उस समय ईस्ट इण्डिया कम्पनी
का कुशल इतिहासकार था. यह आफिस ब्रिटिश शासन काल में भारत की गतिविधियों
का लेखा जोखा रखने का सक्रिय स्थल था. इसकी स्थापना ईस्ट इण्डिया कम्पनी
के द्वारा १८०९ में की गई थी. १९४६ के बाद से इस पुस्तकालय को कामनबेल्थ
सम्बन्धी पुस्तकालय कर्यालय के नाम से पुकारा जाता है. इसका उपयोग केवल
नियमित पाठकों या छात्र सदस्यों को ही करने दिया जाता है."१५ इण्डिया
आफिस लायबेरी बनने के पूर्व इसका नाम "पब्लिक रिपोजिटी सेन्टर" रखा गया
था. १८ फरवरी १८०८ में "इण्डिया हाऊस" को लेजनह आल स्ट्रीट लन्दन में
स्थित किया गया. क्रमश: भारत के विभिन्न क्षेत्रों से महत्वपूर्ण
पोथियां, पाण्डुलिपियां, मूर्तियां, एवं दुर्लभ ग्रन्थ सामग्री यहां आकर
जमा हो गई.
१८५७ के स्वतन्त्रता संग्राम के बाद देश भर की अरबी एवं फारसी भाषा की
पाण्डुलिपियाँ एवं पुस्तकें भी इस पुस्तकालय में अंग्रेजों ने पहुँचा दी.
इस पुस्त-~कालय में लगभग २ लाख पुस्तकें हैं, जिसमें ६०,००० पुस्तकें
अंग्रेजी एवं यूरोपीय भाषाओँ की हैं, शेष प्राच्य भाषाओं की. भारतीय
प्राच्य संस्कृति एवं साहित्यिक ज्ञान का यह विश्व का सबसे बड़ा संग्रह
है.
इस पुस्तकालय में भारतीय-ज्ञान संग्रह के पाँच विभाग बनाये गये हैं
जिनमें प्रथम (१) मुद्रित ग्रन्थ विभाग (२) हस्तलिखित ग्रन्थ विभाग (३)
भारतीय चित्रकला विभाग (४) फोटो एवं अन्य दुर्लभ वस्तु संग्रह. ये सभी
विभाग संस्कृत, अरबी, फारसी, उर्दू, तिब्बती, खोतानी, बंगला, गुजराती,
मराठी, उड़िया एवं पश्तों भाषा के ग्रन्थों एवं चित्रकला के संग्रह से
परिपूर्ण है. फोटो विभाग में भारतीय शिल्प वस्तुकला और पुरातत्व से
सम्बन्धित लगभग २३०० निगेटिव प्लेटस और लगभग ३०,००० विभिन्न चित्रों का
संग्रह एकत्रित है. इसमें ९५ भाषाओं की पुस्तकें सुरक्षित है.
वर्तमान में यह पुस्तकालय किंग चार्ल्स स्ट्रीट स्थित "व्हाइट हाऊस" में
स्थापित है. भारत सरकार इन दुर्लभ ग्रन्थों को वापस अपने देश मंगाने के
कई बार प्रयास कर चुकी है किन्तु सफलता नहीं मिल सकी हैं. ये ही गौरव
ग्रन्थ विदेशों में भारतीय-संस्कृति, धर्म, इतिहास एवं साहित्य के अध्ययन
के मौलिक ग्रन्थ थे जिनके सहारे भारत से अधिक भारत को जानने में
विदेशियों ने सफलता प्राप्त की.
(२) राष्ट्रीय पुस्तकालय कलकत्ता (णटिओनल् ळिब्रर्य्)--यह भारत का एकमात्र
राष्ट्रीय पुस्तकालय है, जिसे इम्पीरिंयल लायबेरी के नाम से भी जाना जाता
है. इसकी स्थापना ८ मार्च १८३६ को हुई थी फोर्ट विलियम कालेज से प्राप्त
४६७५ पुस्तकों से इसका श्री गणेश हुआ था. २० अप्रेल १८९० को नगर-~पालिका
समिति ने इसका प्रशासन अपने हाथ में लिया और जुलाई में एक नि:शुल्क
वाचनालय खोला. चलते फिरते वाचनालय (ंओबिले षेअडिन्ग् षोओम्) के साथ एक
रिफरेन्स लायब्रेरी की भी स्थापना की गई. बंगाल सरकार ने ५ हजार रुपये का
अनुदान पुस्तकालय के पुनर्गठन एवं व्यवस्थापन हेतु दिया.
कलकत्ता पब्लिक लायब्रेरी एवं इम्पीरियल लायब्रेरी दोनों को १९०२ में
मिला दिया गया और नये सिरे से पुस्तकालय पत्रक सूचियाँ तैयार की गई. ३०
जनवरी १९०३ को जन-समान्य की सेवा के लिये इसे मुक्त द्वार प्रणाली (औपेन्
ढोओर् श्य्स्टेम्) से युक्त कर दिया. पुस्तकालय के प्रथम पुस्तकालयाध्यक्ष
ब्रिटिश म्यूजियम लन्दन के सहायक पुस्तकालयाध्यक्ष श्री जॉन मैक फारलेन
बनाये गये. पुस्तकालय क्रमश: इसकी योग्यता, अनुभव और कार्यपटुता से
प्रसिद्धि प्राप्त करता गया. १९०४ में दरभंगा के जमींदार सैयद सदरुद्दीन
अहमद का निजी संग्रह पुस्त-~कालय को भेंट स्वरूप प्राप्त हुआ. इसमें १५००
छपे हुई तथा ८५० हस्तलिखित ग्रन्थ थे.
इसकी सिल्वर जुबली ९ फरवरी १९५३ को मनायी गयी, तभी "डिलिवरी आफ बुक्स
एक्ट" द्वारा भारतीय प्रकाशकों द्वारा प्रकाशित ग्रन्थों की एक प्रति
राष्ट्रीय पुस्तकालय को भेजने का कानून अनिवार्य कर दिया. एक्ट को पास
हुए २६ वर्ष हो चुके हैं किन्तु भारत में प्रकाशित होने वाली प्रत्येक
पुस्तकें एवं समाचार पत्र शायद ही पूर्ण उत्तरदायित्व के साथ भेजे जाते
हों. पुस्तकालय को आधुनिक-~तम तरीकों से सज्जित एवं तकनिकी दृष्टीयों से
व्यवस्थित किया गया है. वर्तमान में पुस्तकालय की संग्रह संख्या लगभग १४
लाख करीब है. अध्ययन कक्ष में एक साथ दो सौ लोगों के बैठने की व्यवस्था
है. ३५० के लगभग कर्मचारी कार्यरत हैं. देश की १४ भाषाओं की पुस्तकें
यहाँ संग्रहित है.
(३) आसफिया स्टेट लायब्रेरी हैदराबाद--
यह पुस्तकालय १८७१ में हैदराबाद रियासत में स्थापित किया गया था. इस
पुस्तकालय में विभिन्न विषयों की ९ लाख पुस्तकें, १३, ८०४ दुर्लभ ग्रन्थ
जो पार्चमेन्ट पेपर (चमड़े का बना हुआ) एवं हिरण की खाल पर बने हुए हैं.
ये दुर्लभ ग्रन्थ शीघ्र सन्दर्भ सेवा के अन्तर्गत छात्रों,
अनुसंधानकर्त्ताओं के उपयोगाक्षित तत्काल अध्ययन हेतु दिये जाते हैं.
लगभग दो इंच की एक पुस्तक में पूर्ण गीता लिखी हुई है जो यहाँ उपलब्ध है.
१४८७ ए. डी. की प्रकाशित पुस्तक इस पुस्तकालय का विशेष आकर्षण है. यहाँ
पर १५वीं शताब्दी की एक पुरानी पुस्तक "इण्डस्ट्रीयल साइंस" रखी हुई है
जिसमें कागज एवं स्याही बनाने की विधियाँ दी गई है. यह कौतूहल पैदा करने
वाली दुर्लभ पुस्तक भारतीय संस्कृति की प्रगति की प्रतीक है.
चूँकि हैदराबाद रियासत एक समय की समृद्धशाली रियासत थी अत: व्यापार,
व्यवसाय एवं साहित्यिक गतिविधियों में भी अग्रणी रही. पार्चमेंन्ट पेपर
की पुस्तकों का होना इस बात की प्रतीक है कि भारत के बाहरी देशों से
व्यापा-~रिक सम्बन्ध थे तभी ये ग्रन्थ यहां तक आये.
