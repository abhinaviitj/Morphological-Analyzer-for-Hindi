<ःइन्डि ळिटेरटुरे><छ्हिल्ड्रेन्'स् ळिटेरटुरे><ं. आ. षज्><झुन्ग्ले खे झेएव्><१९८९><षज्पल् ' शोन्स्><णेत् ढेल्हि><९ -२०><२१२०><षज्, ं.आ. - झुन्ग्ले खे झेएव् - छ्ळ् - औ>

सूर्य छिप गया है. जंगल के ऊपर रात का अन्धकार तेज़ी से उतर रहा है.
लम्बे और ऊंचे वृक्ष, घनी कंटीली झाड़ियां और ऊंची-ऊंची घास स्तब्ध भाव
से अन्धकार का स्वागत कर रहे हैं. ग्वाले और लकड़हारे लौटकर जा चुके हैं.
अब वन में वनचरों का राज्य प्रारम्भ हुआ है.
झींगुरों ने अपनी तीखी कर्णकटु तान छेड़ दी है; आकाश में चिमगादड़ों के
झुण्ड उड़ने प्रारम्भ हो गए हैं. कभी सन्नाटे को भेदती हुई किसी हिरन के
बोलने की आवाज़ सुन पड़ती है और कभी कोई गीदड़ `हुआ हू' कर उठता है.
वह लो, काकड़ बोला. अब शेर आसपास ही कहीं है. जैसे बादल गरजता हो, ऐसे
स्वर में शेर दहाड़ता है. पहली दहाड़ कुछ धीमी होती है; दूसरी उससे काफी
ऊंची, तीसरी उससे भी ऊंची और चौथी दहाड़ में सारा वन कांपने लगता हैं.
झींगुर की झंकार तक बन्द हो जाती है. वन का एक-एक प्राणी अपने प्राण
बचाने को आतुर हो उठता है. वन में जहां कहीं शिकारियों का डेरा होता है,
उनके ह्रदय भी भय से `धुक्-धुक्' करने लगते हैं.
परन्तु एक प्राणी की मृत्यु आई है. वन का राजा भूखा नहीं रहेगा. कोई एक
अभागा प्राणी किस्मत का भेजा हुआ शेर के आस-~पास से गुज़रता है और तभी
बिजली की तेज़ी से शेर उसपर टूट पड़ता है.
शेर की थाप संसार के भयंकरतम आघातों में से एक है. पशु-~जगत में ह्वेल की
पूंछ, जिराफ की लात और शेर की थाप के आघात सबसे अधिक भयंकर समझे जाते
हैं. जब साड़े चार मन वज़न का शेर बिजली की तेजी से शिकार पर टूटता है,
तब उसकी तुलना विशालकाय बिजली के हथौड़े से ही की जा सकती है. बोझ के
आघात के साथ-साथ उसके दोनों पंजों में डेढ़-डेढ़ इंच लम्बे पांच-पांच
पैने नाखून निकल आते हैं, जिनसे वह कड़ी से कड़ी चमड़ी को चीर सकता है.
अपनी इस थाप की एक चोट से वह बड़े से बड़े बैल या घोड़े को समाप्त कर
सकता है.
परन्तु शेर की वास्तविक शक्ति का अनुमान लगाने के लिए यह पर्याप्त नहीं
है. छ: फुट ऊंची बाड़ को कूदकर पशुओं के बाड़े में घुस आना और फिर भेड़
या बकरी को मुंह में दबाकर फिर बाड़ को कूदकर वापस चले जाना, शेर के लिए
ठीक वैसा ही है, जैसे हम संतरा हाथ में लेकर शहर की नाली को कूद जाएं.
अफ्रीका में एक शेर एक पूरी गाय को गर्दन से पकड़कर सात फुट ऊंची बाड़ को
पार कर चुका है.
इसी अपार शक्ति के बल पर वह जंगल का राजा है और हाथी जैसे अपने से आठ
गुने बड़े प्राणी को भी सरलता से परास्त कर सकता है.
शेर बहुत दूर तक बहुत तेज़ी से नहीं दौड़ सकता. यही कारण है कि वह हिरन
का पीछा करके उसे नहीं मार पाता; परन्तु थोड़ी दूर तक वह अकल्पनीय वेग से
झपट सकता है. इसलिए जब कभी वह घात लगाकर शिकार पर झपटता है, कोई प्राणी
उससे बचकर नहीं जा सकता.
ऐसा प्रतीत होता है कि साहस की भावना केवल मनुष्य में है, इसीलिए वह न
केवल संदेह की जगह में, बल्कि निश्चित रूप से संकट की जगह में भी बढ़ा
चला जाता है. परन्तु वन का राजा जब तक आदमी के बल, शील और स्वभाव को नहीं
जान लेता, तब तक वह मनुष्य से डरता है. वह मनुष्य से खुला सामना करने में
हिच-~कता है.
हमारे मित्र पं. हरिवंश एक बार एक खारा के जंगल में जा रहे थे. लगभग शाम
के साढ़े चार बजे का समय होगा. भाला उनके हाथ में था और जल्दी जंगल से
बाहर हो जाएं, इस इच्छा से वे तेज़ी से कदम बढ़ाए चले जा रहे थे. इतने
में कोई बीस-पचीस कदम दूर पर सरकंडों ओर झाड़ियों में किसी प्राणी के
चलने की आवाज आई.
"उत्सुकतावश मैं एक ओर को दुबक गया," उन्होंने सुनाया, " और मैं सोच ही
रहा था कि अब किसी हिरन का पतला-सा मुंह झाड़ियों से बाहर निकलेगा, पर
मैं धक् से रह गया, जब मैंने शेर का चौड़ा और भारी मुंह झाड़ियों से बाहर
निकलते देखा. मेरे रोंगटे खड़े हो गए.
"शेर कच्ची सड़क को पार करना चाहता था, पर पार करने से पहले वह एक क्षण
रूका. मैं जानता था कि ऐसे समय भाग पड़ने से अधिक खतरनाक कोई बात नहीं
है. शरीर पूरा अपने बस में नहीं मालूम हो रहा था. पर मैंने ऐसा प्रदर्शित
किया जैसे मैंने शेर को देखा नहीं है और थोडा-सा खांसा.
"खांसने की आवाज़ सुनते ही शेर वहीं झाड़ियों में दुबक गया और जिस ओर से
आया था, फिर उसी ओर लौट गया. पर फिर भी उस ओर सड़क पर बढ़ते हुए मुझे
बड़ा भय लग रहा था."
इसका एक कारण सम्भवत: यह भी है कि शेर को दिन में बहुत कम दीखता है. दिन
में उसकी वह दशा होती है, जो हमारी रात में. इसलिए वह दिन में अपने-आपको
विषम स्थिति में अनु-~भव करता है. रात में किसी मनुष्य के साथ ऐसा उदार
व्यवहार करने का विवरण अभी हमें नहीं मिला.
परन्तु मनुष्य से साधारणतया मोर्चा लेनेवाला शेर तब बहुत भयंकर बन जाता
है, जब किसी कारण उसे या उसके बच्चों को छेड़ा जाए. ऐसे शिकारियों के
उदाहरण कम नहीं हैं, जब कि उनका शिकार तो शिकारी बन गया और वे स्वयं उसके
शिकार बन गए. गोली खाकर शेर पन्द्रह फुट तक ऊंचा कूद सकता है. यदि गोली
मर्म-स्थल पर न लगे, तो घोड़े पर चढ़कर भागनेवाला शिकारी अपने प्राणों की
आशा नहीं कर सकता. इस विशालकाय प्राणी की एक ही थाप घोड़े और घुड़सवार
दोनों के लिए पर्याप्त होती है.
यदि शेर उत्तेजित न हो चुका हो तो उसे शोर मचाकर डराया भी जा सकता है,
परन्तु चोट खाकर उत्तेजित हुआ शेर यमदूत की भांति निर्मम हो जाता है. वह
सौ मनुष्यों के समूह पर भी आक्रमण कर सकता है.
पानी में कूदकर आप शेर के चगुल से नहीं बच सकते, अगर वह सचमुच ही आपका
पीछा कर रहा है. शेर आपसे कहीं अधिक अच्छा तैराक है और पानी में तैरते
हुए भी आक्रमण करने की साम्थर्य रखता है.
परन्तु इतना भयंकर और हिंस्र होते हुए भी यदि बचपन से ही यत्न किया जाए
तो शेर को पाला भी जा सकता है. हममें से सम्भवत: सभीने सरकसों में और
सिनेमाओं में लोगों को पालतू शेरों के साथ नाना प्रकार के खेल करते देखा
होगा. ये मनुष्य कई बार तो इतना साहस करते हैं कि अपना सिर शेर के मुंह
में दे देते हैं. इन खेलों के लिए शेरों को बचपन से ही खास ढंग से
शिक्षित किया जाता है.
मुझे एक साधु का ध्यान आता है. उसे हमने शिमला में देखा था, बाद में वह
बंबई आदि अनेक स्थानों में घूमता फिरा. उसने एक शेर (बाघ) पाला हुआ था,
जिसे वह सिर्फ दूध-रोटी खिलाता था. उसके कहने से शेर एक प्रकार की आवाज़
भी करता था, जिसे साधु कहता था कि यह `ओउम्' कहता है.
अधिकांश पशुओं पर पालतू हो जाने पर विश्वास किया जा सकता है, परन्तु
पशुराज पर नहीं. जिस साधु के शेर की चर्चा मैंने ऊपर की है, उसके बारे
में बाद में अखबारों में पढ़ा कि शेर ने दो आदमियों को मार डाला. पूछने
पर सरकस में शेर के साथ खेल करने वालों ने भी बताया कि इस प्राणी पर
विश्वास न करना ही ठीक है. कई बार ऐसा हुआ कि आदमी ने खेल दिखाने के लिए
शेर के मुंह में सिर रखा और शेर ने मुंह बन्द कर लिया.
एक बार एक सरकस में एक मनुष्य को उन्नीस शेरों के साथ खेल दिखाना था. पर
इन उन्नीस में से केवल छ: शेर उसके अपने शिक्षित किए हुए थे और बाकी
दूसरे लोगों के. यह बड़ा खतरनाक आयोजन था, क्योंकि पालतू शेर भी अपने
शिक्षक के ही प्रति उदार होता है.
इसपर एक और दुर्घटना हो गई. वह व्यक्ति ज्यों ही शेरों के कठघरे में
घुसने लगा, उसका पांव फिसल गया और वह गिर पड़ा. उसके गिरते ही अपरिचित
तेरह शेर एकसाथ उसपर टूट पड़े और काटने लगे.
तेरह शेरों को उस व्यक्ति के प्राण लेते शायद तेरह क्षण भी न लगते, पर
उसके प्राण बच गए. उस व्यक्ति के अपने सिखाए हुए शेरों में जो सबसे बड़ा
शेर था, वह अपने शिक्षक के प्राणों की रक्षा के लिए आ अड़ा और उन
आक्रमणकारी शेरों पर टूट पड़ा. इससे सरकस के प्रबन्धकों को इतना अवसर मिल
गया कि वे घायल व्यक्ति को कठघरे में से निकाल सकें. रक्षक शेर भी बुरी
तरह घायल हो गया परन्तु गुरू-शिष्य दोनों के ही जीवन शेष थे. शिक्षक पांच
मास हस्पताल में पड़ा रहने के बाद स्वस्थ हो गया. और उसने फिर कई वर्ष तक
अपने प्राणरक्षक उसी शेर के साथ खेल दिखाए.
आखिर एक समय आता है, जब शेर बूढ़ा हो जाता है. उसकी फुर्ती समाप्त हो
चलती है, दांत कमज़ोर हो जाते हैं. तब वह जंगली पशुओं को पकड़ने में
असमर्थ होकर गांवों के पालतू पशुओं की ओर अपनी दयादृष्टि फेरता है,
क्योंकि उन्हें पकड़ना सरल होता है.
कभी ऐसा भी होता है कि अपने पशुओं की रक्षा करता हुआ कोई मनुष्य उसके हाथ
लग जाता है या किसी और दुर्घटना में मनुष्य उसका शिकार बन जाता है. बस,
उसी दिन से शेर और प्राणियों को खाना बन्द कर देता है. तब से उसका सारा
प्रयत्न यही रहता है कि जैसे भी हो मनुष्य को ही पकड़कर ख़ाया जाए. कारण,
एक तो मनुष्य का मांस अपेक्षाकृत नरम और स्वादिष्ट होता है और दूसरे
मनुष्य को मारना और सब प्राणियों की अपेक्षा अधिक सरल है. ऐसा शेर
`नरभक्षक' कहलाता है.
`नरभक्षक' शेर बहुत ही भयंकर होता है. नि:शंक भाव से रात में यह गांव में
आता है. मकानों के दरवाज़े तक तोड़कर उनमें से पुरूषों, स्त्रियों और
बच्चों को उठा ले जाता है. शेर नित्यप्रति भोजन नहीं करता, फिर भी ऐसे
नरभक्षकों द्वारा दो-दो सौ व्यक्तियों के खाए जाने के उदाहरण मिलते हैं.
आखिर एक दिन किसी शिकारी की ही गोली गांव के लोगों का इस संकट से उद्धार
करती है.
शेरनी एक बार में दो से छ: बच्चे देती है. पर प्राय: इनकी संख्या तीन
होती है. शेरनी अपने बच्चों से बड़ा स्नेह करती है और संकट पड़ने पर जान
पर खेलकर भी उनकी रक्षा करती है. जब तक बच्चे छोटे होते हैं, तब तक वह
उनके लिए शिकार करके लाती है और धीरे-धीरे उन्हें शिकार करना भी सिखाती
है.
परन्तु पर्यवेक्षकों ने यह भी लिखा है कि कई बार शिकारियों द्वारा घेरे
और डराए जाने पर वह बच्चों को छोड़ भी जाती है और कई बार शिकार न मिलने
पर बहुत भूखी होने पर उन्हें खा भी जाती है.
शेर कहने से केसरी या बबर शेर का अभिप्राय होता है जिसके मुख, गर्दन और
कन्धों पर शानदार बाल होते हैं और देह के शेष चमड़े पर किसी प्रकार की
धारियां या चित्तियां नहीं होतीं. उसका मुख भी कुछ बड़ा, भारी और देखने
में बहुत कुछ मनुष्य के मुख से मिलता-सा है. उसकी यह गौरव पूर्ण देह-रचना
ही उसे `वन का सम्राट' कहलवाती है, नहीं तो वन का असली सम्राट् तो बाघ
है, जिसकी गर्दन पर बाल नहीं होते, और देह के चमड़े पर काले रंग की लम्बी
धारियां होती हैं. इसका मुख कुछ छोटा, देखने में क्रूर और भयंकर तथा देह
अधिक गठा हुआ होता है. साधारण-~तया लोग शेर और बाघ दोनों के लिए ही `शेर'
शब्द का प्रयोग करते हैं.
हिमालय के वनों में एक समय शेर काफी संख्या में पाए थे, परन्तु आज इन
विशाल, विस्तृत वनों में शेरों का चिह् रह गया है और उसके स्थान पर
विशालकाय धारीदार बाघ रह जाते हैं. पर्यवेक्षकों का कथन है कि वल, छल और
कौशल से बाघों ने सिंहों को परास्त करके मार दिया और खा डाला निश्चय ही
बाघ सिंह से अधिक शइतशाली होता है और सभी से फुर्ती में भी कम नहीं
होता.
यह शेर की अपेक्षा क्रूर भी अधिक होता है. शेर के बारे मे यह समझा जाता
है कि वह प्राणियों पर अकारण आक्रमण नहीं करता परन्तु बाघ भूखा न होने पर
भी प्राणियों पर आक्रमण करके मार देता है.
बाघ के मुख्य शस्त्र दांत और पंजे हैं. उसकी अगली जिन्हें हाथ या बांह
कहना चाहिए, गोलाई में उन्नीस इंच मोटी हैं अर्थात् साधारणतया मनुष्य की
जांघ जितनी मोटी है, उतनी इसके अन्दर संसार की कठोरतम हड्डी होती है और
मजबूत पेर और स्नायु-तन्तुओं से कन्धे के साथ जुड़ी होती है. इस बांह के
भाग पर बाघ का विशाल पंजा होता है. इसकी आर-पार लम्बा इंच होती है. यदि
पूरे कद का व्यइत अपने हाथ की सब उंगलि-~यां फैलाकर अपना पंजा देखे,
तो उससे कुछ थोड़ा-सा बड़ा बाघ का पंजा होता है. अनेक बार वन में घूमते
हुए हमने सीली-रेत भूमि पर बाघ के पंजे के बढ़िया स्पष्ट निशान देखे हैं
और कई बार वे इतने बड़े होते थे कि हमारे साथियों में से किसीका पंजा
उनको ढांप नहीं पाता था.
परन्तु बाघ के पंजे में हमारे पंजों की भांति लम्बी-लम्बी कम-~जोर
अंगुलियां नहीं होतीं, छोटी और मोटी अंगुलियां होती हैं, उनके आगे डेढ़
से दो इंच तक लम्बे, घुमावदार, अटूट और पैने नाखून होते हैं; इनसे वह
घोड़े, बैल, भैंस का चमड़ा उतनी ही सरलता से फाड़ सकता है, जितनी सरलता
से हम पके संतरे का छिलका उतार देते हैं.
अब यदि आप कल्पना करना चाहते हैं तो अपनी छाती या पेट पर अपना पूरा पंजा
फैलाकर रखिए, क्योंकि और सारे शरीर से इतना बड़ा स्थान दूसरा नहीं है, और
कल्पना कीजिए कि प्रत्येक अंगुली के आगे मज़बूत और पैना नाखून लगा हुआ
है, जो मांस के अन्दर सीधा डेढ़ इंच गहरा जा सकता है. तब आप समझ सकते हैं
बाघ का पंजा क्या चीज है.
यह सत्य है कि मनुष्य की सुकुमार देह के लिए तो इतना बड़ा होना ही
पर्याप्त है. उसके लिए यह विचार व्यर्थ है कि ये डेढ़ इंची छुरी मांस में
जल्दी से घूसेड़ दिए जाते हैं या धीरे-~धीरे; परन्तु घोड़े, भैंसे और
हाथी जैसे विशाल-बलिष्ठ प्राणियों से तो बाघ के इन्हीं पंजो को भुगतना
होता है. उस समय बाघ अपनी प्रचण्ड शइत और बिजली की-सी तीव्रता से काम
करता है. बाघ के पंजे की चोट मशीनी हथौड़े की चोट के समान भयं-~कर होती
है. हाथी या भैंसे के जिस भी अंग पर यह दानवी पंजा पड़ जाता है, वहीं से
रक्त के पांच झरने एक साथ फूट निकलते हैं. कर पीड़ा के साथ-साथ रक्त की
कमी भी अभागे पशु को निर्बल बना देती है.
वैसे यदि कभी बाघ जंगली भैंसों या हाथी की सूंड़ की मार भी आ जाए तो फिर
बच नहीं सकता, पर बाघ भी इस बात को खूब समझता है और इसलिए ऐसा अवसर
कभी-कभी अप स्वरूप ही आता है.
बाघ के पंजों से भी अधिक भयंकर उसके कीले (किनारे चार दांत) होते हैं.
आवश्यकता पड़ने पर वह इनसे भी काम है और ये जहां एक बार गड़ जाते हैं,
वहां से पाव, आध सेर उखाड़ लाने के साथ-साथ अपना विष भी वहां छोड़ते आते
है.
प्रकृति ने अपना सारा चक्र बड़ी बुद्धिमत्तापूर्वक घुमा रखा है. कब,
कहां, किस चीज़ की जरूरत है, यह उससे पल-भर भी नहीं रहता और फिर वह वस्तु
अभीष्ट स्थान पर पहुंचा दी है. उदाहरण के लिए देखिए, प्रकृति सब
प्राणियों को उन्हीं में रंग देती है, जैसी जगहों में वे रहते हैं, जिससे
उन्हें छिपने की सुविधा हो और वे सफलतापूर्वक जीवन-यापन कर सकें. खुले
मैदानों और चट्टानों में रहना पसंद करता है, अत: रंग वैसा ही भूरा बन गया
है. ध्रुव प्रदेश के भालू सफेद हो वहां के भेड़िये भी सफेद होते हैं,
क्योंकि उन्हें सफेद बर्फ में छिपकर रहना होता है. बाघ दलदलों के पास ऊची
घासों के अन्दर में रहना पसन्द करता है, अत: उसके भूरे शरीर पर धारियाँ
देखी गई हैं. इसी प्रकार चीता अधिक समय पेड़ो की छाया में रहता है, जहां
धूप और पत्तों की छाया से चित्तियां-सी बनी होती हैं. यही कारण है कि जब
कभी हमारी वन में इन पशुओं से सामना होती है, तो पहली ही दृष्टि में
उन्हें देख पाना सम्भव नहीं है. बाघ जब घास में दुबककर भूमि पर बैठ जाता
है, तब यह बिल्कूल भूमि जैसा ही जान पड़ता है.
