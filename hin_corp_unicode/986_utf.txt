<छोम्मेर्चे><ःअन्डिच्रङ्ट्स् अन्ड् ईन्डुस्ट्र्य्><आनोन्><ंअनक्डोओट् -  ंअनक् भुरेअउ><णेत् ढेल्हि><४ टो ६><२५००><आनोन् - ंअनक्डोओट् -  खुमर्>

बारानी खेती द्वारा अधिकतम कृषि उत्पादन
के. अनबरासु उपनिदेशक (कृषि एवं खाद्य) भा मा ब्यूरो मुख्यालय
देश में पूरी उपजाऊ भूमि का १४३० लाख हेक्टेयर (अर्थात् ७० प्रतिशत) भाग बारानी
क्षेत्र है जिससे कुल कृषि का ४२ प्रतिशत भाग पैदा होता है. बारानी खेती से देश
की दाल और तिलहन, चावल, गेहूँ, ज्वार, बाजरा और कपास की फसलों का क्रमश:
७५,४०,५०,९५,९६ और ७५ प्रतिशत भाग पैदा होता है. बारानी क्षेत्रों से ६०० लाख टन
अनाज और १२० लाख टन तिलहन पैदा होता है.
वर्ष १९५१ से १९८५ से दौरान सिंचाई की क्षमता में वृद्धि हुई है और अब २२ लाख
हेक्टेयर से ६५ लाख हेक्टेयर तक भूमि में सिचाई की जा सकती है. इस बात के
प्रयत्न किए जा रहे हैं कि अधिक से अधिक भूमि में सिंचाई की जा सके. यद्यपि हम
वर्ष २००० ई. तक ११३० लाख हेक्टेयर भूमि पर सिंचाई कर पायेंगें; फिर भी हमारे
पास लगभग ४५ प्रतिशत भूमि बारानी क्षेत्र के रूप में बच जाएगी. खाद्य उत्पादन को
बढ़ाने के लिए राष्ट्रीय कृषि आयोग ने बारानी क्षेत्र में फसल की उत्पादकता में
निम्नलिखित मात्रा तक सुधार करने का लक्ष्य रखा है जैसे : वर्ष १९८४ में मोटे
अनाज ६ दालें ५ तिलहन ४.५; वर्ष १९८७ में मोटे अनाज ९ दालें ९ और तिलहन ७.८ की
पैदा-~वार क्विंटल प्रति हेक्टेयर के हिसाब से थी और वर्ष २००० तक इनकी पैदावार
क्रमश: १३, १४, १०.२ क्विंटल प्रति हेक्टेयर के हिसाब से होने की संभावना की जा
रही है.
बारानी क्षेत्र में फसल की उपज में अत्यधिक बदलाव का प्रमुख कारण वर्षा की
स्थानीय विविधता और मात्रा में कमी या अधिकता है.
इस समस्या से निपटने के लिए बारानी खेती के लिए बहुत से अनुसंधान किए जा रहे
हैं. १९६० की लघु अवधि के दौरान देश में अधिक उपज पैदा करने वाली फसलें पैदा की
जाने लगीं. इससे आयोजकों को बारानी खेती पर अनु-~संधान करने के लिए बहुत बढ़ावा
मिला; जिसके फलस्वरूप भारतीय कृषि अनुसंधान परिषद् (आईसीएआर) ने १९७० में बारानी
खेती के लिए एक अनुसंधान परियोजना बनाई जिसमें २३ स्थानों पर चार महत्वपूर्ण
विषयों जैसे शस्य विज्ञान, मृदा विज्ञान, कृषि इंजीनियरी और पौध-~प्रजनन पर
राष्ट्रीय प्राथमिकता के आधार पर अनुसंधान किया गया. यह परियोजना १९८५ में
हैदराबाद में बारानी खेती केन्द्रीय अनुसंधान संस्थान के रूप में स्थापित हो गई.
अन्तर्राष्ट्रीय स्तर पर भी बारानी खेती की उत्पादकता में सुधार लाने और उसे
स्थिर करने के लिए भी अन्तर्राष्ट्रीय कृषि अनुसंधान के सलाहकार समूह ने
हैदराबाद में १९७२ में अर्ध बारानी खेती के लिए अन्तर्राष्ट्रीय फसल अनुसंधान
संस्थान की स्थापना की.
इन परियोजनाओं में लगे वैज्ञानिकों द्वारा किए गए अनुसंधानों के पता लगा है कि
देश की बारानी भूमि से अधिक मात्रा में उपज ली जा सकती है. नई विकसित
प्रौद्योगिकी की कई गुणा अधिक संभावनाएं हैं. पन्द्रह वर्षों के आंकड़ों और
अनुभव के आधार पर विकसित वर्तमान बारानी खेती प्रौद्योगिकी से कुछ बारानी फसलों
के मामले में उत्पादन दुगुना हो गया है. यदि बारानी खेती से ५० प्रतिशत भी उपज
मिल जाती है तो इससे बारानी खेती से फसल उत्पादन की मात्रा दोहरी हो जाएगी.
आधुनिक बारानी खेती प्रौद्योगिकी संबंधी महत्वपूर्ण बातें
सक्षम फसलों और उनकी किस्मों के चुनाव के लिये जलवायु के आंकड़े और मिट्टी के
गुणधर्मो को ध्यान में रखकर मिट्टी-जलवायु-जल-संतुलन अध्ययन किए गए हैं और
विभिन्न स्थानों के लिए वर्षा और संरक्षित जल सहित पानी की उपलब्धि भी मालूम की
गई है. इस जानकारी की सहायता से ज्वार, बाजरा, उच्च भूमि में उगाया गया चावल,
रागी, मूंग, मूंगफली, चना आदि फसलों की सक्षम किस्मों को बारानी खेती के लिए
चुना जा सकता है. बारानी क्षेत्र में उत्तम फसल को प्राप्त करने के लिए
समयानुसार कार्य और सही कृषि पद्धतियों का इस्तेमाल बहुत जरूरी है. यदि इनका
उचित रूप से अनुपालन किया जाता है तो न केवल उत्पादकता में वृद्धि होगी बल्कि
उत्पादन में स्थिरता भी लाई जा सकेगी. बुआई करने, खरपतवार निकालने और प्रयुक्त
उर्वरक का उपयोग आदि कार्य समय के अनुसार अर्थात् ठीक समय पर किए जाने चाहिए.
खेतों में समय पर ही बुआई कर देनी चाहिए ताकि नमी का बेहतर उपयोग किया जा सके.
पौधे ताकतवर हों और फसल को बढ़ने का अधिक समय मिल सके तथा फसल में लगने वाले
कीटों और रोगों को रोका जा सके. फसल के बीच उगी खरपतवार की छंटाई महत्वपूर्ण है
क्योंकि यह फसल के साथ बढ़ती है और बारानी खेती में अपने आप उग आती है.
यदि इसकी छंटाई न की जाए तो यह मिट्टी की सारी नमी और पोषक अव-~शोषित कर लेती है
और फसल से जल्दी बढ़ जाती है. १०० दिनों की फसल की अवधी में पहले २५-३० दिन और
१५० दिन की फसल की अवधि में पहले ३५-४० दिनों की अवधि खरपतवार छंटाई के लिए बहुत
ठीक होती है. फसल की कतारों के बीच उगी खरपतवार को निकालने के लिए पावड़े अथवा
हल द्वारा छंटाई की जा सकती है. तेजी से बढ़ने वाली फलियों को यदि फसल
के साथ बीच-बीच में लगा दिया जाए तो इससे भी फसल के बीच खरपतवार पैदा नहीं होती
है. बारानी खेती में उर्वरक के उपयोग से उत्पादकता में काफी वृद्धि हो सकती है.
इसके लिए नाइट्रोजन और फॉसफोरस मुख्य पोषक होते हैं. चूंकि उर्वरक महंगा होता है
इसलिए इसके समयानुकूल उपयोग की उचित व्यवस्था करनी चाहिए ताकि फसल में उर्वरक
डालकर अधिक से अधिक उत्पादन लिया जा सके.
सही कृषि पद्धतियों का इस्तेमाल-कृषि कार्यों को करने के लिए सही और
 शेष पृष्ठ २८ पर
कृषि उपकरणों के उपयोग में सुरक्षा
 राजेन्द्र नारायण शर्मा
 संयुक्त निदेशक (कृषि एवं खाद्य)
 भारतीय मानक ब्यूरो मुख्यालय
------------------------------------------------------------------------------
यह सर्वविदित है कि कृषि यंत्रों के बढ़ते हुए उपयोग ने जहां पर उत्पादक्ता एवं
उत्पादन बढ़ाने में मदद की है वहीं दूसरी ओर असुरक्षा की भावना भी पैदा कर दी
है.
------------------------------------------------------------------------------
आज के इस आधुनिक युग में प्रत्येक क्षेत्र में हर कार्य को मशीनों व कंप्यूटरों
के द्वारा करने के प्रयास किए जा रहे हैं. मशीनों द्वारा कार्य निपटाने में जहाँ
एक ओर अधिकाधिक फायदे होते हैं तो वहीं दूसरी ओर इनके उपयोग से कई प्रकार की
हानियाँ व दुर्घटनाएं भी हो जाया करती हैं. यह बात कृषि उपकरणों के उपयोग के
बारे में विशेष रूप से ध्यान देने की है. हमारे किसान अशिक्षित हैं और कई बार वे
मशीन की कार्यविधि को पूरी तरह नहीं समझ पाते हैं और मशीन या उपकरण इस्तेमाल
करते समय अक्सर दुर्घटना के शिकार हो जाते हैं. इस कारण यह अत्यधिक जरूरी है कि
किसानों को इन मशीनों के सही उपयोग के बारे में जानकारी व हिदायतें दी जायें.
सातवीं योजना की मध्यावधि की समीक्षा करते हुए जनवरी १९८८ में प्रधानमंत्री जी
ने कृषि उत्पादन को बढ़ाने के दिशा निर्देश हेतु एक समिति का गठन किया जिसने
विभिन्न तरीके सुझाते हुए १९८८-८९ के लिए १६६० लाख टन तथा १९८९-९० के लिए १७८०
लाख टन खाद्यान्न उत्पादन का लक्ष्य निर्धारित किया है. समिति द्वारा सुझाव गए
उपायों को कार्यान्वित करने के लिए कृषि यंत्रों की महत्ता एवं उपयोगिता स्पष्ट
दिखाई देती है. विभिन्न कृषि क्रियाओं को शीघ्र और सही ढंग से करने के लिए किसी
न किसी कृषि यंत्र की आवश्यकता पड़ती है, जैसे जुताई के लिए हल, बुआई के लिए
सीड-ड्रिल, निराई-~गुड़ाई के लिए खुर्पी तथा फसल सुरक्षा में प्रयुक्त होने वाले
यंत्र, कटाई-गुड़ाई के लिए हंसिया एंव थ्रेशर आदि. जहाँ उन्नत कृषि के लिए बीज,
खाद और पानी मुख्य निवेश माने जाते हैं वहीं पर कृषि यंत्रों की महत्ता भी महसूस
की जाती है क्योकि इन निवेशों का समुचित उपयोग केवल सुधरे एवं सुरक्षित कृषि
यंत्रों द्वारा ही सम्भव हो पाता है. हरित क्रांति के उदय के साथ ही साथ कृषि
मशीन उद्योग का काफी विकास एवं विस्तार हुआ है. प्राप्त सूचनाओं के अनुसार इस
उद्योग में १४५०० लघु इकाइयां तथा १० लाख से ऊपर लुहार एवं बढ़ई ग्राम्य स्तर पर
कृषि यंत्रों के निर्माण एवं मरम्मत में लगे हुए हैं. नियोजित क्षेत्र में
ट्रैक्टर, पावर टिलर, कम्बाइन हारवेस्टर आदि का निर्माण हो रहा है. स्थिति यह है
कि देश जहाँ पर पहले उन्नत कृषि यंत्रों का आयात करता था अब न केवल स्वावलम्बी हो
गया है बल्कि निर्यात की दिशा में भी अग्रसर हो रहा है.
किसी भी उद्योग के विकास के लिए यह अवश्यक है कि निर्मित वस्तु न केवल गुणत्ता
में पूर्ण हो बल्कि उपयोग में भी सुरक्षित हो. कृषि मशीनों पर भी यह बात पूर्ण
रूप से लागू होती है. भारतीय मानक ब्यूरो जो अन्य वस्तुओं के साथ ही साथ कृषि
मशीन सम्बन्धी मानक बनाने में भी अग्रणी है, ने इस दिशा में महत्वपूर्ण काम किया
है. ब्यरों की विभिन्न तत्सम्बन्धी तकनीकी समितियों ने सभी प्रकार के कृषि
यंत्रों एवं उनके उपबंध-~सम्बन्धी विशिष्टियों, परीक्षण पद्धतियों, रीति
संहिताओं सम्बन्धी भारतीय मानक बना रखे हैं. भारतीय मानक बनाते समय निर्माण
सामग्री, संरचना और सुरक्षा सम्बन्धी अपेक्षाएंॅ, कारीगरी एवं कार्य की सफाई आदि
पर विशेष बल दिया जाता है.
यह सर्वविदित है कि कृषि यंत्रों के बढ़ते उपयोग ने जहाँ पर उत्पादकता एवं
उत्पादन बढ़ाने में मदद की है वहीं पर असुरक्षा की भावना भी पैदा कर दी है.
यद्यपि ट्रैक्टर का उलट जाना, चारा काटने की मशीन से हाथ कट जाना, गन्ने पेरने
वाले कोल्हू में हाथ का फँसना एवं सिर पर चोट लगना आदि दुर्घटनाएं होती रहती
थीं, किन्तु पावर थ्रेशर द्वारा एक सीमित समय में होने वाली अधिका-~धिक
दुर्घटनाओं के कृषि यंत्र से जुड़ी विभिन्न संस्थाओं एवं सरकार का ध्यान इस ओर
आकर्षित किया जिसके फल-~स्वरूप इन उपकरणों से सुरक्षा प्रबन्धों के विभिन्न
स्तरों पर विशेष ध्यान दिया जाने लगा. भारतीय मानक ब्यूरो के सम्बद्ध क्षेत्रों
की विभिन्न विषय समितियों ने तकनीकी परीक्षण एवं अनुसंधान संस्थाओं के साथ
सम्पर्क कायम करके सुरक्षा सम्बन्धी मानकों को बनाने तथा तत्संबंधी प्रकाशित
मानकों में सुरक्षा संबंधी अपेक्षाओं को शामिल करके उनका पुनरीक्षण करने के
निम्नलिखित विशेष प्रयास किए हैं.
कृषि ट्रैक्टर
जैसा कि विदित है कि कृषि टैक्टर बड़े पहियों वाले होते हैं जिसके कारण चालक को
जमीन की सतह से काफी ऊँचा बैठ कर ट्रैक्टर को चलाने के साथ ही साथ कृषि यंत्रों
को सुचारू रूप से काम करते हुए देखते रहना पड़ता है. देखा यह गया है कि ट्रैक्टर
से निकलने वाली तेज आवाज, धुआं तता कम्पन चालक को नुकसान तो पहुंचाते ही हैं तथा
उसका ध्यान भी इधर उधर बटाते हैं. इन अपेक्षाओंॅ की परीक्षण विधि के साथ ही साथ
इनकी आपेक्ष सीमा को भी निर्धारित किया गया है. ट्रैक्टर का रखरखाव कैसे किया
जाए ताकि वह सुरक्षित रूप से काम कर सके तथा उपयोग के समय किन-किन सावधानियों का
ध्यान रखा जाए जैसी बातें भी भारतीय मानकों में दर्शायी गई हैं. इस संबंध में
ईश् : ६८४०-१९७२ पहियेदार कृषि ट्रैक्टरों के एहतियाती रख-रखाव की रीति संहिता,
ईश् : ६८४७-१९७२ पहिये-~दार कृषि ट्रैक्टरों के संस्थापन की रीति संहिता, ईश् :
१२२०७-१९८७ कृषि ट्रैक्टरों की चुनी हुई कार्य प्रक्रिया की सिफारिशें, ईश् :
१२२३९ (भाग २)-१९८८ कृषि ट्रैक्टरों एवं पावर टिलर के चालक की सुरक्षा एवं आराम
की मार्गदर्शिका भाग २ कृषि ट्रैक्टर संबंधी अपेक्षाएंॅ, आदि से सहायता ली जा
सकती है.
पावर टिलर
पावर टिलर एक छोटा ट्रैक्टर है जिसे चालक पैदल चलते हुए पकड़ कर चलाता है. इसका
इस्तेमाल छोटे किसानों तथा धान की खेती वाले क्षेत्रों में काफी बढ़ रहा है.
पावर टिलर को इस्तेमाल करने की सुरक्षित विधियों से संबंधित यह भारतीय मानक अभी
तैयार किया जा रहा है.
फसल सुरक्षा यंत्र
फसल की कीटों से सुरक्षा करने के लिए आजकल कीटनाशी दवाओं का उपयोग बहुत किया जा
रहा है. इन दवाओं को कृषि यंत्र जैसे फुहार यंत्र एवं धूलन यंत्रों द्वारा फसलों
पर छिड़का जाता है. चूंकि इन यंत्रों में जहरीली दवाएँ होती हैं इसलिए यह
अत्यावश्यक है कि यह उपयोग में निरापद हों. इस विषय पर निर्धारित किए गए विभिन्न
मानकों में यह ध्यान रखा गया है कि दवा की टंकी में कहीं से भी रिसाव न हो; और
उच्च दाब पर भी यह टंकियां रिसाव रहित रहें; इन्हें पीठ पर रखने के पट्टों में
गद्दी आदि भी लगाई जाए ताकि पीठ पर टंकी आरामदायक स्थिती में रहे.
कटाई-मड़ाई यंत्र
कृषि में कटाई और मड़ाई कार्यों के लिए भी विभिन्न प्रकार की मशीनें इस्तेमाल की
जाने लगी हैं जैसे आलपैड थ्रैशर, पैर चालित धान थ्रैशर, शक्ति चालित थ्रैशर तथा
कम्बाइन गहाई थ्रैशर आदि.
आलपैड थ्रैशर - इस थ्रैशर में घूमने वाले नोकदार तवे होते हैं जिनके ऊपर बने
चबूतरे पर बैठकर मड़ाई का काम किया जाता है. यह देखा गया है कि इन तवों में चालक
के कपड़े फँस जाते हैं जिसके कारण दुर्घटनाएं हो जाती हैं. इस संबंध में ईश् :
३१५३-१९६५ आलपैड थ्रेशर की विशिष्ट निर्धारित की गई है जिसमें इस थ्रैशर के
इस्तेमाल से संबंधित सुरक्षा हिदायतें दी गई हैं; ताकि इस तरह की दुर्घटनाएं
रोकी जा सकें और मशीन से निरापद रूप में कार्य लिया जाता रहे.
पैर चालित धान थ्रैशर - इस यंत्र में एक तेज गति से घूमते हुए ढोल पर लोहे की
तार लगी होती है जिस पर रखकर धान की मड़ाई होती है. इस संबंध में भारतीय मानक
ब्यूरों ने ईश् : ३३२७-१९६५ पैर चालित धान थ्रैशर की विशिष्ट निर्धारित की है
जिसमें लोहे के तार से चालक को किस प्रकार सुरक्षा रखनी चाहिये के बारे में
मार्गदर्शन दिया गया है.
शक्ति चालित थ्रैशर - शक्ति चालित थ्रैशरों से बढ़ती हुई दुर्घटनाओं को ध्यान
में रखकर ब्यूरो ने ईश् : ९०१९-१९७९ शक्ति चालित थ्रैशर का संस्थापन, प्रचालन एवं
रख-रखाव की रीति संहिता, ईश् : ९०२०-१९७७ शक्ति चालित थ्रैशर की सुरक्षा संबंधी
अपेक्षाएंॅ, ईश् : ९१२९-१९७९ शक्ति चालित थ्रैशर में सुरक्षित ढंग से फसल डालने की
तकनीकी अपेक्षाएंॅ तथा ईश् : १०६१८-१९८३ शक्ति चालित थ्रैशर पर सुरक्षा संबंधी
निर्देशों का चित्रांकन आदि मानकों का निर्धारण किया गया है. ये मानक थ्रैशर के
संस्थापन, प्रचालन, रखरखाव, सुरक्षित उपबन्ध तथा सुरक्षा सम्बन्धी निर्देशों से
संबंधित हैं जिनको पावर थ्रैशर पर चित्र द्वारा प्रदर्शित करने के लिए कहा गया
है. ब्युरों ने ईश् : ९०२०-१९७९ का अनुपालन एक अधिनियम के जरिये अनिवार्य, कर
दिया है जिसके कारण दुर्घटनाओं में काफी कमी आई है. प्राप्त आँकड़ों से यह पता
चलता है कि १९८२-८३ में ८९३ दुर्घटनाओं की अपेक्षा १९८६-८७ में यह मात्र ३२६ ही
हुई. ये सभी दुर्घटनाएं उन पुराने थ्रैशरों से हुई थीं जिनमें सुरक्षा युक्तियाँ
नहीं लगाई गई थीं.
कम्बाइन गहाई यंत्र - यह ऐसी मशीन है जिसके द्वारा एक ही साथ फसल की कटाई, मड़ाई
एव उसकी बोरों में भराई की जाती है. इस संबंध में ब्यूरों ने सुरक्षित रखरखाव के
तरीके के लिए ईश् : ९८७७-१९८० कम्बाइन (गहाई यंत्र) के संस्थापन, प्रचालन तथा
रख-~रखाव की रीति संहिता निर्धारित की है जिसमें कम्बाइन के सुरक्षित व सक्षम
उपयोग व रखरखाव के बारे में जानकारी दी गई है ताकि कृषक इस मशीन के उपयोग से
अवगत हो जायें.
चारा काटने की मशीन - इस यत्रं के उपयोग से भी बहुत सी दुर्घटनाएं हो जाया करती
हैं. जब इन दुर्घटनाओं का अध्ययन किया गया तो यह मालूम हुआ कि मनुष्य व पशु
चालित मशीनों में यह दुर्घटनाएँ ज्यादातर गंडासे तथा खांचेदार रोलरों से होती
हैं, जब कि शक्ति चालित मशीनों में शक्ति स्थानान्तरण के साधन जैसे पट्टा,
गिर्री आदि से दुर्घटनाएं होना मालूम किया गया है. मशीन का फ्लाई ह्वील ज्यादातर
खुला रहता है और बच्चे हत्था चलाकर खिलवाड़ करते रहते हैं तथा खेल-खेल में ही
तेज धार वाले गंडासे से उनकी उँगलियांॅ कट जाती हैं. मशीन में चारा लगाते समय
कृषक रोलर के पास हाथ रखकर परनाले पर रखे चारे को दबाता है ताकि दोनों रोलरों के
बीच में चारा फँस सके. इस स्थिति में जरा भी असावधानी होने पर हाथ दोनों रोलरों
के बीच फँस कर आगे बढ़ जाता है और गंडासे से उसकी उँगलियांॅ या कभी कभी हाथ भी कट
जाता है. इस संबंध में ब्यूरो ने ईश् : ७८९८-१९८१ कृषक-चालित चारा काटने की मशीन
की विशिष्टि तथा ईश् : ११४५९-१९८५ शक्ति चालित चारा काटने की मखीन की विशिष्टि
निर्धारित की है जिसमें मशीनों के इस्तेमाल के बारे में सुरक्षा उपबन्धों और
अपेक्षाओंॅ को शामिल किया गया है, ताकि उपयोग के दौरान दुर्घटनाएं न होने पायें.
गन्ना पेरने के कोल्हू
यद्यपि अब ज्यादातर गन्ना बड़ी मिलों में पेरा जाता है किन्तु लघु स्तर पर अभी
भी बैल चालित तथा शक्ति चालित कोल्हू का उपयोग गांव में गन्ने के रश को निकालने
के लिए हो रहा है. पशु चालित कोल्हू से हने वाली दुर्घटनाओं के अध्ययन से यह
मालूम हुआ है कि ये दुर्घटनाएं मुख्यत: दो करणों से होती है, एक तो गन्ना लगाने
वाले कृषक को उँगलियांॅ घूमते हुए रोलरों के बीच फँस जाती हैं तथा दूसरे घूमती
हुई धरन कृषक के सिर से टकरा जाती है. शक्ति चालित कोल्हू में दुर्घटनाएं रोलरों
के बीच उँगलियों के फँसने तथा घूमते हुए पट्टे एवं गियर आदि में कपड़ों के फँसने
से भी होती हैं. इस संबंध में निर्धारित ईश् : १९७३-१९८१ गन्ना पेरने के कोल्हू की
विशिष्टि में निर्माण सामग्री, संरचना शक्ति की आवश्यकता, कार्यकुशलता जैसी
अपेक्षाओंॅ के साथ ही साथ सुरक्षा सम्बन्धी अपेक्षाएंॅ एवं हिदायतें विस्तार से
बताई गई हैं.
कृषि यंत्रों पर विशेष रूप से बनाए गए उपर्युक्त सुरक्षा सम्बन्धी मानकों के साथ
ईश् : १२२३९ (भाग १)-१९८८ कृषि ट्रैक्टरों एवं पावर टिलर के चालक की सुरक्षा एवं
आराम की मार्गदर्शिका (भाग १)--सामान्य अपेक्षाएंॅ भी निर्धारित की गई है जिसमें
उन सभी सामान्य बातों का वर्णन किया गया है जिनके अनुपालन से कृषि यंत्रों के
निर्माण में सुरक्षा सुनिश्चित की जा सकती है.
लेख में उल्लिखित उक्त मानकों से कृषि उपकरणों के निर्माताओं को सुरक्षित और
बढ़िया गुणता की मशीनें बनाने में सहायता तो मिलेगी ही साथ ही कृषकों को इनके
उपयोग के बारे में जानकारी भी होगी जिससे उनके साथ इन मशीनों के उपयोग के मामले
में दुर्घटनाएं न होने पायें. इन उपकरणों के उपयोग से कृषकों के समय, श्रम और
रुपयों की बचत भी होगी और काम उत्तम गुणता का और अधिक मात्रा में हो सकेगा. इन
मानकों के अनुसार निर्मित मशीनों पर आई एस आई मुहर भी लगाई जा सकती है.
