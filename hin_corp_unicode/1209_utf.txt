<औङ्ङिचिअल् आन्ड् ंएडिअ ळन्गुअगे><ंअस्स् ंएडिअ><शिन्ग्ह् ण्><आउर् ठिनके भिक्हर् घये><१९८७><ंअड्हुरि><णेत् ढेल्हि><६७-६३><१२००><ंअड्हुरि-आउर् ठिनके भिक्हर् घये>

"मम्मी आ गयी.
मम्मी आ गयीं! मेरी अच्छी मम्मी!" कहकर सात वर्ष का मासूम प्रशांत तृप्तिसे लिपट गया.
आज वह बेहद खुश था क्योंकि आज उसे नुमाइश देखने जाना था.
कल ही तो तृप्ति ने विदा किया था उससे कि आज ज़रुर नुमाइश दिखाने ले जायेगी.
नौकरानी प्रशांत को तैयार करने लगती है.
तृप्ति सोफे पर बैठी चाय पी रही है.
बहुत खामोख किसी याद में डूबी हुई.
काल बेल बजती है, जिसकी आवाज से उसकी विचार श्रृंखला टूट जाती है.
उठ कर दरवाजा खोलती है.
सामने उसके बास मि.
कपूर खड़े हैं.
जिन्हें देख कर वह असमंजस में पड़ जाती है.
उनसे अंदर आ कर बैठने के लिए कहना भी भूल जाती है.
तब मि.
कपूर ये कहते हुए कि `अंदर आने के लिए भी नहीं कहेंगी?' अंदर आकर सोफे पर बैठ जाते हैं.
इस समय उनका आना तृप्ति को शायद अच्छा नहीं लग रहा था.
तृप्ति बड़े पसोपेश में पड़ जाती है.
न तो वह मि.
कपूर से जाने के लिए कह पाती है और न ही प्रशांत का दिल तोड़ना चाहती है नुमाइश न ले जाकर.
मि.
कपूर आदत के मुताबिक एक के बाद एक सिगरेट पीते जा रहे हैं.
तृप्ति के मस्तिष्क में चल रहे द्वंद्व से अनभिज्ञ, तभी प्रशांत खुशी से उछलता हुआ आ जाता है.
यह कहते हुए, "मम्मी, मैं तैयार हो.
.
.
" तभी सामने मि.
कपूर को देख कर आगे के शब्द उसके गले में अटक कर रह जाते हैं, पल भर पहले की खुशी मि.
कपूर को देखते ही गायब हो जाती है.
और फिर रात को नुमाइश से लौटने के बाद वह बहुत रोया था.
उसे मि.
कपूर का साथ में जाना जरा भी अच्छा नहीं लगा था.
तृप्ति प्रशांत से बहुत प्यार करती है, लेकिन मि.
कपूर से भी उसे लगाव है.
उनसे उसे जीने का सहारा और एकाकीपन की चुभन को सह सकने में सहायता मिली है.
लेकिन इन बातों को प्रशांत का बाल मन क्या समझे? वह तो तृप्ति पर अपना एकाधिकार समझता है.
प्रशांत के अलावा तृप्ति का और कोई भी तो नहीं था.
अपनी सारी ममता उस पर लुटा कर वह अपने को धन्य समझती.
पति राजेंद्र की बेरुखी को वह प्रशांत के प्यार के सहारे सहती रही थी.
लेकिन अचानक मि.
कपूर न जाने कब और कैसे उसके जीवन में अपनी जगह बनाते चले गये और उनकी नजदीकी के कच्चे मन में सच के रुप में घर करती चली गयी कि अब उसकी मम्मी पहले वाली प्यारी सी, प्यार करने वाली मम्मी नहीं रही.
वह खामोश सा रहने लगा.
हर समय उदास बैठा रहता.
न किसी से बात करता, न खेलता कूदता.
तृप्ति को भी उसकी उदासी बहुत दुख देती.
बेटे की उदासी उसे अंदर तक खरोंचने लगी और वह तड़प उठती है.
एक दिन वह उससे पूछती है कि वह उदास क्यों रहता है? प्रशांत की आंखें भर आती हैं और वह कहता है कि "अब तुम मेरी अच्छी मम्मी नहीं हो, मैं तुम्हारे पास नहीं रहूंगा.
अपने पापा के पास जाऊंगा.
" बेटे की बात से तृप्ति का मन रो उठता है.
राजेंद्र वर्मा को तृप्ति का पत्र मिलता है कि प्रशांत उसके पास रहना चाहता है, उसे आ कर ले जाओ.
और राजेंद्र बेटे को अपने पास दिल्ली ले आता है.
वहां भी प्रशांत के नाजुक मन को चोट लगती है जब राजेंद्र प्रशांत से रीता को (जिससे वह शादी करना चाहता है) मम्मी कहने के लिए कहता है.
प्रशांत गुस्से से इनकार कर देता है कि वह उसे मम्मी नहीं कहेगा, वह उसकी मम्मी नहीं है! रीता अपना अपमान होता देख कर घायल नागिन की तरह राजेंद्र पर फुफकार उठती है और कहती है कि ऐसे बदतमीज बच्चे को वह नहीं रखेगी.
अगर उससे शादी करनी है तो प्रशांत को उसकी मां के पास पहुंचा दो या हास्टल में रखो.
मां की गोद से निकल कर पिता की बांहों में रहने के लिए आया प्रशांत, मां बाप की जिद और अपनी अपनी खुशियों की खोज में लीन गैरजिम्मेदार लोगों के कारण असहाय, निराश्रित सा हास्टल में डाल दिया जाता है.
प्रशांत के दिल्ली चले जाने के बाद तृप्ति बेचैन हो उठती है.
उसकी ममता तड़प उठती है, जिसके फलस्वरुप वह एक दिन उन्हीं मि.
कपूर को, जिनसे वह शादि करने के बारे में सोचने लगी थी, साफ शब्दों में कह देती है कि वह उसके घर न आया करें.
वह उनसे मिलना भी नहीं चाहती.
फिर वह राजेंद्र को पत्र लिखती है प्रशांत के बारे में, लेकिन उसे जवाब नहीं मिलता.
लेकिन राजेंद्र को उसका एक भी पत्र नहीं मिलता.
रीता सब पत्र गायब कर देती है, इस डर से कि कहीं इन लोगों में समझौता हो गया तो वह कहीं की नहीं रहेगी.
इधर बेटे की याद में तड़पती तृप्ति की आंखों के आगे अतीत नाच उठता है.
घटना घूम जाती है आठ वर्ष पहले की जब राजेंद्र से उसकी शादी हुई थी.
बड़ी खुश थी वह राजेंद्र जैसा पति पा कर.
हनीमून मनाने मसूरी गये थे वे.
तृप्ति मसूरी पहले भी घूम चुकी थी.
कालेज का टूर गया था, जिसमें लड़के लड़कियां सभी थे.
तृप्ति की दोस्ती राजेश से बहुत घनिष्ठ थी.
मसूरी में वह ज्यादातर उसी के साथ घूमी थी.
वह बहुत ही स्वतंत्र यिचारों की लड़की थी.
उसके लिए दोस्ती थी और रिश्ता रिश्ता था.
लेकिन राजेश उसे दोस्ती के साथ साथ प्यार भी करता था.
पर तृप्ति ने स्वप्न में भी ऐसा नहीं सोचा था, तभी तो वह राजेंद्र से शादी करके बहुत खुश थी.
जब वह राजेंद्र के साथ घूमने गयी तो बेखयाली में उसके मुंह से राजेश निकल जाता है.
जिसे राजेंद्र नोटिस करता है.
उसके मन को झटका लगता है और वह सोचता है कि इसका किस प्रेम रहा होगा जिसका नाम राजेश है.
लेकिन वह शादी के पहले की बात है और फिर इनका आपस में कोई गलत संबंध नहीं रहा होगा.
तो वह सब कुछ बता देगी.
और तृप्ति सोचती है कि जब उसने कोई गलती नहीं की है तो किस बात की सफाई दे! इसी तरह दोनों तरफ खामोशी अख्तियार कर ली जाती है.
प्रशांत के जन्म ने तनाव को थोड़ा कम कर दिया था कि अचानक एक दिन सब कुछ बिखर गया, तब जब राजेश किसी काम से कानपुर आया तो तृप्ति से मिलने उसके घर जा पहुंचा.
तृप्ति और राजेश बातें कररहे थे कि राजेंद्र अचानक आ जाता है और जैसे ही काल बेल का बटन दबाने को हाथ उठाता है कि उसे तृप्ति को आवाज राजेश का नाम लेते हुए सुनाई देती है.
राजेंद्र कुछ पल को खड़ा रहता है फिर कुछ सोचता है और उल्टे पैर वापस चला जाता है.
तृप्ति और राजेश के संबंध में जो शक उसके मन में था वह विश्वास में बदल जाता है और वह अपना ट्रांसफर दिल्ली कराके तृप्ति से हमेशा के लिए दूर चला जाता है.
नौबत यहां तक पहुंचती है कि उनमें तलाक हो जाता है.
तृप्ति नौकरी कर लेती है.
उसके बास मि.
कपूर उसकी जिंदगी में आते हैं, जिनकी वजह से उसे अपने बेटे प्रशांत से बिछुड़ना पड़ता है.
तृप्ति वर्तमान में लौट आती है.
ममता से विवश मां फिर राजेंद्र को अनुनय भरा पत्र लिखती है.
उधर प्रशांत हास्टल में उदास, अकेला चुपचाप सा रहता है.
`पैरंट्स डे' पर जब उसके मां बाप कोई नहीं पहुंचते तो लड़के उसे चिढ़ाने लगते हैं.
कोई कहता है.
मां बाप में लड़ाई होगी.
और जब एक लड़का कहता है कि इसके मां बाप में तलाक हो गया होगा.
तो उसे मेहरा आंटी की बात याद आती है जिसने उससे कहा था कि उसके पापा ने उसकी मम्मी को तलाक दे दिया है.
और जब उसने मम्मी से पूछा था कि पापा ने तलाक दे दिया है क्या उन्हें? उस पर तृप्ति का फूट फूट कर रोना उसे याद आ गया.
और वह अपने सहपाठी पर जोर जोर से चीखते हुए बोला, "हां, मेरे मम्मी पापा में तलाक हो गया है!" फिर हास्टल छोड़ कर भाग जाता है.
मां बाप से दूर, लोगों के व्यंग्य बाण सहता दुखी, रोता, बिलखता प्रशांत निरुद्देश्य सा एक ट्रेन में बैठ जाता है.
उसी डिब्बे में सामने की सीट पर राजेश बैठा है.
टी.
टी.
जब प्रशांत से टिकट मांगता है, उसके साथ और कौन है, पूछता है तो जवाब में प्रशांत रो कर कहता है, "न उसके पास टिकट है न पैसा है,न उसके मां बाप हैं.
" स्कूल की युनिफार्म में भले घर का दिखने वाला लड़का ऐसी बातें कर रहा था जिसे सुन कर राजेश को आश्चर्य भी हुआ और दुख भी वह प्रशांत को समझा, बहला कर किसी तरह उसके पिता के घर पहुंचाता है.
जब उसे पता चलता है कि उसका पिता और कोई नहीं तृप्ति का पति राजेंद्र है, जिसने तृप्ति को तलाक दे दिया है, तो वह राजेंद्र को बुरी तरह धिक्कारता है और एक पत्र दे कर चला जाता है जो उसने कई साल पहले लिखा था, पर दिल्ली का पता न होने के कारण उसे भेज नहीं सका था.
उस पत्र को पढ़ कर राजेंद्र की गलतफहमी दूर हो जाती है.
तुरंत वह तृप्ति को तार देता है जिसमें हास्टल का पता देता है कि वहां पर मिलो.
तृप्ति राजेंद्र को पत्र लिख कर ज्यों ही पता लिखने लगती है कि बाहर से तार वाले की आवाज आती है.
वह झटके से उठती है, तार लेती है.
उसका दिल जोर जोर से धड़कने लगता है--न जाने क्या लिखा है तार में, यह सोच कर.
लेकिन जब तार पढ़ती है तो उसकी खुशी का ठिकाना नहीं रहता.
जैसे ही वह हास्टल के गेट पर पहुंचती है, सामने से राजेंद्र के साथ आ रहा प्रशांत दौड़ कर मां से लिपट कर रो पड़ता है, "मम्मी, अब मुझे कभी अपने से दूर नहीं करोगी ना!" तृप्ति भी उसे लिपटा कर रो पड़ती है और उसे वचन देती है कि अब वह उसे कभी अपने से दूर नहीं करेगी.
जब तृप्ति प्रशांत के साथ चलने लगती है तो राजेंद्र उससे अपनी भूल की माफी मांगता है और पूछता है कि "क्या हम लोग पहले की तरह एक छत के नीचे नहीं रह सकते?" जिस पर तृप्ति इनकार कर देती है, यह कह कर कि उनके रिश्ते के बीच में जो दरार पड़ गयी है वह कभी नहीं मिट सकती! राजेंद्र निरुत्तर सा खड़ा रहता है तो तृप्ति कहती है, "प्रशांत तुम्हारा बेटा है.
तुम्हारा जब जी चाहे इससे आ कर मिल सकते हो.
वह घर भी तुम्हारा ही है, पर मैं तुम्हारी नहीं हूं!" 
