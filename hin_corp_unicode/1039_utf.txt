<णटुरल् श्चिएन्चे.><ं आ ः><ईन्ड्र शेन् झइट्ल्य्><आयुर्वेड ंअहसम्मेलन् फट्रिक><१९८४><आक्हिल् भ्हरटिय आयुर्वेड ंअहसम्मेलन्><णेत् ढेल्हि><३० टो ३३><२१००><झइट्ल्य् - आयुर्वेड ंअहसम्मेलन् फट्रिक>

मेरी समझ में यह रोग रक्त में वात-पित्त के दूषण से ही होता है और वह दूषण
गर्भाधान काल में ही हो जाता है. फिर यह एक वर्ष की आयु तक क्यों नहीं होता ?
क्या उस समय तक रोग परिपक्व नहीं रहते ? शायद यही बात है. बालक एक वर्ष पश्चात्
अन्नादि ग्रहण करने लगता है और क्रमश: अधिक से अधिक सांसारिक वातावरण के संसर्ग
मे आने लगता है. फलत: दोषों के प्रकोप का अवसर मिल जाता है. उष्ण, शीतादि युक्त
वातावरण से तथा विभिन्न रस वाले भोज्य पदार्थों से नहीं बचा जा सकता. आवाल वृद्ध
में नित्य ही कुछ न कुछ दोष प्रकोपण होता रहता है. साथ ही प्रतिकारक शक्ति
(ईम्मुनिट्य्) भी विकसित होती रहती है. किन्तु जब गर्भाधान के समय ही रक्त प्रदूषित
हो गया तो नित्य का अल्प प्रदूषण ही अतिशोणितपित्ती के लिए काफी है. फिर
स्त्रियों को यह रोग क्यों नहीं होता ? प्राचीन विद्वानों ने प्रमेह के सम्बन्ध
में लिखा है कि प्रतिमास स्त्रियों के रज:स्रावद्वारा दोष निकल जाने के कारण
उन्हें प्रमेह नहीं होता. शायद प्रमेह से उनका तात्पर्य पित्त प्रमेह रहा हो.
लेकिन स्त्रियों की सन्धियों में भी तो रक्त-~स्त्राय नहीं होता. यह बात समझ में
नहीं आती कि रज:स्राव से पूर्व लड़कियाँ इस रोग से क्यों नहीं पीड़ित होतीं.
इसका उत्तर मात्र यही हो सकता है कि रोग का सम्बन्ध सम्भवत: रज:स्राव निर्मापक
उन तत्व व ग्रन्थियों से है जो स्त्रियों में जन्म के साथ ही उत्पन्न हुई रहती
हैं.
वाहक स्त्रियों में भी यह रोग कुछ न कुछ जागृत रहता है. यह देखा गया है कि
दन्तोत्पादन क्रिया के बाद अन्य स्त्रियों की अपेक्षा वाहक स्त्रियों में अधिक
देर तक रक्त-स्राव होता रहता है. यदि हम इन बातों को प्रमाणित मानें, तो मण्डल
के कुलजता के नियमों की संगति भी बैठ जाती है. और स्त्रियों में भी इस रोग का
प्रकोप होता है, यह भी सिद्ध हो जाता है. विद्यापीठ या किसी अन्य संस्था को इस
रोग की सम्प्राप्ति का विश्लेषण करने के लिए एक सेमीनार की व्यवस्था करनी चाहिए
और केन्द्रीय आयुर्वेदीय अनुसन्धान परिषद् को इस रोग के निर्णय के लिए अन्वेषण
करना चाहिए.
यह सत्य है कि चिकित्सा की दृष्टि से इस रोग में रक्त-पित्त-शामक योग लाभकर हैं.
किन्तु मूल-~निर्मूलन नहीं करते. पथ्य-पूर्वक चिकित्सा कराते हुए २-४ वर्ष और जी
जाता है, बस.
मुझे मात्र दो-चार रोगी ही देखने को मिले हैं. रक्त-पित्त-नाशक लौह के योग
लाक्षा व मोचरस के अनुपान से इनमें अधिक लाभकारी सिद्ध हुए हैं. रोगी का मुख्य
आहार दूध व फलों का रस होना चाहिए.
रक्त-पित्त-कुलकण्डन रस, शतमूल्यादि लौह, रक्त-~पित्तान्तक लौह, शुओ स्वर्ण
गैरिक, बोलपर्पटी, दुग्ध-~पाषाण आदि औषधियां स्वतन्त्र रूप से या दो-चार औषधियों
के योग के रूप में लाभकारी सिद्ध हुई हैं. इनमें रक्त-पित्त कुलकण्डन रस (भैओ
रओ) उत्तम औषधि है. उशीरासव भी देना चाहिए. हीवेराद्ध तैल की मालिश करने से रोगी
कुछ ह्ष्ट-पुष्ट दिखाई पड़ने लगता है. एलादिवटी चूसने के लिए देना चाहिए.
सर्वोत्तम लाभकारी रक्तसंक्रम (भ्लोओड् ठ्रन्स्-ङुसिओन्) है. समय-समय पर रक्तसंक्रम
कराते रहने से आयु अवश्य बढ़ जाती है.
कुछ चिकित्सकों ने दुग्धिका नामक जड़ी के स्वरस को इस रोग में विशेष लाभकारी
पाया है. उनका सुझाव है कि उसे जीवन भर लेते रहना चाहिए.
दुग्धिका को पूर्वी उत्तर प्रदेश में दुग्धी कहते हैं. यह जमीन पर फैलने वाला
छोटा सा क्षुप होता है, जिसके पत्र व डण्ठल को तोड़ने से दुग्ध निकलता है. इसे
बच्चों को ग्रीष्मकालीन रक्तातिसार में देहात के लोग भी देते हैं. यह वात-पित्त
शामक है एवं रक्त-पित्त के अनुपान में भी प्रयोग में आता है.
औषध - परिचय *डॉओ इन्द्रसेन जेतली
 चण्डीगढ़
[गतां़अक में आपने औषध का संक्षिप्त परिचय पढ़ा, अब प्रस्तुत है सम्बन्धित लेख
की अगली कड़ी. सम्पादक]
४. कालेज के वनस्पति गार्डन का सबसे बड़ा शत्रु स्वयं मनुष्य ही होता है.
कभी-कभी वैद्य या आयुर्वेद का विद्यार्थी ही होता है. यदि इस विद्यार्थी ने यह
पढ़ लिया कि च्यवनप्राश किस तरह बनता है, तो उसे च्यवनप्राश की औषधियां चाहियें.
यदि अशोकारिष्ट बनाना है या दशमूलारिष्ट बनाना है या किसी मंजन में मौलसरी की
छाल डालनी है, तो वह न तो जंगल में जाता है और न बाजार में जाता है. बल्कि कालेज
की छोटी सी वनस्पति वाटिका से अपनी जरूरत पूरी कर लेना चाहता है. इस वाटिका में
दिखाने के लिए गम्भारी या पाटला का एक पेड़ कहीं दूर से मंगवाकर लगवाया गया होता
है और बीसों सालों तक उसे पाल-पोसकर बड़ा किया जाता है, तो वह वैद्य या
विद्यार्थी एक ही दिन में उसकी छाल चारों ओर से उतारकर १० या १२ रूपये की कीमत
का दशमूलारिष्ट बना लेता है. दूसरी ओर वह वनस्पति सदा के लिये मर जाती है. जिस
वृक्ष की आपने छाल चारों ओर से उतार ली हो, वह कैसे जीवित रह सकती है. अगर हम
किसी मनुष्य की छाती या पेट से चारों ओर की त्वचा उतार दें, तो वह मनुष्य कैसे
जीवित रह सकता है ? आयुर्वेद के विद्यार्थी को वार्षिक परीक्षा में दिखाने के
लिये पत्र चाहिये. पहले तो उसके पढ़ाने वाले ही वनस्पतियों को अर्थात् औषधियों
को बहुत कम जानते होते हैं. मैं सबके विषय में नहीं लिख रहा हूं. कई ऐसे सज्जन
भी हैं, जिन्होंने बहुत प्रयत्न करे, सब औषधियों से अपना परिचय किया हुआ है. पर
बहुत से सज्जन ऐसे भी हैं, जो कुछ नहीं जानते हैं. फिर जब परीक्षा समीप आती है,
तो ये विद्यार्थी इन वनस्पतियों के पत्ते व फूल तोड़ लेते हैं. विचार कीजिये कि
वाटिका में दिखाने के लिए एक या दो पौधे लगाये जाते हैं. उनके सब पत्ते टूट गये.
अब क्या होगा ? वनस्पतियां पत्तों से श्वास लेती हैं. जिस मनुष्य के आपने दोनों
फेफड़े निकाल दिये हों, क्या वह जीवित रह सकेगा ? सो वह पौधा मर जाता है.
५.कोई कालिज का शिक्षक वनस्पति वाटिका में घास चरने के लिये अपनी गौ छोड़ देता
है और अगर वह रस्सी से बांध भी देवें, तो किसी एक ही दिन वह गौ रस्सी तुड़वाकर
या किल्ला उखाड़कर सब पौधे चर जाती हैं. आपकी सालों की मेहनत चन्द मिनटों में
बरबाद हो जाती है. आप अपने कौलीग (सहकारी) से कैसे झगड़ा मोल लेवें. कैसे मुंह
सुजाकर किनारा करें. रोज तो उससे मिलना है.
६.फिर माली का चक्कर भी है. माली भी ट्रेण्ड होना चाहिये. ट्रेण्ड माली दूसरे
मालियों से अधिक तनख्वाह लेगा. मजदूर वाला काम नहीं करेगा. एक छोटी सी वाटिका
में एक माली लगाया जा सकता है. आपने उसी से ही पानी दिलवाना है. उसी से ही
कीड़ों के लार्वें चुगवाने हैं. मजदूर माली जहां पानी न देना हो, वहां खूब पानी दे
देता है. जहां से पानी ड्रेन करना हो, ड्रेन ही नहीं करता है.
जिस वनस्पति की जड़ में दो दिन भी पानी अटका रहे, वह मर जाती है, बारिश पड़े और
पानी अटक जाये, तो उसे ड्रेन करना जरूरी होता है. वही बारिशों का वक्त होता है,
जबकि सब अधिकारियों वगैहरा को माली अपने बाग वगैहरा के लिये चाहिये, और बारिशों
में ही अधिक से अधिक वनस्पतियां (औषधियां) लगाई जाती हैं. जमीन में बीजों के रूप
में या कन्दों के रूप में सोई हुई वनस्पतियां जाग पड़ती हैं और तभी अधिकारी लोग
माली को खींच लेते हैं. यदि अधिकारी वर्ग अच्छे मिल जायें, तो वनस्पति वाटिका
लगाने वाले का अहोभाग्य होता है. वरना उसके काम की कोई कदर नहीं होती.
औषधि विशेषज्ञ - यह काल आयुर्वेद का ऐसा स्वर्ण काल है, जबकि अनेकों औषधि
विशेषज्ञ तैयार हैं. हमें उनसे पूरा लाभ उठाना चाहिये. डाओ रमेश बेदी, डाओ
चूडेकर, डाओ ज्ञानेन्द्र, डाओ विनोद प्रभृति अनेकों औषधि-विशेषज्ञ इस समय आपके
बीच में हैं. उनसे उनके आयु भर के अनुभवों का लाभ उठाना नितान्त आवश्यक है.
इस दिशा में भी आयुर्वेद जगत को कदम उठाना चाहिये और केन्द्रीय आयुर्वेदीय
परिषद् को भी.
ये चुनौतियां हैं और केवल यही नहीं है. इनके अलावा और भी हैं कि जिन सब पर वैद्य
समाज को विचार करना होगा.
 हम अपने औषध परिचय के ज्ञान को वैयक्तिक प्रयत्नों से
कैसे स्वयंमेव बढ़ा सकते हैं ? इस विषय पर भी दो-चार शब्द लिख देने आवश्यक हैं.
हमारे देश में जगह-जगह वनस्पतियों के गार्डन लगे हुए हैं. उनमें वनस्पतियों के
(बोटेनिकल नाम) लगे होते हैं. आप अपनी लिस्टें खुद तैयार कर सकते हैं. एक ओर
बोटेनिकल नामोंकी अनुक्रमणिका तैयार कर लें. दूसरी ओर उन नामों के सामने
आयुर्वेद में आये अर्थात् आयुर्वेद के निधण्टुओं में आये नामों को दिया हुआ होता
है. श्री विश्वनाथ जी द्विवेदी ने भाव प्रकाश की टीका में इन नामों को दिया है.
उनमें कई नाम ऐसे हैं कि जिनके अक्षर विन्यास शुद्ध नहीं हैं. कइयों के नाम
एम्बिगुड्स (सन्दिग्ध) हैं, पर उनका प्रयत्न कई दृष्टियों से बड़ा सराहनीय है.
एक तो यह कि उन्होंने दिशा-द्योतक का कार्य किया. इसी प्रकार एक अनुभूत चिकित्सा
सागर हुआ करता था. उसमें भी लैटिन नामों को ओर उनके साथ हिन्दी व संस्कृत नामों
की सूची तैयार की जा सकती है.
फिर आप जिस भी बाटनी के गार्डन में जायेंगे, वहां उन नामों को पढ़कर उनके
संस्कृत व हिन्दी नामों को जान सकेंगे.
अंग्रेजी में ग्लौसरी  फ इण्डियन मेडिसनल प्लाण्टस छपी हुई है. यह आईओ सीओ एमओ
आरओ की पब्लिकेशन है. आप इसे खरीद सकते हैं. यह पुस्तक बहुत महंगी भी नहीं है.
उसमें हर एक लैटिन नाम के आगे संस्कृत व हिन्दी आदि के नाम हैं. उसकी इण्डैक्स
से किसी भी हिन्दी व संस्कृत नाम का लैटिन नाम जाना जा सकता है. इनके अलावा कई
बड़ी-बड़ी पुस्तकें भी अंग्रेजी में हैं. यथा वासु और कीर्तिकर की इण्डियन
मैडिसनल प्लाण्ट्स है.
कहने का तात्पर्य इतना ही है कि आप इन बोटेनिकल नामों से अनेकों हिन्दी संस्कृत
नामों को मालूम कर सकते हैं और बोटेनिकल बागों में उन वनस्पतियों का साक्षात्कार भी
कर सकते हैं.
मान लीजिये कि आपको एक औषधि कहीं मिल गई कि जिसे वहां के निवासी किसी रोग विशेष के
लिये प्रयोग में लाते हैं. आप उसके बारे में जानकारी प्राप्त करना चाहते हैं,तो
बताइये कैसे करेंगे ? अब इस प्रश्न का उत्तर यहां दिया जाता है ?
आप उस औषध के स्पेसिमैन को एकत्र कर लें. दो स्पेसिमन लें. ये स्पेसिमन एक
ही पौधे
से एकत्र किये गये हों. एक स्पेसिमन को ठीक से पैक करके निम्न पते पर भेज दें.
दूसरे स्पेसिमन को अपने पास रख लें. स्पेसिमन् को भेजने से पहले एक दिन तक उस
प्रैस
करके रखे. भेजते हुए पैकेट में स्पेसिमेन के दो पैकेट में गत्तों के बीच में
रखें,ताकि स्पेसिमेन खराब न हो जाये. स्पेसिमेन के साथ निम्नलिखित पांच बातें भी लिखें-
१.स्पेसिमेन किस तारीख को इकट्ठा किया गया है.
२.स्पेसिमेन इकट्ठा करने वाले का नाम व पता क्या है ?
३.स्पेसिमेन कहां से इकट्ठा किया गया है ?
४.स्पेसिमेन जिस औषध या वनस्पति से लिया गया है, वह क्षुप है, झाड़ी है, बेल है
या वृक्ष है ?
५.स्पेसिमेन जिस वनस्पति का है, उसके फूल का रंग क्या है ?
इन पांचों बातों के साथ आप एक पत्र भी लिखें. सेवा में - फोरेस्ट बोटेनिस्ट
महोदय,
फोरेस्ट रिसर्च इंस्टिच्यूट, देहरादून, यूओ पीओ
श्रीमान् जी मैं आपके पास यह वनस्पति का स्पेसिमेन भेज रहा हूं. कृपा कर मुझे
आप इसका वानस्पतिक नाम बता दीजिये.
आपका कृपाकांक्षी
दिनांक, शहर नाम व हस्ताक्षर एवं पता
इस पत्र के बाद आप कुछ दिनों तक इन्तजार करें. आपके पास उस औषध का नाम आ जायेगा
और उसके परिवार का नाम भी आ जायेगा.
अब आप ग्लौसरी  फ इण्डियन मैडिसिनल प्लाण्ट्स में जिसका जिकर कि ऊपर कर दिया
गया
है, उस बोटेनिकल नाम को देख लें. उस नाम के आगे उस वनस्पति का संस्कृत व हिन्दी का नाम दिया होगा. इन बौटेनिकल नामों को आप कीर्तिकर व बसु के इण्डियन मैडिसिनल प्लाण्ट्स में
देखकर और भी अधिक जानकारी प्राप्त कर सकते हैं. इसी तरह ढिच्टिओनर्य् ओङ् ऐचोनोमिच्
प्रोडुच्ट्स् ओङ् ईन्डिअ भी है, जिसमें इन सब प्लाण्ट्स के बारे में बहुत जानकारी दी
हुई मिलती है. यदि संस्कृत नाम न भी मिले, तो भी आप बोटेनिकल नाम व स्थानीय नाम
से उस पर लेख लिख सकते हैं. पौधे का बोटेनिकल नाम जानने के लिये आप ढिरेच्टेर् ओङ्
णटिओनल् भोटनिचल् गर्डेन् लखनऊ को भी लिख सकते हैं. वे भी आपको नाम बता देते
हैं. उन्हें भी आपको उपरोक्त पांचों बातें लिखकर भेजनी होंगी. कहां से मिला, कब
मिला आदि.
मैंने स्वयं अनेकों औषधियों के नाम इसी प्रकार मालूम किये हैं. जब मैं लाहौर
में
था, तो वहां अक्सर बोटेनिकल गार्डन में जाया करता था. मुझे अनेकों वृक्षों आदि
के बोटेनिकल नाम वहां से पता लगे और मैं उनको जी भर के देख सकता था.
उसके बाद से जब भी कभी मैं किसी भी बड़े शहर में गया, तो वहां अगर बोटेनिकल
गार्डन था, तो मैंने उसे जरूर देखा है. कलकत्ता के बोटेनिकल गार्डन को देखा, जो
कि शिवपुर में है. यह हिन्दुस्तान का सबसे बड़ा गार्डन है. इसी प्रकार बोटेनिकल
गार्डन मद्रा, लखनऊ, दिल्ली आदि अनेकों स्थानों पर हैं. दिल्ली का
बोटेनिकल गार्डन यूनिवर्सिटी में है. प्रत्येक यूनिवर्सिटी भी अपना बोटेनिकल
गार्डन रखती है, जहां ं.श्.छ्. (बाटनी) तक के स्तर की शिक्षा दी जाती है, अपना
बोटेनिकल गार्डन रखता है. कोई भी आपको ये गार्डन देखने से नहीं रोकता है. पर
हां
विधिवत् देखने की आज्ञा जरूर लेनी चाहिये.
अब तो अनेकों आयुर्वेद के कालेजों में भी औषध-~वाटिकायें लगी हुई हैं. आप उनकी
मदद भी ले सकते हैं. कई स्थानों पर वे बड़ी उत्तम हैं.
आप औषधि परिचय के सम्बन्ध में एक काम अवश्य करें. वह यह कि जिन औषधियों को आप
देखें, उनका संग्रह अवश्य करते जायें. संग्रह करने की भी विधि है, वरना,
संगृहीत
औषधियों को कीड़े लग जाते हैं. उन्हें दबाकर रखा जाता है, वरना उन पर झुर्रियां
पड़ जाती हैं.
