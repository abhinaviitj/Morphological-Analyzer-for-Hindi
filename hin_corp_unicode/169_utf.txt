<शोचिअल् श्चिएन्चेस्><ठेद्ट् भोओक्><षम्स्हरन् श्हर्म><फ्रच्हेएन् भ्हरट्><१९९०><ण्छैष्ठ्><णेत् ढेल्हि><१२ - १५><२०१५><श्हर्म, ष् - फ्रच्हेएन् भ्हरट् - ठ्ध्ठ् - औ>

प्राचीन भारत के निवासियों ने अपने पीछे अनगिनत भौतिक अवशेष छोड़े हैं.
दक्षिण भारत में पत्थर के मन्दिर और पूर्वी भारत में ईटों के विहार आज भी
धरातल पर देखने को मिलते हैं और उस युग का स्मरण कराते हैं जब देश में
भारी संख्या में भवनों का निर्माण हुआ. परन्तु इन मन्दिरों के अधिकांश
अवशेष सारे देश में बिखरे अनेकानेक टीलों के नीचे दबे हुए हैं. टीला धरती
की सतह के उस उभरे हुए भाग को कहते हैं जिसके नीचे पुरानी बस्तियों के
अवशेष ढके रहते हैं. यह कई प्रकार का हो सकता है; एक संस्कृतिक, मुख्य
संस्कृतिक और बहु-संस्कृतिक. एक संस्कृतिक टीलों में सर्वत्र एक ही
संस्कृति दिखाई देती है. कुछ टीले केवल चित्रित धूसर मृदभांड संस्कृति के
ट्योतक हैं, कुछ सातवाहन संस्कृति के, और कुछ कुषाण संस्कृति के. मुख्य
संस्कृतिक टीलों में एक संस्कृति प्रधान रहती है और अन्य संस्कृतियाँ जो
पूर्व काल की भी हो सकती है और उत्तर काल की भी,
विशेष महत्व की नहीं होतीं. बहु-संस्कृतिक टीलों में उत्तरोत्तर अनेक
संस्कृतियाँ मिलती हैं जो कभी-कभी एक दूसरी से अंशत: सकीर्ण भी पाई जाती
हैं. रामायण और महाभारत की भाँति, खोदे गये टीले का उपयोग हम संस्कृति के
भौतिक और अन्य पक्षों के क्रमिक स्तरों को समझने के लिए कर सकते हैं.
टीले की खुदाई दो तरह से की जा सकती है- लम्ब रूप में या क्षैतिज रूप
में. लम्ब रूप में उत्खनन का अर्थ है लम्बालम्बी खुदाई करना जिससे कि
विभिन्न संस्कृतियों का काल क्रमिक ताँता उद्घाटित हो, यह सामान्यत:
स्थल के कुछ भाग में ही सीमित रहता है. क्षैतिज उत्खनन का अर्थ है सारे टीले
की या उसके बृहत भाग की खुदाई. इस तरह की खुदाई से हम उस स्थल की काल
विशेष की संस्कृति का पूर्ण आभास पा सकते हैं.
अधिकांश स्थलों की खुदाई लम्ब रूप में होने के कारण उनसे हमें भौतिक
संस्कृति का अच्छा-खासा कालानुक्रमिक सिलसिला मिल जाता है. क्षैतिज
खुदाइयाँ खर्चीली होने के कारण बहुत कम की गई हैं. फलस्वरूप उत्खननों से
प्राचीन भारतीय इतिहास की अनेक अवस्थाओं के भौतिक जीवन का पूर्ण और समग्र
चित्र नहीं मिल पाता.
जिन टीलों का उत्खनन हुआ है उनके भी पुरावशेष विभिन्न अनुपातों में ही
सुरक्षित हैं. सूखी जलवायु के कारण पश्चिमी उत्तर प्रदेश, राजस्थान और
पश्चिमोत्तर भारत के पुरावशेष अधिक सुरक्षित बने रहे, परन्तु मध्य गंगा
घाटी और डेल्टाई क्षेत्रों की नम और आर्द्र जलवायु में लोहे के औजार भी
संक्षारित हो जाते हैं और कच्ची मिट्टी से बने भवनों के अवशेषों का नजर
आना कठिन होता है. नम और जलोढ़ क्षेत्रो में तो पक्की ईटों और पत्थर के
भवनों के काल में आकर ही हमें उत्कृष्ट और प्रचुर अवशेष मिल पाते हैं.
पश्चिमोत्तर भारत में हुए उत्खननों से ऐसे नगरों का पता चलता है जिनकी
स्थापना लगभग २५००ई.पू. में हुई थी. इसी प्रकार उत्खननों से हमें गंगा की
घाटी में विकसित भौतिक संस्कृति के बारे में भी जानकारी मिली है. इससे
पता चलता है कि उस समय के लोग जिस प्रकार की बस्तियों में रहते थे उनका
विन्यास क्या था, वे किस प्रकार के मृदभांड उपयोग में लाते थे, किस
प्रकार के घरों में रहते थे, भोजन में किन अनाजों का इस्तेमाल करते थे
और किस प्रकार के औजारों या हथियारों का
उपयोग करते थे. दक्षिण भारत के कुछ लोग मृत व्यक्ति के शव के साथ औजार,
हथियार, मिट्टी के बरतन आदि चीजें भी कब्र में रख देते थे और इसके ऊपर एक
घेरे में बड़े-बड़े पत्थर खड़े कर दिये जाते थे. ऐसे स्मारकों को
महापाषाण (मेगालिथ) कहते हैं, हालाँकि सभी महापाषाण इस श्रेणी में नहीं
आते. इनकी खुदाई करने से हमें जानकारी मिली है कि लौह युग की शुरुआत होने
पर दक्कन के लोग किस प्रकार का जीवन व्यतीत करते थे. जिन विज्ञान के आधार
पर पुराने टीलों का क्रमिक स्तरों में विधिवत् उत्खनन किया जाता है और
प्राचीन काल के लोगों के भौतिक जीवन के बारे में जानकारी मिलती है उसे
पुरातत्व कहते हैं.
उत्खनन और गवेषणा के फलस्वरुप प्राप्त भौतिक अवशेषों का विभिन्न प्रकार
से वैज्ञानिक परीक्षण किया जाता है. रेडियो कार्बन विधि से यह पता लगाया
जाता है. कि वे किस काल के हैं. काल-निर्धारण का आधार यह सिद्धांत है कि
कार्बन सभी प्राणवान् वस्तुओं में समन्यित है जब कोई वस्तु निष्प्राण हो जाती है तब वह सी-१४ नामक एक खास प्रकार के
कार्बन की नई खुराक लेना बन्द कर देती है. तब से उस समय वर्तमान सी-१४
में एक प्रकार के क्षय की प्रक्रिया होने लगती है जिसे रेडियो ऐक्टिविटी
कहते हैं. सी-१४, सी-१२ का एक रेडियो ऐक्टिवआइसोटोप (समस्थानिक) या घटक
है और दोनों समान अनुपात में उपस्थित रहते हैं. हम क्षयशील सी-१४ को
सी-१२ से मिलाकर मापते हैं और क्षय के आरम्भ काल से बीते वर्षों की
संख्या मालूम कर लेते हैं. जिस वस्तु में सी-१४ जितना ही कम है वह उतनी
ही पुरानी सिद्ध होती है और जिसमें सी-१४ अधिक होता है वह बाद की होती
हैं. यह मापन इस आधार पर किया जाता है कि सी-१४ का आधा जीवन ५५६८ वर्षों
का होता है. रेडियोऐक्टिव पदार्थ का आधा जीवन उतने काल को कहते हैं,
जितने में उस पदार्थ की आधी मात्रा क्षीण हो जाती है. चूंकि अधिकांश
कार्बनिक पदार्थ काल-क्रमेण नष्ट हो जाते है, इसलिए लकड़ी का कोयला ही,
जिसमें कार्बन की मात्रा अत्यधिक रहती है, रेटियों कार्बन काल-निर्धारण के
काम में आम तौर से लिया जाता है.
पौधों के अवशेषों का परीक्षण कर विशेषत: पराग के विश्लेषण द्वारा जलवायु
और वनस्पति का इतिहास जाना जाता है. इसी आधार पर यह कहा जाता है कि
राजस्थान और कश्मीर में कृषि का प्रचलन लगभग ६००० ई.पू. में भी था. धातु
की शिल्प वस्तुओं की प्रकृति और घटकों का वैज्ञानिक विश्लेषण किया जाता
है और उसके परिणाम से यह पता चलता है कि वे जगहें कहाँ हैं जहाँ से ये
धातुएँ प्राप्त की गई हैं और इनसे धातु विज्ञान के विकास की अवस्थाओं का
पता लगाया जाता है, पशुओं की हड्डियों का परीक्षण कर हम यह पता लगाते हैं
कि क्या वे पशु पालतू थे और उनसे क्या-क्या काम लिए जाते थे.
सिक्के
अनेक सिक्के और अभिलेख धरातल पर भी मिले हैं, पर इनमें से अधिकांश जमीन
को खोदकर निकाले गए हैं. सिक्कों के अध्ययन को मुद्राशास्त्र कहते हैं.
आजकल की तरह प्राचीन भारत में कागज की मुद्रा का प्रचलन नहीं था, पर
(धातुधन) या धातुमुद्रा (सिक्का) चलता था. पुराने सिक्के तांबा, चांदी,
सोना और सीसा धातु के बनते थे. पकाई मिट्टी के बने सिक्कों के साँचे बड़ी
संख्या में मिले हैं. इनमें से अधिकांश साँचे कुषाण काल के अर्थात ईसा के
आरम्भिक तीन सदियों के है. गुप्तोत्तर काल में ये साँचे लगभग लुप्त हो
गए.
प्राचीन काल में आज जैसी बैकिंग प्रणाली नहीं थी, इसलिए लोग अपना पैसा
मिट्टी और काँसे के बरतनों में बड़ी हिफाज़त से जमा रखते थे ताकि मुसीबत
के दिनों में उस बहुमूल्य निधि का उपयोग कर सकें. ऐसी अनेक निधियाँ
जिसमें न केवल भारतीय सिक्के हैं बल्कि रोमन साम्राज्य जैसी विदेशी टकसालों
में ढाले गए सिक्के भी हैं, देश के अनेक भागों में मिली हैं. ये निधियाँ
अधिकतर कलकत्ता, पटना, लखनऊ, दिल्ली, जयपुर, मुंबई, और मद्रास के
संग्रहालयों में सुरक्षित हैं. बहुत से भारतीय सिक्के नेपाल बंगला देश,
पाकिस्तान और अफगानिस्तान के संग्रहालयों में भी देखने को मिलते हैं.
चूंकि ब्रिटेन ने भारत पर लम्बे अरसे तक शासन किया, इसलिए ब्रिटिश
अधिकारियों को भी अपने निजी तथा सार्वजिक संग्रहालयों में बहुत-सारे
भारतीय सिक्के स्थान्तरित करने में सफलता मिल गई. प्रमुख राजवंसों के
सिक्कों की सूचियाँ तैयार कर प्रकाशित की गई हैं. कलकत्ता के इंडियन
म्यूजियम, लंदन के ब्रिटिश म्यूजियम आदि के सिक्कों की ऐसी सूचियाँ
उपलब्ध हैं. परन्तु बहुत-सारे सिक्कों की सूचियाँ बनाना और प्रकाशित करना
अब भी बाकी ही है.
हमारे आरम्भिक सिक्कों पर तो कुछेक प्रतीक मात्र बनाए मिलते हैं, पर बाद
के सिक्कों पर राजाओं और देवताओं के नाम तथा तिथियाँ भी उल्लिखित मिलती
हैं. इन सिक्कों के उपलब्धि स्थानों से यह ज्ञात होता है कि उस इलाके में
इन सिक्कों का प्रचलन था. इस प्रकार प्राप्त सिक्कों के आधार पर कई
राजवंशों के इतिहास का पुननिर्माण सम्भव हुआ है, विशेषत: उन हिन्द-~यवन
शासकों के इतिहास का जो उत्तरी अफगानिस्तान से भारत पहुँचे थे और
जिन्होंने ईसा पूर्व दूसरी और पहली सदियों में यहाँ शासन किया.
चूँकि सिक्कों का काम दान-दक्षिणा, खरीद-~बिक्री, और वेतन-मजदूरी के
भुगतान में होता था, इसलिए सिक्कों से आर्थिक इतिहास पर भी महत्वपूर्ण
प्रकाश पड़ता है. राजाओं से अनुमति लेकर व्यापारियों और स्वर्णकारों की
श्रेणियों (व्यापारिक संघों) ने भी अपने कुछ सिक्के चलाए थे. इससे
शिल्पकारी और व्यापार की उन्नातावस्था सूचित होती है. सिक्कों के सहारे
बड़ी मात्रा में नकदी और जिन्सी लेन-देन सम्भव हुआ और व्यापार को बढ़ावा
मिला. सबसे अधिक सिक्के मौर्योत्तर कालों में मिलें हैं जो विशेषत:
सीसे, पोटिन, ताँबे, काँसे चाँदी, और सोने के हैं. गुप्त शासकों ने सोने
के सिक्के सबसे अधिक जारी किए. इन सब से पता चलला है कि
व्यापार-~वाणिज्य, विशेषत: मौर्योत्तर काल में और गुप्त काल के अधिक भाग
में, खूब ही बढ़ा. इसके विपरीत गुप्तोत्तर काल के बहुत कम सिक्के मिले
हैं, इससे यह प्रकट होता है कि उन दिनों व्यापार वाणिज्य नीचे गिरा था.
सिक्कों पर राजवंशों और देवताओं के चित्र, धार्मिक प्रतीक और लेख भी
अंकित रहते हैं और ये सभी तत्कालीन कला और धर्म पर प्रकाश डालते हैं.
अभिलेख
सिक्कों से भी कहीं अधिक महत्व के हैं अभिलेख. इनके अध्ययन को पुरालेख
शास्त्र कहते हैं, और इनकी तथा दूसरे पुराने दस्तावेजों की प्राचीन तिथि
के अध्ययन को पुरालिपिशास्त्र कहते हैं. अभिलेख मुहरों, प्रस्तरस्तम्भों,
स्तूपों, चट्टानों और तामपत्रों पर मिलते हैं, तथा मन्दिर की दीवारों और
ईटों या मूर्तियों पर भी.
समग्र देश में आरम्भिक अभिलेख पत्थरों पर खुदे मिलते हैं. किन्तु ईसा के
आरम्भिक शतकों में इस काम में तामपत्रों का प्रयोग आरम्भ हुआ. तथापि
पत्थर पर अभिलेख खोदने की परिपाटी दक्षिण भारत में भारी मात्रा में जारी
रही. दक्षिण भारत में मन्दिर की दीवारों पर भी स्थायी स्मारकों के रूप
में भारी संख्या में अभिलेख खोदे गए हैं.
सिक्कों की तरह अभिलेख भी देश के विभिन्न संग्रहालयों में सुरक्षित है.
सबसे अधिक अभिलेख मैसूर में मुख्य पुरालेखशास्त्री के कार्यालय में
संगृहीत हैं. आरम्भिक प्राकृत भाषा में हैं और ये ई.पू. तीसरी सदी के है.
अभिलेखों में संस्कृत भाषा ईसा की दूसरी सदी से मिलने लगती है, और
चौथी-पाँचवी सदी में इसका सर्वत्र व्यापक प्रयोग होने लगा. तब भी प्राकृत
का प्रयोग समाप्त नहीं हुआ. अभिलेखों में प्रादेशिक भाषाओं का प्रयोग
नौवीं-दसवीं सदी से होने लगा. मौर्य, मौर्योत्तर और गुप्त काल के
अधिकांश अभिलेख कार्पस इनसक्रिष्श औनस इंडिकारम् नामक ग्रन्थ माला में
संकलित करके प्रकाशित किय गए हैं. परन्तु गुप्तोत्तर काल के अभिलेख अभी
तक इस प्रकार सुव्यवस्थित रूप से संकलित नहीं हुए हैं. दक्षिण भारत के
अभिलेखों की स्थानक्रमिक सूचियाँ प्रकाशित हुई हैं फिर भी ५०,००० से भी
अधिक अभिलेख, जिन में अधिकांश दक्षिण भारत के हैं, प्रकाशन की प्रतीक्षा
कर रहे हैं.
