<औङ्ङिचिअल् अन्ड् ंएडिअ ळन्गुअगेस्><आड्मिनिस्ट्रटिवे><आनोन्><ऐचोनोमिच् शुर्वेय् ओङ् ं.फ् ९०-९१><१९९१><ऐचोनोमिच् अन्ड् श्ट्रटिच्टिचल् और्गनिस.><भ्होपल्><१३२ टो १३८><२५००><आनोन्-ऐचो. शुर्वेय् ओङ् ं.फ् १९९०-९१-छ्शौ>

औद्योगिक प्रतिष्ठानों में प्रशिक्षित कारीगर उपलब्ध कराने एवं शिक्षित
बेरोजगारी की समस्या के समाधान हेतु भारत सरकार द्वारा १९६१ में बनाए गए
शिशिक्षुता अधिनियम का क्रियान्वयन मध्य प्रदेश सरकार द्वारा १९६२ में
किया गया. इस अधिनियम के प्रावधानों के अनुसार समय-समय पर औद्योगिक
प्रतिष्ठानों का सर्वेक्षण कर उसमें कार्यरत कर्मचारियों के अनुपात में
शिशिक्षुओं की संख्या निर्धारित की जाती है. राज्य में वर्ष १९८८-८९ में
कुल २०९३ शिशिक्षु प्रशिक्षण में लगाए गए, जिनमें १३३ अनुसूचित जाति, ११४
अनुसूचित जनजाति, ६४ अल्प संख्यक, ७ विकलांग, २४९ ग्रामीण और १४९६
सामान्य शिशिक्षु थे. वर्ष १९८९-९० के अन्त तक कुल २१२२ शिशिक्षु
प्रशिक्षण में लगाए गए, जिनमें ८४ अनुसूचित जाति, १५१ अनुसूचित जनजाति,
५२ अल्प संख्यक, ८ विकलांग, २३५ ग्रामीण और १५९२ सामान्य शिशिक्षु थे.
भारत सरकार द्वारा वर्तमान में प्रशिक्षपरत शिशिक्षुओं को प्रशिक्षण के
पहले, दूसरे, तीसरे और चौथे वर्ष में प्रति शिशिक्षु प्रति माह क्रमश:
२९०, ३३०, ३८० और ४४० रुपये की दर से छात्रवृत्ति दी जाती है.
ग्रामीण क्षेत्र में रोजगार
ग्रामीण क्षेत्रों में अधिकाधिक रोजगार के अवसर उपलब्ध कराने हेतु
निम्नलिखित कार्यक्रम चलाए जा रहे हैं:--
१. एकीकृत ग्रामीण विकास कार्यक्रम - एकीकृत ग्रामीण विकास कार्यक्रम
ग्रामीण क्षेत्रों में गरीबी-उन्मूलन एवं रोजगार के अवसर उपलब्ध कराने
वाला एक महत्वपूर्ण तथा प्रभाव-~शाली कार्यक्रम है. भारत शासन द्वारा इसे
वर्ष १९७८ में एवं राज्य शासन द्वारा २ अक्टूबर, १९८० से प्रदेश के समस्त
४५९ विकास खण्डं में लागू किया गया है. ग्रामीण युवाजनों को स्व-रोजगार
स्थापित करने हेतु प्रशिक्षण योजना "ट्रायसेम" भी इसी के अन्तर्गत
क्रियान्वित की जा रही है. इस कार्यक्रम का मुख्य उद्देश्य ग्रामीण
क्षेत्रों में गरीबी की रेखा से नीचे जीवन यापन करने वाले व्यक्तियों,
जिनमें लघु और सीमान्त कृषक, कृषि एवं गैर-कृषि मजदूर और ग्रामीण कारीगर
आदि शामिल हैं, को उत्पादक कार्यक्रमों के माध्यम से एक मुश्त सहायता
देकर स्वरोजगार उपलब्ध कराना है, ताकि उसका जीवनस्तर गरीबी-रेखा से ऊपर
उठा सकें/इस कार्यक्रम के तहत कृषि और उससे संबंधित व्यवसायों के
अतिरिक्त, उद्योग, व्यवसाय तथा सेवा पर अधिक ध्यान दिया जाता है, क्योंकि
ग्रामीण क्षेत्रों में गरीबी-रेखा से नीचे जीवन यापन करने वाले अधिकांश
लोगों के पास स्वयं की पर्याप्त भूमि नहीं होती .
इस कार्यक्रम के अन्तर्गत वित्तीय संस्थाओं द्वारा ऋण एवं शासन द्वारा
हितग्राहियों को अनुदान राशि भी उपलब्ध कराई जाती है. सामान्य वर्ग के
हितग्रारियों के लिए अनुदान राशि २५ से ३३ प्रतिशत या अधिकतम ३००० रुपये
और सूखा उन्मुख क्षेत्रों में यह राशि ४००० रुपये है. अनुसूचित जाति एवं
जनजाति के हितग्राहियों को ५० प्रतिशत या अधिकतम ५००० रुपये अनु-~दान के
रूप में दिए जाते हैं. जिलों में इस कार्यक्रम के क्रियान्वयन का दायित्व
जिला ग्रामीण विकास अभिकरण पर है.
राज्य ने सातवीं योजनावधि में १५.२६ लाख हितग्राहियों को लाभान्वित करने
के वार्षिक लक्ष्य के विरूद्ध १७.६६ लाख हितग्राहियों को लाभान्वित किया,
जो लक्ष्य से १५.७ प्रतिशत अधिक है. इन लाभान्वित हितग्राहियों में ९.४१
लाख अनुसूचित जाति एवं जनजाति तथा २.५२ लाख महिलाए है और इनका प्रतिशत
क्रमश: ५३.३ व १४.३ है. सातवां पंचवर्षीय योजना-~वधि में कुल १७.६६ लाख
लाभिन्वित परिवारों को २३९.०६ करोड़ रूपये अनुदान के रूप में तथा ५४२.५५
करोड़ रुपये विभिन्न बैंकों द्वारा ऋण के रूप में दिए गए.
इस कार्यक्रम के अन्तर्गत आठवीं योजना के प्रथम वर्ष १९९०-९१ में ७२.९७
करोड़ रुपये के प्रावधान से २.३२ लाख गरीब ग्रामीण परिवारों को लाभान्वित
करने का लक्ष्य रखा गया है. माह नवम्बर, १९९० तक कुल १.२२ लाख
हितग्राहियों को लाभान्वित किया, जिनमें ०.१८ लाख अनुसूचित जाति, ०.४२
लाख अनुसूचित जनजाति तथा ०.२० लाख महिलाएं लाभान्वित हुई. लाभान्वित
हितग्राहियों में अनुसूचित जाति/जनजाति का ४९.२ तथा महिलाओं का १६.४
प्रतिशत रहा. इन लाभान्वित हितग्राहियों को २०.१८ करोड़ रुपए का अनुदान
तथा विभिन्न संस्थाओं द्वारा ३३.११ करोड़ रुपये के ऋण उपलब्ध कराए गये.
२. ट्रायसेम योजना - ट्रायसेम योजना का मुख्य उद्देश्य गरीबी-रेखा से
नीचे जीवन यापन कर रहे परिवारों में बेरोजगार ग्रामीण युवाओं को
प्रशिक्षित कर कुशल बनाना है, ताकि प्रशिक्षण के बाद वे अपना स्वयं का
रोजगार स्थापित कर सकें. योजना के अन्तर्गत १८ से ३५ वर्ष तक की आयु के
व्यक्तियों को प्रशिक्षण दिया जाता है. प्रशिक्षण अवधि में
प्रशिक्षणार्थियों को सामान्यत: यदि प्रशिक्षण स्थल गांव में हो तो १००
रुपए, यदि गांव से बाहर और आवास-~व्यवस्था निशुल्क हो तो २०० रुपए तथा
प्रशिक्षण-स्थल गांव से बाहर एवं आवास व्यवस्था निशु:ल्क न होने पर २५०
रुपए शिष्यवृत्ति दी जाती है. प्रशिक्षण संस्थाओं के प्रशिक्षकों को
प्रति परिक्षार्थी ७५ रुपये की दर से भुगतान किया जाता है. प्रशिक्षण की
अवधि सामान्यत: ३ से ६ माह तक होती है. इस योजना के अन्तर्गत स्थानीय
उपलब्धता तथा परिस्थिति के अनुसार ग्रामीण क्षेत्र के लिए लाभप्रद किसी
भी व्यवस्था/उद्योग को चुना जा सकता है.
आठवीं योजना में निर्धारित व्यवस्था-अनुसार प्रशिक्षित युवाजनों में से
५० प्रतिशत अनुसूचित जाति एवं जनजाति के और ४० प्रतिशत महिलाएं होना
चाहिए. आठवीं योजना के प्रथम वर्ष १९९०-९१ में नवम्बर, १९९० के अंत तक
कुल ७७०६ युवाओं को प्रशिक्षित किया गया, जिनमें १८८२ हरिजन, २०८६
आदिवासी व ३०८८ महिलाएं भी सम्मिलित हैं. इसी अवधि में ४०९४ प्रशिक्षित
युवाओं द्वारा स्वयं का रोजगार स्थापित किया गया, जिनमें ९५७ हरिजन, १३१०
आदिवासी एवं १६१७ महिलाएं भी सम्मिलित हैं.
३. ग्रामीण भूमिहीन रोजागार आश्वासन योजना - प्रदेश में ग्रामीण भूमिहीन
रोज-~गार आश्वासन योजना १५ अगस्त, १९८३ में प्रारम्भ की गई. इस योजना का
मुख्य उद्देश्य ग्रामीण क्षेत्र में भूमिहीन श्रमिक परिवार के कम-से-कम
एक सदस्य को वर्ष में १०० दिनों तक रोज-~गार उपलब्ध कराना है. इस योजना
में मजदूरों को दैनिक मजदूरी के आंशिक भुगतान के रूप में सस्ती दर पर
खाद्यान भी उपलब्ध कराया जाता है. वर्ष १९८८-८९ में २५६.८५ लाख मानव दिवस
रोजगार सृजित किए गए तथा ४७.१० करोड़ रुपए व्यय किए गए. वर्ष १९८९-९० से
इस योजना को "जवाहर योजना" में सम्मिलित कर दिया गया है.
४. जवाहर रोजगार योजना (ग्रामीण क्षेत्र) - एक अप्रैल, १९८९ से केन्द्र
शासन द्वारा राष्ट्रीय ग्रामीण रोजगार कार्यक्रम तथा ग्रामीण भूमिहीन
रोजगार आश्वासन योजना के स्थान पर जवाहर रोजगार योजना प्रारम्भ की गई है.
इस योजना का मुख्य उद्देश्य ग्रामीण क्षेत्रों में बेरोज-~गारों को
रोजगार योजना के अतिरिक्त अवसर उपलब्ध कराना तथा उत्पादक परिसम्पत्तियों
का निर्माण कर जीवन-स्तर में सुधार लाना है.
उक्त योजना हेतु वर्ष १९८९-९० में २५६.१९ लाख रुपये का प्रावधान रखा गया
था, जिसमें ८० प्रतिशत हिस्सा केन्द्र शासन एवं २० प्रतिशत हिस्सा राज्य
शासन का है. केन्द्र शासन द्वारा जिलों को अपने हिस्से की राशि में से
१९०.९६ करोड़ रुपये नगद तथा १३.९९ करोड़ रुपये मूल्य का १.६९ लाख मीटरिक
टन खाद्यान्न प्रदाय किया गया. राज्य शासन ने भी अपने हिस्से की समस्त
राशि ५१.२४ करोड़ रुपये भी जिलों को प्रदाय कर दी है.
योजनान्तर्गत जिला स्तर पर उपलब्ध समस्त संसाधनों में से ८० प्रतिशत
संसाधन जिला ग्रामीण विकास अभिकरणों द्वारा सीधे ग्राम पंचायतों को
उपलब्ध कराये जा चुके हैं तथा २० प्रतिशत संसाधन अंतर-पंचायती योजनाओं
एवं जिला-स्तरीय योजनाओं के लिये रखे गए हैं.
योजना का क्रियान्वयन पंचायतों के माध्यम से कराया जा रहा है. पंचायतों
को ये अधिकार दिये गए हैं कि वे अपने क्षेत्र की आवश्यकताओँ के अनुरूप
योजनाएं चुन सकते हैं. इस योजना के अंतर्गत इंदिरा आवास योजना का
क्रियान्वयन जिला-स्तर पर किया जा रहा है. पंचायतों को उपलब्ध राशि में
से १५ प्रतिशत का उपयोग अनुसूचित जाति/अनुसूचित जन-~जाति के लाभ की
योजनाओं के लिए करना आवश्यक है. पंचायत द्वारा कोई भी कार्य ठेकेदारी
प्रथा पर नहीं कराया जाएगा. इस योजना में ऐसी परियोजनाओं को लिया जाएगा,
जिससे अधिक-से-अधिक रोजगार उपलब्ध कराये जा सकें.
योजना के अंतर्गत वर्ष १९८९-९० में १९०.५३ करोड़ रुपयों का व्यय तथा
९५०८७.२१ मीटरीक टन अनाज का वितरण सस्ती दर पर किया जा चुका है. उक्त
अवधि में कुल ९२३.०७ लाख मानव दिवस का रोजगार सृजित किया गया. भूमिहीन
श्रमिकों को २८४.६७ लाख मानव दिवस तथा महिलाओं को २८८.९३ लाख मानव दिवस
का रोज़गार उपलब्ध कराया गया.
उक्त योजना के अंतर्गत ३० प्रतिशत महिलाओं को रोजगार उपलब्ध कराना
अनिवार्य था. उल्लेखनीय है कि उपलब्धियों के अनुसार ३१.३० प्रतिशत
महिलाओं को रोजगार उपलब्ध कराया गया.
आठवीं योजना के प्रथम वर्ष ९०-९१ में जवाहर रोजगार योजनान्तर्गत २६४.०२
करोड़ रुपये का प्रावधान रखा गया है. वर्ष ९०-९१ में नवम्बर, ९० के अंत
तक ५८.५४ करोड़ रुपयों का व्यय तथा २१२०५ मीटरिक टन अनाज का वितरण सस्ती
दर पर किया जा चुका है. इस अवधि में कुल २३६.५० लाख मानव दिवस का रोजगार
सृजित किया गया. भूमिहीन श्रमिकों को ८२.८१ लाख मानव दिवस तथा महिलाओं को
६९.७६ लाख मानव दिवस का रोजगार उपलब्ध कराया गया.
५. रेशम विकास - ग्रामीण अर्थ-व्यवस्था में रेशम का विशिष्ट महत्व है.
वर्ष १९८४ में गठित रेशम संचालनालय का मुख्य उद्देश्य ग्रामीण क्षेत्रों
में रोजगार के अवसर बढ़ाना है. रेशम का उत्पादन स्वरोजगार के साधन
निर्मित कर ग्रामीणों को अतिरिक्त लाभदायी नियोजन के अवसर उपलब्ध कराकर
उनकी आर्थिक दशा में सुधार लाने की असीमित क्षमता रखता है. सातवीं
पंचवर्षीय योजना अवधि में एकीकृत ग्रामीण कार्यक्रम तथा ग्रामीण भूमि
रोजगार आश्वासन योजना के अन्तर्गत शहतूत पर आधारित रेशम उद्योग का प्रसार
राज्य के ४३ जिलों में किया गया है. इन केन्द्रों की स्थापना से
शहतूत-आधारित रेशम उद्योग के उपयोग के निजी क्षेत्र में विस्तार की
संभावनाएं बढ़ गई हैं.
विगत कुछ वर्षों से रेशम विकास के क्षेत्र में काफी विस्तार हुआ है.
परिणाम-~स्वरूप टसर एवं मलबरी रेशम इकाइयों की संख्या २४४ से बढ़कर ७१६
हो गई है.
शहतूत-आधारित रेशम उद्योग का अधिक दोहन करने के लिए आठवीं पंचवर्षीय
योजनावधि में कृषकों की लगभग २०,००० एकड़ निजी भूमि पर शहतूत का पौध-रोपण
करा कर रेशम उद्योग के प्रसार का लक्ष्य सामने रखा गया है. इस लक्ष्य को
प्राप्त करने के लिए प्रत्येक कृषक परिवार को लगभग ३७२० रुपये प्रति एकड़
प्रति परिवार अनुदान देकर कृषकों को इस उद्योग को अपनाने हेतु
प्रोत्साहित किया जाएगा.
इस प्रकार, वर्ष १९८९-९० में रेशम उद्योग के क्रियान्वयन पर ४९३.३२ लाख
रुपये के व्यय से ६१.६५ हजार व्यक्तियों को रेशम उद्योग के माध्यम से
पूरक रोजगार उपलब्ध कराया गया, जिसमें लगभग ६५ प्रतिशत आदिवासी तथा २४
प्रतिशत हरिजन समुदाय के व्यक्ति थे.
रेशम उद्योग के विकास हेतु आठवीं पंचवर्षीय योजना अवधि में निर्धारित बजट
परि-~सीमित ४००० लाख रुपये का है, जिसमें २४०० लाख रुपये अर्थात् ६०
प्रतिशत आदिवासी उप-~योजना तथा ५६० लाख रुपये अर्थात १४ प्रतिशत विशेष
घटक योजना हेतु निर्धारित हैं. आठवीं योजनावधि में ५० हजार परिवारों को
अतिरिक्त रोजगार के अवसर उपलब्ध कराने का लक्ष्य रखा गया है.
सामान्य योजना, आदिवासी उप योजना तथा हरिजन विशेषांश योजना के अंतर्गत
वर्ष १९८९-९० में क्रमश: ८९.०९, ३४७.१९ तथा ७८.५४ लाख रुपये की राशि
प्राप्त हुई थी, जिसमें से क्रमश: ८५.२५, ३२९.६१, ७८.४६ लाख रुपये व्यय
किये गए. इसी प्रकार, वर्ष १९८९-९० में आदिवासी उप योजना और हरिजन
विशेषांश योजना के लिए क्रमश: १८६.०० और १४.०० लाख रुपये की विशेष
केन्द्रीय सहायता प्राप्त हुई थी तथा सम्पूर्ण राशि व्यय भी कर दी गई.
वर्ष १९९०-९१ में सामान्य योजना, आदिवासी योजना, और हरिजन विशेषांश योजना
के अंतर्गत क्रमश: १७३.७७, ४१५.२२ और १११.०१ लाख रूपये का प्रावधान है.
सितम्बर, १९९० तक इन योजनाओं के अंतर्गत क्रमश: ४३.५९, ८८.७५ तथा २६.४६
लाख रुपये व्यय हो चुके हैं. आदिवासी उप योजना एवं हरिजन विशेषांश योजना
हेतु क्रमश: २००.०० एवं ३०.०० लाख रुपये विशेष केन्द्रीय सहायता के रूप
में प्राप्त होंगे.
शहरी क्षेत्र में रोजगार
शहरी क्षेत्र के शिक्षित बेरोजगारों को रोजगार के अधिकाधिक अवसर उपलब्ध
कराने के उद्देश्य से राज्य शासन द्वारा विभिन्न रोजगार योजनाओं के
साथ-साथ रोजगार-प्रोत्साहन कार्यक्रम के अन्तर्गत " स्वरोजगार एवं
सुनिश्चित रोजगार " की महत्वपूर्ण योजनाएं भी कार्यन्वित की जा रही हैं.
(अ) स्वरोजगार योजना - शिक्षित बेरोजगारों को स्वयं के उद्योग एवं व्यसाय
स्थापित करने के लिए राज्य शासन द्वारा जिलाध्यक्ष/जिला रोजगार
अधिकारियों के माध्यम से अंतर राशि (मार्जिन मनी) की पूर्ति हेतु सुलभ ऋण
सहायता प्रदान की जाती है. वर्ष १९७५-७६ से प्रभावशील इस योजनान्तर्गत
स्व-व्यवसाय में स्थापित होने के इच्छुक उद्यमियों को वित्तीय संस्थाओं
द्वारा अनुमोदित परियोजना लागत का अधिकतम १० प्रतिशत भाग राज्य शासन
द्वारा ४ से ८ प्रतिशत वार्षिक ब्याज की दर पर सुलभ ऋण उपलब्ध कराया जाता
है. वित्त संस्था इसकी ७५-८० प्रतिशत राशि ऋण के रूप में प्रदान करती है
और शेष राशि बेरोजगारों द्वारा विनियोजित करनी पड़ती है. इस प्रकार, इस
योजनान्तर्गत वित्तीय संस्थाओं, राज्य शासन एवं शिक्षित बेरोजगारों के
सहयोग से उद्योग स्थापित किए जाते हैं.
शासन इस बात के लिए प्रयासरत है कि इस योजना का अधिकतम लाभ ऐसे शिक्षित
बेरोजगारों को मिले जो आर्थिक रूप से पिछड़े एवं कमजोर वर्ग के हों तथा
सुलभ ऋण सहायता के बिना व्यवसाय स्थापित करने में असमर्थ हों. उस
उद्देश्य को ध्यान में रखते हुए कम लागत की परियोजनाओं को प्राथमिकता के
आधार पर विशेषत: प्रोत्साहित किया जाता है. शासन ने इसी उद्देश्य से
१.४.८८ से ये आदेश प्रसारित कर दिए हैं कि अनुसूचित जाति/जनजाति एवं अपंग
शिक्षित बेरोजगार युवाओं को सुलभ ऋण योजनान्तर्गत १० प्रतिशत के स्थान पर
शत-प्रतिशत तक अन्तराशि, जिसकी अधिकतम सीमा परियोजना लागत का २५ प्रतिशत
होगी, की पूर्ति सुलभ ऋण के रुप में की जाएगी. साथ ही, ये भी आदेश जारी
किए हैं कि उक्त वर्गों के ऐसे प्रकरण, जिन्हें १.४.८८ या इसके बाद
१००००/- रुपये सुलभ ऋण दिया गया हो, को १० प्रतिशत अनुदान के रूप में
दिया जाएगा, बशर्ते उसने नियत तिथियों पर देय सुलभ ऋण एवं ब्याज की
अदायगी की हो.
वर्ष १९८९-९० में २४६ शिक्षित बेरोजगारों को स्व-रोजगार में स्थापित करने
हेतु ३५.०० लाख रुपये के प्रावधान के विपरीत १६.१५ लाख रुपये की राशि ७६
उद्यमियों में वितरित की गई. इसमें से आदिवासी उपयोजनान्तर्गत १.८१ लाख
रुपये तथा हरिजन विशेषांश योजना के अन्तर्गत २.५८ लाख रुपये वितरित किए
गए. तुलनात्मक दृष्टि से देखें तो वर्ष १९८८-८९ में १५५ शिक्षित
बेरोजगारों को २७.२२ लाख रुपये सुलभ ऋण सहायता देकर स्व-व्यवस्था में
स्थापित कराया गया था.
(आ) सुनिश्चित रोजगार योजना - राज्य तथा केन्द्र के शासकीय, अर्द्ध
शासकीय एवं अशासकीय निकायों में नियोजकों की आवश्यकता को ध्यान में रखते
हुए रोजगार के अवसरों के अनुसार कार्यकुशलता में वृद्धि करने हेतु एक
प्रशिक्षण योजना भी कार्यान्वित की जा रही है. इसमें सामान्यत: ४ माह के
प्रशिक्षण के लिए शैक्षणिक योग्यतानुसार प्रति माह २०० से ५०० रुपये
शिष्यवृत्ति देने का प्रावधान है. वर्ष १९८९-९० में इस योजना के लिए ०.७४
लाख रुपये (पुनरीक्षित) का प्रावधान ३० प्रशिक्षुओं के लिए रखा गया था,
लेकिन इसके विरूद्ध ३५ प्रशिक्षुओं को ०.५४ लाख रुपये की शिष्यवृत्ति दी
गई. वर्ष १९९०-९१ के लिए ६६ प्रशिक्षुओं हेतु ०.९२ लाख रुपये का प्रावधान
रखा गया है.
(इ) उपभोक्ता सेवा केन्द्रों की स्थापना - औद्योगिक प्रशिक्षण संस्थाओं
(आई.टी.आई.) में प्रशिक्षित एवं स्व-रोजगार के इच्छुक युवा बेरोजगार,
यथा- इलेक्ट्रिशियन, कारपेन्टर, रेडियो व टी.वी. मैकेनिक तथा प्लम्बर, एक
जगह सामूहिक रूप से (शेड बूथ में) उपलब्ध रहकर आवश्यकतानुसार जनता की
सशुल्क सेवा करेंगे. इससे दो लाभ होंगे-एक तो शिक्षित बेरोजगारों को
रोजगार प्राप्त होगा और दूसरे उपभोक्तायों को निकटस्थ सेवाएं उचित मूल्य
पर उपलब्ध रहेंगी. प्रत्येक शेड बूथ के निर्माण हेतु २० हजार रुपये का
प्रावधान है. वर्ष १९८९-९० तक इन्दौर एवं भोपाल में एक-एक उपभोक्ता सेवा
केन्द्र खोले जा चुके हैं. वर्ष १९८९-९० में तीन केन्द्रों के लिए ०.६०
लाख रुपये का प्रावधान था और वर्ष १९९०-९१ में ४ उपभोक्ता सेवा केन्द्रों
हेतु १६ युवा बेरोजगारों के लिए ०.८० लाख रुपये का प्रावधान है.
शहरी क्षेत्र में गरीबों का उत्थान
मध्य प्रदेश की नगरीय जनसंख्या में तीव्र गति से वृद्धि से साथ-साथ शहरों
में झुग्गी झोपड़ीं क्षेत्रों में भी वृद्धि हुई तथा गरीब वर्गों के लिए
रोजगार की समस्या बढ़ गई. इस परि-~प्रेक्ष्य में नगरों में रहने वाले
गरीब तथा गंदी बस्तियों में रहने वाले लोगों के जीवन-स्तर में सुधार लाने
हेतु प्रयास किए जा रहे हैं. वर्ष १९८९-९० में नगरीय कल्याण की योजनाओं
के क्रियान्वयन हेतु ६८९.०० लाख रुपये का प्रावधान रखा गया था, किंतु
वित्तीय कटौती के फल-~स्वरूप यह राशि ५१४.०० लाख रुपये कर दी गई और
सम्पूर्ण राशि इस योजनाओं पर व्यय कर दी गई.
