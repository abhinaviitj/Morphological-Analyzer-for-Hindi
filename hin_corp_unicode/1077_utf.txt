<शोचिअल् श्चिएन्चे><ःइस्टोर्य्><श्ह्रियक्टि ःरिडय्><झो झओलोन् मे षहे><१९८९><आर्य भोओक् ढेपोट्><२०टो३३><२६२०><श्ह्रिवयक्टि-झो झइलोन् ंए षहे>

सूर्यसेन छोटा-सा कद, बहुत ही साधारण वेश,और बहुत ही साधारण चेहरा . कोई कह
नहीं सकता था कि इस मनुष्य के भीतर कोई असाधारण शक्ति है . पर सूर्यसेन के
भीतर कोई असाधारण शक्ति थी . सूर्यसेन देखने में बहुत ही साधारण से लगते थे,
परउनके बारे में कहा जाता है कि वे अपने भीतर ज्वालामुखी पहाड़ों की सी आग
छिपाये रखते थे . वे देखते ही देखते इस तरह गायब हो जाते थे, मानो कोई मंत्र
जानते हों . पुलिस उनकी टोह में दौड़ती रहती, और वे पुलिस के सामने प्रकट
होकरइस तरह गायब हो जाते कि लोगों को यही भ्रम होता कि वे काई जादूगर हैं
. सूर्यसेन चटगांव के निवासी थे . चटगांव में ही वे अध्यापक थे . उन्होंने
बी.  ए.  तक शिक्षा प्राप्त की थी . बहुत ही साधारण स्थिति के युवक थे,
और बहुत ही साधारण ढंग से जीवन बिताते थे . पर उनके हृदय में देश के लिए
अपार प्रेम था . उन्होंने देश और विदेशों के क्रान्तिकारियों के चरित्रों
से बहुत कुछ शिक्षा प्राप्त की थी . वे प्रायः कहा करते थे कि देश गांधीजी
के सत्याग्रह से नहीं,गोलियों और तमंचों से स्वतंत्र होगा . सूर्यसेन कोई
बहुत बड़े नेता नहीं थे . पर देश की स्वतंत्रता के लिए उनके हृदय में भयानक
आग थी . कौन इस बात को नहीं मानेगा कि भारत की स्वतंत्रताकी लड़ाई में
चटगांव के शस्त्रागार को लूटने की घटना एक महान घटना है . यदि स्वतंत्रता
की लड़ाई की सभी घटनाओं को मिलाकर देखा जाय तो कहना पड़ेगा कि चटगांव के
शस्त्रागार को लूटने में जिस साहस और शक्ति से काम लिया गया था, वह अपने ढंग
की बेजोड़ थी ? सूर्यसेन चटगांव के शस्त्रागार को लूटने की योजना के नेता
थे . उन्होंने बड़ी बुद्धिमानी के साथ योजना बनाई थी . उन्होंने अपने दल
को कई हिस्सों में विभक्त किया था, और सबको यही आदेश था कि वे अपना काम एक
ही समय पर आरम्भ करें . एक ही समय पर टेलीफोन-टेलीग्राफ पर हमला हो . एक
ही समयपर शस्त्रागार को लूट लिया जाय . कहना ही होगा कि गोलियों की बौछार
में भी सूर्यसेन और उनके साथियों ने योजना के ही अनुसार सब कार्य किया .
फलस्वरूप सारे चटगांव पर सूर्यसेन का अधिकार हो गया . थोड़ी ही देर में
एक अस्थायी सरकार बन गई . सूर्यसेन के साथियों ने अपने "मास्टर दा" को उस
अस्थायी आज़ाद सरकार का प्रधान नियुक्त किया . सूर्यसेन अपने साथियों में
"मास्टर दा" के ही नाम से प्रसिद्ध थे . चटगांव के शस्त्रागार को लूटने
की कहानी बड़ी सजीव और वीरता तथा साहसपूर्णहै . १९३० ई.  की मार्च का
महीना था . गांधीजी ने १२ मार्च को डांडी की यात्रा शुरू की . नमक कानून
को तोड़ने के लिए देश के कोने-कोने से स्वयंसेवकों की टोलीनिकल पड़ी . कोई
ऐसा नगर नहीं, कोई ऐसा ग्राम नहीं, जहां नमक कानून की धज्जिया न उड़ाई गई
हों . बंगाल में भी सत्याग्रह की आंधी उठ पड़ी . लोग नमक कानून तोड़ने लगे
और सिर झुका-झुकाकर गोलियां खाने लगे . पर बंगाल में ऐसे युवक थे, जिन्हें
सिर झुकाकर डण्डे खाना अच्छा न लगा ऐसे युवकों में सूर्यसेन और उनके साथी
थे . फलस्वरूप इन्हीं दिनों सूर्यसेन और उनके साथियों ने मिलकर चटगांव
शस्त्रागार को लूटने की योजना तैयार की . सूर्यसेन इस योजना के नेता थे
. १९३० ई.  की १८ अप्रैल का दिन था . सूर्यसेन ने लगभग सत्तर युवकों की
टोली लेकर चटगांव के शस्त्रागार पर धावा बोल दिया . टोली चार टुकड़ियों
में बंटी थी . सबने अलग-अलग एक साथ ही टेलीफोन एक्सचेंज, शस्त्रागार और
पुलिसलाइन पर आक्रमण किया . तार काट दिए गए . टेलीफोन एक्सचेंज को तोड़कर
आगलगा दी गई . उधर दूसरी टुकड़ी रेल की पटरियां उखाड़ने में संलग्न थी .
तीसरीटुकड़ी शस्त्रागार को लूटकर बन्दूकों और पिस्तोलों पर कब्जा कर रही थी
. चौथी टुकड़ी ने जो सबसे बड़ी थी, पुलिस लाईन पर अधिकार स्थापित किया . यह
सारा काम पौने दस बजे से लेकर साढ़े दस बजे के बीच में पूरा कर लियागया . जो
भी सामने आया, उसे मौत के घाट उतार दिया गया . ज़िला मजिस्ट्रेट को जब खबर
मिली, तो वह सदल-बल दौड़ पड़ा . सूर्यसेन और उनके वीर साथियों ने उसका ऐसा
बुरा हाल किया कि उसे भागते ही बना . उसके ड्राइवर और सन्तरी को घटनास्थल पर
ही मार डाला गया . सारा चटगांव भारतमाता और सूर्यसेन की जय-जयकार से गूंज
उठा . शीघ्र ही आज़ाद अस्थायी सरकार भी बना ली गई . सूर्यसेन उस अस्थायी
सरकार के प्रधान घोषित किए गए . पर थोड़ी ही देर के बाद गोरखों की सेना आ
पहुंची . फिर तो जमकर लड़ाई होने लगी . गोलियों की गड़गड़ाहट से सारा चटगांव
गूंज उठा . गोरखे सिपाहियों का जब बन्दूकों से वश न चला, तब उन्होंने तोपों
का सहारा लिया . आखिर क्रान्तिकारियों को शहर छोड़कर जलालाबाद की पहाड़ी पर
शरण लेनी पड़ी . पर गोरी सरकार उन्हें कब छोड़ने वाली थी ? सरकारी सेना ने
पहाड़ी पर भी धावा किया . पहाड़ों को चारों ओर से घेरकर, सेना ऊपर चढ़ने लगी
. फिर तो क्रान्तिकारियों की गोलियां चलने लगी . क्रान्तिकारियों के पास
भी काफी संख्या में गोला-बारूद था . उन्होंने घंटों डटकर सेनस से मोर्चा
लिया . पर आखिर यह कब तक चलता ? सरकार के बहुसंख्यक सेना-दल के सामने ये
युवक कब तक ठहरते ?कई वीर क्रान्तिकारी पहाड़ी पर ही शहीद हो गए . कुछ
पकड़े गए, और कुछ भाग निकले सूर्यसेन भी अदृश्य हो गए . पुलिस और सेना के
नौजवानों ने सूर्यसेन की खोजमें सारी पहाड़ी छान डाली . पर वे इस समय पुलिस
के चंगुल में न फंसे पर इसका यह मतलब नहीं कि ओट लेकर चुपचाप नहीं बैठ गए .
सूर्यसेन चुपचाप बैठने वाले व्यक्ति नहीं थे . वे गुप्त अवस्था में भी अपने
साथियों की टोह लेते रहे और अंगरेज सरकार को खतम करने के लिए नई-नई योजनाएं
बनाते रहे . गुप्त अवस्था में ही सूर्यसेन ने चटगावं की पुलिस को डिनामाइट
से उड़ा देने का षड़यंत्र किया . पर उनका यह षडयंत्र पूरा न हो सका . समय
के पहले हीभेज खुल गया . सरकार की ओर से सूर्यसेन की गिरफ्तारी के लिए पांच
हजार रूपये के पुरस्कार की घोषणा की गई . पर किसमें साहस था, जो "मास्टर दा"
को गिरफ्तार कर सकता ? १९३३ ई.  में फिर एक बार सूर्यसेन और उनके बचे हुए
वीर साथियों की पुलिससे मुठभेड़ हुई . दोनों ओर से जमकर गोलियां चलीं . पर इस
बार सूर्यसेन अदृश्य होने में सफल न हो सके . वे गिरफ्तार कर लिए गए . कहा
जाता है कि नेत्रसेन नामक एक व्यक्ति ने रूपये के लोभ में सूर्यसेन औरउनके
साथियों का पता पुलिस को दे दिया था .उसे सरकार की ओर से इनाम अवश्यमिला,
पर उसे अपने पाप की सजा भी भोगनी पड़ी . क्रान्तिकारियों ने उसे गोली का
निशाना बनाकर यमपुर पहुंचा दिया . सूर्यसेन को फांसी की सजा दी गई . १९३४ ई.
की १३ जनवरी को वे हंसते-हंसते फांसी की नालियों पर सो गए . पर उनकी वीरता
और साहस की कहानियां इस समय भी चटगांव और उसके आसपास की जनता में बड़ी रूचि
के साथ कही जाती हैं . भारत की क्रान्ति का इतिहास जब भी लिखा जायेगा,
तब उसमें सूर्यसेन कीवीरता और उनके साहस की चर्चा अवश्य की जाएगी . डा.
केशवराव हेडगेवार बड़ी-बड़ी मूंछें, चौड़ा मस्तक, प्रभावपूर्ण मुखमणुल
और सिर पर मराठी टोपी . यह है राष्ट्रीय स्वयं सेवक संघ के संस्थापक डा.
हेडगेवार . डा.  हेडगेवार राष्ट्रीय स्वयं सेवक संघ के स्थापक के रूप में
ही अधिक जाने जाते हैंपर बहुत कम लोगों को यह बात मालूम है कि वे सुप्रसिद्ध
क्रान्तिकारी थे . उनके जीवन का प्रथ चरण प्रायः ऐसे ही लोगों के साथ बीता
था, जो प्रसिद्ध क्रान्तिकारी थे और जिन्होंने गोरी सरकार को भारत से निकालने
के लिए क्रान्ति की ज्वाला जगाई थी . यह बड़े दुर्भाग्य की बात है कि अभी तक
भी कितने ही ऐसे लोगों की वीरतापूर्ण कहानियां सामने नहीं आ सकीं, जो अपने
प्राणों को हथेली पर लेकर भारत की स्वतंत्रता के लिए प्रयत्न कर चुके हैं
. ऐसे लोगों में डा.  हेडगेवार भी थे . डा.  हेडगेवार के क्रान्तिकारी कामों
का लेखा-जोखा करना बहुत कठिन है . क्योंकि वे सभी अभी तक गोप्य हैं . डा.
साहब स्वयं अपने को प्रचार से दूर ही रखते थे . रखते थे . पर यह सत्य
ही है कि श्री त्रैलोक्यनाथ चक्रवर्ती, श्री अरविन्द घोष, भाई परमानन्द,
श्री श्यामसुन्दर चक्रवर्ती, श्री सुभाषचन्द्र बोस,गांधीजी, सरदार भगतसिंह,
श्री अर्जुनलाल सेठी, श्री शिवराम और राजगुरू आदिसुप्रसिद्ध क्रान्तिकारियों
और महान पुरूषों के वे संपर्क में रह चुके थे . डा.  हेडगेवार ने राष्ट्रीय
स्वयंसेवक संघ की स्थापना भारत को स्वतंत्र कराने के उद्देश्य से ही की थी
. यदि १९४० ई.  में उनका निधन न हो गया होता तो शायद १९४२ के आन्दोलन में
राष्ट्रीय स्वयंसेवक संघ का एक दूसरा ही रूपहोता . इस सम्बन्ध में सुप्रसिद्ध
क्रांतिकारी श्री योगेशचन्द्र चटर्जी ने अपने एक संस्मरण में लिखा है :---
"वर्धा से लौटते वक्त मैं राष्ट्रीय स्वयंसेवक सेघ के प्रतिष्ठाता डा.
हेडगेवार से मिलने गया . वहां मैं गया था प्रसिद्ध विप्लवी नेता श्री
त्रैलोक्यनाथ चक्रवती के साथ, जिनके मातहत डाक्टर साहब ने बंगाल के गुप्त
क्रान्तिकारी दल अनुशीलन समिति के सक्रिय सदस्य के नाते काम लिया था, जबकि वे
कलकत्ता नेशनल मेडिकल कालेज के छात्र थे . डा.  हेडगेवार ने कहा--वे नौजवानों
को शारीरिक प्रशिक्षण देते हैं . लेकिन उस ढांचे में कोई राजनीतिकउद्देश्य
नहीं है . क्योंकि राजनीतिक उद्देश्य होने से संगठन का काम ठीक से नहीं
किया जा सकता . हां, यदि विश्व युद्ध के दौरान में हम कुछ कर सके, ४४ हजार
स्वयंसेवक हमारे सहायक हो सकते हैं ." लेकिन डाक्टर साहब अगले साल गर्मियों
में गुजर गए, और उनका संगठन सन ४२ के आंदोलन में आगे नहीं आया . यद्यपि
उसके कुछ व्यक्तियों ने जरूर उस आंदोलन में भाग लिया . डा.  हेडगेवार का
जन्म वि.  सं.  १९४६ में नागपुर में एक ब्राह्मण कुल में हुआ था . उनके
पिता का नाम श्रीबलीराम पंत था . उनके कुल तीन पुत्र थे --महादेवशास्त्री,
सीताराम और श्री केशव राव हेडगेवार . श्री केशवराव अपने भाइयों में सबसे छोटे
थे . वे जब बारह वर्ष की अवस्था के थे, तभी उनके माता-पिता का स्वर्गवास
हो गया . फलतः उनका बाल-जीवन उनके बड़े भाई श्री महादेव शास्त्री की ही
देख-रेख में व्यतीत हुआ . डा.  हेडगेवार का शरीर बचपन में बड़ा बलिष्ठ था
. यह बलिष्ठता उन्होंने व्यायाम से प्राप्त की थी . व्यायाम के प्रति उनका
बड़ा चाव था . वे दोनों समय नियम से व्यायाम करते थे . प्रतिदिन प्रातःकाल
चार-पांच मील की दौड़ लगाया करतेथे . डा.  हेडगेवार का बचपन बड़े दुख
के साथ व्यतीत हुआ . गरीबी के कारण उनका भोजन प्रायः यजमानों के ही यहां
हुआ करता था . क्योंकि उनके बड़े भाई पंडिताई का पेशा करते थे . पर बालक
हेडगेवार के हृदय में बचपन से ही अपने देशऔर देश के महापुरूषों के लिए अखंड
प्रेम था . वे जब यह पढ़ते थे कि गोरों ने केवल व्यापार करते ही करते भारत
में अपना राज्य स्थापित कर लिया, तो उन्हें दुख के साथ ही साथ आश्चर्य भी
होने लगता था . इतना ही नहीं, वे गोरों को हिन्दुस्तान से बाहर निकालने
के लियेय मन ही मन बड़े-बड़े विचारों के महल भी तैयार किया करते थे . डा.
हेडगेवार ज्यों-ज्यों बड़े होते गए, उनके हृदय का देश-प्रेम भी प्रबलहोता गया
. अपने विद्यार्थी जीवन में कई बार उन्हें अपने देश-प्रेम के ही कारण दण्डित
होना पड़ा था . जिन दिनों वे हाई स्कूल में पढ़ रहे थे, उन्होंने अपने स्कूल
में "वंदे मातरम" का आन्दोलन चलाया था . क्योंकि स्कूल के प्रधानाध्यापक को
"वंदे मातरम" से बड़ी चिढ़ थी; इसी आंदोलन के कारण उयनका नाम स्कूल से काट
दिया गया . जब उन्होंने "यवनमाल" की शाला में अपना नाम लिखाया, तोसरकार ने
यह शाला ही बंद कर दी . आखिर उन्होंने पूना से हाई स्कूल परीक्षा पास की .
१९३० ई.  में डाक्टर हेडगेवार कलकत्ता गए और मेडिकल कालेज में भरती हो गए
. डा.  हेडगेवार कलकत्ता में "महाराष्ट्र राज" में रहते थे . यहीं से डा.
हेडगेवार के क्रान्तिकारी जीवन का आरम्भ हुआ . इस सम्बन्धक् में सुप्रसिद्ध
क्रान्तिकारी और लेखक श्री नलिनीकिशोर गुहा ने अपने संस्मरण में बहुत अच्छे
ढंग से प्रकाश डाला है . बहुत-सी ऐसी बातें हैं . उनके संस्मरण काक कुछ
आवश्यकअंश इस प्रकार है "बंगाल की अनुशीलन समिति भारत से अंगरेज़ी सत्ता
को उखाड़ फेंकना चाहती थी . भारत को आज़ाद कराना चाहती थी . सन १९०८ ई.
में अनुशीलन समिति गैर कानूनी करार दे गई थी . समिति का कुल कामकाज गुप्त
था . समिति की तरफ से एक विशेष काम करने का आदेश मुझे मिला था . उन दिनों
कलकत्ता मेडिकल कालेज में कुछ मराठी और पंजाबी विद्यार्थी भी पढ़ते थे .
उनमें विप्लववाद का प्रचार हो सकता है या नहीं, अगर वह हो सकता है, तो उसके
लिए यत्न करना--यही वह काम था,जो मुझे सौंपा गया था . यह काम एक छिपे ढंग
से करना पड़ता था . सबसे कठिन काम था, ऐसे विद्यार्थियों को छांटना और उनमें
से योग्य को क्रान्ति के कामों में लगाना . यहां पर मैं कुछ महाराष्ट्रीय
विद्यार्थियों की चर्चा करूंगा . कलकत्ता के बऊ बाजार स्ट्रीट के मराठा लाज
में और बाद में कापोई लालधर लेन मराठी छात्रावास एवं मेडिकल कालेज में जो
मराठी विद्यार्थी थे, उनमेंसे डा.  भी.  भी.  आठले, डा.  केशवराव हेडगेवार,
पिम पुटकर, नारायण राव सावरकरऔर ख्याति प्राप्त नेता खापर्दे के पुत्र
श्री खापर्दे की मुझे अच्छी तरह याद है . उनमें से जिन दो व्यक्तियों के
देशप्रेम तथा स्वाधीनता अर्जन के लिए त्यागनिष्ठा का विशेष परिचय पाया,
केशवराव हेडगेवार उनमें अन्यतम और प्रमुख रूप से सामने आते हैं ." डा.
हेडगेवार बड़े उत्साह से मराठी लाज में गणेश उत्सव मनाया करते थे .उत्साह
में वे तिलक तथा दूसरे मराठी नेताओं के भाषणों में ओज, उत्साह और देशप्रेम
की अच्छी झलक पाई जाती थी . मराठा लाज में रहते हुए ही डा.  हेडगेवार बंगाल
के विप्लववादी नेताओं के सम्पर्क में आए . उन्हें बंगाल के बड़े-बड़े नेताओं
के सम्पर्क में लाने का श्रेय नलिनीकिशोर गुहा को है . श्री नलिनीकिशोर गुहा
के प्रयत्नों से डा.  हेडगेवार अनुशीलन समिति के सदस्य बन गए . अनुशीलन समिति
का सदस्य बनाने से पहले उनके देशप्रेम, उनकी कत्तर्वयनिष्ठा और उनके साहस
की भक्ली प्रकार जांच पड़ताल की गई थी . हर एक प्रकार से योग्य और खरा पाने
पर ही इन्हें सदस्य बनायागया था . इन्हीं दिनों डा.  हेडगेवार अरविन्द घोष
के भी संपर्क में आए . अरविन्द घोषउन दिनों मानकतल्ला बम काण्ड के मुकदमें
से छूटकर आए थे, और कालेज स्क्वायरमें अपने एक मित्र के घर रहते थे . इस
प्रकार डा.  हेडगेवार बंगाल के क्रान्तिकारियों के बड़े विश्वत बन गए और उन
पर बड़े-बड़े कार्यों की जिम्मेवारी छोड़ी जाने लगी . इस सम्बन्ध में श्री
नलिनीकिशोर गुहा ने अपनेसंस्मरण में एक घटना की चर्चा इस प्रकार की है --
"एक गंभीर रात में एक बार सुप्रसिद्ध विप्लवी नेता श्री अतुलचंदगांगुली मेरे
कमरे में आए . उन्होंने कहा, "अभी इस रात में कुछ सामान--आग्नेयास्त्र विशेष
सुरक्षित स्थान में रखना होगा--बहुत जरूरी काम है यह ." वहसब सामान लेकर
एक कार्यकर्ता किसी निश्चित स्थान पर इंतजार कर रहा था . मैंने केशवराव की
बात कही . अतुल बाबू ने समर्थन किया . तब हम दोनोंने उस गहरी काली रात में
उस सामान को ढोया और गली कूंचों में से घूमते-घामतेकेशव ययके ठिकाने पर
पहुंचे . आवाज़ देते ही केशव बाहर आए . उन्हें बताया गया--"इन चीज़ों को
हिफाजत से आज रात तथा कल दिन के तीन बजे तक रखना होगा .कल तीन बजे एक युवक
आयेगा . उसके हाथ से पत्र मिलेगा . पत्र में लिखा होगा--पत्रवाहक के हाथ से
पत्र मिलेगा . पत्र में लिखा होगा-पत्रवाहक के हाथ शरीर विज्ञान के नोट भेज
देना. केशव ने वह सामान उठाकर रख दिया-यह सब कई पिस्तौले रिवाल्वर ही थे .
केशवराव मुहं से केवल इतना बोले निश्चितन्त रहिए . यह सब मेरी जिम्मेदारी
है ." डां हेडगेवार हसी प्रकार चुपचाप कई वर्षो तक क्रान्तिकारी कामो में
लगे रहे . उन्होंने बडे-बडे क्रान्तिकारियों के साथ मिलकर कई ऐसे भी कार्य
किए, जो बडे साहसिक थे ! क्रन्तिकारियों के साथ में रहने के कारण डां.
हेडगेवार बंगाली समाज में घुल-मिल गए थे . वे छोटी-छोटी सभाओं में लेकर
बडे-बडे उत्सवों और समारोहों में भाग लेते थे . पारिवारिक उत्सवों में
भी उन्हें बडे आदर से बुलाया जाता था उन्होंने बंगला साहित्य और गीत तथा
कविताओं के प्रति उनमें विशेष आकर्षण था . इस प्रकार डां.  हेडगेवार जब तक
कलकत्ता में रहे, बराबर क्रान्तिकारी कार्यो में योग देते रहे . डाक्टर
की उपाधि लेकर जब वे लौटे,तब भी वे बराबर देशऔर समाज की सेवा में लगे रहे
. वे डाक्टर अवश्य बने . पर उन्होने डाक्टरी कभी नही की . उन्होने आजीवन
अविवाहित रहकर देश की सेवा का ही व्रत लिया . अपने व्रत के अनुसार वे बराबर
ऐसे कार्यो में योग देने लगे,जो उन दिनो अंगरेजी सरकारके विरूद्व हो रहे थे .
फलत: खुफिया पुलिस के लोग उनके पीछे पड गए और उन पर कडीदृष्टि रखी जाने लगी .
