<शोचिअल् श्चिएन्चे><फोलिटिचल् श्चिएन्चे><षस्ह्मि श्ह्रिवस्ट्व><भ्हरट् मे षज्य कर्यपलिक><१९८३><खिटब् ग्हर्><ढेल्हि><१९० टो १९५><२३००><षस्ह्मि-भ्हरट् मे षजय कर्यपल्>

कहा जाता है कि इन सारी गतिविधियों के बाद १५ नवम्बर को श्री आयंगर ने
यह इच्छा व्यक्त की कि वे १ दिसम्बर से ही अपने पद से अवकाश ग्रहण करना
चाहते हैं. लेकिन श्री आयंगर ने गवर्नर का पद रिक्त करने से पहले २७
नवम्बर को यह एलान कर दिया कि उन्होंने मुख्यमंत्री श्री सिन्हा का यह
परामर्श स्वीकार कर लिया है कि वे बिहार विधानसभा का अधिवेशन १८ जनवरी,
१९६८ को ही बुलायेंगे.
विधानसभा का बजट अधिवेशन १८ जनवरी को होने वाला था. उसके एक दिन पहले
संयुक्त मोर्चे के दो राज्य मंत्रियों ने त्यागपत्र दे दिया. कहा जाता
है कि कुछ और मंत्री भी दल-बदल करने वाले थे. जब १८ जनवरी को नये गवर्नर
श्री नित्यानन्द कानूनगो ने दोनों सदनों के संयुक्त अधिवेशन में भाषण
देना आरम्भ किया, तब कांग्रेस विपक्ष के नेता श्री महेश प्रसाद सिन्हा ने
अभिभाषण पर इस आधार पर आपत्ति की कि संयुक्त मोर्चे की सरकार को
विधानसभा में बहुमत का समर्थन प्राप्त नहीं था और वह अल्पसंख्यक सरकार
थी, अत: गवर्नर के लिये ऐसा अभिभाषण देना उचित नहीं था जिसमें संयुक्त
मोर्चा सरकार की नीतियों और कार्यक्रमों का उल्लेख हो. श्री महेश प्रसाद
ने विधानसभा के ३१८ सदस्यों में से १६१ सदस्यों की सूची प्रस्तुत की और
कहा कि ये संयुक्त मोर्चा सरकार का समर्थन नहीं करेंगे. लेकिन इन
वक्तव्यों को चुनौती दी गई और दोनों पक्षों की ओर से चीख-चिल्लाहट मची.
मुख्य मंत्री ने स्वयं कांग्रेस के दावों का खण्डन किया. गवर्नर ने श्री
महेश प्रसाद की आपत्तियों को उचित नहीं माना और अपना अभिभाषण जारी रखा.
गवर्नर के अभिभाषण की एक विशेष बात यह थी कि उन्होंने अंत के राज्य
विधानमण्डल के सदस्यों से अनुरोध किया कि वे संविधान में निर्दिष्ट
लोकतंत्रात्मक सिद्धान्तों की रक्षा करें. लेकिन दूसरे ही दिन १९ जनवरी
को संयुक्त मोर्चा तथा कांग्रेस-शोषित दल-सहबन्ध के बीच गलीकूचों में
शइत परीक्षण आरम्भ हो गया.
यह भी कहा जाता है कि मंत्रिमण्डल की एक बैठक में इस प्रश्न पर विचार
किया गया था कि शोषित दल--कांग्रेस सहबन्ध के प्रमुख नेताओं को निवारक
निरोध-~अधिनियम के अधीन गिरफ्तार कर लिया जाये. मुख्यमंत्री और एक अन्य
मंत्री ने निवारक निरोध के प्रयोग को मना किया. जब गवर्नर को इन विचार
विनिमयों का पता चला तो उन्होंने मुख्य सचिव और पुलिस के इंस्पेक्टर-जनरल
से सीधे बातचीत की और इसके बाद मुख्यमंत्री तथा संयुक्त मोर्चे के अन्य
मंत्रियों को भी कड़ी चेतावनी दी कि वे निवारक निरोध-अधिनियम का ऐसा
अन्धाधुन्ध प्रयोग न करें जिससे उन्हें हस्त-~क्षेप करने के लिये विवश
होना पड़े.
१९ जनवरी को विधानसभा में विपक्ष के द्वारा संयुक्त मोर्चा मंत्रिमंण्डल
के विरुद्ध अविश्वास का प्रस्ताव प्रस्तुत किया गया. प्रस्ताव पर विचार
के लिये २४ और २५ तारीख निश्चित की गई. इसी बीच विधान-परिषद ने, जिसमें
कांग्रस का बहुमत था, एक गैर सरकारी प्रस्ताव स्वीकृत किया जिसमें
संयुक्त मोर्चा सरकार की निंदा की गई थी. प्रस्ताव पर विचार के समय भवन
में अपूर्व हंगामा हुआ. सदस्यों ने एक दूसरे को अश्लील गालियां दीं.
प्रस्ताव में मांग की गई थी कि मंत्रिमंडल त्यागपत्र दे और यदि वह
त्यागपत्र न दे तो गवर्नर उसे बर्खास्त कर दे.
२५ जनवरी को विधानसभा में संयुक्त मोर्चा मंत्रिमण्डल के विरुद्ध
अविश्वास प्रस्ताव पर हो गया. इस पराजय के बाद श्री महामाया प्रसाद
सिन्हा ने गवर्नर श्री कानूनगो को अपने मंत्रिमण्डल का त्यागपत्र दे
दिया. लेकिन गवर्नर ने श्री सिन्हा से प्रार्थना की कि वे दूसरी व्यवस्था
होने तक अपने पद पर बने रहें.
अब चूंकि कांग्रेस, विधानसभा में एकमात्र सबसे बड़ा राजनैतिक दल था,
इसलिये गवर्नर ने श्री महेश प्रसाद सिन्हा को नई सरकार बनाने के लिये
आमंत्रित किया, लेकिन उन्होंने श्री मण्डल का नाम सुझाया. गवर्नर शायद यह
करने के लिये तैयार नहीं थे. श्री मण्डल विधानसभा के सदस्य नहीं थे. अत:
गवर्नर को इस बात में गम्भीर संदेह था कि क्या श्री मण्डल संविधान की
दृष्टि से मुख्यमंत्री बनने के योग्य हैं या नहीं? राज्य के महाधिवक्ता
तथा अन्य विधि-विशेषज्ञों की राय थी कि संविधान के अनुच्छेद १६४(४) का
अभिप्राय यह है कि यदि कोई व्यक्ति विधानमण्डल का सदस्य न हो तो उसे ६
महीने से अधिक समय तक मंत्री, जिसमें मुख्यमंत्री भी सम्मिलित है, नहीं
रहना चाहिये. श्री मण्डल विधानसभा के सदस्य हुए बिना लगभग ६ महीने तक
पहले ही मंत्री रह चुके थे. अंत में काफी जोड़-तोड़ और खींच-तान के बाद
मुख्यमंत्री पद के लिये गवर्नर को श्री सतीश प्रसाद सिंह का नाम सुझाया
गया. अगले ही दिन मुख्यमंत्री की सलाह पर गवर्नर ने श्री मण्डल को विधान
परिषद् का सदस्य मनोनीत कर दिया. ३१ जनवरी को श्री सिंह ने मुख्यमंत्री
के पद से त्यागपत्र दे दिया और गवर्नर ने श्री मण्डल को नई सरकार बनाने
के लिए आमंत्रण दिया. मण्डल-मंत्रिमण्डल में शत-प्रतिशत लोग दलबदलू थे.
जो कोई भी विधायक अन्य दल छोड़कर शोषित दल में सम्मिलित हुआ, उसे ही
मंत्री-पद प्राप्त हो गया.
पश्चिम बंगाल और पंजाब के बाद बिहार तीसरा राज्य था, जहां एक
अल्प-~संख्यक मंत्रिमण्डल बना, जिसका नेता एक दलबदलू था, जिसे कांग्रेस
का समर्थन प्राप्त था. बिहार एकमात्र ऐसा राज्य था जिसका मुख्यमंत्री
उच्च सदन का एक मनोनीत सदस्य था. लेकिन इसके साथ ही कांग्रेस के कुछ
प्रभावशाली सदस्य इस तरह के गठ-~बन्धन से असंतुष्ट भी होते जा रहे थे.
अंत में १८ मार्च को ४७ दिन तक शासन करने के बाद श्री मण्डल के नेतृत्व
में कांग्रेस समर्थित मंत्रिमण्डल के विरुद्ध अविश्वास का प्रस्ताव पास
हो गया. श्री मण्डल के पराजय के ठीक बाद गवर्नर से भेंट की और
मंत्रिमण्डल का त्यागपत्र दे दिया. कुछ राजनीतिज्ञों का विचार था कि
बिहार में अविलम्व राष्ट्रपति के शासन की आवश्यकता है, किन्तु केन्द्रीय
मंत्रिमण्डल तथा उसकी आंतरिक कार्यसमिति का विचार था कि गवर्नर को
राष्ट्रपति शासन का सुझाव देने से पहले इस सम्भावना की जांच कर लेनी
चाहिये कि क्या राज्य में स्थिति वैकल्पिक सरकार का निर्माण किया जा सकता
है? इसी बीच संयुक्त मोर्चे की सदस्य-संख्या बढ़ने के कारण २१ मार्च को
गवर्नर श्री नित्यानंद कानूनगो ने संयुक्त मोर्चे के नये नेता श्री भोला
पासवान शास्त्री को सरकार बनाने के लिये आमंत्रित किया.
जून में घटनाचक्र अपेक्षाकृत तेजी से घूमा. १२ जून को राजा रामगढ़ ने
मंत्रि-~मण्डल से त्यागपत्र दे दिया. उनके साथ के सदस्यों की संख्या कुल
मिलाकर १६० थी. एक सप्ताह की अनिश्चयात्मकता के बाद अंत में समझौता हो
सका और राजा रामगढ़ ने निश्चय किया के वे अपना वह पत्र वापस ले लेंगे
जिसमें उन्होंने गवर्नर को यह सूचना दी थी कि उनका दल पासवान मंत्रिमण्डल
का समर्थन नहीं करेगा.
लगता था कि बिहार का संकट समाप्त हो गया. लेकिन २५ जून को वित्तमंत्री ने
नाटकीय ढ़ंग से विधानसभा में घोषणा की कि श्री भोला पासवान शास्त्री ने
९५ दिवसीय मंत्रिमण्डल का त्यागपत्र गवर्नर की सेवा में प्रस्तुत कर दिया
है, और प्रार्थना की है कि राज्य विधानसभा का विघटन कर दिया जाये, तथा
राज्य में मध्यावधि चुनाव कराये जायें. श्री पासवान ने अपने त्यागपत्र
में कहा था--"मेरी सरकार की स्थिति डांवाडोल हो गई है, क्योंकि हमारे एक
घटक दल ने मेरे सम्मुख ऐसी असम्भव शर्ते रखी हैं, जिन्हें मैं राज्य के
हित की दृष्टि से स्वीकार नहीं कर सकता. इसलिये मैंने स्थिर शासन की
खातिर त्यागपत्र दे दिया है."
अधिकांश समाचार पत्रों की भी राय थी कि बिहार विधानसभा का विघटन हो जाना
चाहिये, और इसके बाद मध्यावधि चुनाव किये जाने चाहिये. लेकिन कांग्रेस
विधानमण्डलीय दल के नेता श्री महेश प्रसाद सिन्हा का आग्रह था कि उन्हें
नई सरकार बनाने के लिये कुछ समय दिया जाये. उन्होंने कहा कि नैतिक,
संवैधानिक और राज्य के हित की दृष्टि से यह आवश्यक है, कि कांग्रेस को
बिहार में सरकार बनाने का अवसर मिले. उनका मत था कि राष्ट्रपति का शासन
अथवा मध्यावधि चुनाव बिहार की समस्या के लिये उपयुक्त समाधान नहीं है.
किन्तु उनका यह प्रयत्न विफल हो गया. जब २९ जून को केन्द्रीय मंत्रिमण्डल
की बैठक हुई, तब उनके सामने बिहार के गवर्नर का प्रतिवेदन था जिसमें
विधानसभा के विघटन की प्रार्थना की गई थी. मंत्रिमण्डल ने स्वीकार कर
लिया और इसके कुछ समय बाद उसी दिन संविधान के अनुच्छेद ३५६ के अनुसार
राष्ट्रपति की उद्घोषणा जारी कर दी गई. उद्घोषणा के द्वारा राज्य
विधानसभा का विघटन कर दिया गया, और विधानमण्डल के सारे काम राष्ट्रपति ने
अपने हाथ में ले लिये. सन १९६७ के निर्वाचन के बाद बिहार चौथा राज्य था
जो राष्ट्रपति शासन के अधीन हो गया था.
९ फरवरी १९६८ को बिहार में मध्यावधि चुनाव हुए. नये निर्वाचन के परिणाम
स्वरूप विधानसभा में न तो कांग्रेस को ही पूर्ण बहुमत मिल सका और न किसी
अन्य दल को, लेकिन कांग्रेस सदन में सबसे बड़े राजनैतिक दल से रूप में
रही. श्री हरिहरसिंह बिहार कांग्रेस विधानमंडलीय दल के नेता निर्वाचित
हुए. २१ फरवरी को गवर्नर श्री कानूनगो ने उन्हें सरकार बनाने के लिये
आमंत्रित किया लेकिन राजा रामगढ़ को मंत्रि-~मण्डल में सम्मिलित करने से
और असंतुष्ट गुट के नेता श्री दरोगाप्रसाद राय के मंत्रिमण्डल में
सम्मिलित न होने से दल में विकट वाद-विवाद और मतभेद पैदा हो गये. १९ जून
को हरिहरसिंह मंत्रिमण्डल विधानसभा में बजट मांगों के अवसर पर १४३ के
विरुद्ध १६४ मतों से हार गया. सरकार की इस हार के बाद तुरन्त विधानसभा
अनिश्चित काल के लिये बंद कर दी गई, और अंत में लगभग ४ माह तक बहुत-सी
कठिनाइयों संघर्षो और खतरों का सामना करते रहने के बाद हरिहरसिंह
मंत्रिमण्डल ने त्यागपत्र दे दिया.
२० जून तक लोकतांत्रिक दल के नेता तथा बिहार विधानसभा में विपक्ष के नेता
श्री भोला पासवान शास्त्री ने अनुरोध किया कि उन्हें स्पष्ट बहुमत
प्राप्त है अत: उन्हें नई सरकार बनाने का अवसर मिलना चाहिए. २२ जून को
गवर्नर ने श्री शास्त्री को मुख्यमंत्री पद की शपथ दिलाई, किन्तु पासवान
मंत्रिमण्डल केवल ९ दिन तक चल सका. बड़े नाटकीय ढ़ंग से ३४ सदस्यों वाले
जनसंघ ने पासवान सरकार से समर्थन वापस ले लिया. संयुक्त मोर्चा
मंत्रिमण्डल का त्यागपत्र गवर्नर ने स्वीकार कर लिया, और कार्यवाहक
राष्ट्रपति श्री गिरि से सिफारिश की कि बिहार में राष्ट्रपति शासन लागू
कर दिया जाये क्योंकि वहां संबैधानिक व्यवस्था भंग हो गई है. ४ जुलाई को
संविधान की धारा ३५६ के अंतर्गत बिहार में राष्ट्रपति शासन की घोषणा कर
दी गई किन्तु बिहार में राष्ट्रपति शासन को घोषणा कर दी गई किन्तु बिहार
विधानसभा का विघटन नहीं किया गया ताकि यदि स्थिर सरकार की सम्भावना हो तो
एक बार फिर प्रतिनिधि शासन लागू होने के अलावा ६ मंत्रिमण्डलों का पतन हो
चुका था.
राष्ट्रपति शासन के बाद ही कांग्रेसी और गैर-कांग्रेसी दल सरकार बनाने के
लिये अपने-अपने दावे गवर्नर के सामने पेश करने लगे. संयुक्त समाजवादी दल
के नेता श्री कर्पूरी ठाकुर ने गवर्नर श्री नित्यानन्द कानूनगो से बातचीत
करके उन्हें यह विश्वास दिलाया कि विधानसभा में दूसरा सबसे बड़ा दल होने
के नाते उन्हें सरकार बनाने का मौका दिया जाये. गवर्नर ने श्री ठाकुर को
किसी प्रकार का आश्वासन दिये बिना कहा कि वह उनके निवेदन पर विचार
करेंगे. लगभग उसी दिन से कांग्रेस पार्टी ने भी यह कहना शुरू कर दिया, कि
उसे अन्य दलों के साथ मिलकर सरकार बनाने का मौका दिया जाना चाहिये. लेकिन
साथ ही दोनों पक्षों के समर्थकों के सूची देखने से यह भी स्पष्ट हुआ, कि
दोनों तरफ लगभग ५० ऐसे सदस्य हैं, जिनके समर्थन का दावा कांग्रेस और गैर
कांग्रेसी दल, दोनों कर रहे हैं. बाद में इंदिरा गांधी समर्थक कांग्रेस
गुट द्वारा श्री दरोगाप्रसाद राय विधानसभा पार्टी के नेता चुने जाने के
बाद बिहार की राजनीति में और भी गर्मी आ गई. बिहार में राष्ट्रपति शासन
का बना रहना उतना विवाद का विषय नहीं है जितना यह कि बिना किसी काम के
विधानमण्डल का ब ना रहना, और वह भी ऐसा विधानमण्डल बनाने में असमर्थ हो
रहा था.
अंत में राष्ट्रपति शासन के ७-८ महीने बाद श्री दरोगाप्रसाद राय को
मुख्यमंत्री पद की शपथ दिलाई और एक अनिश्चित दौर के बाद श्री दरोगाप्रसाद
राय मंत्रि-~मण्डल बनाने में सफल तो हो गये लेकिन मंत्रिमण्डल के गठन के
बाद जो दिक्कतें शुरू हुई वे किसी न किसी रूप में बनी रहीं. विधानसभा का
सत्र भी तूफान कोलाहल से शुरू हुआ. गवर्नर का अभिभाषण भारी नारेबाजी,
डेस्कों की थपथपाहट और तीव्र उत्तेजना के बीच पढ़ा गया, बल्कि अभिभाषण
लगभग अनपढ़ा ही रह गया. गवर्नर की कुर्सी के पीछे सुरक्षार्थ खड़े पुलिस
अधिकारियों की उपस्थिति पर भी विधायकों ने आक्रोश व्यक्त किया. संसोपा
नेता श्री तिवारी ने स्पष्ट आरोप लगाया कि गवर्नर ने प्रधानमंत्री,
गृहमंत्री तथा अन्य केंन्द्रीय नेताओँ के इशारे पर दरोगा मंत्रिमण्डल को
शपथ दिलाई. श्री तिवारी का आरोप था कि चूंकि गवर्नर दूसरों के निर्देश पर
अपना दायित्व निभाते हैं, इसलिये वे उनका अभिभाषण नहीं सुनेंगे. संसोपा
के दूसरे नेता और भी अधिक क्रोध में थे, और गवर्नर से सदन छोड़ कर जाने
को लगातार कहते रहे.
बिहार में मंत्रिमण्डल और गवर्नर के सम्बन्ध अधिक मधुर नहीं रहे. इसका एक
कारण दोनों का परस्पर विरोधी दलों से सम्बन्ध रखना था और दूसरा कारण
तीब्र गति से दलबदल के कारण उत्पन्न राजनैतिक अस्थिरता थी. चतुर्थ और
पांचवें निर्वाचन के बीच की अवधि में बिहार में ९ बार मंत्रिमण्डलों में
परिवर्तन हुआ था.
पश्चिम बंगाल
पश्चिम बंगाल दीर्घकाल से ही एक समस्या मूलकराज्य रहा है. सन १९६२ के
चीनी आक्रमण के बाद साम्यवादी दल के चीन समर्थक पक्ष की गतिविधियां तथा
प्रभाव बढ़ने के बाद पश्चिम बंगाल पहले से भी अधिक समस्यामूलक राज्य हो
गया है. इसके अलावा पश्चिम बंगाल एक सीमावर्ती राज्य है जिसके एक ओर चीन
है और दूसरी ओर बांगला देश. इसलिये सामरिक तथा राष्ट्रीय प्रतिरक्षा की
दृष्टि से भी उसका महत्व बहुत बढ़ा हुआ है.
सन् १९४७ में खण्डित बंगाल का जो भाग भारत का अंग रह गया था, उसके शासन
की बागडोर कांग्रेस ने सम्भाली. उस समय राज्य के सामने अनेक समस्याएं
थीं, किन्तु सरकार किसी भी समस्या का सुचारू रूप से सामना नहीं कर सकी.
वास्तव में किसी भी सरकार से यह आशा नहीं की जा सकती थी कि वह बंगाल की
सारी समस्याओं का यथेष्ट समाधान कर सकती. पहले तीन आम चुनावों में सरकार
की स्थिरता रही और सभी अपनी पूरी अवधि तक पद पर रहीं किन्तु सन् १९६७ के
आम चुनावों में कांग्रेस दल को पराजय का सामना करना पड़ा. इसके अनेक कारण
थे--खाद्यान्न की कमी, कीमतों में वृद्धि, हड़तालों, आन्दोलनों तथा बंदों
के रूप में प्रकट अशांति के फलस्वरूप व्यापक असंतोष.
चौथे आम चुनाव के बाद यद्यपि कांग्रेस ही एकमात्र सबसे बड़ा राजनैतिक दल
था, किन्तु पूर्ण बहुमत न होने के कारण वह विरोधी दल बना और अन्य विपक्षी
दलों ने तत्काल ही एक कामचलाऊ गठबन्धन तैयार कर लिया, जिससे कि वे
संयुक्त मंत्रिमण्डल का निर्माण कर सकें. बंगाला कांग्रेस के श्री अजय
मुखर्जी इस मोर्चें के नेता बने. नये संयुक्त मोर्चे ने गवर्नर को एक
पत्र लिखा जिसमें उन्हें सूचना दी गई, कि दल को पूर्ण बहुमत प्राप्त है,
और वह गैर-कांग्रेसी सरकार का निर्माण कर सकता है. २८० सदस्यों के सदन
में मोर्चे को १५१ स्थान प्राप्त थे. १ मार्च को गवर्नर कुमारी पद्यजा
नायडू ने बंगला कांग्रस के अध्यक्ष और नये संयुक्त मोर्चे के नेता श्री
अजय मुखर्जी के पश्चिम बंगाल के लिये नई सरकार बनाने के लिए आमंत्रित
किया.
नई सरकार के नेतृत्व में प्रशासन अचानक गतिशील हो उठा. लगता था कि
समस्याएं सुलझती जा रही हैं, किन्तु सरकार की घोषित नीति. के
परिणामस्वरूप शीघ्र ही स्थिति बदलने लगी. संयुक्त मोर्चे ने जो न्यूनतम
समान कार्यक्रम स्वीकार किया था, उसमें मजदूरों तथा किसानों के यह आशवासन
दिया गया था, कि उसके लोकतंत्रात्मक तथा विधिसम्मत आंदोलनों का दमन नहीं
किया जायेगा, और पुलिस की कार्यप्रणाली में इस प्रकार संशोधन किया
जायेगा, कि वह जनता की लोकतंत्रात्मक आकांक्षाओं के अनुरूप कार्य कर सके.
पुलिस को आदेश दिया गया कि वह राज्य के श्रम मंत्री अथवा श्रम निदेशालय
की पूर्ण सहमति के बिना श्रमिकों की हड़तालों और घेरावों में हस्तक्षेप
नहीं करेंगे. इससे औद्योगिक क्षेत्र में तनाव की स्थिति उतपन्न हो गई.
उद्योगपतियों के मन में भयंकर आशंका उत्पन्न हो गई और वे पश्चिम बंगाल
छोड़-छोड़कर भागने लगे. शांति और व्यवस्था नष्ट होने लगी और कई जगह विधि
का गम्भीर उल्लंघन हुआ. विपक्षी दल के अनुसार राज्य के विधि और व्यवस्था
की स्थिति इतनी खराब हो गई थी कि जानमाल पूरी तरह अरक्षित हो गये थे.
उन्होंने आरोप लगया कि आतंक का शासन स्थापित हो गया है और पुलिस इतनी
निष्प्रभाव तथा शक्तिहीन हो गई है कि वह मजदूरों की तथा अन्य की, जघन्य
और अवैध कार्य-~वाहियों में भी हस्तक्षेप नहीं कर सकती.
जिस समय शहरों में व्यापक अशांति और अव्यवस्था फैल रही थी उसी समय उत्तरी
बंगाल में नक्सलबाड़ी में वामपंथी साम्यवादियों द्वारा कृषक विद्रोह फूट
पड़ा. लूटमार, अनधिकृत कब्जे तथा अन्य प्रकार से विधि के उल्लंघन की अनेक
घटनाएं हुई. इन सबके फलस्वरूप इस क्षेत्र में गैर साम्यवादियों के बीच
व्यापक आतंक की लहर दौड़ गई. स्थिति तेजी से बिगड़ गई, जिससे मुख्यमंत्री
को पुलिस कार्यवाही का आदेश देना पड़ा.
