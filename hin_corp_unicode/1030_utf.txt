<णटुरल् श्चिएन्चे><ं.आ.ः.><आनोन्.><ढ्हन्वन्टरि><१९८२><णिर्मल् आयुर्वेड शन्स्ट्हन्.><आलिगर्ह्><२०४ टो २०७><२४००><आनोन् - ढ्हन्वन्टरि - ई>

रोग की साध्य असाध्य अवस्था जानने के लिए रोगी के कफ को किसी पानी भरे बर्तन
में डालिये. यदि कफ पानी में तैरता रहे तो समझो कि रोग अभी चिकित्सा के योग्य
है. अभी कफ के साथ पीव या धातु का आना शुरू नहीं हुआ. यदि कफ पानी में डूब जाय
तो रोग का आराम होना कठिन समझो.
फेफड़ों की खराबी जानने के लिये रोगी से कहें कि वह श्वास को भीतर खींचकर खूब
भरले और फिर उस श्वास को धीरे २ निकाले और श्वास निकालते हुए धीरे धीरे एक
दो तीन गिनती गिनता जाय. यदि उसका श्वास २५-३० गिनती तक छूटता है तो समझो कि
उसका फेफड़ा ठीक है और उसकी चिकित्सा करने से वह ठीक हो सकता है.
आयुर्वेद मतानुसार राजयक्ष्मा चिकित्सा-
जिन कारणों से राजयक्ष्मा उत्पन्न हुआ है उन कारणों को दूर कर देना ही इसकी
सर्व प्रथम चिकित्सा है. इस रोग के चार कारण जो प्रारम्भ में बताये गये हैं
उनका सर्वथा परित्याग कर देना चाहिए. मल और वीर्य की रक्षा पूर्णरूप से
सावधानीपूर्वक करनी चाहिए. यह चिकित्सा का मूल सिद्धांत है. इसके लिए शास्त्र
का कहना है कि-
मलायत्तं बल पुंसां शुक्रायत्तं तु जीवनम्.
तस्माद्यत्नेनसंरक्षेत यक्ष्मिणो मलरेतसी..
जिसका तात्पर्य यह है कि मनुष्यों का बल मल के आधीन है और जीवन वीर्य के आधीन
है. इसलिये क्षय रोगी को इन दोनों की रक्षा यत्नपूर्वक करनी चाहिए.
चिकित्सक को यह भी चाहिये कि उपद्रवों की चिकित्सा करते हुए यह भी देखते रहें
कि रोगी नित्यप्रति निर्बल तो नहीं होता जा रहा है. बल की जांच के लिये रोगी का
वजन हर सप्ताह करता रहे. यदि वजन बढ़ता रहे तो समझना चाहिये कि रोग खत्म हो रहा
है. यदि वजन कम होने लगे तो समझना चाहिये कि रोग बढ़ रहा है और दवा से लाभ नहीं
हो रहा है. यक्ष्मा रोगी की जीवन की आशा तभी तक रहती है जब तक वह चलता फिरता
रहे और कुछ खाता पीता रहे. जो रोगी खाट पकड़ लेता है वह बचता नहीं. इसलिये रोगी
को विरेचन (जुलाब) की दवा देकर कमजोर नहीं बनाना चाहिए.
आजकल अधिकांश रोगी प्राय: "प्रतिश्यायदथो कास: कासात् संजायते क्षय:" अर्थात्
शुरू में प्रतिश्याय (जुकाम), प्रतिश्याय से खांसी,खांसी से क्षय सिद्धांत वाले
अधिक पाये जाते है. इसलिये प्रतिश्याय तथा खांसी की उपेक्षा नहीं करनी चाहिये
बल्कि उचित प्रभावी उपचार करना चाहिए.
(१) जिनको सूखी खांसी आती हो, हाथ पैर के तलवे गरम रहते हों या उनमें जलन होती
हो, कंधों में भारीपन हो, निर्बलता बढ़ती जाती हो, कभी २ ज्वर भी बढ़ जाता
हो,भूख कम लगती हो तो ऐसी हालत में अभ्रक भस्म, श्रृग भस्म, सतगिलोय,
प्रबाल भस्म, मुक्ताशुक्ति पिष्टी, मण्डूरभस्म, स्वर्णमाक्षिक भस्म १-१
रत्ती, बसन्त मालती रस स्वर्ण युक्त १/२, रत्ती सितोपलादि चूर्ण एक माशे लेकर
मिलालें. यह एक मात्रा हुई ऐसी १-१ मात्रा प्रात:,दोपहर सायं उत्तम गोघृत १
माशा, असली मधु १.. माशा में मिलाकर चटावें अथवा आगे लिखे हुए कासारि शर्बत
की १ चम्मच में मिलाकर चटावें.
भोजन के बाद दिन में दो बार द्राक्षासव १.-१. तोले समान भाग पानी मिलाकर
पिलाये. रात को गाय के दूध का पीपल डालकर बनाया हुआ क्षीर पाक पिलायें.
(२) जिनको उपरोक्त बातों के साथ ज्वर सदैव थोड़ा थोड़ा बना रहता हो, शाम के समय
बढ़ जाता हो, खांसी अधिक आती हो और अधिक खांसने पर थोड़ा कफ निकलता हो
तब उन्हें मृगांक रस १/२ रत्ती प्रवाल भस्म मुक्ताशक्ति भस्म, मंडूर भस्म १-१
रत्ती सितोपलादि चूर्ण १.. माशा मिला १ मात्रा बना ऐसी १-१ मात्रा प्रात: दोपहर
सांय १-१ चम्मच कासारि शर्बत में चटायें (निर्माण विधि आगे देखें). ऊपर से
अमृतारिष्ट १-१ तो. मिला कर पिलायें.
दिन में दो बार ९ बजे व ३ बजे १-१ तो. च्यवन-~प्राश चटा ऊपर से द्राक्षारिष्ट
१.-१. तोला समान भाग पानी मिलाकर पिलायें.
भोजनोपरांत दिन में दो बार द्राक्षासव १.-१. तो. बराबर पानी मिलाकर पिलावें.
रात को बसन्त कुसुमाकर रस १ रत्ती मधु में चटाकर ऊपर से पीपल डालकर बनाया
हुआ क्षीर पाक पिलायें. शरीर में चन्दनादि तेल की मालिश करायें.
(३) जिनको उपरोक्त बातों के अतिरिक्त साथ में निर्बलता अधिक हो श्वास जल्दी
जल्दी चलती हो, कफ के साथ रक्त भी आता हो, भूख कम हो, पाचन शक्ति निर्बल हो
उनकी चिकित्सा में बड़ी सावधानी की जरूरत है. उन्हें दवायें जो ऊपर नं. २
मृगांक आदि लिखी हैं वही दी जायेंगी. रक्त रोकने के लिये द्राक्षासव के स्थान
पर उशीरासव पानी मिलाकर पिलायें. दिन में दो बार बोलबद्ध रस २-२ गोली या बोल
पर्पटी ४-४ रत्ती दूब के रस और मधु में मिला चटायें और ऊपर से बबूल की
कोंपल, अनार के पत्ते, आमला,धनियां इनको ६-६ ग्राम लेकर १२५ मि.लि. (छटाक)
पानी में रात को भिगो दें. प्रात: मल छान कर मिश्री १२ ग्राम मिला दो मात्रा
बना एक एक मात्रा पिलायें.
रक्त रोकने के लिये निम्नांकित रक्त रोधक मिश्रण चमत्कारी लाभ करता है. शरीर के
किसी भी अंग से रक्तस्राव हो रहा हो ६ मात्रा ही में रक्तस्राव रोक देता है
चाहे कफ के साथ रक्त आवे चाहे बबासीर से रक्त आये चाहे रक्त प्रदर में
रक्तस्राव हो चाहे नाक से रक्तस्राव हो सभी प्रकार के रक्तस्राव की प्रभावशाली
दवा है-
घंटक व निर्माण विधि- प्रवाल पिष्टी, मुक्ताशुक्ति पिष्टी, स्वर्ण माक्षिक
भस्म, दम्मुल अखबैन, लाल फिटकरी की खील, सत गिलोय, अकीक भस्म तथा स्वर्ण
गेरू सभी समान मात्रा मे लेकर मिलालें. मात्रा ३/४ ग्राम (६ रत्ती) दिन में दो
बार शर्बत अनार में चटायें.
कासारि शर्बत निर्माण विधि-गुल बनफ्शा,गावजवां, उन्नाव, खतमी, लहसोरे,
मुलहठी, गिलोय, सोमकल्प, मुनक्का १२-१२ ग्राम, अरूसे के पत्ता व जड़ की छाल
व फूल मिलाकर ५० ग्राम, काली मिर्च ३ ग्राम लेकर जौकुट कर १० गुने पानी
में शाम को भिगो दे. प्रात: काल उसको अग्नि पर चढ़ाकर गरम करें. जब गरम करते
करते दो तीन भाग पानी जल जाय और एक भाग शेष रह जाय तब उतार कर मल
कर छान लें और उस छने हुए पानी में समान भाग मिश्री मिलाकर चूल्हे पर चढ़ाकर
गरम करे. जब शर्बत की चाशनी ठीक बन जाय तब उतारकर कपड़े से छानकर शीशी में
मजबूत डाट लगाकर रख लें. बस खांसी जुकाम की दवा बन कर तैयार हो गई. तैयार
होने पर हर पौंड वाली शीशी में ४-४ बूंद गृह निर्मित अमृत द्रव (अमृत धारा)
मिला दें. इससे इसके गुण बढ़ जाते है तथा कभी उसमें भुकड़ी नहीं लगती है.
शर्बत पकाते समय जितनी मिश्री काढ़े में डाली जाती है उसका डेढ़ गुना जब रह जाय
तब पकाना बन्द करके वर्तन को आग पर से उतार लें तो शर्बत ठीक बनता है. न गाढ़ा
बनता है कि जम जाय और न पतला बनता है कि उसमें कालान्तर में किण्व क्रिया होकर
बिगड़ जाय.
रात्रि में स्वेद अधिक आता हो तो प्रवाल भस्म मधु से कुछ दिन चटायें.
रीढ़ के क्षय पर प्रवाल पंचामृत २०० मि. ग्राम, पिप्पली चूर्ण २०० मिली ग्राम
मिला मधु से प्रात: सायं चटायें और भोजनोपरांत द्राक्षासव पिलायें.
क्षय रोगी के पीने वाले पानी में थोड़ा कपूर डाल दें और वही पानी पीने को दें.
इस से क्षय कीटाणु मर जाते हैं. फेफड़ों के घाव भर जाते और ज्वर की तेजी कम हो
जाती है.
फेफड़े की क्षय पर लहसुन का प्रभाव चमत्कारी रूप से पड़ता है. इसका निम्नलिखित
विधि से इंजेक्शन बना मांस में ७२ घन्टे बाद लगायें. विधि-रसोन स्वरस ३ बूँद
वाष्प जल (डिस्टिल्ड वाटर) २ मि.लि.मिला लें. बस इंजेक्शन के लिये दवा तैयार
हो गई. इंजेक्शन के अतिरिक्त रसोन कल्क से सिद्ध किये हुये तेल की मालिश करें
और लहसुन की कलियों को गौघृत में तलकर खायें और ऊपर से गरम गौदुग्ध पियें.
लहसुन से सिद्ध दूध पिलाने से क्षय में कफ की वृद्धि को रोकता, श्वास,कास में
लाभदायक, गंडमाला अपची में भी हितकारी है. लह-~सुन क्षय कीटाणुओं को
नष्ट करता है.
वर्द्धमान पिप्पली योग क्षय रोग की सफल चमत्का-~रिक दवा है.
यक्ष्मा रोगी को काली बकरी का धारोष्ण दूध अत्य-~धिक लाभकारी है. दूध को अधिक
प्रभावशाली बनाने के लिए निम्नांकित विधि काम में लानी चाहिए-
जिस बकरी का दूध लिया जाय उसे निम्नलिखित दवाओं का मोटा चूर्ण ६० ग्राम, जौ का
आटा २५० ग्राम, घी ३० ग्राम, मिश्री या शकर दाना ३० ग्राम मिला रोटी बना आग
पर सेंककर खिलायें और सेंधानमक का ढेला उसके पास रख दें, उसको भी वह चाटती रहे.
असगन्ध, शतावर, मूसली सफेद, समुद्र शोष, ताल मखाना, मुलहठी, खिरैटी के बीज,
अष्टवर्ग की आठों दवायें सभी सभान भाग लेकर चूर्ण कर लें. ज्वर की तीब्रता अधिक
हो तो इसके बदले महासुदर्शन चूर्ण का प्रयोग करें.
बकरी का दूध दुहते समय दोहनी के ऊपर एक सफेद वस्त्र का धुला हुआ छन्ना बांध
दें और उस छन्ने पर पिसी हुई मिश्री उचित मात्रा में रखकर ऊपर से दूध को दुहे
और दुहने के बाद तत्काल ही जब तक फेन शांत न होने पाये, पिये. इसी दूध का
घृत, मक्खन बनाकर खिलायें, अतीव गुणकारी है. यह दूध भोजन भी है और दवा भी है.
क्षय रोगी को दूध में चूने का जल मिलाकर पिलाने से कैल्शियम की कमी दूर
होती है, शक्ति मिलती है, खांसी को शान्त करता है, रक्तस्त्राव को रोकता है. यह
बच्चों के लिए भी महान गुणकारी है. बच्चों को वमन, अतिसार, बालशोष आदि पर
बहुत लाभ पहुंचाता है. अनेकों फार्मेसियां इसमें शकर मिला शर्बत बना बालामृत
के रूप में बेचकर हजारों रुपया पैदा कररही हैं. चूने का जल और द्राक्षासव बराबर
बराबर मात्रा में मिलाकर २-३ तोला की मात्रा में दिन में २-३ बार पिलाने से
उर:क्षत, क्षय कास, रक्तष्ठीबन तथा वमन में आता हुआ तथा मल मूत्रादि के साथ
आता हुआ रक्त तथा हर प्रकार का अन्दरूनी व बाहरी रक्तस्त्राव बन्द हो जाता है.
हाथ पांव के तलवे व आंखों में जलन होने पर मुक्ता पिष्टी छोटी इलाइयची के चूर्ण
के साथ दें. वमन में एलादि चूर्ण व जहर मोहरा खताई पिष्टी मिलाकर दें. यदि दस्त
साफ न आता हो तो हर्र का मुरब्बा या गुलकन्द सत ईसबगोल आदि सौम्य रेचक दवायें
दें या मुनक्का व अञ्जीर दूध से दें. पंचसकार व मधुयष्टयादि चूर्ण उचित मात्रा
में दें.
यक्ष्मा रोगी अपने आस पास ९-१० बकरी रक्खे. उन्हीं के बीच बैठे उठे और सोये और
उन्हीं का दूध पिये तो कष्ट होने में बड़ी मदद मिलती है. इसी प्रकार अरूसे
(बांसा) के जंगल में निवास करने से और अरूसे का किसी भी रूप में प्रयोग करने से
राजयक्ष्मा में लाभ पहुंचता है. शास्त्र कहता है कि-
वासायां विद्यमानायां, आशायां जीवितस्य च.
रक्त पित्तीक्षयी कासी किमर्थमवसीदति..
अर्थात् जब तक वासा विद्यमान है तब तक संसार के जीवित प्राणियों में आशा का
संचार है. वासा (अरूसा) के रहते हुए रक्तपित्त रोगी, कास (खांसी) रोगी, एवं
क्षय रोगी इतना कष्ट क्यों पाते हैं. इसी को एक कवि ने हिन्दी में इस प्रकार
कहा है कि-
वासा जग में यूँ कहे जिन वन में मम बास.
क्यों पावत दु:ख नर जगत, जाको कहे अरि कास..
अर्थ-अरूसा इस संसार में इस प्रकार कहता है कि हे रोगी प्राणियो ! संसार में
मेरे रहते हुए आप इतना दु:ख क्यों पाते हो. ऐसा होते हुऐ भी महान दुर्भाग्य की
बात है कि बासा जैसी अमृत तुल्य बनौषधियों के भारत में बन भरे पड़े हुये हैं
किन्तु फिर भी लोग क्षय रोग से पीड़ित होकर हजारों की संख्या में अकाल में काल
कवलित हो रहे हैं. वासा का प्रयोग चाहे स्वरस के रूप में करे या अवलेह के रूप
में या क्वाथ के रूप में या क्षार के रूप में या धूम्रपान के रूप में या अर्क
के रूप में या घनसत्व के रूप में या शर्बत के रूप में या घृत के रूप में या
किसी भी रूप में करे यह क्षय रोग में छाती और फेफड़ों के रोग के लिये अत्यन्त
गुणकारी है.
क्षय रोग में हवन-यज्ञ चिकित्सा भी परम लाभकारी प्रमाणित हुई है. उसके लिखे
निम्नांकित प्रकार से हवन सामग्री बना नित्य प्रात: सायं उससे हवन करे और
फेफड़ों में हवन के धुयें को जाने दे तथा छाती पर भी हवन का धुआं लगने दे.
हवन सामग्री- ब्राह्मी, शतावरी, अससंध, शालपर्णी, अरूसा, गुलाब के फूल, चन्गन
सफेद, रास्ना, देवदारू, अगर, तगर, जटामांसी, गोखरू, पिस्ता, बादाम, मुनक्का
छुहारे, जायफल, जावित्री, लोंग, हर्र, बहेड़ा, आमला, १-१ भाग गूगल दूना कपूर,
केशर थोड़ी थोड़ी मिष्ठान्न यथावश्यक घी शकर भी आवश्यकतानुसार मिला लें. बस हवन
सामग्री तैयार हो गई. इसी से हवन करं या गुरुकुल कांगगी फार्मेसी हरिद्वार की
बनी हुई सामग्री प्रयोग करें.
आजकल रुदंती नामक बूटी की खोज ने एक चम-~त्कार पैदा कर दिया है. रुदन्तीचूर्ण
में स्वर्ण बसन्त मालती, प्रवाल भस्म, सितोपलदि चूर्ण आदि मिलाकर निर्मल
आयुर्वेद संस्थान ने रुदनो कैपसूल तैयार किये हैं जो राज यक्ष्मा में अतीव
लाभकारी प्रमाणित हो रहे हैं. इनसे फेफड़ों के जख्म बहुत जल्द भरते हैं जिससे
कफ, खांसी, ज्वर भी शीघ्र ही ठीक होकर रोगी स्वस्थ हो जाता है.
राजयक्ष्मा में स्वर्ण के इंजेक्शन, काक ज घा के इंजेक्शन व बसन्त मालती के
इंजेक्शन भी अतीब लाभ-~कारी प्रमाणित हुए हैं.
उपरोक्त दवाओं के अतिरिक्त राज मृगा क, महामृगा क, हेमगर्भ पोटली रस व
कांचनाभ्र रस, स्वर्ण भस्म व मोती भस्म व एलादि घृत, छागलाद्य घृत,
बब्बूला-~रिष्ट, पिप्पल्यासव, दशमूलारिष्ट, तालीशादि चूर्ण, अशोका-~रिष्ट, क्षय
केशरी रस, यक्ष्मान्तक लोह आदि भी विशेष प्रभावकारी दवायें हैं.
पाश्चात्य चिकित्सा विज्ञान में निम्नलिखित दवायें इस रोग के लिये रामबाण हैं
जिनका आजकल धड़ाधड़ प्रयोग हो रहा है. उनका संक्षिप्त वर्णन पाठकों के
ज्ञान-~बर्द्धन में सहायक होगा-
स्ट्रेप्टोमाइसीन के इंजेक्शन इस रोग के यक्ष्मा दण्डाणु को खत्म करने के लिए
प्रधान औषधि के रूप में प्रयोग किये जाते हैं. इसके ३० इंजेक्शन का पूरा कोर्स
है. आवश्यकतानुसार अधिक भी लगाये जा सकते हैं. यह सफेद चूर्ण के रूप में एयर
टाइट शीशियों में आता है जिसमें वाष्प जल मिलाकर इंजेक्शन योग्य बनाकर
मांस-~पेशी में लगाते हैं.
आइसोनियाजिड-क्षयरोग की नई सफल दवा है. मात्रा १.. से ४.. ग्रेन (२ से ५ मि.
ग्राम) प्रति किलो ग्राम शारीरिक भार अनुसार प्रतिदिन दो मात्राओं में बांट
खिलायें. एक टिकिया ३/४ ग्रेन (५० मि. ग्रा.) की होती है. प्राय: वयस्क रोगी को
३०० मि.ग्रा. (४ टिकिया) प्रतिदिन दो मात्राओं में बांटकर दी जाती है. यह दवा
क्षय कीटाणुओं को पैदा होने और बढ़ने से रोकती है और उन्हें नष्ट कर देती है.
खिलाने से आंतों में शीघ्र घुलकर सीरम में मिलकर २४ घंटों में शरीर से निकल
जाती है. मांसपेशियों की सैलों के अन्दर जाकर अपना प्रभाव प्रकट करती है जिससे
क्षय रोगी की भूख बढ़ जाती है. २,३ सप्ताह में खांसी और बलगम में कमी हो जाती
है और ज्वर भी कम हो जाती है, वजन बढ़ने लगता है, फेफड़ों के घाव भरने लगते हैं
और गढ़ों की लम्बाई चौड़ाई भी कम होने लगती है. जब क्षय रोगी के फेफड़ों की
रचना पनीर जैसी हो जाय तो यह दवा बहुत लाभ पहुंचाती है. अकेली यह दवा प्रयोग
करने से कुछ समय बाद प्रभावहीन हो जाती है अत: इसके साथ स्ट्रेप्टोमाइसिन एक
ग्राम प्रतिदिन इंजेक्शन के रूप में प्रयोग करना गुण-~कारी है.
स्ट्रोप्टोमाइसीन के बजाय इसके साथ पी. ए. एस. ५ ग्राम २४ घंटों में ४ मात्राओं
में बांट कर खिलाई जा सकती है. इस विधि से प्रतिदिन इंजेक्शन लगाने की जरूरत
नहीं रहती है. क्योंकि पी. ए. एस. खिलाई जा सकती है. आइसोनियाजिड को
स्ट्रोप्टोमाइसीन या पी. ए. एस. के साथ दो माह तक प्रयोग करायें. यदि इससे अधिक
समय तक चिकित्सा की आवश्यकता हो तो ६ सप्ताह बाद दोबारा चिकित्सा आरम्भ करें.
इसके विषैले प्रभाव बहुत कम हैं. फिर भी अधिक समय तक निरंतर प्रयोग कराने से
कब्ज, सिर दर्द, अनिद्रा, चक्कर आना, मितली, मूत्र में अलब्यूमिन आना आदि
कुलक्षण उत्पन्न हो सकते हैं.
पेराएमीनो सेलेसिलिक एसिड-पी.ए.एस. हलका पीला कलमी पावडर होता है: मात्रा २ से
४ ग्राम प्रति ३ या ४ घंटे बाद सप्ताह में ६ दिन दें. इसका एक मिश्रण सोडियम
एमीनो सेलीसिलास है जिसे पी.ए.एस. सोडियम कहते हैं. यह सफेद कलम या पावडर के
रूप में होता है. गन्ध हीन स्वाद मीठा नमकीन. इसके १०० ग्राम की शक्ति पी.ए.एस.
के ७२.५ ग्राम के बरा-~बर है. मात्रा १० से १५ ग्राम प्रतिदिन ४ या ५ खुराकों
में बांट कर खिलायें. यक्ष्मा दण्डाणुओं का नाश करता है. फुफ्फुसीय राज यक्ष्मा
में जब बलगम अधिक निकले तब इससे लाभ होता है. रोग की तेजी कम हो जाती है. भूख
बढ़ जाती. ३ से १५ दिन में ज्वर कम हो जाता, रात का पसीना बन्द हो जाता.
