<छोम्मेर्चे><भन्किन्ग्><श्हेओ श्हन्कर् ंइस्ह्र><ंउड्र, बन्किन्ग् एबुम् आन्ट्रे. आर्ट्ह्स्हस्ट्र><१९७८><ंअच्मिल्लन्><णेत् ढेल्हि><१९६ टो २०१><२७००><ंइस्ह्र-ंउड्र बन्किन्ग् एबुम् आन्ट्, आर्ट्ह्.>

साख नियंत्रण के उद्देश्य
आरंभ में साख नियंत्रण का उद्देश्य देश में विदेशी विनिमय की स्थिरता
बनाए था. स्वर्णमान का एक प्रमुख लाभ यह था कि उसमें स्वर्णमान अपनाने
वाले सभी देशों में विनिमय स्थिति संतुलित रहती थी. यदि कभी विनिमय
स्थिति में अनुकरण प्रतिकूल असंतुलन उत्पन्न होता था तो स्वर्णमान की
स्वचापित कार्यप्रणाली असंतुलन को बहुत शीघ्र दूर कर देती थी. विनिमय की
स्थिति में संतुलन पुन:ध्ध्ध् हो जाता था और विनिमय दर स्थिर रहा करती थी.
अत: देश की समस्त अर्थ का उद्देश्य विनिमय असंतुलन को दूर करने और संतुलन
स्थापित करने में सहायक था. साख नियन्त्रण और मौद्रिक नीति इस उद्देश्य
में विशेष रूप से सहायक हो सकती थी. इसका कारण यह था कि स्वर्णमान के
नियमों के अनुसार विनिमय असंतुलन स्थिति में देश के अंदर मौद्रिक
परिवर्तन आवश्यक थे. जब कभी असंतुलन देश के पक्ष में होता था तो देश को
भुगतान में सोना प्राप्त होता था जिसका उपयोग देश को मुद्रा निर्माण के
लिए करना होता था. मुद्रा की मात्रा में वृद्धि ब्याज की दर में कमी करती
थी और प्रभावी मांग बढ़ती थी जिससे वस्तुओं के आयात में वृद्धि और
निर्यात में कमी होती थी तथा पूंजी का निर्यात प्रो त्साहित होता था. इस
प्रकार असंतुलन दूर हो जाता था. मौद्रिक साख और नीति को इन प्रभावों के
उत्पन्न और क्रियाशील होने में सहायता करनी होती थी. इसी प्रकार यदि
असंतुलन देश के प्रतिकूल होता था तो देश को भुगतान सोने में करना होता
था. निर्यात के लिए सोना चलन में मुद्रा का परिमाण कम कर किया जाता था.
मुद्रा के परिमाण में कमी से ब्याज की दर में वृद्धि होती थी और ध्ध्ध् मांग
कम होती थी. इससे निर्यात बढ़ते थे और आयात कम होते थे तथा पूंजी आयात
होने लगता था. इन परिवर्तनों को लाने में मौद्रिक एवं साख नीति को सहायता
करनी होती थी. इस प्रकार साख नीति का उद्देश्य विनिमय स्थिरता प्राप्त
करना उसे बनाए रखना था.
कालांतर में विभिन्न देशों ने यह अनुभव किया कि स्वर्णमान में विनिमय की
स्थिर तो रहती है पर इस स्थिरता को कायम रखने में आंतरिक स्थिति अस्थिर
हो जाती है. विनिमय स्थिति में यदि असंतुलन देश के प्रतिकूल होता है तो
देश की आंतरिक व्यवस्था में स्फीति और यदि असंतुलन देश के अनुकूल होता है
तो अवस्फीति हो जाता है. इस प्रकार स्वर्णमान देश में कभी स्फीति और कभी
अवस्फीति रहा करती है. बात की संभावना अधिक है कि यह स्फीती क्रय से आती
रहें. हमें ध्ध्ध् है कि स्फीति और अवस्फीति दोनों ही परिस्थितियां किसी भी
अर्थव्यवस्था के वांछनीय नहीं. अर्थव्यवस्था के विकास के लिए इन दोनों पर
नियंत्रण जरूरी होता है स्वर्णमान देशों ने धीरे धीरे यह भी अनुभव किया
कि विनिमय अस्थिरता की ध्ध्ध् आंतरिक अस्थिरता अधिक हानिकर होती है और इसलिए
आंतरिक स्थिरता ध्ध्ध् स्थिरता की अपेक्षा कहीं अधिक आवश्यक चीज है. इस
अनुभव ने अनेक देशों स्वर्णमान छोड़ने के लिए प्रेरित किया. स्वर्णमान की
समाप्ति के बाद मौद्रिक नीति प्रधान उद्देश्य आंतरिक मूल्य स्थिरता माना
जाने लगा और विनिमय स्थिरता साख नीति का दूसरा महत्वपूर्ण उद्देश्य हो
गया है.
कुछ अर्थशास्त्रियों के विचार से विनिमय स्थिरता और मूल्य स्थिरता से
अधिक आवश्यक अर्थव्यवस्था का स्थिर गति से सतत आर्थिक विकास है. इसके साथ
ही आर्थिक प्रसार और संकुचन (व्यापार-चक्र) तथा बेरोजगारी को रोकना भी
जरूरी है. इस विचार के अनुसार राष्ट्र के अधिकतम आर्थिक हित के लिए
आर्थिक दृढ़ता अनुकूल या उपयुक्त नीति नहीं हैं; इसके लिए सापेक्ष आर्थिक
स्थिरता अधिक उपयुक्त है. सापेक्ष आर्थिक स्थिरता में मूल्य और विनिमय दर
दोनों में सीमित और उचित परिवर्तन आवश्यक समझे जाते हैं.
आधुनिक अर्थशास्त्रियों तथा मौद्रिक एवं वित्त अधिकारियों के विचार से
देश की मौद्रिक और साख नीति को रोजगार और उत्पादन (वास्तविक आय) की
वृद्धि प्राप्त करने तथा उसको कायम रखने के लिए प्रयोग करना चाहिए. इसके
अतिरिक्त मौद्रिक नीति को अंतर्राष्ट्रीय विनिमय स्थिरता पर भी ध्यान
देना चाहिए. अंतर्राष्ट्रीय मुद्राकोष समझौते में भी मौद्रिक और साख नीति
का यही उद्देश्य बताया गया है. १९४४-४५ में कई देशों ने व्यक्तिगत तौर पर
अपनी अर्थनीति का उद्देश्य पूर्ण रोजगार या रोजगार के उच्च स्तर की
प्राप्ती और उसको कायम रखना निर्धारित किया. इस प्रकार संयुक्त राज्य
अमेरिका और आस्ट्रेलिया ने पूर्ण रोजगार कायम रखना अपनी अर्थनीति का
उद्देश्य अपनाया और इंगलैंड, कनाडा तथा स्वीडन आदि देशों में रोजगार और
आय के उच्च स्तर की प्राप्ति तथा उसको कायम रखना उद्देश्य माना गया.
बीसवीं शताब्दी में केंद्रीय बैंकों की स्थापना अविकसित देशों में भी हो
गई है. इन अविकसित देशों की अर्थनीति का प्रधान उद्देश्य देश का आर्थिक
विकास करना है. अत: इन देशों में साख नीति भी आर्थिक विकास के उद्देश्य
से ही अपनाई जाती है. अपेक्षाकृत विकसित देशों में भी इस बात पर बल दिया
जाने लगा है कि पूर्ण रोजगार प्राप्त करना और कायम रखना देश के सतत
आर्थिक विकास से ही संभव है. अत: आधुनिक युग में साख नियंत्रण का प्रमुख
उद्देश्य देश के आर्थिक विकास को प्रेरित करना तथा उसमें सहायक होना है.
आंतरिक आर्थिक स्थिरता को भी समुचित महत्व दिया जाता है. जहां तक विनिमय
संतुलन और विनिमय स्थिरता का प्रश्न है इसको भी आर्थिक विकास के लिए
आवश्यक समझा जाता है परंतु इसको उतना महत्वपूर्ण नहीं समझा जाता जितना
आंतरिक आर्थिक स्थिरता को. इस प्रकार मौद्रिक एवं साख नियंत्रण तथा
विनिमय के अब प्रमुख उद्देश्य ये हैं: (इ) देश के आर्थिक विकास को
प्रेरित करना और उसमें सहायक होना, (इइ) आंतरिक मौद्रिक स्थिरता बनाए
रखना, (इइइ) विनिमय संतुलन बनाए रखना.
आर्थिक विकास
हमने देखा है कि अर्थनीति का उद्देश्य पूर्ण रोजगार की प्राप्ति ही नहीं
है वरन उसको कायम रखना भी है यह तभी संभव है जब देश में उत्पादित आय का
पूरा पूरा उपयोग हो जाए. इस संबंध में प्रमुख समस्या बचत की है. बचत का
निवेश होना बहुत जरूरी है. पर यदि समस्त वचत का निवेश हो जाता है तो उससे
न केवल राष्ट्रीय उत्पादन तथा आय बढ़ती है बल्कि राष्ट्र की उत्पादन
क्षमता भी बढ़ जाती है जिसका उपयोग होना चाहिए. बढ़ी हुई आय से बचत भी
अधिक होती है और इस बचत का पुन: निवेश होने से राष्ट्रीय उत्पादन, आय,
बचत और उत्पादन क्षमता में पुन: वृद्धि होती है. इस प्रकार देश का आर्थिक
विकास होता जाता है और जब यह क्रम शिथिल पड़ता है. या रुक जाता है तब
अर्थव्यवस्था की गति विपरित दिशा में चलने लगती है. दूसरे शब्दों में जब
कभी बचत का पूरा पूरा निवेश न हो सकेगा और प्रभावी मांग कुल उत्पादन से
कम होगी, अर्थव्यवस्था में संकुचन की स्थिति उत्पन्न हो जाएगी. अत: पूर्ण
रोजगार कायम रखने के लिए अर्थव्यवस्था को आगे बढ़ाना जरूरी होता है.
अविकसित और अल्पविकसित देशों की विकास समस्या इससे भिन्न है. वहां आर्थिक
विकास आर्थिक, सामाजिक और राजनीतिक सभी कारणों से जरूरी समझा जाता है. इन
देशों में आर्थिक विकास की समस्या साधनों के पूर्ण उपयोग और उनके विकास
से संबंधित है. साधनों के उपयोग और विकास की समस्या प्रमुख रूप से पूंजी
की उपलब्धता से संबंधित है. ये देश ऐसे हैं जिनके पास बेकार प्राकृतिक
साधन और श्रम है परंतु पूंजी की कमी से इन साधनों का समुचित उपयोग नहीं
हो पाता है. पूंजी की कमी को दूर करने के लिए बचत बढ़ाना बहुत जरूरी है.
इसके साथ ही यह आवश्यक है कि जो भी बचत होती है उसका सबसे अच्छा उपयोग
हो. इसमें संदेह नहीं कि अनेक देशों में वर्तमान आय स्तर पर सर्वसाधारण
से अधिक बचत प्राप्त करने की संभावना बहुत अधिक नहीं है परंतु संपूर्ण
समाज में ऐसे वर्ग भी है जिनकी आय को देखते हुए बचत बहुत कम है तथा कुछ
ऐसे लोग हैं जो बचत का उपयोग कम उत्पादन तथा दीर्धकालीन उपभोग के लिए
करते हैं. ऐसा इसलिए है कि समाज में बचत को सुरक्षित रखने की तथा बचत का
निवेश करने की सुविधायों का अभाव है. यदि समुचित सुविधाओं का विकास हो
तथा बचत पर आकर्षक ब्याज मिले तो यह बचत उत्पादन कार्यों के लिए बहुत
सरलता से प्राप्त की जा सकती है. अत: मुद्रा बाजार का विकास तथा उचित
ब्याज दर नीति बचत प्राप्त करने में सहायक हो सकते हैं. बचत बढ़ाने के
लिए यह आवश्यक है कि आय में वृद्धि संभव हैं अधिक बचत प्राप्त की जाए
जिससे सीमांत बचत दर औसत बचत दर से जितना संभव हो अधिक हो. इस उद्देश्य
में भी ब्याज दर नीति और बैंकिंग तथा साख संस्थाओं का प्रसार और विकास
बहुत सहायक हो सकते हैं.
पूंजी निर्माण के लिए यह भी आवश्यक है कि कुल बचत को सर्वाधिक उत्पादक
क्षेत्रों में प्रेरित किया जाए. इस काम में भी बैंकों एवं अन्य साख
संस्थाओं की ऋण तथा साख नीति बहुत महत्वपूर्ण होती है और केंद्रीय बैंक
इस नीति में उचित संशोधन और परिवर्तन कर देश में पूंजी निर्माण की गति को
प्रभावित कर सकता है.
केंद्रीय बैंक की नितियों का प्रभाव विदेश में पूंजी के आयात-निर्यात पर
भी पड़ा करता है. अल्पविकसित देशों के आर्थिक विकास में विदेशी पूंजी
बहुत सहायक हो सकती है. अत: केंद्रीय बैंक को ऐसी नीति अपनानी पड़ती है
जिससे विदेशी पूंजी आकर्षित हो. इस संबंध में केंद्रीय बैंक की ब्याज तथा
साख नीति महत्वपूर्ण होती है.
बचत और निवेश में वृद्धि के लिए देश के अंदर आर्थिक स्थिरता बहुत जरूरी
है. स्फीति और अवस्फीति दोनों परिस्थितियां इनकी प्रगति के लिए हानिकर हो
सकती है. आर्थिक स्थिरता के लिए यह आवश्यक है कि चलन में मुद्रा की
मात्रा में आर्थिक विकास के साथ साथ वृद्धि होती जाए परंतु इस वृद्धि की
गति का संबंध मुद्रा की मांग में वृद्धि होना चाहिए. यदि मुद्रा के
परिमाण में वृद्धि उसकी मांग में वृद्धि की अपेक्षा अधिक हो जाती है तो
स्फीति का भय होगा और यदि परिमाण में वृद्धि मांग से कम होगी तो अवस्फीति
उत्पन्न हो सकती है. अत: केंद्रीय बैंक की मौद्रिक नीति मुद्रा के परिमाण
पर नियंत्रण के लिए बहुत आवश्यक है.
इधर अल्पविकसित देशों में आर्थिक विकास के लिए स्फीति का प्रयोग किया जा
रहा है. इस नीति के द्वारा बचत की कमी को मुद्रा के परिमाण में वृद्धि
द्वारा पूरा किया जाता है. इस वृद्धि का प्रभाव मूल्यों पर होता है पर यह
प्रभाव अल्पकालीन ही होता है क्योंकि मुद्रा का बढ़ा हुआ परिमाण निवेश के
लिए प्रयोग किया जाता है जिससे उत्पादन और आय में वृद्धि होती है. आय में
जो वृद्धि होती है उससे अधिक से अधिक बचत प्राप्त करने का प्रयत्न किया
जाता है. इस प्रकार उत्पादन में हुई वृद्धि से मुद्रा पूर्ति में वृद्धि
से प्रेरित मांग पूरी हो जाती है और जो स्फीति पहले हुई थी उसका अंत हो
जाता हैं. यह नीति इस प्रकार विकास की गति तो बढ़ाती है पर इसका पूरा
पूरा लाभ तभी उठाया जा सकता है जब उसका प्रयोग बड़ी सावधानी से किया जाय.
सावधानी की आवश्यकता इसलिए होती है कि स्फीति बहुत न बढ़ने पाए क्योंकि
स्फीति के अधिक बढ़ने पर विकास पर होने वाले बहुत से प्रभाव अच्छे नहीं
होते. अत: यह आवश्यक है कि नीति का प्रयोग ऐसे निवेश के लिए किया जाय जो
उपभोग वस्तुओं के उत्पादन में अधिकाधिक और बहुत तेजी से वृद्धि कर सकें.
इसलिए साख को उन्हीं क्ष एत्रों में प्रेरित करना होता है जिनमें निवेश न
केवल अधिक उत्पादक है परंतु जिनमें निवेश का प्रतिफल अपेक्षाकृत शीघ्र
मिलता है.
मूल्य स्थिरता
मौद्रिक एवं साख नीति का दूसरा महत्वपूर्ण उद्देश्य आंतरिक मूल्यों की
स्थिरता है. इस नीति का तात्पर्य यह है कि अर्थव्यवस्था में मूल्य स्फीति
या अवस्फीति नहीं होनी चाहिए क्योंकि ये दोनों परिस्थितियां देश के
आर्थिक विकास पर वांछनीय प्रभाव नहीं डालती. साथ ही समाज में विभिन्न
वर्गों के बीच विषमता उत्पन्न करती है. मूलय स्थिरता का यह अर्थ कदापि
नहीं है कि मूल्य हमेशा एक ही स्तर पर रहने चाहिए. मूल्य स्थिरता की नीति
में मूल्यों में ऐसी वृद्धि क्षम्य होती है जो अर्थव्यवस्था की गति के
लिए जरूरी होती है. अल्पविकसित देशों में जहां स्फीति को आर्थिक विकास की
एक नीति के रूप में अप-~नाया जाता है, उस स्फीति को लाभदायक माना जाता है
जिससे उत्पादन और रोजगार को प्रेरणा मिलती है. ऐसी स्फीति को
उद्देश्यपूर्ण स्फीति कहा जाता है. इससे अधिक स्फीति विकास के लिए हानिकर
समझी जाती है. अत: इन देशों में मौद्रिक स्थिरता अर्थ मूल्य में इस सीमित
वृद्धि से लिया जाता है. कुछ अर्थशास्त्रियों का यह भी विचार है कि
स्फीति के कारण मूल्यों में वृद्धि यदि बहुत धीमी हो तो इस पर कोई ध्यान
नहीं देता और समाज की दृष्टि से उसका विशेष महत्व नहीं होता. जब मूल्य
वृद्धि यह सीमा पार कर जाती है तो उसे नियंत्रण में लाने का प्रयत्न करना
चाहिए.
मूल्य स्थिरता स्थापित करने और कायम रखने में मौद्रिक और साख नीति का
विशेष महत्व है. इसके लिए चलन मुद्रा और साख मुद्रा के कुल परिमाण को
नियंत्रित तथा नियमित करना होता है. समस्त मुद्रा परिमाण में वृद्धि की
गति उतनी ही होनी चाहिए जिस गति से मुद्रा की मांग उत्पादन में वृद्धि या
अन्य कारणों से बढ़ती है. यदि मूल्यों में थोड़ी वृद्धि आवश्यक या क्षम्य
समझी जाती है तो मुद्रा के परिमाण में इससे कुछ अधिक वृद्धि की जा सकती
है. साख के परिमाण के साथ साथ उसका उपभोग तथा वितरण भी महत्वपूर्ण है.
साख का प्रयोग यदि उत्पादन बढ़ाने के लिए किया जाए तो साख स्फीति को कम
करेगी परंतु यदि साख मांग में वृद्धि करती है या वस्तुओं का संग्रह
प्रेरित करती है या बाजार में सट्टे की प्रवृत्ति उत्तेजित करती है तो
साख का प्रभाव मूल्यों पर उचित न होगा. अत: आवश्यकता इस बात की होती है
कि साख को उचित उपयोगों पर प्रेरित किया जाए और अवांछनीय (स्फीतिक)
उपयोगों में जाने से रोका जाए. इसलिए केंद्रीय बैंक साख और चलन मुद्रा के
कुल परिमाण के साथ साथ इसके उपयोग और वितरण का भी नियंत्रण एवं नियमन
करता है.
विनिमय स्थिरता
वैसे तो विनिमय स्थिरता का अर्थ विनिमय दर से स्थिर रहने से हैं, पर
विनिमय दर के स्थिर रहने के लिए यह आवश्यक है कि निश्चित दर पर विनिमय की
मांग और पूर्ति साम्य हो. यदि विनिमय की मांग और पूर्ति में साम्य नहीं
है तो देश को विभिन्न नीतियों द्वारा साम्य प्राप्त करना होता है क्योंकि
असंतुलन की स्थिति यदि काफी समय तक चलती रहती है तो विनिमय दर को स्थिर
रख पाना संभव नहीं होता. अत: विनिमय संतुलन या स्थिरता का अर्थ न केवल
विनिमय दर के स्थिर रहने से होता है बल्कि उसके साथ साथ विनिमय की मांग
और पूर्ति के बीच संतुलन से भी होता है. यहां यह ध्यान रखना है कि विनिमय
दर की स्थिरता का अर्थ विनिमय दर की दृढ़ता कदापि नहीं है. स्थिरता की
नीति मे विनिमय दर में सीमित परिवर्तन किया जा सकता है, पर यह परि-~वर्तन
जल्दी जल्दी नहीं किया जाता. एक बार विनिमय दर में जो भी परिवर्तन होता
है. वह काफी समय तक स्थाई हो जाता है. ऐसा इसलिए जरूरी समझा जाता है
क्योंकि विनिमय दर किसी देश की अर्थव्यवस्था के लिए मूलभूत तथ्य है और
इसमें परिवर्तन संपूर्ण अर्थव्यवस्था को प्रभावित करता है.
केंद्रीय बैंक का यह प्रयत्न होता है कि देश की विनिमय स्थिति संतुलित
रहे. विदेशी विनिमय की कुल मांग का संबंध अर्थव्यवस्था की कुल प्रभावी
मांग से होता है. यदि कुल प्रभावी मांग को प्रभावित किया जा सके तो
विदेशी विनिमय की मांग को भी किसी हद तक प्रभावित किया जा सकता है.
विदेशी विनिमय की पूर्ति अर्जित और प्राप्त (ऋण और सहायता) विनिमय पर
निर्भर करती है. अर्जित विनिमय के साधन वस्तुओं और सेवाओं के निर्यात
हैं. वस्तुओं के निर्यात से विनिमय आय विश्व बाजार में उन वस्तुओं की
जिनका देश से निर्यात होता है या निर्यात किया जा सकता है, मांग तथा
बाजार में उन वस्तुओं के विक्रेता देशों में प्रतिस्पर्धा पर निर्भर करती
है. किसी देश की निर्यात क्षमता बढ़ाने में साख नीति का बहुत सीमित
प्रयोग ही संभव है. केंद्रीय बैंक यह प्रयत्न कर सकता है कि निर्यातकों
को साख आसानी से और आवश्यक मात्रा में उपलब्ध हो तथा निर्यात वस्तुओं के
उत्पादकों को भी आवश्यक साख मिलने में कठिनाई न हो. इसके अतिरिक्त
केंद्रीय बैंक को विनिमय बाजार में विनिमय की मांग और पूर्ति के बीच
संतुलन बनाए रखने के लिए भी प्रयत्न करना पड़ता है. इसके लिए केंद्रीय
बैंक अपने पास जो विनिमय कोष रखता है उससे विनिमय बेचा और खरीदा करता है.
साख नियंत्रण नीतियां या विधियां
साख के नियंत्रण और नियमन के लिए केंद्रीय बैंक को बहुत से अधिकार दिए
जाते हैं जिनका प्रयोग केंद्रीय बैंक परिस्थिति को देखते हुए सुविधानुसार
करता है. साख के नियं-~त्रण एवं नियमन के लिए केंद्रीय बैंक इन नीतियों
का प्रयोग कर सकता है: (इ) बैंक दर नीति, (इइ) मुद्रा बाजार में
प्रतिभूतियों का क्रय-विक्रय, (इइइ) परिवर्तनीय नकद कोष अनुपात, (इव्)
प्रतिभूति कोष अनुभूति कोष अनुपात, (व्) नैतिक दबाव, (वि) गुणात्मक या
चयनात्मक साख नियंत्रण.
इन नीतियों से संबंधित कुछ नीतियां और भी हैं जो हम इन्हीं के साथ
देखेंगे. इन नीतियों में प्रथम पांच का मुख्य उद्देश्य साख के परिमाण का
नियमन करना है पर अंतिम नीति का प्रमुख उद्देश्य साख के उपयोग को
प्रभावित करना है. वैसे इसमें संदेह नहीं कि गुणात्मक साख नियंत्रण का
प्रभाव साख के परिमाण पर भी हो सकता है और परि-~माणात्मक नीतियों का
प्रभाव साख के वितरण पर भी हो सकता है.
बैंक दर नीति
बैंक दर नीति का अर्थ: बैंक दर वह ब्याज दर है जो केंद्रीय बैंक अपने
ऋणों पर लिया करता है. केंद्रीय बैंक जो ऋण देते हैं वे व्यापारिक बैंकों
एवं अन्य वित्तीय संस्थाओं को प्राप्त होते हैं तथा अधिकतर ऋण बिलों और
प्रतिज्ञा पत्रों की पुन: कटौती कर दिए जाते हैं. अत: बैंक दर वह ब्याज
दर है जो केंद्रीय बैंक व्यापारिक बैंकों एवं वित्तीय संस्थाओं से अपने
ऋणों पर लेता है. इस दर को बट्टा दर या कटौती दर भी कहते हैं. समय समय पर
केंद्रीय बैंक इस दर की घोषणा किया करता है. केंद्रीय बैंक ही इस दर को
निश्चित करता है तथा आवश्यकतानुसार इसमें परिवर्तन करता है. बैंक दर में
परिवर्तन का अर्थ यह होता है कि बैंकों एवं वित्तीय संस्थाओं के लिए
केंद्रीय बैंक की साख महंगी या सस्ती हो गई है बैंक दर में परिवर्तन के
अतिरिक्त केंद्रीय बैंक उन शर्तों को भी बदल सकता है जिन पर वह साख
प्रदान करता है.
