<औङ्ङिचिअल् अन्ड् ंएडिअ ळन्गुअगेस्><ंअस्स् ंएडिअ><ख्होलिय घ्><ढइल्य् णेत्स्-६><१९८६><णव्ब्हवट् ठिमेस्><णेत् ढेल्हि><४><१५६०><णव्ब्हरट् ठिमेस् - ढइल्य् णेत्स्><घर्गि ंअहेस्ह्तरि>

जल्दी ही यह संख्या हजारों में पहुंच गयी. और दीवार ढ़हने को दो दिन के भीतर ही
छह लाख लोग पश्चिम ज्रर्मनी पहुँच गए. रातोंरात उतनों के लिए ठौर-ठिकाना मिलना
मुश्किल हो गया. लिहाजा अनेक लोग वापस पूर्वी बर्लिन लौट आए. पश्चिम जर्मनी का
अनुमान है कि लगभग २० लाख तक लोग अभी और आंएगे. पश्चिम जर्मनी राष्ट्र के
चांसलर हेल्मुट कोल तो अखंड जर्मन राष्ट्र का दावा भी पेश कर रहे हैं .
हलाँकि उनका सपना साकार होगा या नहीं, अभी कुछ कहा नहीं
जा सकता है.
यही नहीं तीन दशकों से लगातार सत्ता में रहे पूर्वी जर्मन नेता एरिक छोनेकर को
इस्तीफा देना पड़ा. अब वहां लोकतन्त्र की हवा बह रही है.
जर्मनी के इस घटनाक्रम को समझाने के लिए आइए, कुछ और पीछे लौटें द्वितीय
विश्वयुद्ध की ओर.
तकरीवन ५ करोंड़ लोगों को मौत के घाट उतारकर १४ अगस्त १९८५ को जब दूसरा
विश्वयुद्ध समाप्त हुआ,तो जर्मनी का चार टुकड़ों पर दुनिया की चार शक्तियों ने
कब्जा जमा रखा था. ये शक्तियाँ थी : ब्रिटेन, फ्रांस, अमेरिका ओर सोवियत रुस.
ब्रितानी, फ्रांसीसी व अमेरिकी कब्जे वाले क्षेत्रों में पूंजीवादी जीवनशैली के
बीज पड़े तो सोवियत कब्जे वाले इलाके में साम्यवादी तरीकों ने जड़ें जमाई. मई
१९४९ में पूंजीवादी कब्जे वाले हिस्से संघीय जर्मन गणतंत्र हुए. बॉन उसकी
राजधानी बनी क्योंकि बर्लिन पूर्वी हिस्से में पड़ता था. लेकिन पूर्वी हिस्से
में होते हुए भी बर्लिन को भी दो हिस्सों में बाँट लिया गया.उधर रुसी कब्जे वाला
पूर्वी जर्मनी भी अक्टूबर १९४९ में ही जर्मन लोकतांत्रिक गणराज्य के रुप में
स्वतंत्र राष्ट्र बना. यहाँ जमीन किसानों में बाँट दी गई. जितने भी बड़े उद्योग
थे, पूंजीपतियों से लेकर सरकार ने अपने स्वामित्व में ले लिए. इस तरह द्वितीय
विश्वयुद्ध के साये में जर्मनी के दो जुकड़े हुए. दोनों में अलग-अलग सामाजिक,
आर्थिक व राजनीतिक जीवन शैली पनपी.
और इसके साथ ही शुरू हुआ शीत~युद्ध का एक नया युग. सोवियत संघ ने यूरोप के जिने
छोटे देशों को हिटलर के शिकंजें से मुक्त कराया था, वे (पोलैडं, हंगरी, रुमानिया,
बुल्गारिया ओर चेकोस्लोवाकिया) रूसी खेमे में जा पहुँचे. तब साम्यवाद का दौर था.
पूंजीवादी खेमें को हमेशा साम्यवादी भूत का डर रहने लगा. नतीजन १९४९ मे ही
उत्तरी अतलांतिक संधि संगठन (नाटो) के रुप में पूंजीवादी खेमा एकजुट हुआ. इसका
नेता था अमेरिका. कनाडा, डेनमार्क, नॉर्वे, आइसलैंड, पुर्तगाल, ब्रिटेन, फ्रांस,
बेल्जियम, हॉलैंड और लक्जमर्बग इसमें शामिल हुए. बाद में पश्चिम जर्मनी, तुर्की
और ग्रीस भी इसके सदस्य बन गये. 'नाटो' देश की एक संयुक्त सेना भी बनी जिसमें
अमेरिका का प्रभुत्व रहा.
उधर साम्यवादी खेमे ने भी सोवियत संघ के नेतृत्व नें वारसॉ संधि की. पूर्वी
जर्मनी, पोलैंड, हंगरी, चेकोस्लोवाकिया, रूमानिया और बुल्गारिया इसके सदस्य बने.
इन देशों में सोवियत सेना तैनात हुई. पिछले ४० वर्षों ने इन दो खेमों में
बनते-बिगड़ते रिश्तों ने ही दुनिया का इतिहास रचा है.
ऐसा नहीं कि पश्चिम जर्मनी की सारी जनता पूँजीवाद की समर्थक है या पूर्वी
जर्मनी के लोग साम्यवाद में ही आश्था रखते हैं. यह तो इतिहास का दौड़ है जो
हिटलर के जर्मनी को बँट जाना पड़ा. इसमें जनता का क्या दोष! वह तो मंटो की
कहानी 'टोबाटेक सिंह' के बिशन सिंह की तरह है, जिसे जहाँ भेज दिया, चली गई.
विभाजन के बाद पचास के दशक में भी पूर्वी जर्मनी के कुछ लोग पश्चिम जर्मनी भाग
गऐ थे. पश्चिम जर्मनी की अर्थव्यवस्था को मजबूत बनाने में पूर्वी जर्मनी के
शरणार्थियों का योगदान कम नहीं है. अपने नागरिकों के पलायन को देखते हुए ही
१९६१ में पूर्वी जर्मनी ने बर्लिन में दीवार खड़ी की.
कई कारणों से पूर्वी जर्मनी उतनी तरक्की नहीं कर पाया जितनी कि पश्चिम जर्मनी ने
की, हालाँकि दोनों ही देशों के लोग जबर्दस्त मेहनती हैं. जहां पश्चिम जर्मनी ने
अपनी बिखरी हुई शक्ति को फिर से सहेजकर यूरोप में अपनी समृद्धि का सिक्का जमाया,
वहीं पूर्वी जर्मनी कुछ खास नहीं कर पाया. वह रूस का शार्गिद बनकर रह गया.
रहन-सहन की दृष्टि से भी पश्चिम वाले आगे रहे. जिन कारीगरों को पूर्वी जर्मनी
में ५.४ जर्मन मार्क की सरकारी दिहाड़ी मिलती थी, उन्हें पश्चिम आने पर १८ मार्क
मिल रहे हैं. फिर पश्चिम में बेरोजगारी भी ज्यादा नहीं है. लगातार पूर्वी जर्मनी
के शरणार्थियों के आने के बाबजूद वहाँ सिर्फ २० लाख बेरोजगार है. यही नहीं,
पश्चिम जर्मनी हर वर्ष करोड़ों मार्क की धनराशि पूर्वी जर्मनी को विभिन्न
सहायता-कार्यों के लिए देता है. पश्चिमी प्रक्षेकों का मानाना है कि पचास के दशक
में जिस प्रकार पूर्वी जर्मनी से आए शरणार्थियों ने पश्चिम जर्मनी को आर्थिक
सम्पन्नता के मार्ग में वढ़ाया था. उसी प्रकार शरणार्थियों की मौजूदा बाढ़ के
परिणामस्वरुप अगले दस वर्ष में प. जर्मनी का आर्थिक कायाकल्प हो सकता है.
बर्लिन की दीवार टूटने और पूर्वी जर्मनी से पश्चिम जर्मनी की और लाखों की संख्या
में लोगों के पलायन से अखंड जर्मन राष्ट्र की संभावना बढ़ गई है. अभी एक महीने
पहले तक इसे हल्मुट कोल के 'सनकी दिमाग'की उपज कहा जा रहा था. मगर घटनाचक्र में
जिस तेजी से वदलाव आया है, उसे देखकर सारी दुनिया स्तब्ध है. पूंजीवादी एवं
साम्यवादी खेमों में तो जबर्दस्त खलबली मच गई है. ब्रिटेन व फ्रांस सहित यूरोप
के सभी देश डरे हुए हैं, 'कहीं' जर्मनी एक हो गया तो. किसी भी हालत में ये देश
जर्मन वर्चस्व को कबूलना नहीं चाहते. पर यह तय है कि यदि जर्मनी एक हो गया इनकी
सिट्टी-पिट्टी गुम हो जाएगी. फिर दोनों विश्व~युद्धों की याद भी ताजा होने लगती
है जिनके मूल में जर्मनी ही था.
उधर अमेरिका व रुस भी चुपचाप यह दृश्य देख रहे हैं. ऊपर से भले ही वे इन घटनाओं
को अपनी-अपनी नीतियों की विजय कह रह हैं. किंतु सच यह है कि अन्दर से जर्मनी का
एकीकरण न रुस चाहता है, न अमेरिका. अमेरिका 'नाटो' देशों का मुखिया है तो रुस
'वारसॉ' गुट के देशों का. जर्मनी एक हो गया तो दोनों संधियाँ अप्रासंगिक हो सकती
है. अमेरिका के ३ लाख ४० हजार सैनिक यूरोप में तैनात है. उसकी सारी नीतियाँ १९५०
की बुनियाद पर टिकी है जब यूरोप, खासकर जर्मनी दो फाड़ था.
उधर रूस भले ही इसे पूर्वी जर्मनी का अन्दरूनी मामला कह रहा है लेकिन चिन्ता
उसके मन में भी है. दीवार टूटने पर सोवियत प्रतिक्रिया थी, 'बर्लिन की दीवार का
टूटना निश्चय ही एक सकारात्मक और महत्वपूर्ण घटना है. लेकिन बॉन (प. जर्मनी) को
यह समझ लेना चाहिए कि सरहदें बदलने की कोई नीति यूरोप की कसी भी सरकार को
बर्दाश्त नही होगी. इससे सदेंह की नई खाइयाँ बनेंगी. पूर्वी जर्मनी की सरहद पर
एक ने गुग की शुरूआत जरूर हुई है लेकिन सरहद तो रहेगी ही. रुसी निति~नियामक तो
यहाँ तक कह रहे हैं कि रुस किसी भी हालत में वारसॉ संधि से पूर्वी जर्मनी को अलग
नहीं होने देगा. दुनिया की शतरंज में पूर्वी जर्मनी रुस का अत्यंत महत्वपूर्ण
मोहरा है. आज भी रूस के ३ लाख ८० हजार सैनिक पू. जर्मनी में तैनात हैं. ऐसी
स्थिति में वह जर्मनी का एकीकरण क्यों सहेगा!
जर्मनी का एकीकरण हो, न हो, यह तो तय है कि २१वीं सदी में जाते-जाते दुनिया से
वैचारिक खेमेवाजी खत्म हो जाएगी. आज पोलैंड, हंगरी, चकोस्लोवाकिया में लोकतंत्र
के नए मायनों की तलाश हो रही है तो कल को पूंजीवादी देशों में भी साम्यवाद के नए
अर्थ, नए संस्करण निकल सकतें हैं. कट्टरपंथी विचारधारा के कटघरों से निकलना
मानवता के लिए आवश्यक है.
