<लिटेरटुरे><णोवेल्><फ्रब्हकर् प्रङ्ङुल><इस्ह्जल्><१९८३><छ्हिट्रगुप्ट प्रकस्हन्><आज्मेर्><७४-७९><१८००><फ्रब्हकर् फ्,  णो><घिरिस्ह् णट्ह् झ्ह>

+ दा कहते जा रहे थे-कितने दिन हुए तुम्हें यहां आये. कभी तो आकर अपने दा को
संभाल लेना चाहिये. माणिक है जो सारे दिन मेरे काम से दौड़ता ही रहता है यहां
से वहां. बहुत कहा उसे यहीं रहने के लिये पर मानता नहीं. कहता है अब तो दोनों
बूढ़े हो गये हैं. अलग-~अलग ही रहना चाहिये.
सठिया गया है, माणिक भी. बूढ़े लोगों को तो साथ रहना चाहिये. नहीं ! वह दूसरे
ढ़ग से सोचता है. कहता है बूढ़े हो जाने पर अ-~लग ही रहना चाहिये. इससे बीते
समय, उसके अनुभवों का अकेले में अधिक आनन्द ले सकते हैं. शायद गलत भी नहीं वह.
देखो ना दिन-~भर पलग पर लेटा कोई उपन्यास पढ़ता हूँ या अपर्णा का सितार सुनना ,दो
ही काम हैं. मजे की बात है कि उसे यह दोनों ही पसंद नहीं. बताओ क्या करें
उसका. आयेगा, सबसे पहिले टेप वंद करेगा. फिर आलमारी से शतरंज का बड़ा ही शौकीन
है. दो चार दिन क्या पूरे सप्ताह बिठालो उसे उठेगा ही नहीं बाजी से. माँ कैसी
हैं ?
ठीक हैं. आप को याद करती है.
यह भी कितना अच्छा है. तुम्हारी मां और मैं दोनों बूढ़े हैं. बस याद करते हैं
एक दूसरे को. पर मिलने कोई भी आ जा नहीं सकता. चलो छोड़ो. समय की बात है.
सीमन्तनी का पत्र आया था. लिखा, इस बार आपके घर ही मिलेगी.
मैंने ही कहा था ऐसा लिखने के लिए उसे. ठीक ही तो है. तुम मिलने तो चली आई.
सो रही होगी वह. दोपहर को आयी थी. कह रही थी बहुत थक गई है. उसके कालेज
में छुट्टियां हैं ना इन दिनों. कालेज की नौकरी में क्या रखा है. सारी ज़िन्दगी
छोकरों से माथा पचाते रहो. पर इसे पढ़ाने का शौक है. जैसी इसकी इच्छा. जो जैसा
चाहता हो. अभी समझ भी कहां है, उसे. कालेज में पढ़ा लेने से कोई बुध्दिमान हो
जाता हो ऐसा कुछ नहीं. धीरे धीरे उम्र, अनुभवों के बाद समझ आती है. आजकल के
बच्चे कहां समझते हैं इन बातों को.
अन्दर से कुन्डी खुलने की आवाज आई है. सीमन्तनी हल्की गुलाबी साड़ी में गुड़िया
सी चली आ रही है.
मृणाल दी ! नमस्ते. अच्छा रहा ना आप यहीं चली आई. दा ने लिखा था कई महीनों
से इनसे मिलने नहीं आ रहीं. जैसा इन्होंने कहा वैसा ही आप को लिख दिया था.
बीस दिन की छुट्टियां हुई है काँलेज में. स्टाफ के दूसरे लोग दक्षिण भारत घूमने
चले गये. मैंने, दा के पास आना ही ठीक समझा. अभी लम्बी उम्र पड़ी है घूमने
के लिये. मुझे भी डेढ़ वर्ष से अधिक हो गया, यहां आये.
घर नहीं चलोगी.
नहीं, ऐसा तो कुछ नहीं. विजय अंकल कैसे हैं ? क्या उत्तर देती. चुप रहना ही
उचित समझा था. घोषाल दा बीच में ही बोले
थे-क्यों, तुम्हें पता नहीं ?
नहीं ! कुछ भी नहीं ?
बड़ी पागल हो. लिखा तो था तुमको.
क्या लिखा था ? आपको कुछ याद नहीं है ?
यह दोनों ज़िन्दगी में समझौता नहीं कर पाये और मृणाल ने तलाक ले लिया विजय से.
यहां आकर रहने का कारण भी यही रहा है. वरना इतनी छोटी नौकरी करने की क्या
जरूरत थी इसे. थोड़ा सम-~झौता भी जरूरी होता है लम्बे जीवन में. जिद्दी हैं यह भी,
छोड़ आई सब. फिर तलाक की अर्जी दे दी थी यहां कोर्ट में. बहुत समझाया, पर
इसके सिध्दांतों, स्वाभिमान ने तोड़कर रख दिया है इसे.
लगा था दा गलत नहीं कह रहे थे. कितनी बार टूटी हूँ इन सबके आगे. अन्त में
सबको छोड़कर सड़क पर आ गई हूँ. जहां न घर है न अपना कहना जैसा कुछ.
बस एक भ्रम है, दिखावा है, ज़िंन्दा रहने का.
मृणाल दी ! जो कुछ हुआ अच्छा नहीं हुआ. मुझे कितना दुख हो रहा है, कह नहीं
सकती.
यही सारे समझौते, कुछ विवशताऐं ही हैं, जो सब कुछ अच्छा बुरा करवा लेती हैं
दा! यह पेन्टिग मृणाल दी की बनाई हुई है ना.
इसी से पूछो. यह अच्छा बता पायेगी इसके लिये.
मेरे मित्र हैं. युनिवार्सिटी में ड्राईंग विभाग के अध्यक्ष हैं. गये दिनों अपने
पी.एच.डी. करने वाले छात्रों को लाये थे यहां. यहां रुकने के दौरान दो चित्र
बनाये थे. एक घोषाल दा का दूसरा मुझे भेंट कर गये हैं. इन्हीं दिनों आने को
लिखा हैं. नितिन नाम है उनका.
पूरा नाम नितिन चक्रवर्ती है,क्या.
हां. यही नाम है. तुम जानती हो.
जानती तो नहीं. पर इनके चित्रों को प्रदर्शनी जहांगीर आर्ट गैलरी में देखी थी.
अखबारों में भी कई समीक्षाऐं पढ़ी थीं. इन्हे गैलरी में घूमते जरूर देखा था.
इससे अधिक कुछ नहीं. आपके मित्र हैं.
हां. सभी कई दिनों रहकर गये हैं यहां से. दा से मिलने भी दो एक बार गये हैं.
हाँ! लड़का अच्छा है.
मृणाल दी! यह नितिन तो कम आयु के हैं. आपके मित्र कैसे हुए. मित्रता में आयु
कोई बंधन नहीं डालती. उम्र की इस दहलीज पर आते आते मानने लगी हूँ.
वैचारिक एकता आवश्यक है. जरूरी नहीं कि मित्र अपनी उम्र का ही हो. छोटा,
बड़ा, जवान, बूढ़ा कोई भी हो सकता है. सब दोस्त हम सफर बन सकते हैं.
मृणाल ठीक कह रही है. मित्रता में वैचारिक एकता जरूरी है. इधर देखो मृणाल
और इनके स्कूल के संस्थापक जिनकी उम्र करीब सत्तर वर्ष है दोनों ने मिल
नैतिक शिक्षा पर कितनी सुन्दर पुस्तक लिखी है. नई पीढ़ो बहुत कुछ़्अ सीख सकती है
इससे. इनकी लेखनी का प्रशंसक हँ, कितने अनुभवों, आज कि राष्ट्रीय स्थितियों,
उसकी आवश्यकता को ध्यान में रख कर लिखी गई है.
धोषाल दा के हाथों में ही उस किताब को देखा था. उस पर लेखकों में दा साहब के
विचारों की प्रशंसा, दूसरी ओर मेरे साथ नंगा,नरभक्षी सा व्यवहार दोनों अपने
अलग दो किनारों पर थे. मैंने कोई टिप्पणी नहीं की.
मृणाल! तुम्हारे चारों लेखों ने बहुत प्रभावित किया है मुझे. तुममें मुझे एक
गंभीर विचारक की छवि दिखाई देती है. ऐसा लगा.
इसमें मेरा कुछ नहीं. सब दा साहब का ही है.
यह दा साहब के प्रति श्रध्दा के कारण कह रही हो. पर तुम्हारी लेखनी में दम है.
मेरी विवशता जिसे किसी से मैं कह नहीं सकती, उसे ही मेरी श्रध्दा विशेषण से
जोड़ा जाना पीड़ा जनक लगा. एक बार तो चाहा दा साहब की सच्चाई, उनके
कमीनेपन को सबके सामने खोलकर रख दूं पर क्या होगा उससे. यही न मुझे
ही गलत या झूठा कहा जायेगा. कैसी विडम्बना है. शराफत के सुन्दर लवाज़में के
नीचे दा साहब का वासना-~पूर्ण जीवन,बुढ़ापे में शरीर के एक एक श्रंग को भोग
लेने की प्रबल इच्छा. हमेशा तैयार रहना.
गयी तीस जनवरी शहीद दिवस को भूली मैं कहां हूँ. शाम को प्रार्थना रामधुनी
के बाद सब घर चले गये थे. विचार विमर्श के बहाने अपने कमरे में ले गये.
खट्ट से दरवाजा बन्द करके तेजी से आकर लिपट गये थे. मुझसे. वासना से
पूर्ण बुदबुदाती आवाज में बोले थे-
मृणाल! सारे कार्यक्रम के दौरान तुम्हारे साथ गये बीते कुछ क्षणों को भुलाया
नहीं जा सकता. कितना आनन्द आया था. कितना मांसल शरीर है तुम्हारा.
तुम संचालिका तो बन गई पर जब तक यहां रहने नहीं लगोगी मेरा मन नहीं
लगेगा. रोज सोचता हूँ कभी तो आने की कहोगी ही.
उनकी कसी बांहों में ही कहा था मैंने जल्दी ही आ जाऊंगी.
इस पर उनकी प्रसन्नता की सीमा नहीं थी. उस दिन भी उन्होंने वही किया था
जो पहिले भी मेरे साथ कर चुके थे. इस भार तो पूरी तरह खुल गये मेरी
विवशता पर उनकी विजय थी. लगता था शरीर के हर अंग को चूसकर निगल
जायेगे. हांफते हुये कहा था उन्होंने.
पूरे मन से जब पा लेता हूं तुम्हें तो कहीं से लगता नहीं इतनी आयु का हो
चुका हूँ मैं. एक एक अंग की जानकारी है मुझे. सुड़ौल, कसे नितम्ब,
उत्तेजक वक्ष, कौन कहेगा सैतालीस अड़तालीस साल की हो. तुम कुछ
बोलती नहीं. कहो ना क्या ठीक नहीं कह रहा.
ठीक कह रहे हैं.
और भी कुछ कहो. बताओ कैसा लगता है तुम्हें. अच्छा लगता है.
बहुत अच्छा.
मेरे शब्दों के साथ ही उन्होंने और कस लिया था. लगा था उनका तूफान
अब शांत हो गया था. बोले थे-
मृणाल विधालय की विचारधारा में आस्था रखने वाली संचा-~लिका, सबसे बड़ी
उत्तराधिकारी वाली बात के लिये तुमसे अधिक योग्य और कौन हो सकता है.
मुझे अपनी पसंद पर गर्व है.
बहुत तेजी से बोल उठी थी आप जितना ही गर्व मुझे भी है.
किस पर गर्व है, मृणाल दी. क्या सोचने लगी थी.
कुछ नहीं. कुछ भी नहीं. ऐसे ही. तुम्हारे पर गर्व है. कितनी अचछी शिक्षा
ली है तुमने.
गोषालदा नींद से चौंके थे. पूछा था, किस पर गर्व है. सीमन्तनी.
मृणाल दी कह रही है मुझ पर गर्व है उन्हें .
गलत भी क्या है. ठीक ही तो कहती है.
सीमन्तनी ! सुबह घर आना. नितिन भी आयेंगे. उनसे भी मिल लेना .
क्या करूंगी उनसे मिलकर.
नहीं! तुम्हें जरूर मिलना चाहिए उनसे.
सुबह माणिक के साथ आ जायेगी. कह दूंगा, उससे.
चलूँ, मैं, प्रतीक्षा कर रही होंगी.
सीमन्तनी बाहर दरवाजे तक पहँचाने आयी है.
कल आ रही हो ना.
जरूर, आऊंगी.
चलते चलते सीमन्तनी को बहुत ध्यान से देखने लगती हूँ.
