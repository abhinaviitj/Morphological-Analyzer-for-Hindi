<आ.ञ्.><फइन्टिन्ग्><षविन्ड्र. ढ्. फन्ड्य ' षग्हुविर् सिन्ग्ह्><ंइनिअटुरे फइन्गिन्ग् ओङ् ंअहरस्लिल><१९८८><ढेप्. ओङ् आर्ट्स् अन्ड् चुल्टुरे, घोव्ट् ओङ् षज्स्ट्हन्><झइपुर्><१ टो ८><२४००><शिन्ग्ह् ' फन्ड्य-ंइनिअटुरे फइन्टिन्ग्स् ओङ् ंअहरस्लिल>

 थाळ्ळ् फाईण्ठीण्घ्श् औञ् शौऊठ्ः षाझाश्ठ्ःआण्
(बागड़ के भित्ति-चित्र)
राजस्थान में जहाँ एक ओर वीरता का पुष्प पल्लवित हुआ है, वहीं मधुमय कला
के कुसुम ने भी दिग्दिगन्न में अपनी सुगन्धि विकीर्ण की है. राजस्थान को
मुख्य रूप से वीर-प्रसू वसुन्धरा के रूप में जाना जाता है, किन्तु कला के
उपासक चित्रकारों ने अपनी कला को चित्र रूप में परिणत कर इस भूमि की अथाह
सम्पत्ति में कला-सम्पत्ति को भी समाहित कर दिया है.
वस्तुत: इस चित्रकला का विकास रजवाड़ों में ही अपनी पूर्णता पा सका है.
चित्रकार या तो पृथक-पृथक रजवाड़ों के संरक्षण में रहे अथवा एकान्त-साधना
करते रहे. विभिन्न रियासतों की संस्कृति के अनुसार यहां की ये
चित्र-शैलियांॅ पनपीं जो वर्तमान समय में भी जयपुर, किशनगढ़, बूंदी,
मेवाड़, मारवाड़ चित्र-शैली आदि के नाम से प्रसिद्ध हैं.
राजस्थान की इन विभिन्न चित्र-शैलियों पर मध्ययुग में मुगल-प्रभाव स्पष्ट
परिलक्षित हुआ. इसका मुख्य कारण था.--राजस्थान की इन विभिन्न शैलियों का
मुगल-शैली से समन्वय. मुगल सम्राट अकबर महान् ने अपने समय में
`दीनेइलाही' मत की स्थापना करके हिन्दू एवं मुस्लिम जनता में ऐक्य-भावना
का उदय किया. इसी एकता की भावना एवं तत्कालीन मुगल सम्राटों के राजशाही
वैभव, विलास आदि के समावेश से उस समय के चित्रों में सज्जा, सुव्यवस्था
एवं कारीगरी प्रचुर मात्रा में मिलती है. इन चित्रों में आनन्द और रस की
भावना अपनी चरम सीमा पर प्राप्य है.
मुगलों के पश्चात् जब कलाकार स्वतन्त्र रूप से अथवा राज्याश्रय में अपनी
कला का रूप निखारने लगे, तभी से मारवाड़, मेवाड़, कोटा-दूंदो किशनगढ़,
नाथद्वारा, अलवर और बीकानेर शैली आदि के विभिन्न नामकरण हुए.
मेवाड़-शैली के अन्तर्गत डूँगरपूर, बांसवाड़ा एवं प्रतापगढ़ की चित्रकला
का विकास होता रहा है. तत्कालीन चित्रकला में राग-रागिनियों को साकार रूप
में अंकित करना एवं परम्परागत धार्मिक घटनाओं का चित्रांकन करना हो
प्रमुख विषय रहा.
क्रमश: इस कला का किंचित परिवर्तन हुआ. इसमें विभिन्न रियासतें कलाकारों
को संरक्षण दे रही थी किन्तु कलाकारों का कला-क्षेत्र एवं विषय सीमित थे.
उन्हें राज्याश्रय में रहकर राज-~घराने के व्यक्तियों के चित्र
(पोट्रेट), धार्मिक और प्राकृतिक दृश्यों के अतिरिक्त वीर एवं श्रृंगाररस
प्रधान चित्र ही अत्यधिक मात्रा में चित्रित करने पड़ते थे.
डूँगरपुर-बांॅसवाड़ा के राजमहलों, अन्य राजघरानों, हवेलियों, पुराने भवनों
आदि में इस प्रकार के असंख्य चित्र देखने को मिलते हैं.
जो स्वतन्त्र चित्रकार थे वे अधिकाँशत: धार्मिक चित्र अंकित करते थे.
मन्दिरों में ञ्रेस्चो और मूर्तियों पर रंग करने वाले कलाकार भी थे. जिनकी
कला आज भी उनकी कलाकृतियों में जीवित है.
सोहलवीं शती तक राजस्थान में अनेक लघु राज्य स्थापित हो चुके थे. इस
प्रदेश के शासक राजपूत थे. इनकी सभ्यता, संस्कृति एवं परम्पराओं की छाप
आज भी सम्पूर्ण उत्तरी भारत पर स्पष्टत: परिलक्षित होती है. जयपुर,
बीकानेर आदि अनेक प्रमुख स्थानों के राजाप्रासादों में भित्ति-चित्र
प्राप्त होते हैं. यही नहीं, इन स्थानों में आज भी भित्ति-चित्रण की
प्राचीन परम्परा विद्यमान है.
डूँगरपुर भी राजपूतों के प्रमुख केन्द्रों में रहा है. डूँगरपुर के
प्राचीन राजमहलों में लगभग २००-२५० वर्ष पूर्व चित्रित किये गये
भित्ति-चित्रण के उदाहरण वर्त्तमान समय में भी व्यवस्थित रूप में प्राप्त
हैं. यहाँ की चित्रण-परम्परा मेवाड़ शैली की भांति है.
बारहवीं शती में रामानुज ने वैष्णव सम्प्रदाय प्रारम्भ किया जिसका समस्त
भारत पर प्रभाव पड़ा और सोहलवीं शती के प्रारम्भिक काल तक उत्तरी भारत
में इस आन्दोंलन ने एक विशाल रूप ग्रहण कर लिया. ब्रज-प्रदेश की मनोहारी
भूमि इस आन्दोलन का प्रमुख केन्द्र रही. ब्रज-प्रदेश मुगल-सत्ता का
अधीनस्थ क्षेत्र होते हुए भी राजस्थान का सीमावर्ती क्षेत्र था, अत:
स्वाभाविक रूप से राजस्थान पर भी इस आन्दोलन का प्रभाव पड़ा. रामानुज के
इस सम्प्रदाय के अनुयायियों में चैतन्य महाप्रभु, सूर, तुलसी, मीराँ आदि
प्रमुख थे. रामानुज ने विष्णु के किसी भी रूप की आराधना पर बल दिया. इसी
कारण यह सम्प्रदाय `वैष्णव-सम्प्रदाय' के नाम से अधिक प्रसिद्ध हुआ.
विष्णु के अनेक अवतारों में से राम और कृष्ण की भक्ति प्रमुख रही. इनमें
भी कृष्ण भक्ति को राम से अधिक महत्व दिया गया.
सोहलवीं शती की चित्रकला और साहित्य दोनों ही इस वैष्णव-सम्प्रदाय से
अत्यन्त प्रभावित हुए. इस आन्दोलन के कारण राजस्थानी काव्य में काव्यगत
सौन्दर्य, नवीन सुमधुरता, भावुकता और रहस्यात्मकता आई. अलौकिक प्रेम
अर्थात आत्मा का परमात्मा के प्रति असीम आकर्षण इस काल के काव्य की ही
देन है. दूसरी ओर सामाजिक जागरण एवं अकबर की उदार नीति के कारण कलाओं में
एक नवीन सूझ-बूझ और रस-प्रवाह दिखाई पड़ने लगा.
चौहदवीं एवं पंद्रहवीं शती में गुजराती तथा राजस्थानी मठों में चित्रित
अनेक पोथियों को बाँटने का प्रचलन हो गया था. इससे इस चित्रकला में कुछ
नवागत विशेषताएँ प्रस्फुटित होने लगी थीं. मुगल-काल के आते इस कला ने कुछ
राजस्थानी राज्यों में अपना विकासोन्मुख रूप धारण कर लिया. मुसलमानों के
आक्रमणों तथा धार्मिक कट्टरता के कारण चित्रकला कुछ हिन्दू राज्यों में
ही शिथिल गति से जीवित रही और यही कला कालान्तर में मौलिक विशेषताएँ
ग्रहण कर गई. सोहलवीं शती में मुगल सम्राट अकबर महान ने मेवाड को छोड़कर
लगभग सम्पूर्ण राजस्थान पर आधिपत्य स्थापित कर लिया था. अत: सोहलवीं शती
में यह शैली मुगल-शैली के समन्वय से परिमार्जित होती गई और साथ ही
मुगल-कला भी इस शैली के संसर्ग से ही परिवर्तित होकर मुगल या भारतीय बनी.
इस प्रकार १६ वीं शती तक राजस्थान के अनेक नगरों में अनेक शैलियाँ विकसित
हो गई थीं जो स्वयं में अपनी विशिष्ट मौलिकताएँ रखती थीं.
डूँगरपुर-बांसवाड़ा राज्यों के प्राचीन राजप्रासादों में भित्ति-चित्रों
के अवशेषों में राजपूती-शैली का प्रभाव तो है किन्तु मुगल-कला का प्रभाव
भी स्पष्टत: परिलक्षित होता है. राजस्थानी कलाओं में नवीन परम्परा भी
उभरी थी जो लघु-चित्र परम्परा के नाम से प्रसिद्ध हुई.
मध्यकालीन भारत में साँस्कृतिक गतिविधियां चलती रहीं. इस युग में उत्तर
भारत में संगीत स्थापत्य, साहित्य और दर्शन सभी क्षेत्रों में नवजागरण
हुआ. प्रसन्नता की बात है कि इस बसन्त का सर्वाधिक सौन्दर्यमय, मधुमय,
सुरभिमय पुष्प राजस्थान की मरुभूमि में ही खिला. राजस्थान में लघु आकार
के जो चित्र प्रारम्भ में चित्रित किये थे, वे कलाकार ह्रदय की अनेक
रसभीनी अनुभूतियों से भरे थे जिन्होंने ह्रदयगत भावों को साकार रूप देकर
चिरन्तन सत्य को युगानुयुग के लिए शाश्वत बना दिया. इसका एकमात्र कारण यह
था कि ये कलाकार न तो किसी रजवाड़े की कृपा-दृष्टि के आकांक्षी थे और न
ही उनकी कला का प्रचलन राज-दरबारों तक सीमित था.
राजस्थानी कलाकारों के चित्रांकन की प्रेरणा के स्रोत रामायण, महाभारत और
सूरसागर इत्यादि रहे हैं, इस बात का सन्देह नहीं. उन दिनों भक्ति-मार्ग
निर्गुण नहीं था. भयभीत मानव नैराश्य-सागर में डूब रहा था. उन्हें अपनी
रक्षा के लिए एक प्राणमय सम्बल की अपेक्षा थी और वह सम्बल उन्हें
सगुण-भक्ति के माध्यम से मिला. कृष्ण-लीला का प्रभाव जन-मानस को उद्वेलित
कर गया और जयदेव की कृति गीतगोविन्द इन चित्रों के अभिचित्रण में
भाव-प्रदायिका रही. यमुना के तीर पर गोप-गोपिकाओं की कृष्ण भगवान के साथ
रास-रचना एवं मधुर बाँसुरी की ध्वनि रूपी वारुणी का रसपान कर
आत्म-विस्मृत भोली-भाली गोपिकाओं की भटकन आदि, यह सब चित्रकारों को अनोखी
प्रेरणा दे रहे थे. तत्पश्चात् बिहारी-सतसई की भाव-भूमि के माध्यम से
नायिका के सौन्दर्य एवं उनकी रंगीन कल्पनाएँ मूर्तिमान हुई. कवियों ने
राग-रागिनियों को स्वरूप दिया, उन्हें विभिन्न स्थितियों में बाँधा और
चित्रकारों ने इन राग-रागिनियों का अभिचित्रण किया.
सोहलवीं शताब्दी के अन्त और सत्रहवीं शताब्दी के आरम्भ में कई चित्र
शैलियाँ अपनी-अपनी विलक्षणता के साथ राजस्थान के चार राज्यों के संरक्षण
में विकसित हुई--दक्षिण में मेवाड़ राज्य था, उत्तर-पश्चिम में मारवाड़,
उत्तर पूर्व में ढूंढ़ाड़ और दक्षिण-पूर्व में हाड़ौती. मेवाड़ की उदयपुर
और नाथद्वारा की शैलियों ने डूंगरपुर, प्रतापगढ़, बांसवाड़ा और शाहपुरा
की शाखा-शैलियों पर
डूँगरपुर-बांॅसवाड़ा के भित्ति-चित्रों में मेवाड़-शैली का प्रभाव स्पष्ट
दृष्टि-गोचर होता है. इन दोनों राज्यों का सम्बन्ध मेवाड़ राज्य से रहा,
अत: यह स्वाभाविक ही था. डूँगरपुर के प्राचीन राजमहलों में महारावल श्री
शिवसिंहजी एवं उदयसिंह जी के द्वारा बनवाये गये भित्ति-चित्र आज भी
विद्यमान हैं.
डूंगरपुर-बांसवाड़ा में राजपूत-शैली की सभी विशेषताओं को लेकर चित्रकारों
ने सफलता के साथ चित्रांकन किया. यहां कि चित्र शैली मेवाड़-चित्र शैली
की ही एक शाखा रही है--ऐसा कहना अधिक उपयुक्त रहेगा. यहाँ के चित्रकार
मेवाड़-शैली के अनुसार चित्रांकन-विधि को अपनाकर कृतियों को सुन्दर बनाने
में लगे रहे. वागड़ के चित्रों का सफल अंकन मेवाड़-शैली के उन
चित्र-~कारों को है जिन्होंने यहाँ आकर इन कृतियों को बनाया.
डूंगरपुर के पुराने राज-भवनों में मेवाड़ के चित्रकारों एवं स्थानीय
चित्रकारों ने भित्ति-चित्रण का कार्य किया जिसमें श्री रामलाल,
प्रेमचन्द, लक्ष्मणदास साधु, गिरिजा शंकर दवे, डूंगरभाई सोमपुरा,
कन्हैयालाल, देव जी आदि प्रमुख रहे.
डूंगरपुर-बांसवाड़ा राज्यों में मुगलों और पड़ौसी राजाओं से तथा भीतरी
अशान्ति को दबाने के लिए युद्ध चलते रहे, जिसका प्रभाव भी तत्कालीन
चित्रकला पर पड़ना स्वाभाविक था. डूंगरपुर के प्राचीन राजप्रसादों में
प्राप्य भित्ति-चित्रों में महारावल उदयसिंह जी द्वारा बनवाये गये अनेक
चित्र चित्रित हैं जिनमें से एक विशाल भित्ति-चित्र `माण्डव की पाल पर
चढ़ाई' चित्रित है.
इन चित्रों को देखने से यह स्पष्टत: दृष्टिगोचर होता है कि यहां की कला
मुगल-शैली से भी प्रभावित है. कलांकन की आगे निश्चित सीमा भी नहीं रही.
कलाकारों ने भवनों में ही नहीं वरन फर्श, कालीन, पर्दों, छतों, स्तम्भों,
दीवारों तथा वस्त्रों में भी आवश्यकतानुसार आलेखनों का प्रयोग किया. अन्य
स्थानों पर प्राय: पुष्प और पत्तों से सजी सुन्दर बेले और बूटिंया बनाई
हैं जिनमें मुगल-काल का स्पष्ट प्रभाव झलकता है.
वागड़ की चित्र-शैली की परम्परा तथा प्रभाव-ग्रहण का यह संक्षिप्त इतिहास
है.
अरावली की पर्वत-माला में अवस्थित इस वागड़ प्रदेश की संस्कृति, सभ्यता,
इतिहास एवं कला का अपना एक अलग वैशिष्टय रहा है. यहाँ के कलात्मक वैभव के
रूप में अर्थपूर्णा, देव सोम-~नाथ, आमझरा, बड़ौदा, गोवडी के जैन मन्दिर,
राज-प्रासाद एवं अन्य पुराने भवन आदि हैं जो वागड़ की श्री-सम्पदा के
परिचायक हैं.
यहाँ के साहित्य एवं पुरातत्त्व जगत में तो शोधकर्त्ता प्रयत्नरत रहे हैं
परन्तु राज-प्रासादों एवं पुराने भवनों में कैद रंग-बिरंगी कलात्मक
छबियां आज भी अछूती पड़ी हैं. राजस्थान के चित्रकला के इतिहास में जहाँ
हर स्थान की कला को उभार कर जन साधारण के दृष्टि-पथ में लाया गया है,
वहीं वागड़-प्रदेश के भित्ति-चित्रों का उल्लेख नहीं के बराबर हुआ है.
हमारे पूर्वज चित्रकारों की आत्मा का सौन्दर्य वर्षों से जन-साधारण के
मध्य आने के लिये छटपटा रहा है.
डूंगरपुर के राज-वंश में महारावल श्री आसकरण जी, श्री शिवसिंह जी, श्री
उदयसिह जी एवं श्री विजयसिंह जी आदि बड़े विद्या-रसिक तथा कला प्रेमी
शासक रहे जिन्होंने कलाकारों को प्रश्रय दिया और राज-प्रसादों एवं नगर के
सौन्दर्य की अभिवृद्धि के लिए नाना प्रकार के कार्य किये. डूंगरपुर के
राजप्रसाद में प्राप्य कलात्मक भित्ति-चित्र इन्हीं के कलानुराग की अनुपम
देन हैं.
डूंगरपुर के प्राचीन राज-प्रसाद के सभाखण्ड में, विशिष्ट एवं सार्वजनिक
खण्डों में, दीवान खानों में, शयनागार तथा भक्ति खण्ड आदि में पृथक-पृथक
ढंग से चित्र अंकित किये गये हैं.
राज प्रासाद की प्रथम मंजिल के सुविशाल सभा-खण्ड की दीवार पर शेर के
शिकार का दृश्यांकन' सर्वोत्तम कलाकृति की गणना में आता है. लगभग २००
वर्ष पूर्व चित्रित किया गया यह चित्र आज ही चित्रित किया हो, ऐसा आभास
होता है. सभा-गृह की दीवार पर चित्रित रूंड-~मैरूण्ड पक्षी का चित्र भी
बहुत ही सुन्दर है. यह दो चोंच वाला पक्षी हाथियों को अपनी चोंच एवं
पैरों द्वारा पकड़ कर आकाश में उड़ता दिखलाया गया है.
राज-भवन के द्वितीय खण्ड को पूर्णतया भक्ति-खण्ड भी कहा जा सकता है. इसकी
दीवार पर आसमान में उड़ते हुए ब्रह्मा, विष्णु, महेश, इन्द्र और नारद ऋषि
के भित्ति-चित्र चित्रित हैं. इन चित्रों में राजपूत कलम का पूर्ण प्रभाव
झलकता है. राज-प्रसाद के तृतीय मंजिल की दीवारों पर राज-सेना का
समर-प्रयाण एवं आक्रमण का विशाल चित्र चित्रित है. चित्रों में भवन श्वेत
रंग से दिखाये गये हैं. इसमें गुम्बद, बरामदे, महराबें चबूतरे, छज्जे तथा
जालियाँ कलात्मक रूप से दिखाई गई हैं. राज-प्रासाद एवं इसके बाहर होते
युद्ध का चित्र राजस्थान-शैली के अनुकरण का सुन्दर उदाहरण प्रस्तुत करता
है. इसके अतिरिक्त फर्श, कालीन, पर्दे, छतों, स्तम्भों, दीवारों एवं
वस्त्रों मे भी अवश्यकतानुसार आलेखनों का प्रयोग किया गया है. आलेखनों का
प्रयोग किया गया है.
इसी खण्ड की एक विशिष्ट आलमारी में चित्रित कामसूत्र के पृथक-पृथक आसनों
के चित्र चित्रित किये गये हैं.
इसके अतिरिक्त कुछ चित्रों में प्रादेशिक शिवशाही पगड़ी का उपयोग विशेषत:
दिखाई देता है. इसी के साथ-साथ राठौड़ी, मेवाड़ी आदि पगड़ियों को भी
दिखाया गया है.
राज-प्रासाद के चतुर्थ मंजिल के दीवानखाने में दर्पण के छोटे-छोटे
सूक्ष्म टुकड़ों को चिपका कर चित्र बनाये गये हैं. यह कांच का कार्य
प्राचीन होकर भी नवीनता का आभास कराता है. इनमें राजपुरुषों, राजसवारी
पशु-पक्षियों आदि के दर्पण चित्र हैं जो श्रेष्ठतम कृतियों में आते हैं.
काँच के विभिन्न टुकड़ों के सहारे मूक चित्र बोल उठे हैं, जड़ आकृतियाँ
जानदार बन गई हैं और कल्पनाएँ साकार हो उठी हैं. इन दर्पण-चित्रों में
कला का ऐसा कमाल है कि दर्शक आश्चर्य मग्न हो जाता है.
इस राज-प्रासाद के अन्य कुछ चित्र भी बागड़ के उच्च कोटि के चित्रों में
स्थान पाने योग्य हैं. गगन में विचरण करते हुए शिव-पार्वती का चित्र,
घोड़ा-गाड़ी में बैठे राजा-रानी एवं उसे हाँकती हुई दासी का चित्र,
राजसवारी का चित्र, शिकार को जाते हुए राजा का चित्र, राजपुरुषों की
घुड़सवारी का चित्र इत्यादि बड़े ही भाव पूर्ण एवं कलात्मक बन पड़े हैं.
इसी महल में अध्यात्मिक एवं धार्मिक घटनाएँ भी चित्रित की गई हैं. कुछ
चित्र तान्त्रिक विद्या(हिरण्य गर्भ, सहस्त्र दल कमल, चतुर्दल कमल,
शट्दल, अष्ट दल आदि) के भी हैं. राज-प्रासाद की छतें आलेखनों से खचाखच
भरी हैं जिनमें पुष्प एवं मानवाकृतियों की भरमार है. हाथी, घोड़े, शेर
एवं अन्य पशु-पक्षी मानवाकृतियों और युगलों की शोभा कलाकारों ने
मुक्त-हस्त से बतलाई है.
वागड़ के इन चित्रों में पुरुष और नारी की आकृतियों का प्रभावशाली एवं
महत्वपूर्ण चित्रण हुआ है. पुरुष विशिष्ट व्यक्ति रूप में नहीं अपितु
शैर्य, शक्ति एवं गरिमा के प्रतीक के रूप में चित्रित किये गये हैं.
भित्ति-चित्रों के अलावा कहीं-कहीं कागजों पर बने एवं दीवार पर सीमेंट से
मढ़े गए चित्र भी मिले हैं. ऐसे उल्लेखनीय चित्रों में हारीत ऋषि एवं
बापा रावल, पृथ्वीराज चौहान द्वारा मुहम्मद गौरी का वध, महाराणा प्रताप,
म.कु. श्री खुमाणसिंह जी आदि के चित्र विशेष उल्लेखनीय हैं. महारावल
उदयसिहंजी का एक ऐसा ही पोट्रेट मोहम्मद हुसैन कुरैशी, घाटी, डूंगरपुर के
घर की दीवारों पर भी मढ़ा है जिसे श्री हसनखाँ, हवलदार द्वारा अपने
आश्रय-दाता की स्मृति को संजोए रखने के उद्देश्य से बनवाया गया था. सं.
१९३५ के आस-पास के बने इसी तरह के श्री उदयसिंह, श्री विजयसिंहजी आदि के
भित्ति--पोर्ट्रेट श्री जवाहरलालजी वकील, डूँगरपुर के मकान की दीवारों पर
बने हुए प्राप्त हुए हैं. इन पोर्ट्रेटों में सुवर्ण रेखाओं द्वारा
आभूषणों, वस्त्रों, पगड़ियों आदि में महत्वपूर्ण कार्य हुआ है.
डूँगरपुर के राज-प्रासादों के चित्रों को बनाने में नाथद्वारा (मेवाड़)
के प्रसिद्ध चित्रकार श्री नरोत्तम नारायण शर्मा और श्री रामलाल ने कार्य
किया. साथ ही स्थानीय प्रसिद्ध चित्रकारों में श्री गिरधरलालजी आदि ने भी
कार्य किया. इनकी अमिट कृतियाँ आज वागड़ के लिए बहुमूल्य रत्न हैं. इन
चित्रकारों के अतिरिक्त अन्य कुशल चित्रकारों ने भी यहां की चित्रशाला
में कार्य किये होंगे किन्तु उनके नाम अज्ञात हैं. ये चित्र १५०-२०० वर्ष
पूर्व के बने हैं. चित्रों को अब तक सुरक्षित रखने एवं इनका समय-समय पर
जीर्णोद्धार कराने का श्रेय साहित्य, शिल्प एवं कला के अनुरागी वर्त्तमान
महारावल श्री लक्ष्मणसिंह जी साहब को है. महलों में संख्या-बद्ध चित्रों
को, जो बहुत ही प्राचीन हैं, उनको पुन: नाथद्वारा के प्रसिद्ध चित्रकार
रामलाल आदि को बुलाकर आपने जीर्णोद्धार करवाया. आपने इसके अतिरिक्त अनेक
राजा-महाराजाओं के पोर्ट्रेट एवं पशुपक्षियों, शिकार आदि के चित्र भी
अपने राज-प्रासाद की दीवारों पर चित्रित करवाये.
डूँगरपुर जिले के गलियाकोट कस्बे में माही नदी के तट पर स्थित रामद्वार
की दीवारों पर रामायण एवं महाभारत के प्रसंगों के अनेक चित्र अंकित हैं
उनकी चित्र शैली सामान्य वागड़ी लोक-शैली से मिलती-जुलती है. सुरक्षा के
अभाव में यहां के अधिकांश चित्र वर्तमान में प्राय: अस्पष्ट हैं. यहां पर
राम और रावण युद्ध का चित्र, कुम्भकरण की निंद्रा का चित्र, राधा कृष्ण
का चित्र, कृष्ण रास लीला, सीता स्वयंवर व राम बरात की शोभा यात्रा-आदि
के चित्र सुन्दर बन पड़े हैं. गलियाकोट श्वेताम्बर समाज का द्वितीय जैन
देवालय श्री शम्भवनाथ का है, जिसका निर्माण सम्वत् १४६९ के लगभग हुआ. इस
मन्दिर के सामने की ओर बनी एक देवरी में सम्वत् १८०६ के लगभग बने
भित्तिचित्रों के चिन्ह देखने में आये हैं. भित्ति चित्रों पर
"श्वेताम्बर महाराज श्री सोमपुरी.................सम्वत् १८०६ का काले
रंग से लिखा एक अस्पष्ट लेख अंकित है. देवरी का सम्पूर्ण बाग पूर्व में
भित्ति चित्रों से अलंकृत था. इस समय यहां, इन्द्र-इन्द्राणी के चित्र
एवं पात्र में पूजन सामग्री को हाथ में लिए हुए उड़ती अप्सराओं के
चित्रों के चिन्ह मात्र अवशिष्ट हैं. चित्रण शैली आ पभ्रंश है. चित्रों
को चित्रित करने में मुख्य लाल रंग का ही प्रयोग किया गया. चित्रों की
सीमा रेखाओं में श्याम वर्ण का प्रयोग किया गया. देवरी के पश्चिमोत्तर
में बने द्वार के अग्रभाग में संवत् १७९७..........तेज रत्न सूरी......का
एक शिलाभिलेख उत्कीर्ण है.
डूँगरपुर जिले में ही कनबा ग्राम से २ कि. मी. की दूरी पर स्थित नवलश्याम
ग्राम में तालाब के किनारे पर बने शिव मन्दिर में कुछ कांच के बने भित्ति
चित्र विद्यमान हैं.
नवलश्याम हवेली के भित्ति चित्र--
सूरमा गुलालसिंह का पुत्र ठाकुर अभयसिंह जो भगवान श्रीकृष्ण का अनन्य
भक्त था, साथ ही साहित्य, कला प्रेमी एवं धार्मिक प्रवृत्ति का व्यक्ति
था. प्रकृति एवं प्रिय शासक होने की वजह से ठाकुर अभयसिंह ने पहाड़ियों
के मध्य सुरक्षित `नवलश्याम' नामक गांव की स्थापना की. जहां उसने विशाल
तालाब, हवेलियाँ एवं विष्णु मंदिर आदि बनवायें.
