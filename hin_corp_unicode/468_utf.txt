<छोम्मेर्चे><आच्चोउन्टन्च्य्><ंअन्गल् फ्रसड्  ळेक्हे><१९९१><ं. फ्. हिन्डि घ्रन्ट्ह् आचडेम्य्><भ्होपल्><३ टो १०><३०००><अइस्ह् -  ळेक्हे>

(२) लागत व आय के आवधिक मिलान की संकल्पा--व्यवसाय का स्वामी व्यवसाय के
लाभ के प्रति सदैव सजग रहता है. व्यवसाय के शुद्ध लाभ की गणना एक निश्चित
अवधि के लिए की जाती है. सामान्यत: यह अवधि वार्षिक होती है. वार्षिक लाभ
की गणना में दो प्रकार की क्रियाएँ निहित होती हैं:-- (क) व्यवसाय की आय
की मदों से सम्बन्धित, तथा (ख) व्यवसाय के व्यय की मदों से सम्बन्धित,
जानकारी प्राप्त करना.
लाभ अवधि में व्यवसाय को विभिन्न मदों से जो आय प्राप्त हुई है और उस
अवधि में व्यवसाय ने जो व्यय किए हैं, तत्सम्बन्धी विवरण अलग-अलग तैयार
किया जाता है. शुद्ध लाभ की गणना में लाभ अवधि से सम्बन्धित आय व व्यय की
राशियों को ही शामिल किया जाता है. इसी प्रकार, यदि उक्त अवधि में कोई
व्यय हो चुका है किन्तु अदा नहीं किया गया है, तो उक्त अवधि के अदत्त
व्ययों को भी व्ययों से जोड़ दिया जाता है. इसके विपरीत पूर्वदत्य व्ययों
तथा पूर्व प्राप्त आयों को सम्बन्धित व्यय व आय की मदों में से घटा दिया
जाता है. सारांश में, लाभ या हानि ज्ञात करने के लिए केवल लाभ/हानि की
अवधि से सम्बन्धित आय व व्यय की राशियां ही ली जाती है.
इस संकल्पना से यह स्पष्ट होता है कि किसी अवधि विशेष के सम्बन्ध में
आयगत व्यय वे व्यय माने जाते है, जो उस अवधि विशेष से सम्बन्धित है. इन
व्ययों का भुगतान किया गया है या नहीं, यदि किया गया है तो कब, आदि बातें
महत्त्वहीन होती है. अवधि के कुल व्ययों की जानकारी(भुगतान किए गए तथा
अदत्त) होना आवश्यक है.
लागत व आय के आवधिक मिलान की संकल्पना से निम्नलिखित निष्कर्ष निकलते
हैं:--
(१) वे आयगत व्यय जो चालू अवधि से सम्बन्धित है और जिनका भुगतान चालू
अवधि में कर दिया गया है.
(२) वे आयगत व्यय जो चालू अवधि से सम्बन्धित हैं किन्तु जिनका भुगतान
पूर्ववर्ती अवधि में किया जा चुका है.
(३) वे आयगत व्यय जो चालू अवधि से सम्बन्धित है किन्तु जिनका भुगतान चालू
अवधि में नहीं किया गया है वरन् इन व्ययों का भुगतान भविष्य में कभी भी
किया जाएगा अर्थात् ऐसे व्यय चालू अवधि के लिए अदत्त व्यय माने जाते हैं.
उपर्युक्त (१), (२), व (३) के अंतर्गत वर्णित व्ययों को चालू अवधि के
व्यय माना जाता है.
आय के संबंध में भी यही दृष्टिकोण अपनाया जाता है अर्थात् उस अवधि विशेष
संबंधित आय को ही आय माना जाता है, पूर्व प्राप्त या अग्रिम प्राप्त आय
को नही. संक्षेप में, इस संकल्पना के अनुसार केवल निम्नलिखित आय ही चालू
अवधि की आय मानी जाती है:
(१) वह आयु जो चालू अवधि से सम्बन्धित है और चालू अवधि में ही प्राप्त हो
चुकी है.
(२) वह आय जो चालू अवधि से सम्बन्धित है और पूर्ववर्ती अवधि में प्राप्त
करली गयी थी.
(३) वह आय जो चालू अवधि से सम्बन्धित है किन्तु चालू अवधि से प्राप्त
नहीं हुई है वरन् भविष्य में प्राप्त हो सकेगी. लागत व आय के आवधिक मिलान
को इस संकल्पना ने आय के संबंध में एक महत्त्वपूर्ण सिद्धांत का
प्रतिपादन किया है. यह सिद्धांत यह स्पष्ट करता है कि व्यवसाय किन आयों
को आयगत आय (रेवेन्यु इनकम) माना जाय तथा किन्हें नहीं. कोई भी सौदा जिस
सीमा तक पूंजी में वृद्धि करने में सहायक है, उस सीमा तक वह आय उस
व्यवहार से आयगत मानी जाती है. उदाहरण के लिए, रमेश ने २०,००० रू, का एक
ऋण लिया. यद्यपि यह एक प्राप्ति है, किन्तु इससे पूंजी (साम्या या
इक्विटी) में कोई वृद्धि नहीं होने के कारण आय नहीं माना जाएगा. कोई भी
आय यदि पूंजी लेखे को प्रभावित नहीं करती है तो उसे आयगत आय नहीं माना
जाता है. यदि एक व्यापारी ने २०,००० रू की लागत का माल क्रय किया और
२२,००० रु. में बेचा, तो इस व्यवहार से उसकी परिसम्पत्तियों में २,०००
रु. की वृद्धि होगी. इसका प्रभाव यह होगा कि व्यवसायी का पूंजी लेखा भी
२,००० रु. से बढ़ेगा क्योंकि २,००० रु. की यह आय व्यवसायी की पूंजी में
वृद्धि करती है. अत: इसे आयगत आय माना जाएगा.
कुछ लेखकों ने लागत व आय के आवधिक मिलान की संकल्पना को (१) नकदीकरण की
संकल्पना या वसूलीकरण की संकल्पना तथा (२) उपचय या प्रोद्भवन संकल्पना के
रूप में विभाजित करके समझाया है.
(ग) अन्य संकल्पनाएँ :--तुलनपत्र तथा लाभ-हानि लेखा से सम्बन्धित
उपर्युक्त संकल्पनाओं के अतिरिक्त कुछ अन्य संकल्पनाएँ भी हैं जिन्हें भी
तुलनापत्र तथा लाभ हानि लेखा बनाने में ध्यान में रखना चाहिए. ये
संकल्पनाएँ निम्नाकित है:--
(१) समरूपता या स्थिरता की संकल्पना (कनसिस्टेन्सीं कॉनसेप्ट) --इस
संकल्पना का आशय यह है कि लेखांकन के लिए जो विधि अपनायी जाए वह प्रत्येक
वर्ष के लिए समरूप या स्थिर रहनी चाहिए. व्यावसायिक संस्था द्वारा
सम्पत्तियों, दायित्वों, आयों तथा व्ययों के लेखांकन के लिए अपनायी गयी
कार्यविधियों, पद्धतियों तथा रीतियों में स्थिरता रहनी चाहिए, उनमें वर्ष
प्रतिवर्ष परिवर्तन नहीं करना चाहिए. उदाहरण के लिए, अन्तिम स्टॉक का
मूल्यांकन एक वर्ष में एक रीति से किया जाए और दूसरे वर्ष में किसी अन्य
रीति से. इसी प्रकार स्थायी सम्पत्तियों पर मूल्यह्रास के अपलेखन के लिए
जो प्रणाली उस सम्पत्ति के क्रय के समय अपनायी गयी हो, वही प्रणाली आगे
भी जारी रखी जाए. यदि इसके आधार को बदलना अनिवार्य हो तो उसे और उसके
परिणाम की जानकारी दे दी जाए. यदि व्यवहारों के लेखांकन की प्रणाली या
रीति में बार-बार परिवर्तन किया जाता हो तो लाभ-हानि शेम्बा द्वारा
प्रदर्शित परिणाम तथा तुलनपत्र द्वारा प्रदर्शित वित्तीय स्थिति को
विश्वसनीयता पर प्रश्न चिन्ह लग जाता है.
समरूपता या स्थिरता की संकल्पना का पालन करने से लेखे व्यवसाय से
सम्बन्धित विभिन्न प्रकार के निर्णय लेने में प्रबन्धकों के लिए सहायक
होते हैं. अन्तिम लेखाओं के आधार पर लिए गए निर्णय तभी फलदायी होते हैं
जबकि सभी लेखांकन अवधियों में अपनायी गयी लेखांकन पद्धति से एकरूपता होती
है. जब विभिन्न लेखा--अवधियों में प्रयुक्त लेखा पद्धतियों व सिद्धान्तों
में एकरूपता होती है, तो विभिन्न अवधियों के लेखा विवरणों का
विश्लेषणात्मक अध्ययन करके ऐसी अनेक प्रकार की सूचनाएँ प्राप्त करने में
सहायता प्राप्त होती है जिनके परिप्रेक्ष्य में व्यवसाय की प्रगति या
अवनति में सहायक कारणों का पता लगाया जा सकता है और व्यवसाय की भावी
योजनाओं के निर्माण के सम्बन्ध में यथोचित निर्णय लिए जा सकते हैं.
अमेरिका में प्रमाणित सार्वजनिक लेखाकार को किसी कम्पनी के लेखाओं के
सम्बन्ध में दिये जाने वाले लेखापरीक्षा प्रतिवेदन के साथ यह तथ्य
उल्लिखित करना होता है कि चालू वर्ष के लेखे मान्य लेखांकन-सिद्धान्तों
के आधार पर तैयार किए गए है, तथा चालू वर्ष में जिन सिद्धांतों को अपनाया
गया है, वे गत वर्ष अपनाए गए सिद्धांतों के अनुरूप है.
(४) मुद्रा-मापन की संकल्पना--लेखांकन की मुद्रा-मापन की संकल्पना के
अनुसार लेखा-पुस्तकों में व्यवसाय से सम्बन्धित उन्हीं व्यवहारों व
घटनाओं का अभिलेखन किया जाता है जिन्हें मुद्रा के पैमाने में व्यक्त
किया जा सकता है. मुद्रा का यह पैमाना उस देश में प्रचलित मुद्रा ही होती
है, जैसे भारत में रुपया. वस्तुओं, सम्पत्तियों एवं सेवाओं का मूल्य-मापन
वस्तुओं या सम्पत्तियों या सेवाओं के रूप में भी किया जा सकता है.
उदाहरणार्थ, एक क्विंटल गेहूँ का विनिमय मूल्य १/२ क्विंटल चावल या ५
कमरों वाले भवन के एक माह के किराये के बराबर है. वस्तुओं सम्पत्तियों या
सेवाओं को अलग-अलग मापन की इकाइयों में व्यक्त किया जा सकता है. किन्तु
लेखांकन के दृष्टीकौण से यह आवश्यक है कि सभी वस्तुओं, सम्पत्तियों एवं
सेवाओं की विभिन्न इकाइयों को एक ही मापन के पैमाने में अर्थात् मुद्रा
के पैमाने के रूप में व्यक्त किया जाए जिससे इन सबके बीच एकरूपता स्थापित
की जा सके. एकरूपता होने से इनमें तुलना सरलतापूर्वक की जा सकती है.
विजातीय तथ्यों का लेखा-पुस्तकों में अभिलेखन करना कठिन होता है.
उदाहरणार्थ, व्यवसाय के भवन, फर्नीचर, २,००० वर्ग मीटर भूमि तथा १५,०००
रु. मूल्य के माल का अभिलेखन विभिन्न माप की इकाइयों में करने के बजाय
मौद्रिक रूप में करना सर्वाधिक उचित है. सभी सम्पत्तियों, वस्तुओं एवं
सेवाओं का मूल्य मुद्रा के रूप में मापन करने से व्यवसाय की वित्तीय
स्थिति का सही चित्र प्रस्तुत किया जा सकता है.
व्यवसाय में ऐसे अनेक तथ्य होते हैं जिसका प्रत्यक्ष प्रभाव व्यवसाय की
उन्नति या अवनति पर पड़ता है किन्तु इन्हें मुद्रा के रूप में व्यक्त
नहीं किया जा सकता है. इसलिये इन्हें लेखा-पुस्तकों में अभिलेखित नहीं
किया जा सकता है. यह लेखांकन की मुद्रा-मापन की संकल्पना का सबसे बड़ा
दोष है. उदाहरण के लिए, किसी कारखाने में श्रमिक असंन्तोष के कारण हड़ताल
की स्थिति उत्पन्न हो सकती है. जिसका कि उत्पादन पर प्रतिकूल प्रभाव
पड़ेगा. श्रमिक असन्तोष ऐसा तथ्य है जिसे मुद्रा के रूप में व्यक्त न किए
जा सकने के करण लेखा-पुस्तकों में नहीं लिखा जा सकता है. इसी प्रकार एक
व्यवसाय में अधिकारी का अपने अधीनस्थ कर्मचारियों के प्रति परस्पर स्नेह,
सहयोग, भ्रातत्व की भावना आदि व्यवसाय की प्रगति में सहायक हो सकते हैं,
किन्तु इस सबकी ममौद्रिक माप न हो सकने के कारण लेखांकन सिद्धांत इस विषय
पर मौन रहता है.
इस संकल्पना का एक प्रमुख दोष यह भी है कि व्यवसाय में सम्पत्तियों के
मूल्य का लेखाकरण उस मूल्य को आधार मानकर किया जाता है जो मूल्य वस्तु या
सम्पत्ति की क्रम तिथि को था. इसके बाद मुद्रा की क्रय शक्ति में होने
वाले परिवर्तन की सेवाओं में अंकित नहीं किया जाता है. उदाहरण के लिए,
१९७० में २०,००० वर्ग मीटर का एक भूखंड ४०,००० रुपये में क्रय किया गया.
१९८९ में मुद्रा की क्रयशक्ति में कमी आने के कारण ४०,००० रु. में २,०००
वर्ग मीटर का भूखंड क्रय किया जा सका. यद्यपि पहले और बाद में क्रय किए
गए भूखंडों की माप में अंतर है, परन्तु फिर भी ये दोनों भूखंड
लेखा-पुस्तकों में समान मूल्य पर ही दिखाये जाएँगे, जब तक कि पहले भूखंड
का पुनर्मूल्याकन नहीं कर लिया जाता है.
(५) लागत की संकल्पना--लागत की संकल्पना का आशय सम्पत्तियों का लेखांकन
क्रय-मूल्य पर किये जाने से है. आगामी वर्षों में भी सम्पत्तियों के
लेखांकन का आधार क्रय मूल्य अर्थात् इनकी लागत ही रहता है. सम्पत्तियों
के मूल्यों में होने वाले परिवर्तनों का अभिलेखन नहीं किया जाता है.
सम्पत्तियों के मूल्यह्रास की गणना इनकी लागत पर की जाती है. उदाहरण के
लिए, एक भवन सन् १९८० में १,००,००० रु. में क्रय किया गया. सन् १९८० तथा
आगामी वर्षों में लेखा पुस्तकों में भवन को इसकी लागत में से मूल्यह्रास
घटाकर दिखाया जाता रहेगा.
लागत संकल्पना का प्रभाव यह होता है कि सम्पत्तियों के बाजार-मूल्य में
होने वाले परिवर्तनों के बारे में कोई ध्यान नहीं दिया जाता है. लागत
संकल्पना का यह प्रभाव असंगत प्रतीत होता है क्योंकि यह वास्तविकता से
मेल नहीं खाता है. कारण यह है कि क्रय की हुई सम्पत्तियों के मूल्य में
भविष्य में काफी परिवर्तन (प्राय: वृद्धि) होता है, फिर भी उन्हें
लेखा-पुस्तकों में लागत मूल्य पर ही दर्शाया जाता है. ऐसी स्थिति में यह
कहना कठिन होता है कि तुलन-पत्र व्यवसाय की सही व उचित वित्तीय स्थिति का
चित्रण करता है. विद्वानों में इस विषय पर मतभेद हैं. कुछ विद्वानों का
मत है कि सम्पत्तियों को लेखा-पुस्तकों में ऐतिहासिक लागत पर दर्शाया
जाना चाहिये अर्थात् इस मत वाले लागत संकल्पना के पक्षधर हैं, जबकि कुछ
विद्वानों का मत है कि सम्पत्तियों को लेखा-पुस्तकों में वर्तमान लागत
मूल्य पर दिखाया जाना चाहिये.
लागत संकल्पना को वस्तुनिष्ठता संकल्पना भी कहते हैं.
(६) रूढ़िवादिता की संकल्पना--रूढ़िवादिता की संकल्पना वित्तीय लेखाओं
तथा विवरणों को तैयार करने में सुरक्षापूर्ण कदम का प्रतीक है. इस
संकल्पना का आधार यह है कि जैसी वित्तीय स्थिति हो वैसी ही दिखानी चाहिए
न कि उसे बढ़ा-चढ़ा कर. लेखांकन के दौरान अनेक बार सम्पत्तियों,
दायित्वों एवं आय से सम्बन्धित मदों के मूल्यांकन के लिए महत्त्वपूर्ण
निर्णय लेने पड़ते हैं जिनके संबंध में लेखाकारों के समक्ष कई प्रकार के
विकल्प रहते हैं. इस संबंध में यह परम्परा है कि लेखाकारों को
सम्पत्तियों, दायित्वों व आयों से सम्बन्धित मदों के मूल्यांकन में जोखिम
नहीं लेनी चाहिए वरन् इसके अनुदार दृष्टिकोण अपनाना चाहिए. इस संकल्पना
के अनुसार सम्पत्तियों व आय की मदों का मूल्यांकन उस वैकल्पिक मूल्य पर
करना चाहिये जो लाभ पर सबसे कम अनुकूल प्रभाव उत्पन्न करे अर्थात् जिससे
कम से कम लाभ प्रकट हो. यही कारण है कि अन्तिम स्टॉक का मूल्यांकन क्रय
मूल्य या बाजार मूल्य में से जो कम होता है, पर किया जाता है. इसी
संकल्पना के अनुसार, संभावित हानियों के लिए व्यवस्था की जाती है, जैसे,
देनदारों पर संदिग्ध ऋणों के लिए व्यवस्था, सम्पत्तियों पर नियत किस्त
पद्धति के स्थान पर ह्रासमान शेष पद्धति से मूल्यह्रास अपलिखित करना तथा
मूल्यह्रास निधि लेखा खोलना आदि.
रूढ़िवादिता की संकल्पना को अपनाने में अत्यधिक सतर्कता बरतने की जरूरत
होती है. यदि इस संकल्पना के अनुसरण करने में पूर्ण सतर्कता न बरती
जाएगी, तो इससे लेखा-पुस्तकों में गुप्त रिजर्व के निर्माण होने की आशंका
बन जाएगी जिससे प्रकटन परम्परा की उपेक्षा होगी. "लाभों की प्रत्याशा मत
करो और सभी सामान्य हानियों के लिए व्यवस्था कर लो" यही रूढ़िवादिता की
संकल्पना का सार है.
(ख) लाभ-हानि लेखे से सम्बन्धित संकल्पनाएंॅ--तुलनपत्र की तरह लाभ-हानि
लेखे के तैयार करने के लिए भी प्रांसगिकता, वास्तविकता तथा औचित्य ही
परम्पराओं को ध्यान में रखते हुए सामान्य स्वीकृत लेखांकन-सिद्धांतो की
रचना की गयी है. इन सिद्धांतो की रचना में जिन संकल्पनाओं को मार्ग-दर्शक
के रूप इस्तेमाल किया जाता है. वे संक्षिप्त में इस प्रकार हैं:
(१) लेखांकन अवधि की संकल्पना- व्यवसाय का जीवनकाल अनिश्चित दीर्घकाल तक
होता है, इसी मान्यता के आधार पर व्यवसाय के लाभ-हानि की गणना करने के
लिए लेखांकन अवधि निश्चित कर ली जाती है. सामान्यत: एक वर्ष की अवधि
लेखांकन अवधि के रूप में स्वीकार की जाती है जिसे लेखावर्ष कहते हैं.
व्यवसाय की वित्तीय स्थिति का आकलन लेखांकन अवधि की अन्तिम तिथि को किया
जाता है.
लेखांकन अवधि का निर्धारण प्रत्येक व्यवसाय की प्रकृति एवं आवश्यकता पर
निर्भर करता है. लेखांकन अवधि कैलेण्डर वर्ष (१ जनवरी से ३१ दिसम्बर) या
वित्तीय वर्ष अर्थात् सरकारी वर्ष (१ अप्रैल से ३१ मार्च) हो सकती है.
हमारे देश में व्यावसायिक प्रतिष्ठान दीपावली वर्ष, दशहरा वर्ष, विक्रमी
सम्बत् लेखांकन-सिद्धांतों के बारे में अभी भी मत मित्रता है. कोई
लेखाकार किसी सिद्धांत को उचित ठहराता है तो कोई किसी अन्य सिद्धांत को.
उदाहरणार्थ किराया खरीद पद्धति के अन्तर्गत लेखांकन करते समय कुछ लेखाकार
`परिसम्पत्ति अर्जित विधि' (एसेज एक्वायर्ड मेथड) अपनाकर लेखा पुस्तकों
में प्रविष्टियां करते हैं तो कुछ लेखाकार `कुल नकद प्रणाली' (टोटल कैश
प्राइम मेथड) अपनाकर लेखा-पुस्तकों में प्रविष्टियाँ करते हैं.
लेखांकन-सिद्धांतों की उपर्युक्त सीमाओं के बावजूद लेखांकन सिद्धांतों के
बारे में काफी एकरूपता स्थापित हुई है और उन्हें लगभग सर्वमान्यता
प्राप्त है. रही बात कुछ दशाओं में विचार मित्रता की तो ऐसा होना
स्वाभाविक है. यह उस शास्त्र की गतिशीलता, लोचकता और प्रगति का सूचक है.
लेखांकन-सिद्धांत कोई प्राकृतिक विज्ञान के सिद्धांत नहीं है जो
अपरिवर्तित व सार्वभौमिक सत्य होते हैं और जिन पर देश, काल तथा सामाजिक
आर्थिक व राजनीतिक परिस्थितियों का प्रभाव नहीं पड़ता है. लेखाशास्त्र एक
विकासशील सामाजिक विज्ञान है जिसके सिद्धान्तों में परिवर्तन सहमति व
असहमति होना स्वाभाविक है.
लेखांकन-सिद्धांत के आधारभूत घटक
जैसा कि पहले लिखा जा चुका है, लेखांकन-सिद्धांत के संदर्भ में इन तीन
घटकों--
(१) संकल्पनाएँ, (२) परम्पराएँ तथा (३) मान्यताएँ--के सामूहिक योग को ही
लेखांकन सिद्धांतों के अर्थ में प्रयोग किया जाता है. यद्यपि इन तीनों
शद्रों में सूक्ष्म भेद हैं तथापि ये शब्द प्राय: पर्यायवाची रूप में
प्रयोग किए जाते हैं. सामान्यत: लेखांकन परम्पराओं के संदर्भ में लेखांकन
की संकल्पनाओं का ही वर्णन किया जाता है. अत: पहले लेखांकन की संकल्पनाओं
का वर्णन किया गया है.
१. लेखांकन की संकल्पनाएँ
व्यवसाय में विभिन्न प्रकार के वित्तीय प्रकृति के व्यवहारों को
सुनिश्चित एवं क्रमबद्ध रूप में अभिलेखित करने के लिए तर्कसंगत युक्तियों
के आधार पर प्रतिपादित विचारों की आवश्यकता पड़ती है, जिन्हें `लेखांकन
की संकल्पनाएँ या लेखांकन की धारणाएँ' कहते हैं. लेखांकन की संकल्पनाओं
को निम्नांकित तीन वर्ग में रखा जा सकता है.
(क) तुलनपत्र से सम्बन्धित संकल्पनाएँ
(ख) लाभ-हानि लेखे से सम्बन्धित संकल्पनाएँ, तथा
(ग) अन्य संकल्पनाएँ.
(क) तुलनपत्र से सम्बन्धित संकल्पनाएंॅ--तुलनपत्र से सम्बन्धित सामान्य
लेखांकन-सिद्धांतों की रचना करने में निम्नलिखित लेखांकन संकल्पनाएँ
मार्गदर्शक के रूप में कार्य करती हैं:
(१) व्यावसायिक सत्ता संकल्पना--लेखांकन के उद्देश्य से व्यावसायिक इकाई
इसके स्वामियों से पृथक सता मानी जाती है. कानूनी दृष्टि से एक कम्पनी या
निगमित निकाय अथवा सहकारी संस्था के रूप में संगठित व्यावसायिक इकाई का
ही अस्तित्व से पृथक माना जाता है जबकि एकाकी व्यवसाय या भागीदारी
व्यवसाय में ऐसा नहीं होता है. किन्तु लेखांकन की दृष्टि से प्रत्येक
व्यवसाय (चाहे वह एकल स्वामित्व प्रतिष्ठान हो, भागीदारी फर्म हो या
संयुक्त पूंजी कम्पनी अथवा सहकारी संस्था) का अस्तित्व उसके स्वामियों के
अस्तित्व से अलग माना जाता है. सत्ता सम्बन्धी संकल्पना को निम्नलिखित
लेखाकंन समीकरण द्वारा व्यक्त किया जाता है.
उपर्युक्त समीकरण यह प्रकट करता है कि व्यवसाय की परिसम्पत्तियाँ होती
है, जिनके विरुद्ध उसकी अनेक देनदारियां होती है. व्यवसाय को उसके स्वामी
से इसीलिए पृथक् रखा जाता है ताकि व्यावसायिक सौदों का पूर्णत: अलग से
लेखा-पुस्तकों में अभिलेखन किया जा सके. यदि व्यवसाय के सौदों तथा स्वामी
के निजी सौदों का अभिलेखन व्यवसाय की लेखा-पुस्तकों में एक साथ किया जाए
तो व्यवसाय की स्थिति का सही चित्र प्रस्तुत करना कठिन होगा. इसीलिए
व्यवसाय की लेखा-पुस्तकों में केवल व्यवसाय से सम्बन्धित सौदों का ही
अभिलेखन किया जाता है और व्यवसाय एवं उसके स्वामी के अस्तित्व को अलग-अलग
माना जाता है. व्यवसाय-स्वामी द्वारा व्यवसाय में निवेशित पूंजी स्वयं
व्यवसाय पर उसके स्वामी के प्रति दायित्व है. इस प्रकार व्यवसाय-स्वामी
व्यवसाय का लेनदार होता है. हां, यह बात अवश्य है कि व्यवसाय-स्वामी की
तुलना में अन्य लेनदारों का व्यवसाय की परिसम्पत्ति पर प्राथमिक हक होता
है.
(२) द्वि-पक्षीय संकल्पना--द्विपक्षीय संकल्पना, जिसे लेखांकन-समतुल्यता
संकल्पना भी कहते हैं, लेखांकन का आधारभूत सिद्धांत है. प्रत्येक
व्यावसायिक व्यवहार के दो पक्ष या पहलू होते हैं-एक, नामे (डेविट) तथा
दूसरा, जमा(क्रेडिट). दूसरे शब्दों में एक, परिसम्पत्ति पक्ष और दूसरा
पूंजी एवं दायित्व पक्ष. प्रत्येक व्यावसायिक व्यवहार इन दोनों पक्षों को
प्रभावित करता है. उदाहरणार्थ, यदि व्यवसाय के लिए एक नयी मशीन का नगद
क्रय १०,००० रु. में किया गया है, तो मशीन का व्यवसाय में आना और बदले
में १०,००० रु. रोकड़ राशि का जाना क्रमश: नामें और जमा पक्षों को
प्रभावित करता है. यदि मशीन उधार क्रय की गई है तो १०,००० रु. से व्यवसाय
की परिसम्पत्तियों तथा दायित्वों, दोनों में वृद्धि हो जाएगी. इस प्रकार
यह स्पष्ट होता है कि व्यवसाय में परिसम्पत्तियों के विरुद्ध लेनदारों
तथा स्वामियों के दावे होते हैं. इस स्थिति को कानूनी भाषा में `साम्या
या इक्विटी' कहते हैं. साम्या (क्रेडिटर्स) दोनों को सम्मिलित किया जाता
है. लेखांकन का यह समीकरण सभी प्रकार के व्यवहारों के लिए उचित ठहरता है
और इसीलिए लेखांकन की दोहरी प्रविष्ट प्रणाली इसी द्वि-पक्षीय संकल्पना
पर आधारित है.
(३) चालू प्रतिष्ठान की संकल्पना--इसे `चालू व्यवसाय संकल्पना' या
`निरन्तरता संकल्पना' भी करते हैं. लेखा-पुस्तकों में व्यावसायिक
व्यवहारों का अभिलेखन इस मान्यता पर किया जाता है कि व्यवसाय भविष्य में
अनिश्चितकाल तक तब तक चलता रहेगा जब तक कि उसका समापन नहीं किया जाएगा.
व्यवसाय की निरन्तरता का आश्य कदापि यह नहीं है कि व्यवसाय अनन्तकाल तक
चलता रहेगा, वरन् इसका यह अर्थ है कि व्यवसाय वर्तमान योजनाओं को पूरा
करने तथा दायित्वों का भुगतान करने के लिए अनिश्चित दीर्घकाल तक चलता
रहेगा. सामान्यत: व्यवसाय जब तक लाभपूर्ण स्थिति में रहता है, तब तक उसका
निरन्तर चलते रहना निश्चित रहता है. चालू प्रतिष्ठान की संकल्पना का
मूलभूत प्रभाव यह होता है कि व्यवसाय के शीघ्र समापन से भविष्य में
उत्पन्न होने वाली समस्याओं का लेखांकन पर कोई प्रभाव नहीं पड़ता है. इसी
संकल्पना के आधार पर व्यवसाय के माल व स्थायी परिसम्पत्तियों का अभिलेखन
उनके वर्तमान मूल्य अर्थात् बाजार मूल्य पर करने की आवश्यकता नहीं पड़ती
है. इस बात का ध्यान रखकर लेखांकन नहीं किया जाता है कि यदि शीघ्र ही
व्यवसाय का समापन हो जाएगा तो सम्पत्तियों के नगदीकरण पर लाभ या हानि
होगी. मूल्यह्रास स्थायी परिसम्पत्तियों के सम्पूर्ण आकलित जीवनकाल के
आधार पर लगाया जाता है. यदि कोई व्यवसाय किसी निश्चित उद्देश्य के लिए
स्थापित किया गया है और इस उद्देश्य के पूर्ण होने की अवधि ज्ञात है, या
दूसरे शब्दों में यह कहें कि यदि व्यवसाय का शीघ्र अंत निश्चित है, तो
इसका अर्थ नहीं होगा कि लेखांकन की संकल्पना बदल जाएगी, वरन् लेखांकन
कार्य उपर्युक्त संकल्पना के अनुसार ही किया जाएगा. लेखाकर वस्तुस्थिति
के अनुसार कुछ आवश्यक समायोजन कर सकते हैं.
लेखांकन का प्रमुख उद्देश्य
लेखांकन का प्रमुख उद्देश्य है--(१) एक निश्चित लेखा-वर्ष में हुये
व्यावसायिक व्यवहारों का व्यापारिक परिणाम जानना अर्थात् व्यवसाय को लाभ
हो रहा है या हानि, तथा (२) लेखा वर्ष के अन्तिम दिन को व्यवसाय की
वित्तीय स्थिति का ज्ञान प्राप्त करना अर्थात् व्यवसाय की कितनी
परिसम्पत्तियां है और वे किस रूप में है, व्यवसाय के बाह्रा दायित्व
कितने हैं और किस रूप में हैं, तथा व्यवसाय पर उसके स्वामी के प्रति
कितना दायित्व है अर्थात् व्यवसाय स्वामी का स्वत्व जानना.
लेखांकन सिद्धांतों से आशय
लेखांकन व्यवसाय की भाषा है. किसी व्यावसायिक इकाई के कार्यकलापों के
बारे में उस व्यावसायिक उपक्रम में हित रखने वाले व्यक्तियों तथा
संस्थाओं को आवश्यक सूचनाएँ लेखांकन के माध्यम से ही सम्प्रेषित की जाती
हैं और इसलिए व्यवसाय से सम्बन्धित वित्तीय प्रकृति के लेनदेनों के
अभिलेखन, वर्गीकरण, सारांशीकरण तथा व्याख्या के लिए यह जरूरी हो जाता है
कि लेखाकार के पास सिद्धांतों का एक समूह हो. इसके अतिरिक्त यह भी आवश्यक
है कि वे सिद्धांत ऐसे होने चाहिए जो व्यावसायिक इकाई, लेखा परीक्षक,
निवेशकों, सरकारी एजेन्सियों, स्टॉक एक्सचेंजों आदि पक्षकारों को
पूर्णरूप से मान्य हो ताकि सभी लोग उनके भावों को समान रूप से ही यथासंभव
समझें. इस प्रकार से सामान्य स्वीकृत सिद्धांतों की आवश्यकता दो कारणों
से पैदा होती है--एक प्रचलित व स्थापित व्यवहारों तथा कार्यविधियों में
एकरूपता लाने के लिए, तथा दो, विभिन्न प्रकार के व्यवहारों के अभिलेखन
में तर्कसंगतता तथा स्थिरता लाने के लिए ताकि उनके आधार पर व्यावसायिक
इकाई के परिणाम तथा स्थिति को सही और उचित रूप में प्रस्तुत किया जा सके.
इन दोनों उद्देश्यों की पूर्ति के लिए समय-समय प र अनुभव, कानूनी
आवश्यकताओं, व्यावसायिक आवश्यकताओं को ध्यान में रखकर लेखांकन के ऐसे
सिद्धांतो का प्रतिपादन किया जाता रहा है जो व्यापक रूप से स्वीकृत तथा
मान्य हों. परन्तु लेखांकन सिद्धांतो का स्पष्ट प्रतिपादन अभी तक पूर्ण
नहीं किया जा सका है जो निश्चित तथा विश्वव्यापी बन सके हों.
लेखांकन-सिद्धांतों के संदर्भ में इन तीन घटकों--(१) संकल्पनाएँ (२)
परम्पराएँ तथा (३) मान्यताएँ-के सामूहिक योग को ही लेखांकन-सिद्धांतों के
अर्थ में प्रयोग किया जाता रहा है. इन्हीं तीन तत्वों के आधार पर ही
लेखांकन-सिद्धांतों का निर्माण होता है. अत: इन्हें सिद्धांतों का
आधार-तत्व कह सकते हैं. इन आधार तत्वों के सम्बन्ध में ज्ञान प्राप्त
करना आवश्यक है.
लेखांकन सिद्धांतों को आर.एन. एन्थोनी ने इस रूप से परिभाषित किया
है--"लेखांकन के नियमों तथा परम्पराओं को ही सामान्यतया सिद्धांत कहा
जाता है." इस प्रकार, `सिद्धांत' शब्द का प्रयोग किसी कार्यविधि को
अपनाने के लिए बनाए गए सामान्य नियम के लिए ही किया जा सकता है जो किसी
कार्यविधि के अनुसार कार्य करने के लिए मार्गदर्शक होते हैं. जॉनसन के
शब्दों में, " सामान्य बोलचाल में लेखांकन की मान्यताएँ तथा नियम,
लेखांकन की रीतियां एवं कार्यविधियां तथा लेखांकन के वास्तविक व्यवहार
में इन नियमों, रीतियों तथा कार्यविधियों का प्रयोग ही लेखांकन के
सिद्धांत है."
उपर्युक्त विवेचन के आधार पर लेखांकन-सिद्धांतों की निम्नलिखित विशेषताएँ
स्पष्ट होती है."
(१) लेखांकन-सिद्धांत सामान्य नियमों पर आधारित होते
हैं--लेखांकन-सिद्धांत सामान्य नियमों, संकल्पनाओं, परम्पराओं तथा
मान्यताओं पर आधारित होते हैं. इनकी सामान्य स्वीकृति विभिन्न व्यक्तियों
लेखाकारों, लेखा परीक्षकों, व्यवसाय प्रबन्धकों तथा सरकारी एजेन्सियों
द्वारा प्रदान की गई होती है. पर स्मरण रहे कि लेखांकन-सिद्धांत भौतिक
विज्ञान के सिद्धांतों के समान न तो पूर्णतया निश्चित व स्वयं सिद्ध होते
हैं और न ही किसी प्रयोग द्वारा इनका परीक्षण किया जा सकता है.
(२) लेखांकन-सिद्धांत तर्क अनुभव द्वारा प्रतिपादित होते हैं--लेखांकन
सिद्धांत किसी लिखित कानून द्वारा नहीं प्रतिपादित होते हैं. ये सिद्धांत
आवश्यकतानुसार लेखाओं तथा वित्तीय विवरणों विधिवत् विश्लेषण के आधार पर
व्यावहारिक तर्क एवं लेखाकारों के अनुभवों द्वारा प्रतिपादित होते है.
लेखांकन-सिद्धांतों के प्रतिपादन पर व्यावसायिक आवश्यकताओं, उनका आकार व
संगठनात्मक स्वरूप, उनकी नीतियों, कानूनी तथा सहकारी व्यवस्थाओं,
लेखांकन-संस्थाओं, निवेशकों, लेनदार, वित्तीय संस्थाओं, अंशधारियों,
स्टॉक एक्सचेंजो तथा उपयोगकर्ताओं की आवश्यकताओं,आदि से सम्बन्धित
विचारों का भी प्रभाव पड़ता है.
(३) लेखांकन सिद्धांत व्यापक रूप से स्वीकृति होते
हैं--लेखांकन-सिद्धांतों की स्वीकृति के लिए केवल लेखाकारों की
सर्वसम्मति का प्राप्त होना ही पर्याप्त नहीं है वरन् उन्हें व्यापक रूप
से स्वीकृति मिलनी चाहिए. लेखांकन के दौरान अनेक ऐसे मामले उपस्थित हो
सकते हैं जिनके लेखांकन के लिए कई वैकल्पिक विधियां व्यवहार में प्रयोग
की जा सकती हैं. लेखाकार सम्बन्धित व्यवसाय की आवश्यकताओं और अपने
सामान्य विवेक के आधार पर उन वैकल्पिक विधियों में सर्वोपयुक्त विधि का
चयन कर सकता है. लेखांकन सिद्धांतो की इस लोचकता के आधार पर प्रबन्धक
वर्ग लेखाकार के माध्यम से लेखाओं में जोड़-तोड़ करा सकता है. प्रबन्धक
वर्ग द्वारा लेखाओं में इस प्रकार का जोड़-तोड़ सामान्यता लाभ-हानि लेखा
में शुद्ध लाभ के निर्धारण में किया जाता है. इसके लिए
लेखांकन-सिद्धांतों में लोचकता का गुण उत्तरदायी है जो आय तथा व्यय के
कतिपय मदों के लाभ-हानि लेखा में प्रदर्शित करने के लिए अनेक वैकल्पिक
विधियों को मान्यता प्रदान करते है. उदाहरणार्थ, एक ठेकेदार दीर्घकालीन
ठेकों पर अर्जित लाभ की राशि के निर्धारण करने में प्रचलित वैकल्पिक
विधियों में से कोई एक विधि अपना कर लाभ की मात्रा को कम कर सकता है,
विक्रय से प्राप्त आगम की गणना करने में जोड़-तोड़ कर सकता है, अन्तिम
स्टॉक के मूल्यांकन में, स्थाई परिसम्पत्तियों पर मूल्यह्रास अपलिखित
करने में, उत्पादन से पूर्व अन्वेषण लागत के व्यवहार के सम्बन्ध में
वैकल्पिक विधियों में से जो विधि व्यवसायी के लिए लाभप्रद हो, उसे अपना
सकता है. इस प्रकार लेखांकन-सिद्धांतो की निम्नलिखित सीमायें भी है:
(१) लेखांकन-सिद्धांतों की पूर्ण-सूची का अभाव--यद्यपि अमेरिकन
इंस्टीट्यूट  फ सर्टिफाइड पब्लिक एकाउण्टेंट्स द्वारा लेखांकन के कुछ
मुख्य सिद्धांतों की व्याख्या की गयी है, तथापि वे अभी पूर्ण नहीं माने
जाते हैं. अपूर्णता के कारण ये सिद्धांत सर्वमान्य एवं सर्वग्राहार भी
नहीं बन सके हैं. परिणामत: लेखाकर विभिन्न जटिल समस्याओं की परिस्थिति
में स्वयं अपने तर्क के आधार पर निर्णय लेते हैं. यही कारण है कि लेखांकन
कार्यविधि में भिन्नता पायी जाती है.
(२) लेखाकंन-सिद्धांतों के अनुप्रयोग में भिन्नता-अब तक जो भी लेखांकन
सिद्धांत प्रतिपादित हुये हैं, उन्हें सभी लेखाकार समान रूप से व्यवहार
में नहीं लाते हैं. उदाहरणार्थ, सभी लेखाकार इस मत से तो सहमत है कि
स्थायी परिसम्पत्तियों पर मूल्यह्रास लगाया जाना चाहिये, किन्तु
मूल्यह्रास लगाने की प्रणाली सबकी अलग-अलग होती है, जैसे कोई लेखाकार
मूल्यह्रास लगाने के लिए नियम किस्त पद्धति' का व्यवहार करता है तो कोई
लेखाकार उसी प्रकृति की स्थायी परिसम्पत्ति पर मूल्यह्रास लगाने के लिए
`ह्रासमान शेष पद्धति' का अनुपयोग करता है या किसी अन्य पद्धति का
अनुप्रयोग करता है. इसी प्रकार की नीति सम्पत्तियों के मूल्यांकन के बारे
में अपनायी जाती है क्योंकि इनके मूल्याकं की भी कई विधियाँ प्रचलित हैं.
कहने का आशय यह है कि प्रत्येक व्यावसायिक प्रतिष्ठान में सुविधा,
आवश्यकता तथा व्यवसाय की प्रकृति के अनुसार लेखांकन-सिद्धांतों का
अनुप्रयोग किया जाता है.
(३) लेखांकन-सिद्धांतों की सामान्य स्वीकृति का अभाव
लेखांकन-सिद्धांतों के संबंध में न केवल अपूर्णता की कमी पाई जाती है
वरन् ये सिद्धांत अभी व्यापक स्वीकृति से भी वंचित हैं.
