<ळिटेरटुरे><ऐस्सय्स्><एर्म श्हिव्कुटिलल्><शम्पडक् ख फ्रजटन्ट्र><१९८९><षजस्ट्हन् शहिट्य आकड्मि (ंअड्हुमटि)><ऊडय्पुर्><३२-३५><१९००><एर्म श्.ख्., फ्रजटन्ट्र, ऐस्>

+ मार्च की एक शाम. दफ्तर से घर लौटते पर मनमोहिनी जी का एक संक्षिप्त पत्र मिलता
है-'पीड़ा सहित सूचित करना पड़ रहा है कि प्रकाश जैन दिनांक १३-३-८८ को सवेरे ४
बजे हमें सदा के लिये छोड़ गए.' पढ़ कर सहसा विश्वास नहीं हुआ. प्रकाश भाई इस
तरह अचानक चले जाएँगे हमारे बीच से इसनी खामोशी के साथ ! लगा, जैसे बगैर किसी
की नींद को डिस्टर्ब किये वे सुबह की सैर के लिये निकल गये हों और अभी कुछ देर में
वापस लौट आएँगे. अभी-अभी कुछ ही माह पूर्व मेरे पास उनका एक पत्र, आया था जिसमें
उन्होंने लिखा था-अपनी कुछ कवितायें भेजो, मैं दैनिक 'नवज्योति' का साहित्य
सम्पादक हो गया हूं. पारिश्रमिक की व्यवस्था है और मैंने उनके इस स्नेहादेश पर
अपनी कुछ कवितायें उन्हें भेज दी थीं. कविता-प्राप्ति के सम्बन्ध में उनका एक पत्र
भी मिला था लेकिन अपने या 'लहर' के सम्बन्ध में उसमें कोई सूचना नहीं थी. तब नहीं
जानता था कि प्रकाश भाई इतने बीमार हो सकते हैं. यद्यपि यह सच था कि लहर के न निकल
पाने के कारण एक कडुवा धुआँ उनके भीतर फैल रहा था फिर भी उसे एक बार फिर-जिंदा
करने की छट-~पटाहट उन्हें लगातार मथ रही थी. 'लहर' के लेखकों को आर्थिक रूप से कुछ
न दे पाने की कसक उनके मन में सदा रही. पर यदि पैसे से ऊपर भी कुछ है तो प्रकाश
भाई अपनी पत्रिका के लेखक को वह सब कुछ देते थे. ऐसे व्यक्तित्व के निधन का
समाचार ! भोर के तड़के में उनकी यह अनन्त यात्रा ! पर यह एक सच्चाई थी-एक बेरहम
सच्चाई ! कभी-कभी जब आघात लगता है तो लगने के साथ मन को उसकी गम्भीरता का पूरा
आभास नहीं हो पाता. फिर वह एकदम से बिखरने लगता है. मृत्यु एक दिन सब का वरण
करती है. पर कुछ मौतें खाली भवनों के ढह जाने की तरह होती हैं और कुछ मौतें जमीन
का एक हिस्सा धँस जाने की तरह होती हैं. सोचता हूँ, प्रकाशजी की मृत्यु लहर-परिवार
के सदस्य-रचनाकारों के लिये क्या कुछ ऐसा ही अनुभव नहीं है ? क्या यह मनुष्य, उसके
चेतना-यथार्थ को आकृति देने वाली रचनाओं और उन रचनाओं को संजोने, क्रम देने और
प्रस्तुत करने वाली पत्रिकाओं तक का सच नहीं ?
आधुनिक काल में साहित्यिक पत्रिकाओं के योगदान के इतिहास को प्रकारान्तर से आधुनिक
हिन्दी साहित्य का इतिहास माना जा सकता है. सरस्वती, हंस, मतवाला, भारतमित्र,
चांद, माधुरी, सुधा, इन्दु, हिन्दी प्रदीप, ब्राह्मण, संगम, कर्मवीर, प्रतीक, आदि
पत्रिकाओं से आरम्भ यह परम्परा अनवरत रूप से हिन्दी जगत में चलती रही और यदि कोई
पत्रिका बंद हुई तो उसकी क्षति-पूर्ति का प्रयत्न एक नई साहित्यिक पत्रिका के जन्म
के रूप में हुआ. स्वातन्त्र्योत्तर काल में यह विकास कल्पना, माध्यम, राष्ट्रवाणी,
निकष, नई कविता, कृति, युगचेतना, ज्ञानोदय, बिंदु, संचेतना, विकल्प, आधार, क ख ग,
लहर आदि पत्रिकाओं के अस्तित्त्व में खोजा जा सकता है. समय, देश, स्थिति और
मान-~सिकता में आने वाले परिवर्तनों की चेतनां-~छवि इन पत्रिकाओं में समाविष्ट होती रही.
पुरानी विधाओं के बदलते हुए रूप और उनमें होने वाले विविध प्रयोगों के साथ किसी
विधा की शाखा-प्रशाखा के रूप में नई विद्याओं का भी जन्म हुआ. यथार्थ के नये आयाम
प्रकट हुए और व्यग मात्र हास्य रस से अलग हट कर एक नवीन स्वायत्त विधा के रूप में
सामने आया. इन पत्रिकाओं में सहयोग देने वाले अधिकांश रचनाकार क्रमश: साहित्य
के अविभाज्य अंग बनते गये और उनकी रचनाएँ एक नई महक और ताजगी का बीज. आधु-~निक
साहित्य के स्वत्त्व और सत्त्व में वस्तुत: इन अव्यवसायिक लघु पत्रिकाओं का ही है
और इस सत्त्व की समृद्धि में 'लहर' के योगदान और उसके सम्पादक की निष्ठा की
अवहेलना नहीं की जा सकती. उसे नकार कर लिखा जाने वाला हिन्दी पत्रि-~काओं का कोई
भी इतिहास अधूरा ही माना जाएगा.
'लहर' का जन्म १९५७ में अजमेर में हुआ. जहाँ तक मुझे याद पड़ता है कि महाराष्ट्र
से 'राष्ट्रवाणी' भी इसी समय हिन्दी की एक साहित्यिक मासिक के रूप में उभरी थी.
जब 'कल्पना' में अधिकतर प्रतिष्ठित लेखक छपते थे और किसी नए रचनाकार का 'कल्पना'
में प्रकाशन एक कठोर निकष था ऐसे समय में, 'राष्ट्रवाणी' और 'लहर' ने प्रतिष्ठित
लेखकों के प्रति बगैर किसी प्रकार के अवज्ञा भाव के विवाद ग्रस्त रचनाकारों के
साथ-साथ नए अंकुरों को समेट कर उनकी प्रतिभा और सम्भा-~वनाओं की एक स्वस्थ पहचाऩ
प्रस्तुत की. पारिश्रमिक का प्रावधान न होने पर भी 'लहर' स्तरीय रचनाओं को लेकर सामने आई.
'लहर' प्रकाश जैन के लिये एक मिशन, एक स्वप्न थी. सहयोगी रचना-~कारों के स्वत्व
को बगैर क्षतिग्रस्त किये उनके आत्म सम्मान को एक धार मिले, उनकी रचनायें बदलते
हुए यथार्थ-संघर्ष का एक स्वच्छ अक्स दें सकें, 'लहर' को एक एक ऐसा दर्पण बनाने
की दिशा में उसके सम्पादक द्वय निर्तर गतिशील रहे. यह ज़रूर था कि बड़ी पत्रिकाओं
द्वारा ठुकराये गये रचनाकारों को 'लहर' में शरण मिली लेकिन प्रकाश जैन ने किसी वाद
या गुट की परवाह किये बगैर कृति की रच-~नात्मकता को प्राथमिकता प्रदान की. उदार
होते हुए भी कमजोर रचना उन्हें सह्य नहीं थी. वह स्वच्छन्दता में एक आन्तरिक
डिसिप्लिन को तोड़ कर प्रकट होती ऐसी स्वछन्दता-जो रचनात्मकता के किसी मोड़ को
रेखांकित करती है-का स्वागत कते थे. इस सम्पादकीय जागरूकता और उदारता के कारण
'लहर' किसी किसी शिविर विशेष की पत्रिका बन जाने के खतरे से बच सकी. वह एक ऐसा
उपवन बनती गई जिसमें हर रंग के फूल और हर मौसम के फल उपलब्ध हो सकें. उस पृष्ठ
भूमि में आप लहर सम्पादक की चौकन्नी खुली दृष्टि को भी सहज ही देख सकते हैं.
छठवें और सातवें दशक को 'लहर' का उत्कर्ष काल कहा जा सकता है. मात्र नई कविता और
नई कहानी ही नहीं वरन् प्रगतिशीलता और जनवाद से लेकर हिन्दी साहित्य में आने वाले
नये आन्दोलनों, प्रवृत्तियों और नये प्रयोगों की अनुगूंजें 'लहर' के पुराने अंकों
में मिल सकती हैं. एक ही बात की दूसरे शब्दों में पुनरावृत्ति की आवश्यकता यहां
इसलिये पड़ी कि नए प्रयोगों के स्वागत के बावजूद 'लहर' के सम्पादक साहित्य के
माध्यम द्वारा एक स्वस्थ दिशा दृष्टि के निर्माण के प्रति प्रतिबद्ध थे फिर चाहे
वह वस्तुनिष्ठ वैयक्तिकता हो या व्यक्तिनिष्ठ सामाजिकता. एक स्वस्थ सम्भावनाओं भरी
दृष्टि के निर्माण में व्यक्ति और समाज, वैयक्तिकता और सामा-~जिकता एक दूसरे से कटी
हुई खण्डित इकाई के रूप में नहीं, वरन् एक दूसरे को पूर्णता प्रदान करने वाले पूरक
और अन्तर तथा बाह्य परिवेश के रूप में एक दूसरे के अविभाज्य अंग हैं. प्रकाश
जैन एक जागरूक सम्पादक की तरह इस सत्य के प्रति सचेत थे. पत्रिका की सामग्री की
दृष्टि से उनके दृष्टिकोण और कार्य पद्धति को एक सम्पादक प्रजातंत्र कहा जा सकता
है. लेकिन प्रजा-~तंत्र के कुछ दायित्व भी होते हैं. हर एक को अपनी बात कहने के
स्वातन्त्र्य अधिकार के बावजूद प्रजातंत्र अस्वस्थ और रूग्ण मानसिकता का विरोधी
होता है. 'लहर' में भी तमाम नये आन्दोलनों के बावजूद, याद नहीं पड़ता कि शमशानी
पीढ़ी की रचनायें भी कभी छपी हों. यद्यपि उसमें सफेद पोश सभ्यता और व्यवस्था के
अभिजात्य कुरूपताओं और विसंगतियों को नंगी करने वाली रचनायें फार्म की विविधता
के साथ छपती रहीं. वस्तुत: अश्लीलता और रूग्णता शब्दों और वाक्य विन्यास में नहीं,
उनमें निहित लेखकीय मन्तव्य या दृष्टिकोण में होती हैं. 'लहर' में शमशेर मुक्तिबोध,
त्रिलोचन, केदार, नागार्जुन, सर्वेश्वर, राजकमल चौधरी, ऋतुराज, रमेशबक्षी, नन्द
चतुर्वेदी, विश्वम्भर नाथ उपाध्याय मैनेजर पाण्डेय से लेकर जगदीश चतुर्वेदी, गंगा
प्रसाद विमल, सौमित्रमोहन, प्रयाग शुक्ल, मणिमधुकर विजेन्द्र, दूधनाथ सिंह मलयज,
श्री राम वर्मा और प्रभात रंजन आदि अनेक पीढ़ी और विविध विचार धाराओं वाले
रचनाकारों की रचनायें छपीं. जाने कितने ही नये रचनाकार चर्चित और बाद में
प्रतिष्ठित रचनाकारों के रूप में मान्य हुए. मुझे भी गद्य लिखने का प्रोत्साहन
`लहर' से ही मिला और कविता के साथ-साथ मेरी अधिकांश गद्य रचनायें `लहर' में
प्रकाशित हुईं. राजकमल चौधरी की अनेक उत्कृष्ट कृतियां 'लहर' के द्वारा पाठकों
के सामने आईँ. उनके निधन के पश्चात् 'लहर' ने दो खण्डों में उन पर अपना विशेषांक
भी निकाला. विशेषांक की चर्चा आई तो यह मानना पड़ेगा कि लघुपत्रिका होते हुए भी
'लहर' ने अपनी गरिमा के अनुकूल सर्वाधिक विशेषांक निकाले. कविता, कहानी, आलोचना,
भारतीय भाषाओं की कविताओं से लेकर डायरी विशेषांक तक 'लहर' के निकाले. मुझे नहीं
याद पड़ता कि रचनाकारों की डायरी और जर्नल प्रस्तुत करने वाला विशेषांक किसी अन्य
पत्रिका ने निकाला हो जबकि रचनाकार की डायरी उसके अंतर्मन, व्यक्तित्व और रचनाओं
तक पहुँचने के लिये सर्वाधिक विश्वनीय और महत्वपूर्ण माध्यम होती है.
तमाम बाधाओं के बावजूद कुछ अंतरालों को छोड़ कर 'लहर' के, अंक निरन्तर निकलते
रहे. सन् १९८० के बाद 'लहर' का प्रकाशन काफ़ी समय के लिये स्थगित रहा. लगा कि
'लहर' बंद हो गई लेकिन प्रकान जैन की इच्छाशक्ति के कारण उसके कुछ अंक फिर हमारे
सामने आये. सन् १९८२ में दो अंकों में 'लहर' ने अपना कवितांक निकाला. 'लहर' का
अंतिम अंक मेरे पास मार्च १९८७ में आया था.
ऐसे व्यक्ति भी मिलेंगे जो अपने नाम के लिये या अपनी रचनायें कहीं न छप पाने के
कारण स्वयं पत्रिका निकालते हैं और बीच-बीच में उसके अकों में अपनी रचना भी देते
रहते हैं. यदि किसी सम्पादक की रचना उन्होंने अपनी पत्रिका में प्रकाशित की तो वह
सम्पादक भी अपनी पत्रिका में उनकी रचना प्रकाशित कर के उनके ऋण से उऋण तो होगा
ही इस प्रकार का आदान-प्रदान बहुधा व्यावसायिक और स्वार्थ-केन्द्रित प्रवृत्तियों
को जन्म देता है. प्रकाश भाई इस प्रकार के आत्म-प्रचार से आजीवन विमुख रहे.
यद्यपि वह स्वयं कवि थे और उनके तीन कविता-संग्रह भी प्रकाशित हुए थे लेकिन
विगत ३० वर्षों में अपनी पत्रिका में उनकी कविता शायद कभी कदा ही प्रकाशित हुई हो.
इस संदर्भ में एक प्रसंग मुझे अभी तक याद है. सम्भवत: १९५८ या १९५९ में 'लहर'
का एक कविता विशेषांक प्रकाशित हुआ था जिसके अतिथि सम्पादक मलयज थे. प्रकाश भाई
ने भी अपनी एक कविता उनके पास भेजी और अपने पत्र में उन्हें लिखा कि यदि उचित
समझा जाए तो उनकी कविता को भी उसमें स्थान दिया जाए. अन्य कविताओं के स्तर को
देखते हुए प्रकाशजी की कविता मलयज को कविता विशेषांक में प्रकाशन योग्य नहीं लगी
और उन्होंने उसे अस्वीकृत कर दिया. प्रकाश ने अतिथि सम्पादक के इस निर्णय को
ईमानदारी पूर्वक अपने सिर माथे लिया. उस विशेषांक में अपनी कविता प्रकाशित न होने
उन्हें कोई मलाल नहीं हुआ. (यद्यपि सम्पादक के रूप में उनका और अतिथि सम्पादक के
रूप में मलयज का नाम अंक में छपा.) अपनी रचना के प्रति असंम्पृक्ति की यह एक अनुपम
मिसाल है. दूसरी खूबी; प्रकाशजी किसी रचना में स्वयं कोई संशोधन या काट-छाँट
नहीं करते थे. यदि उन्हें उसमें कुछ कर ही संशोधित करते थे. मुद्रण में होने वाली
भूलों के लिये वे लेखक से क्षमा मांगने में कभी संकोच नहीं करते थे. पारिश्रमिक
न दे पाने की क्षति-पूर्ति 'लहर' के सहयोगी लेखक को पत्रिका के अंक भेज कर वे तब
तक करते रहे जब तक वह अंतिम रूप से बंद नहीं हो गयी. घाटा होने के बावजूद अपना
सम्पूर्ण जीवन और रचनात्मकता का महत्वपूर्ण अंश उन्होंने उसे बनाने सँवारने में
खपा दिया. मैं अनुमान लगा सकता हूँ कि 'लहर' को न निकाल पाने के दिनों में उन्हें
किस प्रकार अपना जीवन सार रहित लगता रहा होगा और वे बार-बार उसे जिलाने में लगे
रहे.
