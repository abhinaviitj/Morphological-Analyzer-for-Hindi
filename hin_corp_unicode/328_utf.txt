<औङ्ङिचिअल् अन्ड् ंएडिअ ळन्गुअगेस्><आड्मिनिस्ट्रटिवे><आनोन्><आ. ष्. ८८ - ८९ षुरल् डेवेलोप्मेन्ट्><१९८९><ंइन्. ओङ् आग्रिचुल्टुरे><णेत् ढेल्हि><३ टो ६><२६००><आनोन् - आ. ष्. ८८-८९ षुरल् डेवेलोप्.>

पिछले वर्षों में ग्रामीण विकास
१.१.१ महात्मा गांधी की तरह श्री जवाहर लाल नेहरू ने भी अपने देश के
लोगों को याद दिलाया कि भारत तो उसके गांवों में बसा है. उन्होंने यह भी
कहा था "भारत की सेवा का मतलब है लाखों दीनहीनों की सेवा. इसका अर्थ है
गरीबी अज्ञानता, बीमारी और अवसरों की असमानता को समाप्त करना. जब तक हम
समाज से प्रत्येक आंख के आंसू नहीं पोंछ देते उनके दु:खों को दूर नहीं कर
देते तब तक हमारा काम पूरा नहीं होगा."
१.१.२ उन लोगों, जिनकी एक लम्बे अर्से से अनदेखी की गई थी, के उत्थान के
लिए गहन प्रयासों की आवश्यकता थी. स्वतंत्रता के बाद प्रारम्भिक चरण में,
क्षेत्रीय कार्यक्रमों को विकसित करने की मुख्य आवश्यकता थी. पहली
पंचवर्षीय योजना के दौरान १९५२ में शुरू किए गए सामुदायिक विकास
कार्यक्रम में ग्रामीण जीवन में सुधार करने के लिए विभिन्न क्षेंत्रो से
लिए गए ग्राम तथा खण्ड स्तर के श्रमिक समूहों के साथ एक क्रमबद्ध ग्रामीण
विकास की समन्वित नीति अपनाई गई. दूसरी पंचवर्षीय योजना के अन्त तक ५०००
राष्ट्रीय विस्तार सेवा खण्डों का सृजन किया गया था. विशेष रूप से तीसरी
और चौथी पंचवर्षीय योजनाओं में खण्डों के दूसरी अवस्था में पहुंचने के
बाद सामुदायिक विकास से मोह समाप्त होने के विकास खण्डों से क्षेत्रीय
विभाग अलग होने शुरू हो गई.
१.१.३ १९७० के दशक के प्रारम्भ में हरित क्रान्ति में काफी तेजी आयी. इस
बात को महसूस करने में कुछ समय लगा कि हरित क्रान्ति से सम्बन्धित
कार्यक्रमों के लाभ केवल प्रभावशाली किसान ही उठा सके.
१.१.४ कृषि उत्पादकता के क्षेत्र में हो रहे भारी परिवर्तनों में छोटे
तथा सीमान्त किसानों और भूमिहीन मजदूरों, जिनकी ग्रामीण जनसंख्या में
बहुतायत थी, की पूरी तरह से अनदेखी हुई. कृषि में पूंजी गहनता के कारण
ग्रामीण अर्थव्यवस्था में प्रतिगामी प्रभाव देखे गए. इस प्रकार की स्थिति
गरीबों और असहायों के लिए चिन्ता का विषय बन गई. ग्रामीण क्षेत्रों में
गरीबी से जुड़ी हुई समस्या बेरोजगारी और अल्प रोजगार की थी. इसलिए
ग्रामीण रोजगार को बढ़ाने के लिए अनेक प्रायोगिक परियोजनाएं शुरू की गई
थी. चौथी पंचवर्षीय योजना में शुरू किए प्रायोगिक गहन ग्रामीण रोजगार
कार्यक्रम और काम के बदले अनाज कार्यक्रम तथा ग्रामीण जनशइत कार्यक्रम
जैसे कार्यक्रमों को छठी योजना में राष्ट्रीय ग्रामीण रोजगार कार्यक्रम
में मिला दिया गया. इसके बाद १९८३ में भूमिहीन श्रमिकों की ओर ध्यान देने
के लिए ग्रामीण भूमिहीन रोजगार गारन्टी कार्यक्रम शुरू किया गया.
१.१.५ छोटे तथा सीमान्त किसानों के लिए लघु किसान विकास एजेन्सी तथा
सीमान्त किसान तथा कृषि श्रमिक एजेन्सी जैसे विशेष कार्यक्रमों का विकास
हुआ जिनका पांचवी पंचवर्षीय योजना के दौरान समन्वित ग्रामीण विकास
कार्यक्रम में विलय कर दिया गया.
१.१.६ ग्रामीण क्षेत्रों के विकास में देखी गई कुछ विषमताओं को ठीक करने
के लिए पांचवीं पंचवर्षीय योजना के दौरान न्यूनतम आवश्यकता कार्यक्रम
शुरू किया गया था. इस कार्यक्रम में ग्रामीण स्वास्थ्य, ग्रामीण शिक्षा,
ग्रामीण जल सप्लाई, ग्रामीण सड़कें आदि जैसे विविध क्षेत्रों को कवर किया
गया था.
१.१.७ सूखाग्रस्त क्षेत्रों और मरूभूमि क्षेत्रों जैसे कुछेक उपेक्षित
क्षेत्रों की ओर चोथी पंचवर्षीय योजना में विशेष ध्यान दिया गया. इसी
प्रकार, पर्वतीय क्षेत्रों की विशेष समस्याओं के लिए पर्वतीय क्षेत्र
विकास कार्यक्रम और पश्चिमी घाट विकास कार्यक्रम शुरू किए गए थे. आदिवासी
क्षेत्र के विकास को समन्वित आदिवासी विकास कार्यक्रम द्वारा कवर किया
गया था. यह कार्यक्रम इन क्षेत्रों के विकास से सम्बन्धित पर्यावरण
तथ्यों को देखते हुए बनाया गया था. सूखाग्रस्त क्षेत्र कार्यक्रम और
मरूभूमि विकास कार्यक्रम में पानी तथा नमी संरक्षण, लघु सिंचाई, चरागाह
और घासवाली भूमि के विकास आदि पर बल दिया गया था. पर्वतीय क्षेत्रों के
विकास में भी पर्यावरण से सम्बन्धित बातों को ध्यान में रखा गया था और
पारिस्थितिकी के संरक्षण के विकास नीति बनाते समय सर्वोच्च प्राथमिकता दी
गई थी.
१.१.८ साथ ही साथ आर्थिक विकास के कार्यक्रमों से संस्थागत प्रबन्धों मे
परिवर्तन भी शुरू हुए. बलवन्त राय महता समिति, जिसने १९५७ में सामुदायिक
विकास परियोजनाओं का अध्ययन किया था, ने प्रजातान्त्रिक विकेन्द्रीकरण के
सिद्धान्त पर बल दिया और पंचायती राज की एक तीन स्तरीय प्रणाली देश के
अनेक भागों में लागू हुई. आने वाले दशकों में पंचायती राज संस्थाएँ
प्रभावहीन होती चली गई. आने वाले वर्षों में सरकार की प्रमुख प्राथमिकता
पंचायती राज संस्थाओं को पुनजीवित करने और उन्हें मजबूत बनाने की रहेगी,
ताकि प्रजातन्त्र को गाँवों में ठोस बनाया जा सके और ये पंचायती राज
संस्थाएं एक बार फिर स्वयं को स्थानीय स्वशासन की एक सक्षम इकाई के रूप
में स्थापित कर सकें.
१.१.९ ग्रामीण क्षेत्रों के विकास का निचोड़ है गाँवों में भूमि सम्बन्ध.
भूमि सुधार जिसका उद्देश्य किसान के भूमि की सुपुर्दगी दिलाना है,
ग्रामीण क्षेत्रों में सामाजिक-आर्थिक विकास का प्रमुख कार्यक्रम है.
बिचौलिया काश्तकारी को समाप्त करने, काश्तकारी सुधार, कृषि जोतों पर
अधिकतम भूमि सीमा लागू करने, फालतू भूमि को भूमिहीन कृषि श्रमिकों में
बाँटने और भूमि जोतों की चकबन्दी करने के लिए केन्द्रीय मार्गदर्शिकाओं
के अंतर्गत अनेक भूमि सुधार अधिनियम बनाए गए. हालांकि भूमि राज्य का विषय
है, फिर भी भारत सरकार भूमि सुधारों के प्रभावशाली कार्यान्वयन को
सुनिश्चित करने के लिए नियमित निगरानी पर बराबर ध्यान देती है.
१.१.१० १९६० और १९८० के बीच गरीबी की रेखा से नीचे बसर करने वाले लोगों
का प्रतिशत लगभग पचास प्रतिशत पर स्थित था. यह चिन्ता का विषय बना. यह
महसूस किया गया कि सामान्य आर्थिक उन्नति के लाभों का वितरण हमेशा बराबर
नहीं होता. जनसंख्या के अति संवेदनशील वर्ग आर्थिक उन्नति के प्रक्रिया
में छूट गए थे इसलिए गरीबी पर प्रहार की संकल्पना छठी पंचवर्षीय योजना का
एक अभिन्न अंग बन गई. चुनी गई इस नीति के दो प्रमुख भाग समन्वित ग्रामीण
विकास कार्यक्रम और राष्ट्रीय ग्रामीण रोजगार कार्यक्रम थे. छठी योजना
में दोनों कार्यक्रमों से पूरे देश को कवर किया गया. इन कार्यक्रमों के
लिए काफी संसाधन दिए गए और यह उन्नति की नीति का एक महत्वपूर्ण भाग बन
गया अर्थात् सामाजिक न्याय के साथ उन्नति. गरीबी अनुपात को कम करने के
लिए निश्चित लक्ष्य निर्धारित किए गए. सातवीं योजना के अन्त तक गरीबी
अनुपात के २८ प्रतिशत पर ले आने और १९९५ तक दस प्रतिशत पर ले आने की
सम्भावना है.
१.१.११ समन्वित ग्रामीण विकास कार्यक्रम जो १९७८-७९ में शुरू किया गया था
और १९८०-८१ में पूरे देश में लागू कर दिया गया था, गरीबी की रेखा से नीचे
बसर कर रहे लक्षित समूह की आय सृजन करने की क्षमता को बढ़ाने का एक
स्व-रोजगार कार्यक्रम है. सम्बंधित परिवारों को बैंक ऋण और सरकारी सहायता
दी जाती है, ताकि वे परिसम्पत्ति का सृजन करके उत्पादक स्वरूप के
स्व-रोजगार के अवसर जुटा सकें.
१.१.१२ समन्वित ग्रामीण विकास कार्यक्रम की सहायता के लिए स्व-रोजगार
हेतु ग्रामीण युवाओं को प्रशिक्षण (ट्राइसेम) और ग्रामीण क्षेत्रों में
महिलाओं तथा बच्चों का विकास (डवाकरा) नामक दो उप-कार्यक्रम तैयार किए गए
जबकि ट्राइसेम का उद्देश्य परिसम्पत्तियों के प्रबन्ध के लिए तकनीकी
कुशलताओं से प्रशिक्षिण देना है, डवाकरा के अंतर्गत निर्धन समूहों की
महिलाओं को आर्थिक स्वरूप के कार्यो में लगाया जाता है. वर्ष के दौरान
समन्वित ग्रामीण विकास कार्यक्रम में महिलाओं के कवरेज की ओर विशेष ध्यान
दिया गया है. भूमि सुधार और अन्य कार्यक्रमों के अन्तर्गत बाँटी गई भूमि
में संयुक्त अधिकार देने का प्रयास किया गया है.
१.१.१३ अनुसूचित जातियों/जनजातियों और मुक्त बधुवा मजदूरों को मकान देने
के लिए सातवीं योजना में ग्रामीण रोजगार कार्यक्रम के एक महत्वपूर्ण घटक
के रूप में इन्दिरा आवास योजना शुरू की गयी थी. इसी प्रकार इस वर्ष के
दौरान हमने अनुसूचित जातियों/जनजातियों के लघु तथा सीमांत किसानों के लाभ
के लिए सिंचाई कुँए खोदने हेतु राष्ट्रीय ग्रामीण रोजगार
कार्यक्रम/ग्रामीण भूमिहीन रोजगार गारंटी कार्यक्रम के एक घटक के रूप में
सामाजिक वानिकी कार्यक्रम शुरू किया गया जिसमें ग्रामीण गरीबों की ईधन,
चारे और इमारती लकड़ी की जरूरतों को पूरा करने की ओर ध्यान दिया जाता है.
१.१.१४ गरीबी उन्मूलन कार्यक्रमों की भौतिक और वित्तीय उपलब्धियां
उत्साहजनक है. छठी पंचवर्षीय योजना के लक्ष्यों को पूरा लिया गया है. छठी
पंचवर्षीय योजना के दौरान १६० लाख से अधिक परिवारों के समन्वित ग्रामीण
विकास कार्यक्रम के अन्तर्गत लगभग १८००० लाख रोजगार के श्रम दिनों का
सृजन किया गया था. सातवीं पंचवर्षीय योजना के दौरान समन्वित ग्रामीण
विकास, कार्यक्रम के अन्तर्गत प्रतिवर्ष लगभग ४० लाख परिवारों को सहायता
दी जाती है और राष्ट्रीय ग्रामीण कार्यक्रम के अन्तर्गत ६५०० से ७००० लाख
रोजगार के श्रम दिन जुटाए जा रहे हैं.
१.१.१५ १९८५ में पेयजल और सम्बन्धित जल प्रबन्ध सम्बन्धित प्रौधौगिकी
मिशन की स्थापना ने ग्रामीण जल सप्लाई कार्यक्रम को एक नई दिशा दी.
वास्तव में सातवीं पंचवर्षीय योजना के अन्त तक सभी समस्या वाले गाँवो को
स्वच्छ पेय जल का कम से कम एक स्रोत उपलब्ध करा दिया जाएगा.
१९८८-८९ एक संवीक्षा
१.२ समन्वित ग्रामीण कार्यक्रम के अन्तर्गत वर्ष के दौरान ३१.९४ लाख
परिवारों को सहायता देने के वार्षिक लक्ष्य की तुलना में दिसम्बर, १९८८
तक २३.६२ लाख परिवारों को सहायता दी गई थी. `ट्राइसेम' के तहत १.३४ लाख
युवाओं के प्रशिक्षण दिया गया. ३९.६ करोड़ श्रमदिन से अधिक रोजगार के
अवसरों का सृजन किया गया. लगभग २५९७० हैक्टेयर भूमि को भूमिहीनों में
बांटा गया, इन्दिरा आवास योजना के अन्तर्गत ६२४४४८ मकानों का निर्माण
किया गया. २६७४२ समस्याग्रस्त गांवो से पीने का पानी मुहैया कराया गया.
४०८०० से अधिक स्वच्छ शौचालयों का निर्माण किया गया.
प्रगति के चरण
ग्रामीण आवास को ग्रामीण विकास विभाग के अन्तर्गत लाया गया है. जनवरी
१९८९ को नई दिल्ली में आयोजित उत्तरी और पश्चिमी राज्यों के पंचायती राज
सम्मेलन के शुभारम्भ से पंचायतों के बुनियादी स्तर पर चुने हुए
प्रतिनिधियों के साथ परामर्श की एक प्रमुख प्रकिया का सूत्रपात हुआ-ऐसे
ही परामर्श अन्य क्षेत्रों में भी किए जाएगें. यह अधिकारों और आयोजना के
विकेन्द्रीकरण की प्रक्रिया को मजबूत बनाने के लिए एक महत्वपूर्ण कदम
होगा.
समन्वित ग्रामीण विकास कार्यक्रम के लाभार्थियों के लिए सामूहिक जीवन
बीमा योजना के अन्तर्गत प्रीमियम की राशि के रूप में भारतीय जीवन बीमा
निगम को १५ करोड़ रूपये की राशि का एक ड्राफ्ट दिया गया.
पूरे देश में यह योजना १ अप्रैल, १९८८ से शुरू की गई थी. बीमा योजना का
उद्धेश्य यह सुनिश्चित करना है कि लाभार्थी की मृत्यु की स्थिति में
समन्वित ग्रामीण विकास कार्यक्रम के लाभार्थी के आश्रित गरीबी की रेखा से
नीचे न चले जाए. इसके अलावा, समन्वित ग्रामीण विकास कार्यक्रम के
अन्तर्गत सृजित परिसम्पतियाँ परिवार के पास रहेंगी. जिस व्यवसाय के लिए
लाभार्थी को सहायता दी गयी थी वह व्यवसाय भी जारी रहेगा. बीमे की राशी
३००० रूपये होगी, जो दुर्घटना मृत्यु की हालत में दुगुनी हो जाएगी.
अनुसूचित जातियों/जनजातियों के लिए सिंचाई कुंओं के निर्माण हेतु इस वर्ष
के आरम्भ से १० लाख कुओं की एक योजना शुरू की गई थी. यह इन्दिरा आवास
योजना की तरह तरह राष्ट्रीय ग्रामीण रोजगार कार्यक्रम/ग्रामीण भूमिहीन
रोजगार गारन्टी कार्यक्रम के अन्तर्गत एक उप-योजना के रूप में
कार्यान्वित की जा रही है. योजना का उद्धेश्य गरीबी की रेखा से नीचे बसर
कर रहे अनुसूचित जाति और अनुसूचित जनजाति के छोटे तथा सीमान्त किसानों को
नि:शुल्क खुले सिंचाई कुएँ मुहैया कराना है.
समन्वित ग्रामीण विकास कार्यक्रम के अन्तर्गत प्रक्रियाओं को सरल बनाने
के लिए सुझाव देने हेतु ग्रामीण विकास विभाग के सचिव की अध्यक्षता में एक
समिति का गठन किया गया है जिसमें भारतीय रिज़र्व बैंक, राष्ट्रीय कृषि
तथा ग्रामीण विकास बैंक, वाणिज्यिक बैंकों और वित मंत्रालय के बैकिंग
प्रभाग के प्रतिनिधि शामिल है. समिति द्वारा लिए गए महत्वपूर्ण निर्णय
निम्नलिखित है:-
नए लाभार्थियों का सर्वेक्षण प्रत्येक वर्ष मार्च माह से पूर्व कर लिया
जाना चाहिए ताकि पता लगाए गए परिवारों से मामलों के वित्तीय वर्ष के शुरू
होते ही प्रायोजित किया जा सके.
ग्राम सभा की बैठक गैर-बैकिंग दिवस मे होनी चहिए ताकि बैंक अधिकारी उनमें
भाग ले सकें.
ऋण आवेदन की स्वीकृति के लिए बैंक शाखा की १५ दिन की वर्तमान समय सीमा
जारी रहेगी.
ब्लाक कार्यालय से बैंकों मे समान गति से आवेदन जाते रहने चाहिए जिससे
आवेदनों के ढेर न लगे और बैंक शाखाओं पर भार न बढें.
जिला स्तर पर विभिन्न योजना की स्कीमें बनाने और उनकी निगरानी रखने के
लिए उचित सूचना आधार प्रदान करने हेतु जिला ग्रामीण विकास एजेन्सियों के
अलग-अलग कम्प्यूटर सप्लाई किए गए हैं. जिलों में कम्प्यूटरीकृत ग्रामीण
आसूचना प्रणाली परियोजनाओं से एसी आशा है कि जनता तक सूचना प्रसार आयोजना
और निगरानी सम्भव हो सकेगी. इससे जनता तक सूचना प्रसार में भी वृद्धि
होगी.
राजस्व प्रशासन को सुदृढ करने और भूमि अभिलेखों के अघतन बनाने की एक नई
केन्द्रीय प्रायोजित योजना अमल में लाने के लिए अनुमोदित की गई है. योजना
के अन्तर्गत सर्वेक्षण बन्दोबस्त संगठन को मजबूत बनाने, राजस्व तथा
सर्वेक्षण स्टाफ को सेवा-पूर्व और सेवा के दौरान प्रशिक्षण देने, उपकरणों
के आधुनिक बनाने, विज्ञान और प्रौद्योगिकी का निवेश लगाने तथा गांव तथा
पर्यवेक्षण स्तरों पर राजस्व तन्त्र को सुदृढ़ करने जैसे कुछ कार्य और
राज्य सरकारें बराबर का वित्तीय योगदान करेंगी. कार्यक्रम के अन्तर्गत
अभी तक तीन राज्यों को सहायता दी गई है.
चुने हुए ७ राज्यों में प्रत्येक के एक जिले के लिए भूमि अभिलेखों के
कम्प्यूटरीकरण हेतु प्रायोगिक परियोजनाएँ स्वीकृत की गई है. प्रति जिला
२५ लाख रुपये की दर से केन्द्रीय सहायता दी गई है.
दिसम्बर, १९८८ में हुए राज्स्व मंत्रियों के सम्मेलन में भूमि सुधार
सम्बन्धी मुख्य क्षेत्रों का पता लगाया गया जिनकी ओर आठवीं योजना में
ध्यान दिया जाना है. सरकारी परती भूमि और साथ ही भूदान भूमि के अनुसूचित
जाति और जनजाति के आवंटिकियों को कवर करने के लिए अधिकतम सीमा से फालतू
भूमि के आवंटितियों को वित्तीय सहायता की योजना (केन्द्रीय प्रायोजित
योजना) का विस्तार किया गया है.
प्रगति के चरण
ग्रामीण विकास कार्यक्रमों में उचित रूप से नई अभिनव प्रौद्योगिकीयों को
लाने और वैज्ञानिक तथा प्रौद्योगिकीय निवेश सुनिश्चित करने की आवश्यकता
को ध्यान मेंरखते हुए सरकार ने ग्रामीण विकास विभाग में एक विज्ञान और
प्रौद्योगिकी सलाहकार समिति का गठन किया है. समिति का कार्य-क्षेत्र अन्य
बातों के अलावा ग्रामीण विकास कार्यक्रमों में विद्यमान वैज्ञानिक और
प्रौद्योगिकीय तत्त्वों का विश्लेषण करना है ताकि कार्यक्रमों संकल्पना
ढांचे, नीति, दिशा और जानकारी आधार में कमियों और खामियों का पता लगाया
जा सके और उपचारात्मक उपाय किए जा सकें.
`कापार्ट' के कार्यक्षेत्र का विस्तार किया गया है. अन्य सरकारी विभागों
और विज्ञान और प्रौद्योगिकी एजेन्सियों के साथ घनिष्ट सम्बन्ध स्थापित
किये जाने है ताकि बेहतर समन्वय सुनिश्चित किया जा सके. इनमें विज्ञान
तथा प्रौद्योगिकी विभाग, वैज्ञानिक तथा औद्योगिक अनुसंधान परिषद, भारतीय
कृषि अनुसंधान परिषद्, गैर-परम्परागत ऊर्जा स्रोत विभाग, राष्ट्रीय परती
भूमि विकास बोर्ड, खादी तथा ग्रामोद्योग आयोग और इलैक्ट्रोनिक विभाग
शामिल हैं.
शिक्षाविदों, विशेषज्ञों और ग्रामीण विकास के क्षेत्र में उल्लेखनीय
व्यक्तियों, केन्द्र और राज्य सरकारों के प्रतिनिधियों के विचार जानने के
लिए गरीबी उन्मूलन कार्यक्रमों के सम्बन्ध में एक राष्ट्रीय संगोष्ठी का
आयोजन करके गरीबी निवारण नीति की समीक्षा की गई थी. वर्तमान कार्यक्रमों
के प्रभाव और ग्रामीण क्षेत्रों में जन-जीवन को उन्नत बनाने के लिए
आवश्यक सुधारों का मूल्यांकन किया गया और जहां तक सम्भव हो सका
कार्यक्रमों की मार्गदशिकाओं में संशोधन किया गया.
ग्रामीण विकास के कार्यकर्ताओं की क्षमताओं में वृद्धि करने के लिए एक
विस्तृत प्रशिक्षण कार्यक्रम बनाया गया है जिसमें दो वर्ष की अवधि में
सभी कार्मिकों को कवर किया जाएगा. प्रशिक्षकों के अधिक उत्तरदायित्व
सौंपने के लिए प्रशिक्षित करने का एक गहन कार्यक्रम शुरू किया गया है.
अगले १५ वर्षों की परियोजित जरूरतों का मूल्याकंन करने और उनके विकास के
लिए योजना बनाने के उद्देश्य से पूरे देश के शहरों मे फलों तथा सब्जियों
की थोक बाजार सुविधाओं का एक विस्तृत अध्ययन किया गया है.
ग्रामीण विकास विभाग ने नेहरू शताब्दी समारोहों की श्रृंखला मे सन् २०००
मे कृषि विषय पर एक सेमिनार प्रायोजित किया है.
स्वयंसेवी संगठनों की माफत लाभार्थियों को संगठित करने की योजना की
समीक्षा की गई और सामाजिक प्रेरकों और सामाजिक आयोजकों को प्रशिक्षण देने
के एक विशेष घटक को शामिल करने के लिए इसका विस्तार किया गया ताकि विकास
कार्यक्रमों में लोगों की भागीदारी को बढ़ाया जा सके.
भावी नीति
१.३.१ गाँवों में स्थानीय स्वशासन और प्रजातन्त्र के एकाम तत्र
१.३.२ स्व-रोजगार और मजदूरी रोजगार के वर्तमान प्रमुख कार्यक्रमों के
जरिये ग्रामीण गरीबी पर प्रत्यक्ष विविधता लाई जाएगी.
१.३.३ राष्ट्रीय ग्रामीण रोजगार कार्यक्रम और ग्रामीण भूमिहीन रोजगार
गारंटी कार्यक्रम को मिलाकर एक कार्यक्रम बनाया जाएगा. इसके कार्यान्वयन
को संशोधित मार्ग दशिकाओं के आधार पर विकेन्द्रीकृत किया जाएगा . भारत
सरकार योजना की लागत का ७५% धन राज्यों को अपने संसाधनों में से जुटाना
होगा.
१.३.४ पहली बार एक नई रोजगार योजना जवाहर लाल नेहरू योजना देश के १२०
पिछड़े जिलों में शुरू की जाएगी. जिलों के चयन के लिए मार्गदर्शिकाएँ
तैयार की जा चुकी हैं. इस योजना के अंतर्गत इन जिलों में गरीबी की रेखा
से नीचे रह रहे प्रत्येक परिवार के कम से कम एक सदस्य को पूर्ण रोजगार के
अवसर दिए जाएंगे. इस वर्ष के बजट में वर्तमान रोजगार कार्यक्रमों के
अन्तर्गत आबंटन के अतिरिक्त इस योजना के लिए ५०० करोड़ रुपये की विशेष
व्यवस्था की गई है.
१.३.५ जिला ग्रामीण विकास ऐजेंसियों की व्यवसायी सक्षमता को मजबूत बनाने
के लिए प्रयास किए जा रहे हैं क्षेत्र का संसाधन सर्वेक्षण तैयार करने और
तत्काल शुरू की जा सकने वाली परियोजनाएं शुरू करने के लिए प्रायोगिक आधार
पर चुनी गई, जिला ग्रामीण विकास ऐजेन्सियों में प्रतिष्ठित प्रबन्ध
संस्थाओं के युवा व्यावसायिकों को भेजा जा रहा है. राज्य स्तर पर आयोजना
प्रकोष्ठों को सुदृढ़ किया जा रहा है ताकि समन्वित विकास कार्यक्रम के
साथ विभिन्न विभागों की गतिविधियों को प्रभावशाली ढंग से समेकित किया जा
सके. प्रायोगिक आधार पर रेशम कीट पालन, मछली पालन का विकास, फल तथा
सब्जियों का उत्पादन, परिधाने बनाने, बिजली और इलैक्ट्रॉनिक सामान के
पुर्जे जोड़ने आदि जैसे विशेष कार्यक्रमों को प्रोत्साहन दिया जा रहा है.
१.३.६ समन्वित ग्रामीण विकास कार्यक्रम के अधिक विविधीकरण के लिए ग्रामीण
औद्योगिकीकरण मुख्य कुंजी होगी. द्वितीय क्षेत्र की ओर अधिक ध्यान देते
हुए कार्यक्रम के अन्तर्गत मुख्यबल समन्वित ग्रामीण विकास कार्यक्रम के
लाभार्थी द्वारा बनाये गए उत्पादों को बेचने पर देना होगा. राज्य सरकारों
को सलाह दी गई है कि वे विपणन के लिए ढांचों की समीक्षा करें और उसे
मजबूत बनाएं. कापार्ट में एक विपणन प्रकोष्ट की स्थापना भी की गई है जो न
केवल स्वंयसेवी संगठनों को बल्कि अन्य समन्वित ग्रामीण विकास कार्यक्रम
समूहों को भी जिला ग्रामीण विकास एजेन्सियों की माफत सलाह और परामर्श
सेवाएं सुलभ करेगा.
