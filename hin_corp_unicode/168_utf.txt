<शोचिअल् श्चिएन्चेस्><ठेद्ट् भोओक्><षोमिल ठ्हपर्><फ्रच्हेएन् भ्हरट्><१९८७><ण्छैष्ठ्><णेत् ढेल्हि><१ - ६><१९८०><ठ्हपर्, ष् - फ्रच्हेएन् भ्हरट् - ठ्ध्ठ् - औ>

तुम्हारे मन में अक्सर सवाल उठता होगा कि तुम इतिहास क्यों पढ़ते हो.
गुज़रे हुए ज़माने को समझने का एक रास्ता है इतिहास का अध्ययन. इतिहास में
यह समझाने का प्रयास किया जाता है कि हमारे पूर्वजों का जीवन किस तरह का
था, उन्हें किन दिक्कतों का सामना करना पड़ता था और वे उन दिक्कतों को
किस प्रकार हल करते थे. अतीत को जानना तुम्हारे लिए अत्यावश्यक है,
क्योंकि तभी तुम आज के भारत की परिस्थितियों को बेहतर ढंग से समझ सकते हो.
तभी तुम्हें अपने देश की कहानी मालूम होगी. इस कहानी की शुरुआत सदियों
पहले हुई.
अब इतिहास के अध्ययन का तरीका कुछ बदल गया है. पहले इतिहास में ज्यादातर
तारीखों और घटनाओं की, अधिकतर केवल राजनीतिक घटनाओं की, भरमार रहती थी.
अब इतिहास का दायरा विस्तृत हो गया है. अब इतिहास में जीवन के अनेक
पहलुओं का समावेश होता है.
जीवन के विविध अंगों के अध्ययन को ही हम संस्कृति कहते हैं. एक जमाना था
जब समझा जाता था कि कला, स्थापत्य, साहित्य और दर्शन से संबधित जानकारी ही
संस्कृति है. अब संस्कृति में समाज की सभी गति-~विधियों का समावेश होता
है. इसलिए इतिहास में अब समाज के केवल उच्च वर्गों का ही नहीं बल्कि समाज
के सभी स्तरों के समुदायों का अध्ययन होता है. अब इतिहास में राजाओं और
राजनीतिज्ञों के अलावा उन सामान्य लोगों के बारे में भी जानकारी रहती है
जिन्होंने इतिहास को बनाने में योग दिया है. इतिहास में कला और स्थापत्य
का, भारतीय भाषाओं के विकास का, साहित्य का तथा धर्मों का अध्ययन होता
है. अब हम केवल यह नहीं देखते कि समाज के कुलीन वर्गों में क्या होता था
बल्कि निचले स्तरों के लोगों के कार्यों और रुचियों को भी जानने का
प्रयास करते हैं. इससे इतिहास का अध्ययन अधिक दिलचस्प हो जाता है और हम
अपने समाज को काफी बेहतर ढंग से समझ सकते हैं.
कुलीन और सामान्य स्तर के जिन लोगों से हमारा समाज बना है वे सभी आरंम्भ
में भारत के मूल निवासी नहीं थे. उनमें से बहुत से बाहर से आकर भारत में
बस गए. यहां उन्होंने शादियां कीं, यहां के लोगों में वे घुल-मिल गए और
भारतीय समाज का अंग बन गए. इसलिए नाना प्रकार के लोगों के कारण हमारे देश
में नाना प्रकार के धार्मिक कृत्य, बोलियां और रीति-रिवाज प्रचलित हुए
हैं.
हमारे कई मौजूदा विचारों के वारे में हम सोचते हैं कि ये पुराने जमाने से
चले आ रहे हैं इसलिए सही हैं. लेकिन हर मामले में ऐसा नहीं है. इसलिए
अपने इतिहास को ठीक से जानने और समझने में हमें बड़ी सावधानी बरतनी
चाहिए, ताकि इसका दुरुपयोग न हो. वर्तमान को समझने के लिए अतीत को समझना
अत्यंत जरूरी है.
इतिहास की सही जानकारी दो चीजों पर निर्भर करती है. एक है
स्रोत-सामग्री का विवेचन करके सावधानी से उपयोग करना. प्राचीन काल के
इतिहासवेत्ताओं को विभिन्न किस्म की स्रोत-सामग्री का उपयोग करना
पड़ता है. इसमें से कुछ स्रोत-सामग्री विश्वसनीय होती है, और कुछ नहीं
भी होती. इसलिए विश्वसनीय स्रोत-सामग्री को ज्यादा महत्व देना जरूरी
है. दूसरी चीज यह है कि इतिहासवेत्ता अपने कुछ कथनों के बारे में जो
दलीलें देते हैं वे बुद्धिसंगत होनी चाहिए. ऐतिहासिक घटनाओं के पीछे
कुछ-न-कुछ कारण होते हैं. इन कारणों की पूरी जांच-पड़ताल होनी चाहिए.
अतीत की बुद्धिपूर्वक जांच-पड़ताल करना तो और भी ज्यादा जरूरी है. केवल
इसी तरीके से ऐतिहासिक ज्ञान आगे बढ़ सकता है.
इसके अलावा, अतीत का अध्ययन बड़ा ही दिलचस्प होता है. यह `गड़े हुए
खजाने' की खोज के खेल-जैसी चीज है. इस खेल में `खजाने' को खोजने के लिए
भिन्न-भिन्न जगहों पर सुराग या संकेत छिपे रहते हैं. एक सुराग मिलने पर
तुम्हें अगले सुराग का पता चल जाता है. इस प्रकार धीरे-धीरे आगे बढ़ते हुए
अंत में तुम `खजाने' तक पहुंच जाते हो. इतिहास के मामले में `खजाने' का
अर्थ है यह जानना कि तुम्हारे जन्म के काफी पहले दुनिया में और हमारे देश
में क्या-क्या घटित हुआ है.
भारत के अतीत की शुरुआत कई हज़ार साल पहले हुई. हमारे पूर्वजों ने अपने
पीछे जो चीजें छोड़ी हैं उनसे हमें अतीत के बारे में जानकारी मिलती है.
नजदीक के अतीत के बारे में हमें लिखित और मुद्रित दस्तावेजों से जानकारी
मिलती है. जब अभी छपाई का ज्ञान नहीं था उस युग के हमें कागज़ पर हाथ से
लिखे हुए लेख या ग्रंथ मिलते हैं. परंतु उससे भी पहले के युग में, जब
कागज़ नहीं बना था, लेख और ग्रंथ ताड़पत्रों, भोजपत्रों और ताम्रपत्रों
पर लिखे जाते थे. कभी-कभी लेख बड़ी शिलाओं, खंभों, पत्थरों की दीवारों या
मिट्टी तथा पत्थर के छोटे फलकों पर भी उकेरे जाते थे. अतीत में और अधिक
पीछे एक ऐसा भी समय था जब लोग लिखना भी नहीं जानते थे. प्रचीन काल के उन
लोगों के जीवन के बारे में हमें जानकारी उन चीजों से मिलती है जो वे छोड़
गए हैं, जैसे, उनके मिट्टी के बर्तन (मृत्भांड) या उनके हथियार और औजार.
ये ठोस चीजें हैं. इन्हें हम देख सकते हैं, छू सकते हैं. कभी-कभी तो इन
चीजों को सचमुच ही धरती से खोदकर निकालना पड़ता है. ये तमाम चीजें
ऐतिहासिक खजाने को खोज निकालने के खेल के सुराग हैं.
सुराग अनेक प्रकार के हो सकते हैं. का लेन-देन करने के लिए बस्तियों के
बीच अक्सर ही संबंध स्थापित हो जाते हैं. ऐसे लेन-देन से व्यापार का जन्म
होता है और सम्पर्क-सूत्र व्यापारी मार्गों में बदल जाते हैं. व्यापार से
लोगों के आवागमन को बढ़ावा मिलता है. व्यापारी एक स्थान से दूसरे स्थान
जाते हैं और इस प्रकार लोगों में आपसी मेल-मिलाप बढ़ता है. सबसे पहले
लेन-देन और आवागमन करने वाले वे पशुचारी लोग थे जो अपने पशुओं को विभिन्न
चरागाहों तक ले जाते थे, आबाद हुए किसानों से संबंध स्थापित करते थे और
अपने साथ लेन-देन की कुछ चीजें लेकर चलते थे. जहां ऐसे लेन-देन में सफलता
मिली, वहां धीरे-धीरे लेन-देन के काम का पूरा जिम्मा व्यापारियों ने ले
लिया और तब वाणिज्य-व्यवसाय को बढ़ावा मिला. इसलिए पशुपालन, कृषि तथा
व्यापार मनुष्य के महत्वपूर्ण कार्य हैं, और ये इतिहास के विकास में
प्रमुख भूमिका अदा करते हैं.
कौन लोग कहां से आए, यह जानने का एक तरीका है उस क्षेत्र की भाषाओं का
अध्ययन करना. एक स्थान से दूसरे स्थान पर जा बसने वाले लोग अपने साथ अपनी
भाषा भी ले जाते हैं. तब इन नए लोगों की भाषा का स्थानीय लोगों की भाषा
के साथ मिश्रण होता है. भाषाओं के इस मिश्रण से एक नई भाषा जन्म लेती है.
जिन क्षेत्रों के लोगों का दूसरे लोगों के साथ अधिक सम्पर्क होता है उनका
जीवन तेजी से बदलता है. परंतु कुछ ऐसे भी क्षेत्र होते हैं जो दूसरों से
कटे हुए या अलग-थलग बने रहते हैं. ऐसे क्षेत्रों के लोगों में कम
परिवर्तन होता है. भारत के कुछ भागों में ऐसे क्षेत्र हैं जहां अधिक
परिवर्तन नहीं हुआ है. ऐसे क्षेत्रों में अक्सर जो लोग बसते हैं उन्हें
हम आदिम जनजातियां या आदिम संस्कृतियां कहते हैं. भारतीय संस्कृति के
अध्ययन के लिए इनका बड़ा महत्व हे. इनका जीवनक्रम प्राचीन भारत के उस समय
के लोगों के जीवन के समान है जब भारतीय संस्कृति का प्रारंभ हो रहा था.
इनमें ऐसे अनेक पुराने जीवनमूल्य मौजूद हैं जो भारत के अन्य भागों से अब
लुप्त हो गए हैं. हमारे लिए यह सौभाग्य की बात है कि भारत में ऐसी आदिम
संस्कृतियां अब भी जीवित हैं. इनसे हमें अनेक बातों की जानकारी मिलती है.
आदिम मानव को सभ्य बनने में लाखों साल लग गए. खाद्य-संग्राहक से
खाद्य-उत्पादक तक की अवस्था तक पहुंचने में आदमी को करीब ३;००,००० साल
लगे. परंन्तु एक बार खाद्य-उत्पादक बनने के बाद मनुष्य ने बड़ी तेजी से
उन्नति की. मनुष्य का अपने आसपास के वातावरण पर जितना अधिक नियंत्रण
होता है, उतनी ही अधिक तेजी से वह उन्नति करता है.
आरंभ में आदमी खानाबदोश थे, यानी वे भोजन और आश्रय की तलाश में झुंड
बनाकर एक स्थान से दूसरे स्थान पर घूमते रहते थे. आमतौर पर एक झुंड में
कुछ पुरुष, स्त्रियां तथा बच्चे होते थे. सुरक्षा की दृष्टि से अकेले
रहने की बजाए समूह बनाकर रहना बेहतर था. उन दिनों का जीवन सचमुच ही बड़ा
कठिन था, क्योंकि लोग पेड़ों के फल-फूल खाते थे और जो जानवर मिल जाते
उनका शिकार करते. वे शाक-भाजी या अनाज पैदा करना नहीं जानते थे. इसलिए जब
वे एक स्थान पर मिलने वाली सभी वस्तुओं को खाकर खत्म कर देते, तो उन्हें
भोजन की तलाश में अन्य किसी स्थान पर जाना पड़ता था. इसी प्रकार, जब वे
एक स्थान पर पाए जाने वाले अधिकांश पशुओं का शिकार कर लेते, तो शिकार की
खोज में उन्हें दूसरे स्थान पर जाना पड़ता था.
यदि कहीं गुफाएं होती तो मनुष्य उन्हीं में रहने लगते थे. अन्यथा वे बड़े
पेड़ों की पत्तों वाली शाखाओं के बीच अपने लिए शरणस्थान बना लेते थे.
उन्हें दो चीजों का भय रहता था - मौसम का और जंगली जानवरों का. आदिम मानव
नहीं जानता था कि बादल क्यों गरजते हैं या बिजली क्यों चमकती है. और जब किसी
चीज का कारण समझ में नहीं आता, तो आदमी उससे भयभीत रहता है. बाघ, शेर,
चीता, हाथी और गैंडे - जैसे खूँखार जानवर जंगलों में घूमते - फिरते रहते
थे (और उन दिनों भारत में खूब जंगल थे). इन जावनरों की तुलना में मनुष्य
कमजोर था, इसलिए उसे या तो सबसे ज्यादा उपयोग हस्तलिपियों का होता है.
हस्तलिपियां उन पुस्तकों को कहते हैं जो ताड़पत्रों या भोजपत्रों या
कागज़ पर लिखी गई हैं. (आमतौर पर कागज़ पर लिखी हुई हस्तलिपियां ही अधिक
मिलती हैं, यद्यपि ये उतनी पुरानी नहीं होतीं जितनी कि ताड़पत्रों या
भोजपत्रों पर लिखी हुई पुस्तकें.) ये ज्यादा पुरानी पुस्तकें जिन भाषाओं
में लिखी गई हैं उनमें से कुछ भाषाएं आज हमारे देश में नहीं बोली जातीं,
जैसे, पालि और प्राकृत भाषाएं. दूसरी अनेक पुरानी पुस्तकें संस्कृत और
अरबी भाषा में हैं. इन भाषाओं का आज भी हम अध्ययन करते हैं, और
कभी-कभी धार्मिक संस्कारों में भी इनका इस्तेमाल करते हैं, पर आज हम
इन्हें अपने घरों में नहीं बोलते. तमिल भाषा में भी पुरानी पुस्तकें
मिलती हैं. दक्षिण भारत में बोली जाने वाली इस तमिल भाषा में काफी पुराना
साहित्य मिलता है. ये सब शास्त्रीय भाषाएं कहलाती हैं. दुनिया के अनेक
भागों का इतिहास विभिन्न शास्त्रीय भाषाओं में लिखा मिलता है. प्राचीन
यूरोप में पुस्तकें प्राय: यूनानी (ग्रीक) और लैटिन भाषा में लिखी जाती
थीं. पश्चिमी एशिया में पुस्तकें अरबी तथा हिब्रू भाषा में और प्राचीन
चीन में शास्त्रीय चीनी भाषा में लिखी जाती थीं.
भारत की हस्तलिखित पुस्तकें जिन लिपियों में लिखी गई हैं वे हमारी आज की
लिपियों से काफी मिलती-जुलती हैं. संस्कृत की अधिकतर पुस्तकें देवनागरी
लिपि में लिखी गई हैं. देवनागरी में लिखी इन पुस्तकों को तुम पढ़ तो सकोगो,
परंतु जब तक तुम्हें संस्कृत भाषा का ज्ञान नहीं होगा, तब तक नहीं समझ
पाओगे कि इन पुस्तकों में क्या लिखा हुआ है. लेकिन दो हजार साल पहले की
लिखावट काफी भिन्न रही है. उस जमाने के अभिलेख पढ़ने के लिए तुम्हें उस
पुरानी लिखावट या लिपि को मेहनत करके सीखना होगा. उस अधिक प्राचीन लिपि
में लिखी गई हस्तलिपियां आज नहीं मिलतीं, पर उस जमाने के अभिलेख आज भी
मिलते हैं. पत्थर की सतह पर या धातु के पत्रों पर जो लेख उकेरे जाते हैं
उन्हें शिलालेख या अभिलेख कहते हैं. देश के विभिन्न भागों से विभिन्न
भाषाओं में ऐसे अनेक अभिलेख मिले हैं. अतीत के बारे में जोड़-बटोरकर
जानकारी प्राप्त करने के लिए ये अभिलेख एक प्रकार से सुरागों का काम करते
हैं. हस्तलिखित पोथियां प्राय: पुस्तकालयों में मिलती हैं, परंतु अभिलेख
शिलाखंड़ो, स्तंभों, प्रस्तर-फलकों, भवनों और धातुपत्रों पर पाए जाते
हैं.
भारत के इतिहास के बारे में अधिकतर जानकारी हमें पुरातत्व विज्ञान द्वारा
जुटाए गए सबूतों से मिलती है. प्राचीन काल के अवशेषों के अध्ययन को
पुरातत्व विज्ञान कहते हैं. इन अवशेषों में स्मारक या भवन, सिक्के, मिट्टी
के बर्तन, पत्थर तथा धातु के औजार, प्रतिमाएं, मूर्तियां तथा अन्य अनेक
किस्म की ऐसी चीजें होती हैं जिनका सदियों पहले के लोग अपने दैनन्दिन
जीवन में उपयोग करते थे. कुछ अति प्राचीन नगर और गांव या तो उजड़ गए हैं
या नष्ट हो गए हैं और उनके मकान धरती के भीतर समा गए हैं. उनका उत्खनन
करना पड़ता है, यानी उन्हें धरती के भीतर से खोदकर निकाला जाता है. परंतु
कुछ प्राचीन भवन आज भी खड़े हैं. (जैसे, मंदिर); इनका उत्खनन करने की
जरूरत नहीं है.
पुरात्व विज्ञान की सामग्री से हमें जानकारी मिली है कि हजारों साल पहले
के भारत के स्त्री-पुरुषों का जीवन किस प्रकार का रहा है. उसे हम
आदिम-अवस्था वाला जीवन कहते हैं, क्योंकि लोग अपनी जीविका के लिए
ज्यादातर प्रकृति पर निर्भर रहते थे. न वे अपना भोजन पकाते थे, न उनके
कपड़े सिले होते थे, न ही उनके घर होते थे. चूंकि वे अनाज और सब्जियां
नहीं उगाते थे, पौधों और पेड़ो से जो मिलता था उसी पर गुजारा करते थे और
पशुओं को पालने की बजाए उनका शिकार करते थे, इसलिए उन्हें हम
`खाद्य-संग्राहक' कहते हैं. आगे जब धीरे-धीरे उन्हें अपने आसपास के पौधों
तथा पशुओं के बारे में अधिकाधिक जानकारी मिली और उनके औजारों और काम करने
के ढंग में सुधार हुआ, तब उनका जीवन सुविधाजनक बनता गया. अंत में
उन्होंने पौधे उगाने और पशु पालने के तरीके खोज निकाले. उस अवस्था वाले
मानव को हम `खाद्य-उत्पादक' कहते हैं. तब मानव केवन उन चीजों पर निर्भर
नहीं रह गया था जो प्रकृति में सहज मिल जाती हैं, बल्कि उसने आवश्यक
वस्तुओं का उत्पादन करना प्रारंभ कर दिया था. जीवन में यह एक बहुत बड़ा
सुधार था. जल्दी ही, इन लोगों के जीवनस्तर में इतना अधिक सुधार हुआ कि
वे, न केवल बढ़िया झोपड़ियों में रहने लगे, बल्कि उन्हें चिंतन करने,
अपने विचारों को लिपिबद्ध करने और अपना रहन-सहन सुधारने में पर्याप्त समय
मिलने लगा.
भारत एक बड़ा उप-महाद्वीप है, परंतु इसके भौगोलिक लक्षण सुस्पष्ट हैं.
उत्तरी सीमा पर जो पर्वत हैं वे भारत को पश्चिमी तथा मध्य एशिया से अलग
करते हैं. परंतु इन पर्वतों में जो अनेक दर्रे हैं वे सम्पर्क के रास्ते
थे और सदियों तक लोग इनमें से दोनो ओर आते-जाते रहे हैं. ये पहाड़ी दर्रे
विचारों के आदान-प्रदान के भी मार्ग बने हैं.
सिंध और गंगा के मैदान उपजाऊ क्षेत्र थे, इसलिए अनेक लोग यहां बस गए.
आरंभ में यहां घने जंगल थे. धीरे-धीरे इन जंगलों को काटा गया, जमीन को
कृषियोग्य बनाया गया. तभी जाकर इन मैदानों में कई राज्यों का उदय और
विस्तार हुआ. यदि तुम दिल्ली से कलकत्ता तक रेलयात्रा करो, तो तुम्हें
दूर-दूर तक खेत ही खेत नजर आंएगे. आज यकीन करना कठिन है कि किसी समय इस
क्षेत्र में घने जंगल रहे हैं.
भारतीय प्रायद्धीप एक ऊंचा पठार है. इसमें से अनेक नदियां बहती हैं. आरंभ
में नदियों की इन घाटियों में ही आदमी ने अपनी बस्तियां बसायी थीं. भारत
के पश्चिमी तथा पूर्वी समुद्रतट के क्षेत्र भी उपजाऊ थे. पूर्वी समुद्रतट
का क्षेत्र अधिक उपजाऊ है, क्योंकि यहां अनेक नदियां डेल्टा बनाती हैं.
जिन क्षेत्रों में वातावरण अनुकूल होता है वहां अधिक बस्तियां स्थापित हो
जाती हैं.
विभिन्न क्षेत्रों में पैदा होने वाली चीजों
