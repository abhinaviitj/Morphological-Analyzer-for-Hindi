<ःइन्डि ळिटेरटुरे><छ्हिल्ड्रेन्`स् ळिटेरटुरे><फ्रेम्च्हन्ड्><ढो भल्लोन् खि खट्ह><१९८९><शमज् श्हिक्स्ह फ्रकस्हन्><ढेल्हि><५-१६><२००७><फ्रेम् छ्हन्ड्, ं-ढो भेल्लोन् खे खट्ह-छ्ल्-औ> 

जानवरों में गधा सबसे ज्यादा बुद्धिमान समझा जाता है. हम जब किसी आदमी
को पल्ले दरजे का बेवकूफ कहना चाहते हैं, तो उसे गधा कहते हैं. गधासचमुछ
बेवकूफ है, या उसके सीधेपन, उसकी निरापद सहिष्णुता ने उसे यह पदवी दे दी
है, इसका निश्चय नहीं किया जा सकता. गायें सींग मारती हैं,ब्याई हुई गाय
तो अनायास ही सिंहनी का रूप धारण कर लेती है. कुत्ताभी बहुत गरीब जानवर है,
लेकिन कभी-कभी उसे भी क्रोध आ ही जाता है;किंतु गधे को कभी क्रोध करते नहीं
सुना, न देखा. जितना चाहो गरीबको मारो, चाहे जैसी खराब, सड़ी हुई घास सामने
डाल दो, उसके चेहरेपर कभी असंतोष की छाया भी न दिखाई देगी. `बैसाख में चाहे
एकाध बार कुलेलकर लेता हो; पर हमने तो उसे कभी खुश होते नहीं देखा. उसके
चेहरेपर एक स्थाई विषाद स्थाई रूप से छाया रहता है. सुख-दुख, हानि-लाभ,किसी
दशा में उसे बदलते नहीं देखा. ऋषियों-मुनियों के जितने गुण हैं, वे सभीउसमें
पराकाष्ठा को पहुंच गये हैं; पर आदमी उसे बेवकूफ कहता है. सद्गुणोंका इतना
अनादर कहीं नहीं देखा. कदाचित सीधापन संसार के लिए उपयुक्त नहीं है.देखिए
न, भारत-वासियों की अफ्रीका में क्यों दुर्दशा हो रही है? क्यों अमरीकामें
उन्हें घुसने नहीं दिया जाता? बेचारे शराब नहीं पीते, चार पैसे कुसमयके
लिए बचाकर रखते हैं, जी तोड़कर काम करते हैं, किसी से लड़ाई-झगड़ानहीं
करते, चार बातें सुनकर गम खा जाते हैं फिर भी बदनाम हैं. कहा जाता है,वे
जीवन के आदर्श को नीचा करते हैं. अगर वे भी ईंट का जवाब पत्थर से देना सीख
जाते, तो शायद सभ्य कहलाने लगते. जापान की मिसाल सामने है.एक ही विजय ने उस
संसार की सभ्य जातियों में गण्य बना दिया.लेकिन गधे का छोटा भाई और भी है,
जो उससे कम ही गधा है, और वह है`बैल'. जिस अर्थ में हम गधा का प्रयोग करते
है, कुछ उसी से मिलते-जुलतेअर्थ में `बछिया के ताऊ' का भी प्रयोग करते हैं.
कुछ लोग बैल को शायदबेवकूफों में सर्वश्रेष्ठ कहेंगे; मगर हमारा विचार ऐसा
नहीं है. बैल कभी-कभीमारता भी है, कभी-कभी अड़ियल बैल भी देखने में आता
है. और भी कई रीतियोंसे अपना असं-तोष प्रकट कर देता है; अतएव उसका स्थान
गधे से नीचा है.झूरी काछी के दोनों बैलों के नाम थे हीरा और मोती. दोनों
पछाई जाति के थे-देखने में सुंदर, काम में चौकस, डील में ऊचे. बहुत दिनों
साथ रहते-रहते दोनों में भाई-चारा हो गया था. दोनों आमने-सामने या आस-पास
बैठे एक-दूसरेसे मूक-भाषा में विचार-विनिमय करते थे. एक-दूसरे के मन की बात
कैसेसमझ जाता था, हम नहीं कह सकते. अवश्य ही उनमें कोई ऐसी गुप्त शक्तिथी,
जिससे जीवों में श्रेष्ठता का दावा करनेवाला मनुष्य वंचित है.दोनों एक-दूसरे
को चाटकर और सूंघकर अपना प्रेम प्रकट करते, कभी-कभीदोनों सींग भी मिला
लिया करते थे- विग्रह के नाते से नहीं केवल विनोद के भावसे, आत्मीयता के
भाव से, जैसे दोस्तों में घनिष्ठता होते ही धौल-धप्पा होने लगता है. इसके
बिना दोस्ती कुछ फुसफुसी, कुछ हल्की-सी रहती है, जिस पर ज्यादा विश्वास नहीं
किया जा सकता. जिस वक्त ये दोनों बैल हल या गाड़ी में जोत दिये जाते और गरदन
हिला-हिलाकर चलते, उस वक्त हरएक ही यही चेष्टा होतीथी कि ज्यादा-से-ज्यादा
बोझ मेरी ही गरदन पर रहे. दिन-भर के बाद दोपहरया संध्या को दोनों खुलते,
तो एक-दूसरे को चाट-चाटकर अपनी थकान मिटा लिया करते. नांद में खली-भूसा पड़
जाने के बाद दोनों साथ उठते,साथ नांद में मुंह डालते और साथ ही बैठते थे. एक
मुंह हटा लेता तो दूसरा भीहटा लेता था.संयोग की बात, झूरी ने एक बार गोई
को ससुराल भेज दिया. बैलों को क्यामालूम, वे क्यों भेजे जा रहे हैं. समझे,
मालिक ने हमें बेच दिया. अपनायों बेचा जाना उन्हें अच्छा लगा या बुरा,
कौन जाने, पर झूरी के सालेगया को घर तक गोईं ले जाने में दातों पसीना आ
गया. पीछे से हांकता तो दोनोंदाएं-बाएं भागते; पगहिया पकड़कर आगे से खींचता,
तो दोनों पीछे को जोर लगाते.मारता तो दोनों सींग नीचे करके हुंकारते. अगर
ईश्वर ने उन्हें वाणी दी होती,तो झूरी से पूछते-तुम हम गरीबों को क्यों
निकाल रहे हो? हमने तो तुम्हारी सेवाकरने में कोई कसर नहीं उठा रखी. अगर
इतनी मेहनत से काम न चलता था औरकाम ले लेते. हमें तो तुम्हारी चाकरी में
मर जाना कबूल था. हमनेकभी दाने-चारे की शिकायत नहीं की. तुमने जो कुछ
खिलाया, वह सिर झुकाकर खा लिया, फिर तुमने हमें इस जालिम के हाथ क्यों बेच
दिया.संध्या-समय दोनों बैल अपने नये स्थान पर पहुंचे. दिन-भर के भूखे थे,
लेकिनजब नांद में लगाये गये, तो एक ने भी उसमें मुंह न डाला. दिल भारी
हो रहा था.जिसे उन्होंने अपना घर समझ रखा था, वह आज उनसे छूट गया था.
यह नयाघर, नया गांव, नये आदमी, उन्हें बेगानों-से लगते थे.दोनों ने अपनी
मूक-भाषा में सलाह की, एक-दूसरे को कनखियों से देका और लेटगए. जब गांव में
सोता पड़ गया, तो दोनों ने जोर मारकर पगहे तुड़ा डाले और घर की तरफ चले.
पगहे बहुत मजबूत थे. अनुमान नहीं हो सकता था कि कोई बैल उन्हें तोड़ सकेगा;
पर इन दोनों में इस समय दूनी शक्ति आ गई थी.एक-एक झटके में रस्सियां टूट
गई.झूरी प्रातःकाल सोकर उठा, तो देखा कि दोनों बैल चरनी पर खड़े हैं. दोनों
की गरदन में आधा-आधा गरांव लटक रहा है. घुटने तक पांव कीचड़ में भरेहैं
और दोनों की आंखों में विद्रोहमय स्नेह झलक रहा है.झूरी बैलों को देखकर
स्नेह से गद्गद् हो गया. दौड़-कर उन्हें गले लगा लिया.प्रेमलिंगन और चुंबन
का वह दृश्य बड़ा ही मनोहर था.घर और गांव के लड़के जमा हो गए और तालियां
बजा-बजाकर उनका स्वागतकरने लगे. गांव के इतिहास में यह घटना अभूतपूर्व
न होने पर भी महत्तवपूर्ण थी.बाल-सभा ने निश्चय किया, दोनों पशु-वीरों
को अभिनंदन पत्र देना चाहिए.कोई अपने घर से रोटियां लाया, कोई गुड़, कोई
चोकर, कोई भूसी.एक बालक ने कहा-ऐसे बैल किसी के पास न होंगे.दूसरे ने
समर्थन किया-इतनी दूर से दोनों अकेले चले आए.तीसरा बोला-बैल नहीं है वे,
उस जनम के आदमी हैं.इसका प्रतिवाद करने का किसी को साहस न हुआ.झूरी की
स्त्री ने बैलों को द्वार पर देखा, तो जल उठी. बोली-कैसे नमकहरामबैल हैं
कि एक दिन वहां काम न किया; भाग खड़े हुए.झूरी अपने बैलों पर यह आक्षेप न
सुन सका-नमकहराम क्यों हैं? चारा-दाना न दिया होगा, तो क्या करते?स्त्री
ने रोब के साथ कहा-बस, तुम्हीं तो बैलों को खिलाना जानते हो और तो
सभी पानी पितला-पिलाकर रखते हैं.झूरी ने चिढ़ाया-चारा मिलता तो क्यों
भागते?स्त्री चिढ़ी-भागे इसलिए कि वे लोग तुम-जैसे बुद्धुओं की तरह बैलों
को सहलाते नहीं. खिलाते हैं, तो रगड़कर जोतते भी हैं. ये दोनों ठहरे कामचोर,
भागनिकले. अब देखूं? कहां से खली और चोकर मिलता है. सूखे भूसे के सिवा कुछ
न दूंगी. खाएं चाहें मरें.वही हुआ. मजूर को कड़ी ताकीद कर दी गई कि बैलों
को खाली भूसा दिया जाए.बैलों ने नांद में मुंह डाला, तो फीका-फीका. न कोई
चिकनाहट, न कोई रस!क्या खाएं? आशा-भरी आंखों से द्वार की ओर ताकने लगे.झूरी
ने मजूर से कहा-थोड़ी-सी खली क्यों नहीं डाल देता बे?`मालकिन मुझे मार ही
डालेंगी.'`चुराकर डाल आ.'`ना दादा, पीछे से तुम भी उन्हीं की-सी कहोगे.'दूसरे
दिन झूरी का साला फिर आया और बैलों को ले चला. अब की उसनेदोनों को गाड़ी में
जोता.दो-चार बार मोती ने गाड़ी को सड़क की खाई में गिराना चाहा; पर हीरा
ने संभाललिया. वह ज्यादा सहनशील था.संध्या-समय घर पहुंचकर उसने दोनों को
मोटी रस्सियों से बांधा और कल की शरारत का मजा चखाया. फिर वही सूखा भूसा डाल
दिया. अपने दोनों बैलों कोखली, चूनी सब कुछ दी.दोनों बैलों का ऐसा अपमान कभी
न हुआ था. झूरी इन्हें फूलों की छड़ीसे भी न छूता था. उसकी टिटकार पर दोनों
उड़ने लगते थे. यहां मार पड़ी.आहत-सम्मान की व्यथा तो थी ही, उस पर मिला
सूखा भूसा!नांद की तरफ आंखे न उठाई.दूसरे दिन गया ने बैलों को हल में जोता,
पर इन दोनों ने जैसे पांव उठाने की कसम खा ली थी. वह मारते-मारते थक गया; पर
दोनों ने पांव न उठाया.एक बार जब उस निरदयी ने हीरा की नाक पर खूब डंडे जमाए,
तो मोतीका गुस्सा काबू से बाहर हो गया. हल लेकर भागा. हल, रस्सी, जुआ, जोत,
सब टूट-टाटकर बराबर हो गया. गले में बड़ी-बड़ी रस्सियां न होतीं,तो दोनों
पकड़ाई में न आते.हीरा ने मूक-भाषा में कहा-भागना व्यर्थ है.मोती ने उत्तर
दिया-तुम्हारी तो इसने जान ही ले ली थी.`अबकी बड़ी मार पड़ेगी.'`पड़ने दो,
बैल का जन्म लिया है, तो मार से कहां तक बचेंगे?'`गया दो आदमियों के साथ
दौड़ा आ रहा है. दोनों के हाथों में लाठियां हैं.'मोती बोला-कहो तो दिखा
दूँ कुछ मजा मैं भी. लाठी लेकर आ रहा है.हीरा ने समझाया-नहीं भाई! खड़े
हो जाओ.`मुझे मारेगा, तो मैं भी एक-दो को गिरा दूंगा!'`नहीं. हमारी जाति
का यह धर्म नहीं है.'मोती दिल में ऐंठकर रह गया. गया आ पहुंचा और दोनों को
पकड़कर ले चला.कुशल हुई कि उसने इस वक्त मारपीट न की, नहीं तो मोती भी पलट
पड़ता.उसके तेवर देखकर गया और उसके सहायक समझ गए कि इस सय टालजाना ही मसलहत
है.आज दोनों के सामने फिर वही सूखा भूसा लिया गया. दोनों चुपचाप खड़े रहे.घर
के लोग भोजन करने लगे. उस वक्त छोटी-सी लड़की दो रोटियां लिए निकली,और दोनों
के मुंह में देकर चली गयी. उस एक रोटी से इनकी भूख तो क्याशांत होती पर दोनों
के ह्रदय को मानो भोजन मिल गया. यहां भी किसी सज्जनका वास है. लड़की भैरो
की थी. उसकी मां मर चुकी थी. सौतेली मां उसे मारतीरहती थी, इसलिए इन बैलों
से उसे एक प्रकार की आत्मीयता हो गई थी.दोनों दिन-भर जोते जाते, डंडे खाते,
अड़ते. शाम को थान पर बांध दिए जाते औररात को वही बालिका उन्हें दो रोटियां
खिला जाती. प्रेम के इस प्रसाद की यहबरकत थी कि दो-दो गाल भूसा खाकर भी
दोनों दुर्बल न होते थे, मगर दोनों कीआंखों में, रोम-रोम में विद्रोह भरा
हुआ था. एक दिन मोती ने मूक-भाषा में कहा-अब तो नहीं सहा जाता, हीरा!`क्या
करना चाहते हो?'`एकाध को सींगों पर उठाकर फेंक दूंगा.'`लेकिन जानते हो,
वह प्यारी लड़की, जो हमें रोटियां खिलाती है उसी की लड़कीहै, जो इस घर का
मालिक है. यह बेचारी अनाथ हो जाएगी?'`तो मालकिन को न फेंक दूं. वही तो उस
लड़की को मारती है.'`लेकिन औरत जात पर सींग चलाना मना है, यह भूले जाते
हो.'`तुम तो किसी तरह निकलने ही नहीं देते. बताओ, तुड़ाकर भाग चलें.'`हां,
यह मैं स्वीकार करता, लेकिन इतनी मोटी रस्सी टूटेगी कैसे?'`इसका एक उपाय है.
पहले रस्सी को थोड़ा-सा चबा लो. फिर एक झटके में जाती है.'रात को जब बालिका
रोटियां खिलाकर चली गई, दोनों रस्सियां चबाने लगे,पर मोटी रस्सी मुंह में
न आती थी. बेचारे बार-बार जोर लगाकर रह जाते थे.सहसा घर का द्वार खुला
और वही लड़की निकली. दोनों सिर झुकार उसकाहाथ चाटने लगे. दोनों की पूंछें
खड़ी हो गईं. उसने उनके माथे सहलाए औरबोली-खोले देती हूं. चुपके से भाग जाओ,
नहीं तो यहां लोग मार डालेंगे.आज घर में सलाह हो रही है कि इनकी नाकों में
नाथ डाल दी जाएं.उसने गरांव खोल दिया, पर दोनों चुपचाप खड़े रहे.मोती ने
अपनी भाषा में पूछा-अब चलते क्यों नहीं.हीरा ने कहा-चलें तो लेकिन कल इस
अनाथ पर आफत आएगी. सब इसी पर सन्देह करेंगे. सहसा बालिका चिल्लाई-दोनों
फूफावाले बैल भागे जा रहे हैं. ओ दादा! दादा! दोनों बैल भागे जा रहे हैं,
जल्दी दौड़ो.गया हड़बड़ाकर भीतर से निकला और बैलों को पकड़ने चला. वे दोनों
भागे. गयाने पीछा किया. और भी तेज हुए. गया ने शोर मचाया. फिर गांव के कुछ
आदमियोंको भी साथ लेने के लिए लौटा. दोनों मित्रों को भागने का मौका मिल
गया. सीधेदौड़ते चले गए. यहाँ तक कि मार्ग का ज्ञान न रहा. जिस परिचित मार्ग
से आएथे, उसका यहां पता न था. नए-नए गांव मिलने लगे. तब दोनों एक खेत के
किनारेखड़े होकर सोचने लगे, अब क्या चाहिए.हीरा ने कहा-मालूम होता है राह
भूल गए.`तुम भी बेतहाशा भागे. वहीं उसे मार गिराना था.'`उसे मार गिराते;
तो दुनिया क्या कहती? वह अपना धर्म छोड़ दे, लेकिनहम अपना धर्म क्यों
छोड़ें?'दोनों भूख से व्याकुल हो रहे थे. खेत में मटर खड़ी थी. चरने लगे,
रह-रहकर आहटले लेते थे, कोई आता तो नहीं है.जब पेट भर गया, दोनों ने आजादी का
अनुभव किया,तो मस्त होकर उछलने-कूदनेलगे. पहले दोनों ने डकार ली. फिर सींग
मिलाए और एक दूसरे को ठेलने लगे.मोती ने हीरा को कई कदम पीछे हटा दिया,
यहां तक कि वह खाई में गिर गया. तब उसे भी क्रोध आता. संभलकर उठा और फिर
मोती से मिल गया. मोती नेदेखा-खेल में झगड़ा हुआ चाहता है, तो किनारे
हट गया.अरे! यह क्या? कोई सांड डौंकता चला आ रहा है. हां, सांड़ ही है.
वह सामनेआ पहुंचा. दोनों मित्र बगलें झांक रहे हैं. सांड पूरा हाथी है.
उससे भिड़ना जानसे हाथ धोना है; लेकिन न भिड़ने पर भी जान बचती नजर नहीं
आती. इन्हीं की तरफआ भी रहा है. कितनी भयंकर सूरत है.मोती ने मूक भाषा में
कहा-बुरे फंसे. जान बचेगी? कोई उपाय सोचो.हीरा ने चिंतित स्वर में कहा-अपने
घमंड में भूला हुआ है. आरजू-विनती न सुनेगा.`भाग क्यों न चलें?'`भागना कायरता
है.'`तो फिर यहीं मरो. बंदा तो नौ-दो-ग्यारह होता है.'`और जो दौड़ाए?'`तो फिर
कोई उपाय सोचो जल्द!'`उपाय यही है कि उस पर दोनों जने एक साथ चोट करें. मैं
आगे से रगेदता हूं, तुमपीछे से रगेदो, दोहरी मार पड़ेगी, तो भाग खड़ा होगा.
मेरी ओर झपटे, तुम बगलसे उसके पेट में सींग घुसेड़ देना. जान जोखिम में है;
पर दूसरा उपाय नहीं है.'दोनों मित्र जान हथेलियों पर लेकर लपके. सांड़ को
भी संगठित शत्रुओं से लड़ने का तजुरबा न था. वह तो एक शत्रु से मल्लयुद्ध
करने का आदी था. ज्योंही हीरा पर झपटा, मोती ने पीछे से दौड़ाया. सांड़
उसकी तरफ मुड़ा, तो हीराने रगेदा. सांड़ चाहता था कि एक-एक कर के दोनों को
गिरा ले; पर ये दोनों भी उस्ताद थे. उसे वह अवसर न देते थे. एक बार सांड़
झल्लाकर हीरा का अन्त कर देने के लिए चला कि मोती ने बगल से आकर पेट में
सींग भोंक दी.सांड़ क्रोध में आकर पीछे फिरा तो हीरा ने दूसरे पहलू में
सींग चुभा दिया.आखिर बेचारा जख्मी होकर भागा और दोनों मित्रों ने दूर तक
उसका पीछा किया.यहां तक कि सांड़ बेदम होकर गिर पड़ा. तब दोनों ने उसे छोड़
दिया.दोनों मित्र विजय के नशे में झूमते चले जाते थे.
