<ठ्रन्स्लटेड् ंअटेरिअल्><ळिटेरटुरे><ंअलिक्, श्येड् आब्डुल्><अगवर्><१९९२><शहिट्य आकडेमि><णेत् ढेल्हि><२२-२७><२०५०><ंअलिक्, श्.आ.-अगवर्-ळ्ट्-औ> 

इसका कारण जानने के लिए शशंक को कोई खास परेशानी नहीं हुई.छाया सदानंद और
माया जोशी की बेटी न थी. वे नि:संतान थे. छाया गोदली गई लड़की थी. छाया का
एक संक्षिप्त इतिहास था. शशांक को वह इतिहास जानने में भी ज्यादा दिन नहीं
लगे.रिटायर होने से पहले सदानंद जोशी सियालदह स्टेशन पर एक उच्च रेल अधिकारी
थे.उन दिनों वे लोग रेलवे कॉलोनी के क्वार्टर में रहते थे.१९४१-४२ ईस्वी
में बर्मा से हज़ारों शरणार्थी आए. कुछ जापानियों के भय से और कुछ बर्मा
के दुराचारियों के भय से, भारतीय और यूरोपीय लोग प्राण बचाकर बर्मा से भाग
आए थे. उन्हीं शरणार्थियों में थी एक महिला जिसकी गोद में २-३ वर्ष का एक
बच्चा था. कन्या थी. रिफ्यूजी कैंप में ही महिला पेचिश से मर गई. उसने मरने
से पहले यह कहा था कि बच्ची उसकी अपनी बेटी नहीं है. पैदल आते समय मणिपुर के
रास्ते के किनारे बच्ची पड़ी मिली थी, जिसे वह सीने से लगाकर कष्टपूर्वक ले
आई. वह किसकी बेटी थी, इसका उसे भी पता न था.उस महिला की मृत्यु के बाद बच्ची
को सदानंद जोशी अपने घर ले आये थे ओर उसे छाया नाम दिया था.सदानंद जोशी में
कोई खास बुराई न थी, तब भी लोग दो बुराइयों की बात जानते थे. वे शराब पीते
थे और कभी-कभी ज्यादा पीकर मतवाले हो जाते थे. दूसरी बुराई थी उनकी कृपणता.
उनका पच्चीस हजार का बीमा था, प्रोविडेन्ड फंड का काफी रुपया था और बुढ़ापे
में नौकरी करके भी कुछ कमा लेते. माया और छाया भी अपने-अपने हिस्से का कुछ
खर्च निकाल ही लेती थीं. तब भी बूढ़ा-बूढ़ी को दूसरों के सामने अपनी बुरी
आर्थिक अवस्था की चर्चा करना अच्छा लगता था और दो पैसा कमाने की आशा में
अपने घर में पेइंग-गेस्ट भी रखते थे.किन्तु कृपण होने पर भी जोशी दंपति छाया
को बहुत प्यार करते थे. छाया के लिए खर्च करने में थोड़ी भी कृपणता नहीं
करते.सदानंद का घर अपना ही था. उन्होंने रेल की नौकरी के दिनों में ही उसे
खरीदा था.इस समय उसकी कीमत लाखों में होगी.माया जोशी का एक भाई कलकत्ते में
ही था. खिदिरपुर की तरफ कोई काम करता था.वह बीच-बीच में जोशी के घर में
आया करता. छाया उसे मामा कहकर पुकारती.सदानंद का कोई था या नहीं, यह कहना
कठिन है. किन्तु एक आदमी तीन-चार वर्षों पर बंबई से आया करता था. शशांक
इतना ही जानता था कि वह आदमी सदानंद का कोई आत्मीय संबंधी है. क्या है,
यह न जानता था और न जानने का कोई प्रयोजन समझता था.ऐसा कहा जा सकता है कि
जोशी परिवार में किसी प्रकार की अशांति नहीं थी.परिवार की सामान्य बोलचाल
की भाषा मराठी थी. हिन्दी और अंग्रेजी भी चलती थीएवं सभी सदस्य फर्राटे
से बंगला बोल सकते थे. शशांक भी जोशी परिवार में मराठी के अतिरिक्त अन्य
तीनों भाषाएँ व्यवहार करता..  .  .  शशांक इस तरह बोल रहा था मानों अपने
आप से बातें कर रहा हो. निरंजन उसकी बातें चुपचाप सुन रहा था, पर उसे कोई
मजा नहीं आ रहा था. संभव है कि शशांक ने छाया से ही विवाह कर लिया हो,
पर इतनी छोटी बात के लिए इतनी लंबी भूमिका का प्रयोजन निरंजन समझ नहीं
पाया. अपरा शशांक की बातों पर ध्यान दिए हुए थी और रसोईघर में सट्-पट आवाज
के अलावे अन्य कोई गड़बड़ी उसके ध्यान में बाधा नहीं डाल रही थी.शशांक
ने भी यह अनुभव किया कि बातें कुछ उबा रही हैं.अपरा उठकर रसोईघर में गई.
तेल में भूने प्याज की सुवास शशांक और निरंजन तक आई. चुल्हे के पास छोटे
मोढ़े पर बैठी अपरा मछली भून रही थी. शशांक ने उसकी ओर देखते हुए अनुभव
किया कि चूल्हे की रोशनी में अपरा का मुख आकर्षक लग रहा है. अपरा की नाक
नुकीली, दोनों कपोल पुष्ट, बाहें माँसल और सुडौल हैं. कपड़े ठीक से पहने
होने पर भी अपरा के वक्ष का एकांश दिख रहा था. अपरा के सिर पर आँचल नहीं है.
केश अल्प पुंचित और काजर-कारे. जूड़ा ढीला हो चला है जिससे अपरा सुंदर लग
रही है. शशांक को ऐसा अहसास हुआ कि मछली भूनती हुई भी अपरा इस समय कोई बात
अवश्य सोच रही है. वह यह भी समझ रही है कि शशांक उसे निहार रहा है.शशांक
ने पुकारा, "मिसेज खाउन्द."अपरा ने बैठे-बैठे मुड़कर देखा."जी, आपको ही
बुला रहा हूँ.""थोड़ा ठहरिये, मैं मछली उतार दूँ, नहीं तो जल जायेगी.""कुछ
चाहिए?" निरंजन ने पूछा."हम ड्राइंग-रूम में चले-वहीं बैठकर बातें करेंगे.
शायद मिसेज खाउन्द को बुरा लग रहा हो."अपरा उठकर आयी.शशांक ने कहा, "आपकी जान
बचाना चाहता हूँ.""मतलब?" अपरा ने कहा."मेरी बातें सुनकर आपको परेशानी नहीं
हो रही? हम ड्राइंग-रूम में जातें हैं,आप खाना बनाएँ."अपरा ने मुस्कराते
हुए कहा, " इसके बाद की बातें बड़ी गोपनीय हैं, या इन्टरेस्टिंग?""गोपनीय
तो नहीं ही हैं, मैं यह भी सही-सही नहीं कह सकता कि इन्टरेस्टिंग है या
नहीं. आपको सुनकर परेशानी हो रही है, ऐसा अनुमान करके ही मैं ड्राइंग-रूम
में जाना चाहता हूँ मिसेज खाउन्द"-अपरा ने कहा, "एक बात में मुझे आपत्ति
है."निरंजन और शशांक अपरा का मुँह देखने लगे."मेरा नाम मिसेज खाउन्द नहीं,
अपराजिता खाउन्द है. ये आपके मित्र हैं. ये मुझे अपरा कहते है, आप भी मुझे
नाम से क्यों नहीं पुकारते?""मैं आपको यदि नाम से पुकारूँ तो आप मुझे किस तरह
पुकारेंगी?" शशांक ने पुछा.दयनीय हँसी हँसते हुए निरंजन ने कहा "तुम पहले की
ही तरह हो शशांक, जरा भी बदले नहीं"-"यह शिकायत है, या प्रशंसा? इतने वर्षों
के जंजाल पार कर आने पर भी मैं पहले की तरह ही हूँ, ऐसा तुम्हारे कहने पर भी
मैं विश्वास करूँगा?"अपरा ने कहा, "कौन किसे क्या कहकर पुकारेगा, वह बाद में
व्याकरण देखकर ठीक कर लिया जायेगा. लेकिन अभी आप मुझे नाम लेकर और `तुम'
सर्वनाम से पुकारेंगे. मिसेज खाउन्द-फाउन्द मुझे पसंद नहीं."शशांक ने कहा,
"ठीक है, वैसा ही पुकारने की चेष्टा करूँगा, लेकिन निरंजन और मेरे बीच की
सभी बातों में भागीदार मत बनना.""किसी की भी बात में मुझे भागीदारी नहीं
चाहिये" अपरा ने कहा."तो अब हम ड्राइंग-रूम में चलें, "शशांक ने कहा.इस
बार अपरा ने हस्तक्षेप किया, "ऐसा नहीं होगा. छाया और आपका क्या हुआ, सो
बताकर ही जाना होगा.""कौन छाया?""अच्छा! इतनी जल्दी भूल जाने का अभिनय
करने पर कैसे चलेगा! जोशी परिवार की वह लड़की-""तो तुम मेरी बातें सुन
रही थीं?""मुझे ही सुना नहीं रहे थे क्या? वे केवल बैठे ही हैं- कुछ सुन
भी रहे हैं?""सच?" शशांक ने सप्रश्न दृष्टि से निरंजन की ओर देखा.निरंजन
ने शशांक की ओर सूनी आँखों से देखते हुए कहा, "मैं कभी-कभी आँखों से देखी
और कानों से सुनी बातें भी समझ नहीं पाता हूँ, शशांक. डाक्टर ने इसे एक
प्रकार की बीमारी बताया है."विस्मय प्रकट करते हुए शशांक ने कहा, "मैं
इतनी देर जो कुछ कहता रहा, वह तुम समझे नहीं?""निरंजन ने चिंतित होकर कहा,
"बातें समझा हूँ, किन्तु उनका अर्थ समझ नहीं पाया"-"उसका मतलब?" अपरा ने कहा,
"मैंने कहा न?" "तुम पहले तो इस तरह ऐब्सेन्ट-माइन्डेड नहीं थे! तुम मुझसे
बहुत अच्छे छात्र थे."निरंजन ने बड़ी दीनता से कहा, " मेरे छात्र रहे बहुत
दिन हुए. समय बदलता गया है और मैं भी बदल गया हूँ. इसलिए मैं कुछ बातें
समझ नहीं सकता."शशांक का जोश ठंडा हो गया.बाहर रात की रंगत कुछ मलिन हो
चली है. निरंजन की बाड़ी में लगाए घेरे के ऊपर कुहासे की पतली परत लटकती-सी
दिखलाई दे रही है. शशांक को यह कुहासा बड़ा रहस्यमय लगा.अपरा ने भी अनुभव
किया कि परिस्थिति गंभीर हो चली है. उसने कहा, " आप लोग ड्राइंग-रूम में
जाइये और वहीं बातचीत कीजिए. मैं खाने की व्यवस्था करती हूँ.""अभी? पेट में
थोड़ी भी जगह नहीं है. ग्यारह बजे से पहले रात का भोजन करने का मेरा अभ्यास
नहीं है."अपरा और शशांक की बातचीत की ओर ध्यान देते हुए निरंजन ने कहा,
"मैं समझ नहीं पाया कि तुम जोशी के घर में क्यों रहने गए"-"तुम वही सोच रहे
हो?""मेरे ख्याल से तो पिता अपनी दूसरी संतानों की तरह ही तुम्हें भी प्यार
करते थे, तब भी तुम बचपन से ही पिता को पसंद नहीं करते थे. उनका विरोध करते
थे, ऐसा क्यों? लौ पढ़ने के लिये कलकत्ता जाकर भी तुमने पिता से खर्च नहीं
लिया क्यों?"निरंजन के प्रश्न से शशांक कुछ चिंतित हो चला. धीरे-धीरे शशांक
ने कहा, "मैं भी कभी-कभी सोचता हूँ कि मैं पिता को क्यों पसंद नहीं कर पाता
था. संभव है कि मंत्री-संत्री जैसे लोगों के प्रति मेरे मन में सहज विद्वेष
रहा हो, अथवा मैं बचपन से ही आत्मकेंद्रित और आत्मचेतन रहा होऊँ. शायद मेरे
मन में बचपन से ही यह आकांक्षा रही हो कि अपने निजी व्यक्तित्व की उपलब्धि
करूँ- या दूसरे कारण भी हो सकते हैं.""ऐसा तो नहीं है कि पिताजी के बड़े
आदमी होने के कारण तुम "इनफीरियोरिटी कंप्लेक्स' के शिकार हो गये थे?""मुझे
तो सुपिरियोरिटी कंप्लेक्स की ही संभावना लगती है.""मेरे विचार से तुममें
मूलत: हीनता ग्रंथि थी, इसलिए तुम पिता का ऊँचा पद सहन नहीं कर पाते थे. और
इसी कारण तुम होस्टल-वोस्टल में न रहकर जोशी परिवार के पेइंग-गेस्ट बनकर रहे
थे."अपरा ने कहा, "फिर `कॉम्प्लेकस' की बात टपक पड़ी! इनको हर किसी में एक ही
कॉम्प्लेक्स दिखलाई पड़ता है. निरंजन ने कहा, "कॉम्प्लेक्स सब में है. मुझमें
भी और तुममें भी. अच्छा छोड़ो, हम ड्राइंग-रूम में चलें-"अपरा ने पूछा,
"तुम लोग विश्वास करो, मुझे बहुत दिनों से बातचीत का ऐसा अवसर नहीं मिला है.
निरंजन से मिलकर मुझे बहुत सी बातें याद आ रही हैं, बहुत सी बातें कहने का
मन हो रहा है. व्यवसाय के चक्कर में घूमते-घूमते व्यक्तिगत और घरेलू बातें
करना ही भूल-सा गया हूँ. शायद इसी कारण से मेरी बातें तुम लोगों को विचित्र
जैसी लगती हैं."ऐसा कहते हुए शशांक और निरंजन उठ खड़े हुए और ड्राइंग-रूम
में आए. अपरा भी साथ-साथ आई और उसने कम पावर की नीली बत्ती जलाकर ज्यादा
रोशनीवाली बत्ती बुझा दी. ऐसी मद्धिम नीली रोशनी और बाहर हल्के कुहासे से
ढँकी हुई रात में दो मित्रों को मन की बातें करके बहुत अच्छा लगेगा.अपरा
अंदर गई और उसने नौकर से दो एक बात कहीं उसके बाद वह भी ड्राइंग-रूम में
आई और एक कोने में पड़ी बेंत की नीची कुर्सी पर बैठ गई. तब तक शशांक और
निरंजन चुपचाप ही बैठे थे, मानों कमरे की नीरवता को आत्सात् करने का प्रयास
कर रहे हों.बाहर के बरामदे से ड्राइंग-रूम की मंद रोशनी में आने पर शशांक
कुछ शांत, संयत और आत्मलीन हो गया. धीरे-धीरे शशांक ने अपनी कहानी आरंभ की,
"तुम तो जानते ही हो निरंजन, कुछ भी करने के समय मैं बहुत सोच-विचार नहीं
करता. करने की इच्छा होते ही मैं कर डालता हूँ. यह भी किसी ग्रंथि के कारण
है, मैं कह नहीं सकता. पिता से रुपया-पैसा न लेकर कोई लाभ नहीं हुआ, मैं
यह समझता था, किन्तु मैंने कभी भी किसी पर आश्रित रहना पसंद न किया. इस
कारण बहुतेरे लोग मुझे जिद्दी भी समझते हैं. इसके फलस्वरूप मुझे कभी-कभी
कितना अपमानित होना पड़ा था, उसकी कहानी सुनकर शायद तुम लोग भी मुझे मूर्ख
ही समझोगे.""कुछ लोग अपने अहं के प्रति बहुत सतर्क रहते हैं. इसीलिए उनका
मुसीबत में पड़ना स्वाभाविक है", निरंजन ने कहा.शशांक ने धीरे-धीरे मंद,
किन्तु गंभीर स्वर में कहना आरंभ किया, "मैं कलकत्ते में यथावश्यक उपार्जन
नहीं कर पाता था. अधिक उपार्जन के लिए मैं ज्यादा श्रम करने के लिए तैयार
न था. खाने-रहने लायक उपार्जन था, किन्तु जूता-मोजा, कपड़े-लत्ते के लिए
रुपये का अभाव रहता. कभी-कभी मेरे पास मात्र दो जोड़े कपड़े धोबी को देने की
हालत में एक जोड़ा कपड़ा ही दो-तीन दिन पहनना पड़ता. कपड़ा फटता भी जल्दी और
धोबी को पैसा भी देना पड़ता. ऐसे समय में छाया मेरे अनजाने ही मेरे कपड़े धो
डालती और इस्त्री करके रख देती थी. किसी की दया माँगने की अपेक्षा, मैं भीख
माँगना बेहतर मानता हूँ. किन्तु छाया के इन कार्यों का विरोध करने पर भी,
मैं बाधा नहीं दे पाता था. जीवन में कभी भी, किसी भी प्रकार की, किसी के
प्रति अनुभव न की गई एक दुर्बलता छाया के लिए अनुभव करता था."
