<औङ्ङिचिअल् अन्ड् ंएडिअ ळन्गुअगेस्><ळेगिस्लटिवे> <आनोन्><ऊ.फ्. ळेगिस्. आस्स्. ढेब्. ४ट्ह् शेस्स्. ९०><१९९०><ऊ.फ्. घोव्ट्.><ळुच्क्नोत्><४ टो ९><२७००><आनोन् - ऊ.फ्. ळेगिस् आस्स्. डेब्. ४ट्ह् शेस्स्. ९०>

पिछले दिनों जब वह संसदीय राजनीति में नहीं थे तो भी देश के एक महान
स्टेटसमैन तथा एक श्रेष्ठ नीतिमान एवं अनुभवी वयोवृद्ध राजनीतिक के रूप
में उनकी सलाह सभी दलों के लोग मानते थे. वह मुक्त रूप से सभी दलों को
राजनीतिक सलाह दिया करते थे. एक बड़े राजपुरूष का मान और सम्मान उन्हें दिल्ली में मिला था. उन्होंने साहित्य की बड़ी सेवा की है और अनेक
पुस्तकें लिखीं है. साहित्य सेवा के लिये उनको अनेक प्रतिष्ठित साहित्यक
पुरस्कार प्राप्त हुए थे. अपने राजनीतिक जीवन में सात दशकों में उन्होंने
हमारे राष्ट्रीय जीवन के जो अध्यायों के निर्माण में उन्होंने जिस प्रकार
योगदान किया है वह चिरस्मरणीय रहेगा और हम उसके लिये उन्हे सदैव याद
रखेंगे. श्रीमन्, इन शब्दों के साथ श्रद्धेय, पितृतुल्य पंडित कमलापति
त्रिपाठी को मैं अपनी ओर से तथा अपने दल की ओर से श्रध्दांजलि अर्पित
करता हूं. कांग्रेस की उन्होंने जीवन पर्यन्त सेवा की. कितने दबाव पड़े,
कितने प्रलोभन दिये गये लेकिन वह कांग्रेस के आजीवन अडिग सिपाही बने रहे.
उन्होंने गांधी और नेहरू के कांग्रेस दल की मर्यादा बनाये रखी. उन्होंने
दुख तथा कभी-कभी अपमान झेलकर भी एक दलगत अनुशासन बनाये रखा. एक ऐसे दल की ओर से दल केक महान नेता को, कांग्रेस के कार्यवाहक सभापति, प्रदेश
कांग्रेस के अध्यक्ष, विधान मंडल दल के नेता, अनुकरणीय, समर्पित
राजनीतिज्ञ के प्रति मैं अपनी ओर से तथा अपने दल की ओर से
विनम्र-~हार्दिक श्रध्दांजलि अर्पित करता हूं.
श्री कल्यान सिंह--
अध्यक्ष महोदय, देश की आजादी की लड़ाई में जिस पीढ़ी ने अपना सक्रिय
योगदान दिया, उस पीढ़ी के मूर्धन्य नेता स्वर्गीय पंडित कमलापति त्रिपाठी
थे. वे सर्वतोन्मुखी प्रतिभा के धनी थे. वे उच्चकोटि के पत्रकार और
साहित्यकार थे. वे मौलिक चिंतक, विचारक तथा बहुत प्रखर वक्ता थे. उनकी
वाणी में ओज था और जो कुछ उनके विचार थे उन विचारों को रखने की उनमें
बड़ी क्षमता थी. ऐसे अवसर भी आये जब अपने दल के नेता की कुछ बातों को
उन्होंने समय-~समय पर नापसंद किया तो उसका विरोध करने का भी साहस किया और यही दिशाबोध कराने के लिये उन्होंने पत्र लिखे. मैं समझता हूं कि वह पत्र
इतिहास की धरोहर बने रहेंगे. उनके उठ जाने से जो एक रिक्तता उत्पन्न
हुई है, उसकी पूर्ति होनी असम्भव है. मैं ऐसा मानता हूं. कि वह केवल
कांग्रेस दल के ही नेता नहीं थे. वह इस प्रदेश के नेता तो थे ही और यदि
यह कहा जाय कि वह देश के नेता थे, तो कोई अतिश्योइत नहीं होगी. उनके
उठ जाने से हम सब बहुत दुखी हैं. लोक तंत्र में विचारों में मतभेद होना
अस्वाभाविक बात नहीं होती, पंडित कमलापति त्रिपाठी जी की कुछ बातें ऐसी
थीं, जिनके साथ मेरा और मेरे दल का मतभेद था, तो भी वे अपने विचारों के धनी थे, हम अपने विचारों के धनी हैं, उनके प्रति हमारी बहुत बड़ी श्रद्धा है. आज के अवसर पर ऐसा कोई वाक्य शोक-संवेदना व्यक्त करते समय उत्तेजना में नहीं बोलना चाहिए, जो गम्भीर वातावरण को हल्का-फुल्का कर दे. मुझे दु:ख है कि यहां पर शोक-संवेदना के अवसर पर कुछ चुनौती भरी बातें कही गयीं, इसका अवसर आज नहीं है, यह मौका कल आयेगा. लेकिन आज हमें बड़ी गम्भीरता के साथ श्रद्धांजलि अर्पित करना हैं.
(व्यवधान)
मैं किसी शोर-शराबे का भी औचित्य सिद्ध नहीं कर रहा हूं. मान्यवर, इन
शब्दों के साथ मैं अपनी ओर से, अपने दल की ओर से आदरणीय स्वर्गीय पण्डित कमलापति त्रिपाठी के प्रति श्रद्धांजलि अर्पित करता हूं और आपसे प्रार्थना करता हूं कि हमारी तथा हमारे दल की यह शोक-संवेदनायें उनके शोकाकुल परिवार तक पहुंचाने की कृपा करे. एक बात और कहना चाहता हूं. मान्यवर, जब मैने यह सूची देखी, इसमें स्वर्गीय पंडित श्री नारायण चतुर्वेदी जी का नाम नहीं है, आज उनका नाम सूची में होना चाहिए. यह हिन्दी प्रदेश है. उन्होंने हिन्दी भाषा की गरिमा को बढ़ाने के लिए बड़ा योगदान दिया था, न मालूम किस कारण से उनका नाम छूट गया है. उसी प्रकार से डा. राम कुमार वर्मा जी, जो हिन्दी के प्रख्यात लेखक थे, उनका भी नाम इस
सूची में नहीं है. उनको भी श्रद्धांजलि अर्पित करनी चाहिए थी. इसी के
साथ-साथ जैसा मैंने आज प्रात: ही लिखित दिया था, उसमें गत ३० अक्टूबर और २ नवम्बर को अयोध्या में जो राम भक्त कार सेवक शहीद हुए हैं, उनका नाम
भी इस सूची में होना चाहिए. (व्यवधान) इन बलिदानी राम भक्त कार सेवकों
के प्रति यह सदन अपना प्रस्ताव पारित करके श्रद्धांजलि अर्पित करे. मैं
अपनी ओर से और अपने दल की ओर से अयोध्या में शहीद हुए राम भक्तों के प्रति सादर श्रद्धांजलि अर्पित करता हूं.
(व्यवधान)
श्री शारदानन्द अंचल-
मान्यवर, इसको कार्यवाही से निकाला जाय.
(कई माननीय सदस्यों के एक साथ खड़े होने पर व्यवधान)
श्री अध्यक्ष-
आप बैठ जाइये.
श्री कल्यान सिंह-
मान्यवर, आपने जो व्यवस्था दी थी कि जो आज हमें नोटिस आपने दिया है, उस पर नेता सदन और नेता विरोधी दल की सहमति नहीं हो पाई, इसलिए उसे नहीं
लिया गया. मैं केवल यह बात करना चाहता हूं, जब माननीय नारायण दत्त तिवारी, मुख्य मंत्री थे और माननीय मुलायम सिंह यादव प्रति पक्ष के नेता
थे, तब `अमर उजाला' के पत्रकार स्वर्गीय डोरी लाल के निधन पर माननीय राजेन्द्र कुमार गुप्ता जी ने श्रद्धांजलि अर्पित करने का प्रस्ताव रखा,
जिसकी पहले से कोई सूचना नहीं थी, उनके अनुरोध को तत्काल माननीय नाराय दत्त तिवारी जी ने और माननीय मुलायम सिंह यादव जी ने स्वीकार कर लिया था और स्वर्गीय डोरी लाल जी को श्रद्धांजलि अर्पित की गयी थी.
श्री राम चन्द्र बख्श सिंह-
माननीय अध्यक्ष जी, परम आदरणीय पंडित कमलापति त्रिपाठी जी के निधन से मुझे और मेरे दल के सभी सदस्यों को हार्दिक दुख है. उनके बारे में जो विचार माननीय नेता सदन और माननीय नेता विरोधी दल तथा माननीय कल्यान सिंह जी नेता भा. ज. पा. ने व्यक्त किए हैं उनसे मैं अपने और अपने दल को सम्बद्ध करता हूं. मान्यवर, पंडित कमला पति त्रिपाठी जी ने निर्विवाद रूप से देश के जाने-माने स्वतंत्रता संग्राम सेनानी, कुशल प्रशासक, मंत्री, मुख्यमंत्री और केन्द्रीय मंत्री के रूप में सदैव इस देश की एकता के लिए, विकास के लिए, अखण्डता की रक्षा के लिए कार्य किया और उन्हें न केवल उत्तर प्रदेश बल्कि पूरा देश सदैव याद रखेगा. मान्यवर, आज जो देश के सामने तनाव की स्थिति है जिस प्रकार पूरा देश बुरी तरह से झुलस रहा है
ऐसे में पंडित जी के निधन से हम दुखी है. पंडित जी एक प्रेरणा के श्रोत
थे और वह आगे भी प्रेरणा के श्रोत रहेंगे. पंडित जी ने अपने जीवन के शुरू
से अन्त तक देश की एकता अखण्डता तथा स्वतन्त्रता की जो रक्षा की है उसके
लिए सारा देश और हम सब ऋणी रहेंगे. इन्हीं शब्दों के साथ मैं अपने और
अपने दल की ओर से उन्हें श्रद्धांजलि अर्पित करता हूं.
मान्यवर, एक अनुरोध है, निधन के निदेशों के समय हम लोगों को सभी माननीय सदस्यों को सदन की कुछ परम्पराएं बनाए रखनी चाहिए. राजनीति के लिए अवसर आगे और आयेंगे लेकिन जब श्रद्धांजलि अर्पित करते हैं तो उसे हल्केपन से इसे नहीं लेना चाहिए. जो दलों के बड़े व्यइत है वह हल्केपन से राजनीतिक ढंग की बात करते हैं. इससे प्रदेश की जनता और देश की जनता हमको माफ नहीं करेगी. हम लोगों में मतभेद रहे हैं, हम लोग लड़ेगें लेकिन श्रद्धांजलि अर्पित करते समय शांति का माहौल रहना चाहिए यही हमारा अनुरोध है.
श्री राज किशोर सिंह-
माननीय अध्यक्ष महोदय, पंडित कमला पति त्रिपाठी हम लोगों के बीच नहीं
रहे, वह काशी के गौरव माने जाते थे. वह बहुत प्रतिभावान व्यइतत्व के
पुरूष थे और उन्होंने काशी में बहुत से कार्य किये हैं जिसकी प्रशंसा
करना शब्दों में मुश्किल है. पंडित जी स्पष्ट वक्ता थे और उन्होंने
पत्रकारिता के क्षेत्र में बहुत बड़ी ख्याति प्राप्त की थी, उन्होंने कई
ग्रन्थ भी लिखे. पंडित जी कांग्रेस के एक समर्पित नेता थे और शुरू से
लेकर अन्त तक इधर उधर नहीं झांका. जब कांग्रेस में बहुत बड़ा संकट आया था
ऐसे वक्त इंडीकेट सिंडीकेट का संगठन हुआ उस वक्त पंडित कमला पति त्रिपाठी जी ने ताल ठोककर इंदिरा जी का साथ दिया और अन्त तक वह कांग्रेस से जुड़े रहे.
मान्यवर, पंडित पति त्रिपाठी बहुत ही ईश्वर भक्त थे लेकिन धर्मान्धता
नाम की चीज उनके अन्दर नहीं थी. कांग्रेस में वह पहले व्यइत थे
जिन्होंने राम जन्म भूमि और बाबरी मइजद के सवाल पर स्पष्ट रूप से कहा
था कि अगर मइजद गिरायी गयी तो इससे देश की एकता और अखण्डता को बहुत
नुकसान पहुंचेगा. मइजद अगर गिरायी गयी और उस पर फावड़ा अगर चला तो
पहला फावड़ा हमारे गर्दन पर चलेगा. इस तरह का बयान कांग्रेस के अन्दर और
किसी व्यक्ति ने नहीं दिया था और आज ऐसी घड़ी है जब देश की एकता और अखण्डता के लिए खतरा पैदा हो गया है और साम्प्रदायिक शइतयां सिर उठा
रही है. उनके सामने देश का महत्व नहीं है बल्कि वह एक सीमित दायरे से सोच रहे हैं जो देश के लिए बहुत ही नुकसानदेह साबित होने वाला है. मान्यवर,
पंडित जी एक स्वतंत्रता संग्राम सेनानी थे लगातार उन्होंने आजादी की
लड़ाई में हिस्सा लिया और जीवन पर्यन्त इस देश के हित के लिये, देश के
फायदे के लिये संघर्ष करते रहे. वे इस सदन के लगातार सदस्य रहे. मंत्री
रहे. केन्द्र में भी मंत्री रहे. जब वह रेल मंत्री रहे, तब उनके जमाने
में रेलों का काफी विस्तार हुआ. कई रेले चलाई गयीं. उन्होंने कई स्टेशनों
का सौन्दर्यीकरण किया, जिसको आज भी जनता याद करती है. मान्यवर, इन शब्दों
के साथ मैं अपनी ओर से, अपने दल की ओर से मा. पंडित जी को श्रद्धांजलि
अर्पित करता हूं और आपसे यह निवेदन करता हूं कि हमारी और हमारे दल की
संवेदनाएं उनके शोक संतप्त परिवार को भेजने की कृपा करे.
श्री शेख मोहम्मद सुलेमान-
मा. अध्यक्ष जी, मा. नेता सदन, मा. नेता विरोधी दल और मेरे बुजुर्ग
नारायण दत्त तिवारी जी, मा. नेता विरोधी दल भारतीय जनता पार्टी मा.
कल्याण सिंह जी, रामचन्द्र बख्श सिंह जी, राजकिशोर सिंह जी, मुझे बहुत
दु:ख है कि हमारे बुजुर्ग पंडित कमलापति त्रिपाठी जी आज हमारे बीच में
नहीं रहे. इस मुल्क को आजाद कराने में उनकी बड़ी अहम भूमिका रही. एक और
खास बात मैं यह कहना चाहता हूं कि मेरे स्वर्गीय वालिद (शेख उल्चा बख्श)
जो इस सदन के सदस्य रहे, उनके साथी रहे. इससे मुझे पंडित कमलापति
त्रिपाठी जी से प्रेरणा मिलती रही और मैं उनकी प्रेरणा पर चलता रहा. वह
आखिरी समय में जबकि चारपाई पर रहे, बीमार रहे, इस देश की एकता और अखण्त को बनाए रखने के लिये भारत के सभी लोगों से अपनी अपील करते रहे. उन्होंने
भाईचारे की अपील की. पंजाब का मसला हो, कश्मीर का मसला हो और चाहे
फैजाबाद में बाबरी मइजद और जन्मभूमि का मसला रहा हो, उन्होंने आखिरी
समय तक कहा कि यह तो कोर्ट का फैसला मान लो या आपस में बैठकर तय कर लो.
वह हमारे बीच में नहीं रहे, इसका मुझे दु:ख है. मैं उनको श्रद्धांजलि
अर्पित करता हूं और मां अध्यक्ष जी से निवेदन करता हूं कि उनके परिवार को
मेरी और मेरे दल की ओर से शोक संवेदनाएं भेज दें.
*कुंवर रेवती रमण सिंह-
मान्यवर, मा. स्वर्गीय कमलापति त्रिपाठी जी देश के उन नेताओं में से थे
जिन्होंने इस देश की आजादी की लड़ाई में बहुत ही प्रमुख भूमिका अदा की और
मान्यवर, उसी के साथ-साथ उन्होंने अपना जीवन पत्रकारिता से शुरू किया.
काशी से उन्होंने अपनी पत्रकारिता शुरू की और सारे प्रदेश और देश में
पत्रकारिता में उनका एक अहम स्थान रहा. मान्यवर, इसी के साथ-साथ पंडित जी में कई गुणों का समावेश था. वे साहित्यकार थे और उनकी रचनाएं आज हिन्दी
जगत में अपना प्रमुख स्थान रखती है. मान्यवर, पंडित जी शुरू में इस
प्रदेश के पार्लियामेन्टरी सेक्रेटरी बने और फिर डा. सम्पूर्णानन्द जी के
मंत्रिमंडल में उनका एक प्रमुख स्थान रहा. वे शिक्षा मंत्री और गृह
मंत्री के रूप में रहे और फिर मान्यवर, वे इस प्रदेश के मुख्य मंत्री भी
बने. इस प्रदेश के मुख्यमंत्री के अलावा भारत सरकार में भी रहे. खास तौर
से रेल मंत्रालय में उनके काम को आज भी लोग याद करते हैं.
मान्यवर, पंडित जी के न रहने से आज एक रिक्तता आयी है. संसदीय प्रणाली
में जो पार्टियों में एक दर्शन था एक आदर्श था वह धीरे-धीरे लुप्त होता
जा रहा है. मान्यवर, मुझे याद है कि जब कांग्रेस पार्टी में पहली बार
विभाजन हुआ, पंडित जी उन नेताओं में थे जो मूल पार्टी के साथ रहे,
उन्होंने कभी मूल पार्टी को छोड़ा नहीं. बाद में वर्किंग प्रेसीडेंट के
रूप में कांग्रेस पार्टी में विद्यमान थे. उनके कुछ वैचारिक मतभेद हुए
और उन्होंने पत्र तो जरूर लिखा और अपना मतभेद भी मुद्दों पर प्रकट किया
लेकिन मान्यवर उन्होंने पार्टी छोड़ी नहीं. एक ऐसा उनका आदर्श था जो
जीवनपर्यन्त उन्होंने उस व्रत को कायम रखा. मान्यवर, ऐसे महान नेता के
प्रति मैं अपनी ओर से उनके शोक संतप्त परिवार तक अपनी संवेदना आपके द्वारा भेजना चाहता हूं जनता दल और मेरी ओर से संवेदनायें उनके शोक संतप्त परिवार तक भेजने की कृपा करें.
(श्री अध्यक्ष द्वारा श्री राम स्वरूप वर्मा का नाम पुकारा गया परन्तु
वे सदन में उपस्थित नहीं थे)
श्री अध्यक्ष-
पंडित कमलापति त्रिपाठी का निधन दिनांक ८ अक्टूबर, १९९० को प्रात: १ बजकर
३० मिनट पर हो गया. वह लगभग ८५ वर्ष के थे. पंडित कमलापति त्रिपाठी का
जन्म सन् १९०५ में जनपद वराणसी में हुआ था. पंडित जी ने काशी विद्यापीठ
वाराणसी से शास्त्री की उपाधि प्राप्त की थी. वे सर्वप्रथम सन् १९३७ में
सामान्य निर्वाचन में निर्वाचन क्षेत्र बनारस पूर्व जनपद वाराणसी से
कांग्रेस के टिकट पर उत्तर प्रदेश विधान सभा के सदस्य निर्वाचित हुए
तत्पश्चात् वे सन् १९४६, १९५२, १९५७, १९६२, १९६७ तथा १९६९ के सामान्य
निर्वाचनों में भी उत्तर प्रदेश विधान सभा के सदस्य निर्वाचित होते रहे.
वे लोक सभा और राज्य सभा के भी सदस्य रहे. पंडित कमलापति त्रिपाठी
कांग्रेस के अग्रणी नेता थे. श्री त्रिपाठी संविधान सभा के भी सदस्य रहे.
वे उत्तर प्रदेश मंत्रिमंडल में सन् १९५२ से १९६७ तक मंत्री तत्पश्चात
१९६९ में उप मुख्य मंत्री एवं अप्रैल १९७१ से जून १९७३ तक उत्तर प्रदेश
के मुख्य मंत्री रहे.
पंडित जी केन्द्र में भी परिवहन मंत्री एवं रेलमंत्री के पद पर आसीन रहे.
३० मार्च, १९७७ से ७ जनवरी, १९८० तक वे राज्य सभा में नेता विरोधी दल भी
रहे. पंडित जी उत्तर प्रदेश कांग्रेस कमेटी के अध्यक्ष तथा अखिल भारतीय
कांग्रेस (आई) के कार्यवाहक अध्यक्ष भी रहे. पंडित कमलापति त्रिपाठी महान
स्वतंत्रता संग्राम सेनानी थे तथा सन् १९२१ के असहयोग आन्दोलन में भाग
लिया था साथ ही वे एक जाने-माने पत्रकार भी थे. हिन्दी तथा संस्कृत के
विद्वान व ग्रन्थकार थे. उन्हें गांधी दर्शन से सम्बद्ध पुस्तक पर
मंगला प्रसाद पारितोषिक पुरस्कार प्रदान किया गया था.
विधान सभा में दिसम्बर, १९८७ में जब विधान सभा की स्वर्ण जयन्ती मनायी
गयी तो पंडित कमलापति त्रिपाठी जी को भी आमंत्रित किया गया था उनका
सम्मान भी उनको सुपुर्द किया गया था. पंडित कमलापति त्रिपाठी जी हमारे
देश की अद्भुत प्रतिभा थे. आप सबको अच्छी तरह से मालूम है कि उन्हें
हमारे देश से कितना प्यार था. देश भावना के अन्तर्गत जो भी कार्य किया
उससे परिलक्षित होता है कि उनका प्यार इस देश की माटी से बहुत जुड़ा हुआ
था. रेल मंत्री के नाते उन्होंने जितनी रेलें चलवायीं उन रेलों का नाम
नदियों के नाम पर भी रखा जैसे गोमती एक्स., गंगा जमुना एक्स., काशी
विश्वनाथ एक्स. व गंगा कावेरी आदि-आदि उनके नाम रखे. सबसे बड़ी बात
हमारे सबके लिये है कि उत्तर प्रदेश विधान सभा में उनका बहुत योगदान रहा
हमें इस बात का गर्व है. मेरी भी थोड़ी बहुत जानकारी इस विधान सभा से
जुड़ी हुई है, उनका अद्भुत व्यइतत्व था. संसदीय शब्दो का प्रयोग शांत
भाव से वह तर्क प्रस्तुत करने के लिये बराबर करते थे. मुझे आशा है कि आज
की पीढ़ी और आगे आने वाली पीढ़ी उनकी बातों से सबक लेगी. आज हमारे दल के
विभिन्न नेताओं ने जो विचार व्यक्त किये हैं और जो अपनी संवेदनाओं के
भाव व्यक्त करने के लिए उनके परिवार तक पहुंचाने के लिए कहा है, मैं उसके
अनुरूप आप सब के विचारों को उनके परिवारों को भेज दूंगा. वह आपसे निवेदन
है कि कृपया दो मिनट के लिए खड़े होकर मौन धारण करें.
(सदन में दिवंगत आत्मा की शांति के लिये सभी मा. सदस्य दो मिनट मौन खड़े
हुए.)
विधान सभा के भूतपूर्व सदस्य श्री मलखान सिंह, श्री राम जियावन, श्री
दौलत लाल, श्री यशपाल सिंह, श्री देवेन्द्र बहादुर सिंह, श्री अम्बा
प्रसाद वर्मा, श्री काशी प्रसाद पाण्डेय, श्री मोहम्मद अमीन अंसारी, श्री
मुल्की राज, श्री रघुनाथ राम, श्री कामता प्रसाद विद्यार्थी, श्री वंश
गोपाल चौबे, श्री मथुरा प्रसाद पाण्डेय, चौधरी दाताराम, श्री राव
मुश्ताक, श्री आत्माराम पाण्डेय, श्री जगन प्रसाद रावत,
चौधरी मुल्तान सिंह तथा श्री राम चरन गंगवार के निधन पर शोकोद्गार
*मुख्य मंत्री (श्री मुलायम सिंह यादव)-
अध्यक्ष महोदय, इस सदन के १९ वर्तमान तथा भूतपूर्व सदस्य, जिन्होंने इस
सदन की कार्यवाही में हिस्सा लेकर प्रदेश की जनता की सेवा की उनकी दुखद
मृत्यु की सूचना देते हुए हमें बहुत अफसोस है. ये १९ व्यइत है--स्व.
श्री मलखान सिंह, जालौन, स्व. श्रीराम जियावन, सुल्तानपुर, स्व. श्री
दौलत लाल, आजमगढ़, स्व. श्री यशपाल सिंह, बुलन्दशहर, स्व. श्री देवेन्द्र
बहादुर सिंह, कानपुर, स्व. श्री अम्बा प्रसाद वर्मा, बरेली, स्व. श्री
काशी प्रसाद पाण्डेय, सुल्तानपुर, स्व. श्री मोहम्मद अमीन अन्सारी,
इलाहाबाद, स्व. श्री मुल्की राज, सहारनपुर, स्व. श्री रघुनाथ राम, बलिया,
स्व. श्री कामता प्रसाद विद्यार्थी, वाराणसी, स्व. श्री बंश गोपाल चौबे,
फर्रूखाबाद, स्व. श्री मथुरा प्रसाद पाण्डेय, सिद्धार्थनगर, स्व. श्री
दाता राम, सहारनपुर, स्व. श्री राम मुश्ताक, सहारनपुर, स्व. श्री आत्मा
राम पाण्डेय, गाजीपुर, स्व. श्री जगन प्रसाद रावत, आगरा, स्व. चौधरी
मुलतान सिंह, फिरोजाबाद, स्व. श्री राम चरन लाल गंगवार, बरेली.
अध्यक्ष महोदय, जो आपके सामने १९ नाम हमने पढ़े हैं उन्होंने सदन में रह
करके और सदन के बाहर राजनीतिक जीवन और सामाजिक जीवन में समाजवाद र समा
के शोषण के खिलाफ लड़ाई लड़ी. उनमें बहुत से नेतागण, जैसे-स्व. श्री
मुल्कीराज, स्व. चौधरी मुलतान सिंह और अन्य कई स्वर्गीय सदस्य हैं, जिनके
साथ हमने समाजवाद लाने के लिए, गरीबी मिटाने के लिए, शोषण मिटाने के लिए काम किया है. कुछ मा. सदस्य ऐसे भी है जिन्होंने शिक्षा के प्रसार और
प्रचार के लिए बहुत बड़ा काम किया है. मान्यवर, कई ऐसे सदस्य हैं
जिन्होंने आजादी की लड़ाई में भी विशेष योगदान दिया. ऐसे महान नेता,
जिन्होंने सदन में रहकर के प्रदेश की सेवा की, उनके निधन से हमें दिख है.
आपसे प्रार्थना है कि हमारे दल और सदन की ओर से हमारी संवेदनाएं और भावनाएं उनके परिवार तक पहुंचाने की कृपा करें.
नेता विरोधी दल (श्री नारायण दत्त तिवारी)-
श्रीमन्, जिन १९ विभूतियों के निधन के संबंध में माननीय नेता सदन ने अभी
अपने विचार व्यक्त किए हैं, मैं उनसे अपने को संबद्ध करता हूं. श्रीमन्
श्री जगन प्रसाद रावत एक ऐसे महान व्यइत और प्रदेश के जाने माने नेता
थे, जिन्होंने सन् १९२१ से आजादी की लड़ाई में भाग लेकर और उसके बाद तक स्वतंत्रता के आन्दोलन में अग्रणी योगदान दिया, हमारे देश और प्रदेश को.
श्री जगन प्रसाद रावत जी ने हमारे प्रदेश में पंत मंत्रिमंडल में सभा
सचिव के रूप में तथा बाद में सार्वजनिक निर्माण मंत्री के रूप में बड़ा
योगदान दिया. जो पी. आर. डी. प्रादेशिक विकास दल कहलाता है, जो प्रान्तीय
रक्षकदल भी कहलाता है, यह उनके नेतृत्व में ही गठित हुआ था. आज भी वह प्रादेशिक विकास दल हमारे प्रदेश में मुख्य रूप से भाग ले रहा है और
विकास से जुड़े संगठनों की पंइत में आगे खड़ा है. आगरा और पइचमी
उत्तर प्रदेश के जन जीवन में वह विशेष रूप से आजीवन प्रेरणा के श्रोत
रहे. अपनी रूग्णावस्था में भी वह आगरा नगर में और जिले में तथा अन्य
जनपदों के विकास के लिए निरन्तर पूरी तरह जागरूक रहे. वहां की हर प्रमुख
सभा में, हर सार्वजनिक कार्य में हमने उनको हर जगह पाया.
श्रीमन् श्री मोहम्मद अमीन अन्सारी इस राज्य में मंत्रिमंडल के सदस्य
रहे. बुनकर भाईयों के उत्थान के लिए निर्मित हैण्डलूम कारपोरेशन की
स्थापना में उनका बड़ा योगदान रहा, वह राज्य सभा के सदस्य भी रहे. उनका देहावसान ऐसे समय हुआ, जब वह हज यात्रा के लिए मक्का-मदीना जा रहे थे, आज
हम श्री मोहम्मद अमीन अन्सारी के प्रति अपनी हार्दिकतम श्रद्धांजलि
अर्पित करते हैं. मेरा आपसे निवेदन है कि उनके शोक संतप्त परिवार तक
हमारी श्रद्धांजलि पहुंचा दें.
श्रीमन् चौधरी मुल्तान सिंह जी एक प्रख्यात समाजसेवी नेता हमारे प्रदेश
के थे. वह चार बार विधान सभा के सदस्य रहे. वह टुण्डला टाउन एरिया के चेयरमैन रहे और प्राक्लन समिति से लेकर सिंचाई बोर्ड तक अनेक समितियों
तथा संस्थाओं के वह सदस्य रहे. चौधरी मुल्तान सिंह जी का व्यइतत्व तथा
उनकी सामाजिक सेवा सदैव चिरस्मरणीय रहेगी. इसी प्रकार श्री मथुरा पाण्डेय
जी की पुर्वान्चल में एक प्रख्यात स्वतंत्रता संग्राम सेनानी के रूप में
बड़ी ख्याति रही. स्वतं-~त्रता आन्दोलन के दौरान ३ वर्ष तक लगातार वह
बन्दी रहे. बाद में वह चार बार विधान सभा के तथा ३ बार विधान परिषद के
सदस्य रहे. सिद्धार्थनगर जनपद के निर्माण में उनका बड़ा योगदान रहा. इस
सदन के हमारे वरिष्ठ सदस्यों के मन में श्री मथुरा प्रसाद पाण्डेय जी के
व्यइतत्व की स्मृति भली भांति अंकित हैं.
श्री देवेन्द्र बहादुर सिंह क्रान्तिकारी स्वभाव के व्यइत थे. उनके
निधन से न केवल कानपुर नगर तथा कानपुर देहात बल्कि पूरे प्रदेश के जनजीवन
को भारी क्षति पहुंची है. चन्देल साहब समाजवादी विचारधारा के एक सच्चे
अनुयायी थे. पहले समाजवादी दल तथा बाद में प्रजा समाज-~वादी दल में
उन्होंने लगातार तब तक कार्य किया जब तक कि उसका विलयन कांग्रेस में अशोक मेहता जी के साथ, चन्द्रशेखर जी के साथ नहीं हो गया. उसके बाद वह सन् १९८० में विधान सभा के लिए चुने गये. मुझे व्यइतगत जानकारी है कि रामगंगा कमाण्ड एरिया के निर्धारण तथा विकास के लिए भी उन्होंने बहुत कार्य किया.
इसी प्रकार श्री मुल्की राज जी थे. इस विधान सभा के लिए १९६७ में
संयुक्त सोशलिस्ट पार्टी के टिकट पर चुने गये थे. वह लोक सभा के सदस्य
भी रहे. श्री मुल्कीराज की आवाज किसानों की आवाज थी. समाजवादी आन्दोलन में मैंने उन्हें काम करते हुए देखा था उनके भाषणों को सुना. किस प्रकार उन्होंने खेती के विकास के माध्यम से और किसानों की उन्नति के माध्यम से इस प्रदेश की जो सेवा की, उसकी अपनी अलग एक पहचान है. समाजवादी आन्दो के ऐसे पुराने व कर्मठ सेनानी के निधन पर हम हार्दिक श्रद्धांजलि अर्पित करते हैं.
श्री यशपाल सिंह जी बुलन्दशहर के रहने वाले थे. उन्होंने स्वर्गीय
स्वनामधन्य श्री बनारसी दास जी के साथ राजनैतिक जीवन में बड़ा योगदान
किया. वह विधान सभा व विधान परिषद् दोनों के सदस्य रहे. श्री दौलत लाल जी
जो आजमगढ़ के रहने वाले थे वह भी एक प्रखर समाजवादी थे. वह इस सदन में
लगातार किसानों की व मजदूरों की आवाज को उठाते रहे. श्री मलखान सिंह जी
जालौन के रहने वाले थे. वह भी अपनी लगन तथा विचारों के धनी थे. उनके
प्रति भी हम श्रद्धांजलि अर्पित करते हैं; श्री कामता प्रसाद
विद्यार्थी जी इस देश की आजादी की लड़ाई में एक प्रमुख सेनानी के रूप
में प्रख्यात रहे. उन्होंने दीर्घकालीन तक स्वतंत्रता संग्राम सेनानी के
रूप में और बाद में विधायक के रूप में बनारस व पूर्वान्चल की बहुत सेवा
की है. श्री रघुनाथ राम जी भी एक समर्पित राजनीतिक व्यइत थे. मैं उनके
प्रति भी श्रद्धांजलि अर्पित करता हूं. श्री काशी प्रसाद पाण्डेय जी
सुल्तानपुर के रहने वाले थे. वह १९५२ में पहली बार इस सदन में चुनकर आये
थे. उनकी भव्य धवल काया इस सदन की शोभा बढ़ाती थी.
श्री अम्बा प्रसाद वर्मा जी दो बार इस विधान सभा के सदस्य रहे. हम लोग
काफी समय तक साथ-साथ रहे. मैंने श्री वर्मा जी को नजदीक से काम करते देखा
है. बहेड़ी महाविद्यालय की स्थापना करने में उन्होंने बहुत बड़ा योगदान
किया. गन्ना समिति के माध्यम से उन्होंने सीमा खेड़ा में चीनी मिल की
स्थापना में भी काफी योगदान दिया. उन्होंने बहेड़ी क्षेत्र की सेवायें
बड़ी लगन व निष्ठा से की. उनकी सेवायें चिरस्मरणीय रहेगी. इसी तरह श्री
दाता राम, सहारनपुर तथा स्व. श्री राव मुश्ताक, सहारनपुर की स्मृति भी
दीर्घकाल तक बनी रहेगी.
