<ळिटेरटुरे><ऐस्सय्स्><श्हम्ब्हुनट्ह्><छ्हयतड् ' ंअक्हन्लल् ख आयम्><१९८९><ंअड्हमटि (षज् शहिट्य आकडमि><ऊडय्पुर्><१-५><२०२०><श्हम्बुनट्ह्, ंअक्हन्लल् ख आयम्, ऐस्>

+ छायावाद राष्ट्रीय आदर्शवाद का एक प्रमुख साहित्यिक रूप था. नवजागरण के
बाद राष्ट्रीय आदर्शवाद ने ही जातीय जीवन को सबसे अधिक प्ररित किया, इसके सघर्षो को
दिशा दी. जिन दिनों भौतिक परिस्थितियों का इतना विकास नही हुआ हो कि
सर्वहारा किसानों और मजदूरों की विचारधारा समाज को बौद्विक नेतृत्व दे, उन
दिनों राष्ट्रीय आदर्शवाद का दूसरा विक्लप संभव नहीं था. राष्ट्रीय आदर्श-~वाद
के कारण सुधारवाद सें मोहभंग हुआ, राष्ट्रवाद की आंधी आई. सामंतवाद का
किला टूटने लगा, छायावाद उभरा ब्रिटिश साम्राज्यवाद ने जिन अच्छे परंपरागत
मूल्यों और चेतनाओं को ध्वस्त कर दिया था, उन्हें फिर स्थापित करने का
प्रयास शुरू हुआ. मानवीय स्वतंत्रता के साथ-साथ धर्मनिरपेक्षता, जाति बिहीन
समाज, स्त्री पुरूष की बराबरी, अंतर्जातीय सौहार्द और अंतर्राष्टीय बाद का
नवोन्मेष हुआ. किसानों और मजदूरों के बीच भी नई हल-~चल हुई. हिन्दी में
व्यापकता आई. अपनी जड़ों से रस ग्रहण करने के अलावा इसने उर्दू के शब्दों
और लहजे को खुले दिल से अपनाया. जिस नवजागरणकी शुरूआत अंग्रेजी के
प्रति प्रबल आकर्षण से हुई थी, उसका राष्ट्रीय आदर्शवादी विकास अंग्रेजी से मोहभंग
मे हुआ. अंग्रेजी राज के अन्य अनेक औपनिवेशिक आकर्षणों के प्रति राष्ट्रीय आदर्शवाद
ने अपने युग को सावधान किया और एक प्रभावशाली बौद्विक नेतृत्व दिया.
हमारे देश का राष्ट्रीय आदर्शवाद विवेकपरक और राष्ट्रवाद, परंपरा और परिबर्तन तथा
विद्रोह और पुनर्निर्माण के बीच सार्थक अंतर्क्रिया का नतीजा था. नवजागरण के दिनों
में 'रैशनलिज्म' के आवेश में पश्चिम के आवेश में पुनरूत्थानवाद की जो ऐतिहासिक
रस्साकशी चली थी, २० वीं सदी के दूसरे दशक में उसी की रचनात्मक उपज था
राष्ट्रीय आदर्शवाद. रानाडे पूछते थे, 'रिचाइवल किसका? अंधविश्वासों का, कर्मकांडों का
या सती प्रथा का?' लाला लाजपत राय उलट करते सवाल कते थे, 'अनुकरण किस का?
फ्रेच शराबों का, अग्रेजी तौर तराकों या अमेरिकी स्वेच्छा-~चरिता का?' दोनों सवालो की
भिड़ंत से एक नई दिशा फूटी थी.
१८७६ से जगह-जगह हिंदू मेला आयोजित होने लगा था, अगले दशकों में बनारस में
काली पूजा के दिन सफेद ककड़ी काटी जाने लगी थी, जिसका प्रतीकार्थ था कि गोरे साहबों को
एक दिन ऐसे काटना है. हमें मालूम है कि २० वींसदी के आरंभिक दो दशकों में १८५७
की प्रेरणा से जिन राष्ट्रवादी क्रांतिकारियो ने हिंसा के रास्ते से ब्रिटिश सरकार
का तख्ता पलटने की योजना बनाई, उनके प्रेरक प्रतीक धार्मिक थे. बाद के
क्रांति-कारियों तथा अहिंसक सत्याग्रहियों को किस विचारधारा ने उपयुक्त धार्मिक, रूझानो से मुक्त
होने के लिए प्रेरित किया? नि:संदेह राष्ट्रीय आदर्शवाद ने, जिसका मुख्य बल भारतीय
परिस्थितियों से जन्मा रोमांटिसिज्म था.
नवजागरण के गर्भ से निकले राष्ट्रीय आदर्शवाद तथा रोमांटिसिज्म ने अपने युग को न
केवल राष्ट्रीय मुक्ति संग्राम के रास्ते पर अग्रसर किया, बल्कि धर्माधंता, सामा-~जिक
कठमुल्लापन और अंध राष्ट्रीयता से सावधान भी किया. जनता ने पहले भी त्याग और आत्म-
बलिदान किया था. लेकिन अब आंखो में अधिक वृहत्तर स्वप्न मचल रहे थे, लक्ष्य अधिक
व्यापक हो चुका था. भारत सिंह और महात्मा गांधी के रास्ते अलग-अलग थे, लेकिन एक
समानता थी-अपने बुनियादी दृष्टिकोण में दोनों रोमां-~टिक थे. रोमांटिसिज्म सिर्फ
साहित्य में नही था, वह राजनीति, इतिहास-लेखन, दर्शन, वाणिज्य व्यवसाय सभी
क्षेत्रों में था. यदि नही था तो गांव के गरीब किसानों की पिछड़ी दुनिया में.
औपनिवेशिक सामंत-~वाद का दबाव इतना कड़ा था कि बहां अभी रोमांटिसिज्म पनप ही नहीं
सका था. गांव के जिन कृषकों का शहर या शहर की चेतना से संपर्क जुड़ जाता था,
उनके दिलों में राष्ट्रीय आदर्शवाद, स्वच्छंदतावाद तथा स्वातंत्र्य-चेतना उफनने लगती
थी. हिंदी का छायाव दी साहित्य ऐसे ही नव जागृत भारतीय कृषक वर्ग जीवन से-उसके
स्वप्न, सघर्ष और पीडा से जुड़ा हुआ है.
भारत में रोमांटिसिज्म या छायावाद यूरोपीय परिस्थितियों से एकदम भिन्न
परिस्थितियों मे पैदा हुआ- (१) भारतीय खासकर हिंदी प्रदेशों का नवजागरण बहुत कच्चा
कच्चा था, (२) यहां फ्रांसीसी राज्यक्रांति (१७८९) जैसी जनतांत्रिक क्रांति संपन्न
नहीं हुई थी, उल्टे साम्राज्यवाद था (३) भारतीय उद्योग अविकसित थे, (४) शाहर
औपनिवे-~शिक प्रभाव से आक्रांत थे और (५) मध्य वर्ग अविकसित था. अतः भारतीय समाज
और साहित्य में रोमांटिसिज्म या छायावाद की जिम्मेदारी तुलनात्मक रूप से बहुत
अधिक थी. जो आलोचक पश्चिमी रोमां-~टिसिज्म के फ्रेम में छायावाद को देखते हैं,
वे रोमांटिक या छायावादी आंदोलन की पूरी असलियत समझ नहीं पाते. उनके
लिए छायावाद प्रेम और वेदना के पययि से अधिक कुछ नहीं है. वे उन तमाम चीजों को
पकड़ नहीं पाते जो प्रेम या वेदना के आसपास या भीतर होती है. दरअसल
व्यक्ति से मनुष्य, से जातीयता, जातीयता से राष्ट्र, राष्ट्र से विश्व-भावना की और बढ़ता
छायावाद धर्मान्धता, जातिवाद तथा अन्य दुसरे रूढ़िवाद और अंध-राष्ट्रवाद को रौंदता
हुआ भावनात्मक स्तर पर नवजागरण का ही अधूरा कार्य पूरा करता है. एवं राष्ट्रीय
मुक्ति आंदोलन का बौद्धिक अंग बन जाता है. यूरोपीय समाज में उस समय जो यथार्थ
था, भारत में तो अभी वह एक स्वप्न ही था, भाव ही था. सामंतवाद और साम्राज्यवाद
से मुक्ति उस वक्त का केंद्रीय भाव था. जिसे यथार्थ में बदलने का संघर्ष चल रहा था.
यह संघर्ष केवल बाहर ही नहीं, मनुष्य के भीतर भी चल रहा था और छायावादी साहित्यं
में व्यक्त हो रहा था. कहीं उसका रुप प्रेम और वेदना का कहीं विद्रोह का और कहीं
पुनर्निर्माण का था.
छायावाद को राष्ट्रीय आदर्शवाद के `दार्शनिक', नवजागरण तथा राष्ट्रीय मुक्ति आदोलन
के ऐतिहासिक और छटपटा रहे अविकसित पूंजीवाद के `आर्थिक' परिप्रेक्ष्य मे देखने
की जरूरत है. उसके विवध आयामों को टुकड़ों में नहीं, समग्रता में देखें तभी
उसकी उपलब्धियों तथा सीमाओं का बोध होगा. उस युग को अनेक धाराओं तथा स्कूलों में
बांट कर देखने के कारण साहित्यकारों के कुछ महत्वपूर्ण आपसी फर्क तो समझ आए,
लेकिन अत्यधिक सरली-~करण ने अनेक भ्रम भी खड़े कर दिए, वो आजादी के लगभग ४०
साल बाद कालेज और विश्वविद्यालयों में ही नहीं, साहित्यिक आन्दोलनों तथा लेखों में
आज भी अड़े हुए हैं. इन भ्रमों में दो अति महान हैं. पहला भ्रम, छायावाद के चार ही
प्रमुख कवि हैं- प्रसाद, पंत, निराला और महादेवी वर्मा. मैथिलीशरण गुप्त, माखनलाल
चतुर्वेदी, बाल कृष्ण शर्मा 'नवीन', तथा दिनकर को राष्ट्रीय काव्य धारा में रखा
गया. क्या छायावादी कवि के रूप में जो जाने जाते हैं, वे गैर-रोमांटिक हैं? दूसरा
भ्रम, प्रेमचन्द का स्कूल अलग है, प्रसाद का स्कूल अलग है. यथार्थवादियों को
गौरवा-~न्वित करके प्रेमचन्द स्कूल में डाल दिया गया औ अ व्यक्तिवादियों को गौरव-~न्वित
करके प्रसाद स्कूल में आजादी के बाद यथार्थवादियों और व्यक्तिवादियों में जितना फर्क है,
क्या उतना फर्क था प्रेमचन्द और प्रसाद के बीच?
राष्ट्रीय धारा के कवि भी वस्तुत: छायावादी ही हैं. उनका जीवन और साहित्व के
प्रति दृष्टिकोण मूलत: रोमांटिक है. अन्तर यही हैं कि किसी में प्रेम और वेदना का
स्वर (प्रसाद) प्रबल है किसी में राजनैतिक विद्रोह (माखनलाल चतुर्वेदी, दिनकर) का
छायावाद नवजागरण और राष्ट्रीय मुक्ति आन्दोलन से कटा आन्दोलन नहीं है, दूसरे इसके
उतने ही आयाम नहीं है, जितने पश्चिमी रोमाँटिसिज्म के थे. आचार्य रामचन्द्र शुक्ल
ने मैथिलीशरण गुप्त को स्वच्छन्दतावादी धारा में शामिल किया ही था, उनके काव्य में
मौजूद द्विवे-~दीयुगीन अवेशेष के बावजूद: सुमित्रानन्दन पंत ने माखन लाल चतुर्वेदी
के बारे में लिखा है, "उनके काव्य को छायावादी काव्य से उस तरह पृथक नहीं रखा जा
सकता, जिस तरह हम श्रीधर पाठक, गुप्त जी या हरि-~औध जी के काव्य को रख सकते है"
और कुछ लोग उन्हें छायावाद का जब तक मानते हैं तो यह उपयुक्त धारणा को हो प्रस्तुत
करता हैं (छायावाद: पुनमूल्यांकन)." खुद दिनकर का भी राष्ट्रीयता, स्वाधीनता
साम्यवाद और सेक्स के प्रति दृष्टिकोण भीषण रूप से रोमांटिक है. इस प्रकार प्रसाद,
माखनलाल चतुर्वेदी, पंत, निराला, बालकृष्ण शर्मा 'नवीन', महादेवी वर्मा, दिनकर आदि
सभी मूलत: जातीय आदर्श-~वादी-छायावादी धारा से रचनाकार हैं, भले उनके शैलियों तथा
रूपों में फर्क हो, और विषयों में भी प्राथमिकता के हिसाब से भिन्नता और विविधता
हो. भारतीय रोमांटिसिज्म को उसकी अखण्डता और समग्रता में पहचानने के लिए उपयुक्त
कवियों के बीच सरलीकृत विभाजन समाप्त करना बहुत जरूरी हैं.
माखन लाल चतुर्वेदी की पहचान 'राष्ट्रीय धारा के कवि', 'एक भारतीय आत्मा' और
'वैष्णव कवि' के रूप में बनाई गई है. हम आगे देखेंगे कि यह पहचान कितनी गलत और
भ्रामक है, कैसे वह छायावादी भावबोध के ही कवि है. और किसी मायने में संकीर्ण नहीं
हैं. उन्हें एक लंबा जीवन मिला था (१८८८-१९६८), लगभग ८० सालो का. उन्होंने
प्रगतिवाद, प्रयोगवाद, नई कविता-सभी आंदोंलनों को सामने गुजरते देखा था, पर वह किसी
से प्रभावित नही हुए. उनकी सच्चाई और सीमा थी महान छायावाद.
माखन लाल चतुर्वेदी को दिख रहा था कि केवल भारत नहीं, संपूर्ण एशिया मुक्ति पथ पर
है. वह दुनिया भर की हलचलों से अपने महादेश और इसकी संस्कृति को जुड़ा देख रहे थे,
'समस्त एशिया जाग उठा है... समस्त एशिया इस समय पूर्व और पश्चिम के ज्ञान, उसकी
सूझों औंर परिवर्तनों का सामना करने के लिँए या उसकी सूझों जैसी सूझें देने अथवा
श्रेष्ठता के सामने अपने नगण्यत्व से बचने के लिए बाध्य हो गया है'(अमीर इरादे गरीब
इरादे). इन पंक्तियों में किसी तरह का पुनरूत्थानवादी दंभ न होकर परिवर्तन विकास का
आहान है, जो इस तथ्य की ओर इशारा करता है कि माखन लाल चतुर्वेदी अलगाव में
विकास ओर श्रेष्ठता नही चाहते थे. वह पूरी दुनिया के साथ अपना संबंध बनाने के लिए
बेचैन थे. क्रमश: प्रभा (१९१३), 'कर्मवीर' (१९१९) तथा 'प्रताप' (१९२४) में संपादन
संभाल कर उन्होने राष्ट्रीय आदर्शवाद का ही प्रचार किया, जो उस समय न केवल
साम्राज्यवाद, बल्कि सामंतवाद के संदर्भ में भी एक खतरनाक दर्शन था. 'अमर राष्ट्र'
कविता में कितनी मस्ती और जिंदा-~दिली से से उन्होंने कहा-
हाय, राष्ट्र मंदिर में जाकर
तुमने पत्थर का प्रभु खोजा
लगे मांगने जाकर रक्षा
और स्वर्ण-रूपे का बोझा
मैं यह चला पत्थरों पर चढ़
मेरा दिलवर वहीं मिलेगा
फूंक जला दे सोना-चांदी
तभी क्रान्ति का सुमन खिलेगा.
'क्रांतिमुखी वैष्णवता' खोजने वाले आलोचक जरा गौर से देखें कि वैष्णवता से
क्रांति किस तरह प्रस्थान कर रही थी. माखन लाल चतुर्वेदी में वैष्णव संस्कारो के
अवशेष नही थे, यह बात नही हैं. लेकिन अपने युग के अन्य बुद्विजीवियों और लेखकों
की तरह वह धर्म को निंतात निजी मामला मानते थे. साहित्य में कृष्ण, बांसुरी या राम
मे प्रसंग आए भी है तो राष्ट्रवाद और सामाजिक सेवा के प्रचार के संदर्भ में.
वैष्णव भक्तों में जो आत्महीनता मिलती है, उसका एक कण भी माखनलाल चतुर्वेदी के
पास नहीं फटकता. 'वेणु लो, गूंजे धरा' में भी वस्तुत: राष्ट्वादी गर्जन-तर्जन है, न
कि किसी तरह का अवतारवाद. चतुर्वेदी जी की एक संप्रदायवाद-विरोधी कहानी है
'मुहब्बत का रंग'. बहुत ही सशक्त कहानी. जगदीश गुप्त का यह अन्वेषण गलत है,
'उनमें वैष्णवता राष्ट्रीयता के साथ एकात्म दिखाई देती है.' छायावाद नवजागरण के
विवेकवाद (रेशनलिटी) को छोड़कर आगे नहीं बढ़ता . भावावेशों के वावजूद विवेक-~वाद
ही छायावादी कवि को 'सेक्युकर' बनाता है. उसके 'स्ब' को व्यापक भूमि पर प्रस्फुटित
करता है. पश्चिमी रोमां-~टिसिज्म के सामने संप्रदायवाद, उपनिवेश-~वाद जैसी समस्याएं नही
थीं और न वहां के रोमांटिक साहित्य में सोना-चांदी जला देने की बात कभी आई होगी.
भारतीय जीवन में उपनिवेशवाद वैचारिक षड़यंत्र करके पैसे का महत्व बढ़ाया जा रहा था,
ऊपर उसी की छायावादी प्रतिक्रिया है. प्रेमचंद यथार्थवादी स्तर पर 'धन से दुश्मनी '
घोषित की थी. अपनी आदर्शवादी सीमाओं के कारण माखनलाल चतुर्वेदी ने इस मामले को आगे
नहीं बढ़ाया, जबकि प्रेमचंद ने 'महाजनी सभ्यता' में अपने विरोध को चरम पर पहुंचा
दिया.
उस युग के रोमांटिसिज्म ने सामंती मान्यताओं और बंधनों के खिलाफ व्यक्ति का 'स्व'
उकसा दिया था. इसमें हरकत पैदा कर दी थी. माखनलाल चतुर्वेदी की कविता के हर
बिन्दु पर स्वातंत्र्यचेता व्यक्ति का उग्र 'स्व' बोलता है. एक ऐसा 'स्व' जो व्यापक बलिदान-भावना से भरा हुआ था और
एक बिराट मानवतावाद से प्रतिबद्व था. आज के आदमी में तो मानो 'स्व' नाम की कोई
चीज ही नही है या है तो वह अहंवाद का एक रूप है. धर्म निरपेक्षता की भूमि पर जरा
माखनलाल चतुर्वेदी के 'स्व' की ऊंचाई देखिए-
जब चांद मुझे नहलाता है
सूरज रोशनी पिन्हाता है
कयों दीपक लेकर कहते हो
यह तेरा है यह मेरा है
हां मुकृट हिमालय पहनता
सागर जिसके पग धुलवाता
यह बंधा बेड़ियों से मंन्दिर
मस्जिद, गुरूद्वारा मेरा है.
