<ळिटेरटुरे><ळेट्टेर्स् / ढिअरिएस्/ स्पेएच्हेस्><ञोओल्ङवर्, कन्हइयलल्(ऐड्.)><ढिन्कर् के पट्र><१९८१><शिन्कर् स्होड्ह् सन्स्ट्हन्><छल्चुट्ट><९४-९९><१९९९><ञोओल्ङवर्,.ढिन्कर् के पट्र-ल्ड्स्-ओ>

+ डॉ रघुवीर सिंह
पी०  ० मुँगेर (बिहार)
२८-१-३६
प्रिय रघुवीर
सस्नेह वन्दे !
तुमने प्रथम सम्बोधन में ही 'तुम' कहकर मुझे मानो पार्श्वस्थ कर लिया.
आभारी हूँ.
हाँ, यह ठीक है कि मैं भोज के मालव से पत्र लिखने वाले इस अज्ञात कृपालु मित्र
के विषय में अधिक नहीं जानता हूं. पं. बनारसी दास जी से एक बार तुम्हारा नाम
सुन चुका हूँ. आज शिवपूजन जी के पत्र से तुम्हारे कुछ विशेषण मिले हैं. तुम
खण्डहरों के धूसर सौन्दर्य की आभा को प्यार कर सकते हो, यह जानकर बहुत
सन्तोष हुआ. चूँकि तुम जैसे भावुक जीवित हैं इस लिए इस तमिस्र युग में भी प्रिय
दर्शन के भारतीय अतीत का प्रत्यागमन संभव नहीं है तो प्रत्यक्ष रूप से ही
हिन्दी संसार से विलग नहीं रख सकता हूँ क्योंकि भाग्य ने हमें साधनहीन
प्रतिकूल परिस्थितियों में कैद कर रखा है. किन्तु, दुरागत प्रतिध्वनि कहती है
कि रेणुका का स्वागत गालियों से हुआ था. ऐसी अवस्था में तुम मुझे दूर-देश
से प्रेंम का आशीर्वाद भेज रहे हो इससे बढ़कर मेरे लिये गौरब की बात और क्या
हो सकती है ? तुम्हारे इस मधुर व्यवहार से मेरा रोम-रोम पुलकित हो उठा.
कितने धन्यवाद दूँ.
रेणुका जा रही है. तुमने और कुछ माँगा है. तुम्हारे उत्तर के आ जाने पर भेज
सकूँगा. धीरज रखो.
इच्छा होती है कि स्वयं तुम तक आकर तुम्हारा दर्शन करूँ किन्तु, यह मनुष्य का
स्वप्न मात्र है. देखें इसकी पूर्ति कब होती है.
कृपया उत्तर शीघ्र दो. मैं संशय में ही रहूँगा.
क्षमा याचना के साथ
तुम्हारा
दिनकर
बेगूसहाय
१२-११-३६
प्रिय भाई,
सप्रेम वन्दे !
तुम्हारा पत्र समय पर आकर मिल गया था. क्षमा करो कि मेरा स्वभाव कुछ लचड़ है
और उत्कट इच्छा रखते हुए भी कभी कभी उत्तर देने में बिलम्ब हो जाता है.
कल बुक -स्टाल पर सरस्वती देखी. तुम्हारा चित्र पहली बार देखा और इस प्रकार
देखा कि तुमसे आग्रह करता हूँ कि अपना चित्र आउटोग्रप्ह् करके भेज दो. मेरी
तस्वीर भी मिलेगी लेकिन कुछ देर से. शहर पहुँचूंॅ और विशेषत: इसी के लिये
चित्र लूँ तो भेज सकूँगा.
आगरा विश्वविद्यालय गुणों की प्रतिष्ठा करने जा रहा है यह सुनकर हार्दिक
आनन्द मिला है. तुम्हें शतश: बधाई. भगवान ने ऐन मौके पर तुमसे परिचय कराया है.
तुम्हारी थीसिस जब छप कर निकल जाय तो एक कापी अवश्य भेज देना. मैं स्वयं
इतिहास का विद्यार्थी हूँ. बी. ए. में  नर्स इतिहास में ही था. प्राचीन भारत
के सांस्कृतिक इतिहास में काफी दिलचस्पी थी. वैष्णव धर्म पर थीसिस लेने का
विचार था, लेकिन संस्था ने मन की बात नहीं होने दी. मालवा पर रिसर्च के महत्व
का अन्दाज मुझे नहीं है. एक कारण उत्सुकता का यह भी है. पुस्तक जरूर भेज देना.
तुम्हारी चिट्ठी कुछ "छायावादमयी" होती है. अबकी बार के पत्र में जो तुमने
लिखा है "भेट होगी और भगवान ने चाहा तो दो चार वर्षो... किन्तु तब तक इस
चार पैसे के साधन को नहीं तोड़ डालना" सो इसका अर्थ मेरी समझ में नहीं आया.
क्या इस पर प्रकाश डालने की कृपा करोगे ? स्पष्ट और नि:संकोच होकर लिखना, मैंने
थोड़ी सी झांकी भी समझ ली है.
'दिल्ली' कविता तुम चाहते हो. मैं भेजूँगा और अवश्य. अभी कापी साथ नहीं और स्मृति
से शुद्ध पढ़ सकता हूँ,लिखने में अशुद्धियाँ हो जाया करती हैं. एक-आध अन्य
कविताएँ भी भेज दूँगा. तुम जरूर पसन्द करोगे.
आपनी स्थिति के विषय में भी. मैं मुंगेर में अट्टच्हेड् हूँ पर साल भर धूमता रहता
हूं. जब मेरा कोई पता मालूम नहीं रहे तो यह पता समझना (फ्.औ. सिमरिया घाट, जिला
मुँगेर, बिहार) इस बार भी इसी पते पर उत्तर देना ठीक होगा. मैं जहाँ कहीं रहता हूँ
मेरी डाक सिमरिया घाट से षेडिरेच्ट् होकर मिल जाती है.
आशा है तुम स्वस्थ और प्रसन्न हो.
तुम्हारा विनीत अनुज
रामधारी सिंह 'दिनकर'
फ्.औ.सीतामढ़ी कोर्ट
ढ्ट्. मुजफ्फरपुर (बिहार)
२१-६-४०
प्रिय भाई,
सादर वन्दे !
एक मुद्दत के बाद पत्र लिखने की सूझी. पूरे चार वर्ष हो गए होंगे. इस बीच में
बड़ी बड़ी घटनाएँ हो गई. तुम भी विद्यार्थी से फ्ः.ढ्. हो गए. जब जब नाम और यश
सुनता हूँ, जी चाहता है कहीं जाकर मिल लूँ. भगवान की इच्छा कि अब तक तुम्हारे
दर्शन नसीब नही हुए.
पिछली बार बम्बई जाने से पहले जयचन्द्र जी से भेट हुई. उस समय वह अपना इ.प्र.
लिख रहे थे. बातों के सिलसिले में तुम्हारा नाम भी निकला और काफी चर्चा हुई.
"शेष स्मृतियाँ' और पूर्व मध्यकालीन भारत की काफी शोहरत सुन रहा हूँ. इन
ग्रन्थों के चलते तुम्हारी गिनती हिन्दी के नौनिहालो में हो चली है. मैं
उन दोनों ग्रन्थों को देखने को अत्यन्त उत्सुक हूँ. तुम्हें तो कब के ही
भेज देने थे. शेष स्मृतियों के लिये जो तुम पहले से ही वचन बद्ध थे. लेकिन
रेणुका भी चिठ्ठी के बाद ही गई थी. मेरी दो पुस्तकें 'रसवन्ती' और'द्वन्द्वगीत'
प्रेस में हैं. अगस्त तक उनकी प्रतियाँ सेवा में भेज सकूँगा. आशा है तुम
स्वस्थ और प्रसन्न हो. स्मृति को ताजा करने के लिये यह पत्र जा रहा है. आशा है
पत्र-व्यवहार फिर से पूर्ववत जारी हो जायगा.
विनीत
रामधारी सिंह दिनकर
श्री लक्ष्मीनारायण शर्मा 'मुकुर'
सिमरिया, मुँगेर
११-११-१९४१
प्रिय मुकुर,
तुमने जो कविताएँ मुझे दिखलायी थीं उनमें छन्दोभंग और यतिभंग के दोष थे. ये दोष
ऐसे होते हैं जिन्हें रचियता को स्वयमेव दूर करना चाहिए. तुम जिस छन्द में
कविता लिखना चाहते हो उस छन्द की कोई कविता कई बार पढो और उसकी लय अपने कंठ
में उतार लो. उसके बाद गा-गाकर कविता लिखो और अपनी हर पंक्ति की लय कंठाग्र
छन्द की लय से मिलाते चलो. जहाँ छन्द की लय का साम्य न होगा वहाँ यतिभंग होगा.
छन्द का अभ्यस्त कर्ण कह देगा कि अमुक स्थल पर यति भंग है.
खूब पढ़ो. कविता के लिए कोई भी विषय वर्जनीय नहीं है. वह यदि गणितज्ञ हो तो
सोने में सुगन्ध होगी. आशा है, तुम प्रसन्न होंगे.
तुम्हारा
दिनकर
उदयाचल, पटना -१६
१५-७-१९७२
प्रियवर,
आपका कार्ड मिला. अरविन्द-शताब्दी और रजत-जयन्ती एक साथ है. तरह तरह के अनुरोध
रोज आते हैं. मगर मैं तो अब थक चला. साहित्य का अगला बोझ आप लोग सँभालिए.
शुभकामना के लिए एक पुराना पद भेज रहा हूँ.
स्वातंत्र्य जाति की लगन, व्यक्ति की धन है,
बाहरी वस्तु यह नहीं, भीतरी गुण है,
नत हुए बिना जो अशनि घात सहती है,
स्वाधीन जगत में वही जाति रहती है
वीरत्व छोड़ पर का मत चरण गहो रे,
जो पड़े आन खुद ही सब आग सहो रे.
आपका
दिनकर
डॉ. लक्ष्मीनारायण 'सुधांशु'
मीठापुर, पटना
९-१-४६
प्रिय सुधांशु जी !
मुझे आशा है कि मैं ३ फरवरी या २ को भी आपकी सेवा में पूर्णिया पहुँच जाऊँगा.
अगर तब तक छुट्टी पर नहीं गया तो १ ली को मैं बेगूसराय जाऊँगा. सुह्रद को लिख
दीजिये. वहाँ से वह मेरे साथ हो लेगा.
लोकिन आप पर दो इलजाम हैं.
(१) यह कि आपको मुझे आज्ञा देने में 'साहस' करना पड़ा है.
(क्या विवशता ही अहंकार है ?)
(२) यह कि आप पटने आये किन्तु, मुझे इसकी खबर नहीं मिली.
कुरुक्षेत्र तैयार है. सुनाने को साथ लाऊँगा अगर तब तक कापी प्रेस में चली गई.
शेष कुशल हैं.
आपका
दिनकर
मुजफ्फरपुर
२०-४०-५१
प्रिय सुधांशु जी !
आपको हरचन्द कहा कि आप बाबूसाहब से बात कीजिये. मगर, आप पर किसी के भी अनुरोध
का कोई असर नहीं होता है. मैंने जो आशंका प्रकट की थी कि कृपानाथादि उपद्रव
करेंगे वह सच निकली है. कल सुना कि अर्थविभाग मेरे वेतन पर नया प्रश्नचिह्न लगा
रहा है. एक बार यह निर्णय हुआ था कि ःए थिल्ल् घेट् थ्हट् हे इस् गेट्टिन्ग् अस् ढेपुट्य्
ढिरेच्टोर् ओङ् फुब्लिचिट्य्. अब उससे भी नीचे लाने की बात है. अगर यह सच है तो इसे
मैं षडयंत्र कहता हूँ. दु:ख यह है कि इस षडयंत्र का ज्ञान बाबू साहब को हो नहीं
पायेगा और आपको अगर हो भी गया तो जिस सामुद्रिक गंभीरता का आपने वरण किया है
उसकी बाड़वाग्नि में वह आसानी से पच जायगा. फिर भी सूचना दे देना मेरा काम है.
कुछ करना हो तो पत्र पाते ही मोटर उठाकर खुद जाइये. टेलीफोन में मेरा विश्वास
नहीं है. अन्यथा अपने ब्रह्मचर्य की रक्षा करते रहिये, क्योंकि मैं तो उसके
चलते भी आपका प्रशंसक हूँ.
आपका
दिनकर
१८७, साउथ एवेन्यू, नई-दिल्ली
१८-९-५४
प्रिय सुधांशु जी !
दुमका में कोई कालेज खुल रहा है, जिसमें लेक्चरर के पद के लिए मेरा लड़का
रामसेवक उम्मीदवार है.
दुमका आपके प्रभाव क्षेत्र में पड़ता है. कृपया जो कुछ भी कर सकते हैं, फौरन कर
दीजिये. कैरव जी दिलचस्पी ले रहे हैं. कुछ आपको भी कर देना चाहिए. इन्टरव्यू की
तिथि २६ सितंबर है.
शेष कुशल है.
आपका
दिनकर
११, केनिंग लेन, नई दिल्ली
१७-८-६१
प्रिय सुधांशु जी !
११ का पत्र मिला . मैं लेखकों की सूची, उनके विषय और अपना सुझाव भेज चुका हूँ.
काका साहब से मिल कर भी निवेदन कर दिया है. शाही जी ने बताया होगा. आगे के लिए
आज्ञा दीजिये .
आपका
दिनकर
