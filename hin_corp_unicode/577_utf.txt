<ळिटेरटुरे><ऐस्सय्स्><भ्हट्नगर् श्ह्यम्><ळेक्हन् आउर्  श्., ळेक्हन् ' 

+ जीवन-सत्य तथा साहित्य में उसके लेखन पर एवं किसी भी रचना में प्रस्तुत किए गए
जीवन के अध्ययन और वैचारिक मान्यताओं पर गत कई वर्षों से एक लम्बी बहस होती आ रही
है. और इस बहस में उन लेखकों पर तीखे प्रहार भी किए गए हैं. जो यथार्थ का अनेक
रंगों में लेखन करते हैं, सच्चे चित्रण के स्थान पर काव्या-~त्मक, रमणीय और योजनाबद्ध
प्रस्तुति करते हैं तथा जो जीवन के जटिल विरोधा-~भासों के कलापूर्ण विश्लेषण से दूर
रहते हैं ये सभी दोष उन लेखकों में पाए जाते हैं. जो व्यक्तिवादी पन्थ के समर्थक
हैं.
साथ ही, यह भी देखने में आता है कि जीवन का वास्तविक अंकन अक्सर रचनात्मक कृति
की वैचारिक मान्यताओं से विविक्त होकर अलग हटकर, किया गया है. ऐसे लेखक प्राय:
सामयिक यथार्थ के सच्चे चित्र के निर्माण की, जीवन के सत्य को अपने समग्र रूप में
चित्रित करने की, बात तो करते हैं, किन्तु लेखक के उस सामाजिक पक्ष की, जो उसके
यह समझने तथा कलापूर्ण चित्रण के लिए बहुत जरूरी होता है कि उसके चारों और समाज
में क्या घटित हो रहा है, यदाकदा ही चर्चा करते हैं.
दूसरी और, कुछ लोग ऐसे भी हैं जो यह मानते हैं कि लेखन में जीवन सत्य को साकार करना
अत्यन्त सरल है, यदि वे चाहें तो ऐसा कर भी सकते हैं. उनकी मान्यता है कि चूंकि
सत्य कुछ स्वयंसिद्ध होता है, इसलिए जैसे ही हमारा उनसे सम्पर्क होता है, यह
प्रत्यक्ष हो उठता है. लेकिन यह एक भ्रम है-सीधा और सरल. सत्य के एक कण को पाने के
लिए हमें बहुत गहरे जाना होता है, उसे पाने के लिए अतिरेक के कूड़े करकट के ढेर
को छानना पड़ता है. जीवन-सत्य उदा-~सीनता से और उथलेपन में नहीं खोजा जा सकता.
किसी भी जीवन-सत्य को शब्दों में गूंथने के लिए लेखक को तथ्यों का आंकलन कर चयन
करना पड़ता है और साथ ही अपने चारों और घटित होनेवाली घटनाओं के प्रति एक निश्चित
दृष्टि तथा उन प्रक्रियाओं के प्रति एक निजी अभिवृत्ति की जरूरत होती हैं. अर्थात्
लेखक का निरीक्षण अत्यन्त सूक्ष्म होना चाहिए. और जैसे-जैसे उसका निरीक्षक विस्तृत
और व्यापक होता जाता है, उसमें आनेवाली घट-~नाएँ, उनकी प्रक्रियाएँ भी जटिल होती जाती
हैं और तब इस जटिलता को सामान्य बनाने वाले विचार महत्वपूर्ण हो उठते हैं तथा
इससे भी महत्वपूर्ण हो उठता है लेखक का सामाजिक दृष्टि कोण.
कुछ विचारक ऐसे भी हैं जो सामान्यीकृत विचारों को संशय की दृष्टि से देखते हैं.
उनका कहना है कि ये सामान्यीकृत विचार ही निर्धारित कलात्मक हल की ओर ले जाते
हैं और इस प्रकार जीवन-सत्य को विकृति की दिशा में धकेलते हैं. लेकिन प्रश्न मात्र
विचारों का नहीं है. वरन् उनकी प्रकृति और यथार्थ जीवन से सम्बन्धों का है.
जब किसी विचार को, चाहे वह कितना ही रूचिकर या मनोहारी और ठीक ही क्यों न लगता
हो, किसी खास जीवन-क्षेत्र पर आरोपित किया जाता है तो उससे कोई लाभ नहीं होगा.
किन्तु कोई विचार यदि इस विशेष क्षेत्र में किसी तथ्य को अपने में समेटता है और
सही ढंग से उसे सामान्यीकृत बनाता है, सही ढंग से जीवन प्रवृत्तियों का अंकन करता
है तो उसका यहत् मूल्य है.
चूंकि पूर्वावधारित अनेक रचनाओं पर स्पष्टत: एक नाकारात्मक प्रभाव भी डालते हैं
तो लेखकों क्या सामान्यीकृत विचारों को छोड़कर मात्र यथार्थ चित्रण पर ही ध्यान
केन्द्रित कर देना चाहिए ? लेकिन व्यवहार में यही देखा गया है कि जीवन्त विचारों की
उपेक्षा करने पर लेखक विशुद्ध जीवन-सत्य को अंकित करने में सफल नहीं हो सका है.
वरन् उसका अंकन या तो सतही बनकर रह गया है या प्रकृतवाद का रूप ले लेता है या
फिर यथार्थ जीवन का विकृतरूप सामने प्रस्तुत करता है (यशपाल का "मनुष्य के रूप"
इसका उदाहरण हैं).
प्रगतिशील लेखन केवल यथार्थ का ही अध्ययन नहीं करता और उन बातों का ही अन्वेषण
नहीं करता जो अभि तक अज्ञान थीं, वरन् वह नए जीवन-सिद्धातों तथा लोगों में विकसित
नए सम्बन्धों पर दृड़ता पूर्वक बल भी देता है. समाजवादी समाज के विकास में एवं
आदमी के नैतिक तथा आध्यात्मिक उन्नयन में बाधक तत्वों की आलोचना कर उन्हें
उद्घाटित भी करता है. और लेखन में प्रस्तुत जीवन अध्ययन सीधे इस बात से जुड़ा
है. लेखक पाठक के सम्मुख क्या चयन कर रखता है. ये दोनों कार्य परस्पर सम्बद्ध
हैं. किसी एक की भी उपेक्षा लेखन को कमजोर बनाती है.
लेखन के इन दोनों कमी के लिए लेखक का सामाजिक पक्ष भी अत्यन्त और समसरूप से
महत्वपूर्ण है.
यहाँ इतना और कहा जा सकता है कि रचनात्मक विचारों के प्रति अविश्वास या संशय कला
परक सामान्यीकरणों के महत्व की समझ को और यथार्थ के साथ उनके सम्बन्धों को भी
प्रभावित करता है. और यह प्रभाव सबसे पहले, तथ्यों की सचाई के तथा दूसरे, साहित्यिक
कृति की वस्तु के सत्य होने के मूल्यांकन में प्रत्यक्ष होता है.
प्राय: जीवन सत्य और कला-सत्य को समान रखने की कोशिश की जाती है; लेकिन दोनों समान
नहीं हैं. जीवन-सत्य तभी कला का रूप धारण करता है जब व्यक्ति और घटनाओं के, पात्रों
और उनमें परस्पर सम्बन्धों के चित्रण किसी कृति में रचनात्मक सामान्यीकरणों का
अर्थ और महत्व ग्रहण कर लेते हैं. और जब कभी, जहां कहीं भी जीवन को लेखन में
समाहित किया जाता है और कलाकृति में मूर्त किया जाता है, तब लेखक के रचनात्मक
विचार एवं उसका सामाजिक दृष्टिकोण अत्यन्त महत्वपूर्ण कार्य करते हैं.
कुछ लोग सोचते हैं कि प्रगतिशील दृष्टिकोण निर्माण करने के लिए कुछ बुनियादी
मार्क्सवादी साहित्य पढ़लेना ही काफी है. किंतु यह भ्रम है. लेखक की विचारधारा का
विकास एक निरन्तर प्रक्रिया है जो उसके कर्म से तथा जीवन में आखड़ी होने वाली
विभिन्न समस्याओं को उसके द्वारा हल करने के तरीकों से सीधे जुड़ी है. वास्तव में,
लेखक के विचारों को उसके वैचारिक दृष्टिकोण से, जो उसके कला-~संधर्ष की प्रमुख
विशेषता है, तथा उसकी अभिरूचियों से, अथार्त उसकी मानसिक बनावट से, पृथक नहीं किया
जा सकता. समय के साथ चलना एक ऐसी मांग है जिसकी उपेक्षा कोई भी लेखक नहीं कर सकता;
और इस अर्थ में यह मांग लेखक के वैचारिक एवं कला सम्बन्धी आकांक्षाओं की पूर्ति
के सिद्धान्त रूप में प्रेरणा शक्ति बनी रहती है. और यह मांग निजी अभिरूचियों के
विस्तृत क्षेत्र की, सामाजिक जीवन की विभिन्न विशेषताओं के ज्ञान एवं समझ की,
इतिहास, दर्शन, और सामाजिक राजनीतिक विचारों के ज्ञान की अपेक्षा रखती है. यह मांग
यह भी अपेक्षा करती है कि लेखक की आकांक्षाएंॅ उन समस्याओं से जुड़ी होंगी जो
सामयिक विज्ञान तथा उसकी उपलब्धियों के सामने उठती हैं. यह मांग इसकी भी अपेक्षा
करती है कि लेखक इन सभी को अपनी कला चेतना का अंग इस तरह बनाले कि वह उसके
आध्यात्मिक जीवन का अविच्छिन्न हिस्सा बन जाए.
संकीर्ण तथा अपरिपक्व वैचारिक दृष्टिकोण अच्छे और प्रतिभाशाली लेखक की रचना पर भी
नकारात्मक प्रभाव डालता है. जो लेखक अपनी समस्त आशाएँ अपनी रचना में वास्तविक
सहजता बनाए रखने में, अपने अन्तर्दर्शी निष्कर्षों पर टिकाए रखते हैं, वे शीघ्र ही
अपने को जैसे चुका हुआ पाने लगते हैं. प्राय: कितनी ही कहानियों में उपन्यासों में
हम ऐसे दृष्य पाते हैं जिन्हें लेखक ने अपनी पूर्ण निरीक्षण क्षमता से अंकित किया
है, प्रतिभा से चित्रित किया है लेकिन साथ ही साथ हम उनमें ऐसे दृष्य भी पाते हैं
जो एकदम फूहड़ और आदिम लगते हैं. इतना ही नहीं, वे लेखक के चिन्तन-मनन की गहनता
की निर्धना की मुखर साक्षी देते हैं.
बहुआयामी बोध लेखक की निरीक्षण क्षमता में ही वृद्धि नहीं करता, वरन् जीवन को अपने
समस्त स्तरों और रूपों में समझने, अनुभव करने की क्षमता अथवा योग्यता का भी विकास
करता है. इसके अभाव में रचना में गुम्फित अच्छे से अच्छे विचार भी हवा में तैरते
प्रतीत होते हैं, क्योंकि उनका भावात्मक आधार ही नहीं होता. और यह सही भी है कि लेखक
की अनुभूति-संस्कृति उसकी संपूर्ण कृति में आद्योपान्त झलकती है-चरित्रों के
चित्रण में, जीवन-संघर्ष के अंकन में.
इधर आधुनिक एवं सामयिक लेखन की प्रमुख विशेषताओं में कुछ नकारात्मक प्रवृत्तियाँ भी
प्राय: दिखलाई पड़ती हैं. उनमें से प्रमुख हैं वाग्मिता अथवा (आलंकारिता) और
निर्जीव वर्णनात्मकता. वाग्मिता अथवा आलंकारिकता की प्रवृति तभी सामने आती है जब
लेखक स्वयं जीवन के अध्ययन की चिन्ता नहीं करता, और भारीभरकम वाग्मिता के सहारे
परिचित और सामान्य अभिधारणाओं और विचारों का प्रतिपादन करता है.
बेजान वर्णन, गौणतम बातों का अंकन तो आजकल कभी-कभी इस सीमा तक पहुंच जाता है कि
वह एक दोष का रूप धारण कर लेता है. यह दोष लेखक द्वार जीवन से ग्रहण की गई वस्तु की
संकीर्णता या निर्धनता से नहीं, वरन् उसकी अनावश्यक अधिकता से उत्पन्न होता है.
होता यह है कि कुछ लेखक यह मान लेते हैं कि जो कुछ वे देखते-सुनते हैं उसे
कला-बिम्बों द्वारा ठीक-ठीक उसी रूप में, जिस रूप में उन्होंने देखा-सुना है, पाठक
तक पहुँचाना उसका पुनीत कर्तव्य है, विशेषकर उसे जिसे इससे पूर्व प्रस्तुत नहीं किया
गया है. वह जीवन-सामग्री जिसे वह उपयोग में लाना चाहता है, यद्यपि वह रूचिकर तो
होती है, लेकिन एकदम कच्चे माल की तरह होती है, असामान्यीकृत होती है; और होती
है रचनात्मक विचारों के अभाव में अप्रकाशिता. इसीलिए उसका महत्व भी नष्ट हो जाता
है. कभी-कभी तो यह भी देखने को मिलता है कि कुछ वास्तव में महत्वपूर्ण घटनाएँ,
दृश्य या विवरण व्यर्थ के विवरणों के ढेर के नीचे दबे मिलते हैं, जिन्हें ऊपर लाने
में भी पाठक को काफी श्रम करना पड़ता है.
पात्रों को दैनन्दिन चर्या में अंकित करने की उत्कट इच्छा ने पात्रों को चित्रित
करने की नई प्रणाली को जन्म दिया है. कभी-कभी तो व्यक्ति को मुख्यरूप से उसके
निजी और घरेलू रूझानों के वृत्त में घिरे दर्शाया जाता है और इसमें उसके सामाजिक
सम्बन्ध और उसका समाज के प्रति दायित्व आदि को एकदम पीछे धकेल दिया जाता है.
वैसे यह वर्णनात्मकता उन कृतियों में भी पाई जाती है जिनके लेखक यथार्थ का
महाकाव्यात्मक चित्रण प्रस्तुत करने के इच्छुक थे; जैसे 'गोदान', 'झूठ-सच', 'मैला
आंचल' 'रागदरबारी' आदि. लेकिन वे इसलिए महत्वपूर्ण है कि उनमें न केवल जीलन अपने
विशदरूप में या कि एक विशेष रीति में चित्रित किया गया है; वरन् इसलिए भी कि वह
उनके वैचारिक एवं कला-सम्बन्धी धारणाओं की सम्पूर्णता में और उनमें निहित कलात्मक
सामान्यीकरणों की गहनता में चित्रित किया गए है. लेकिन बहुत सी उन कृतियों में,
जिन्हें लेखक महाकाव्यात्मक रूप देना चाहते हैं, बस इसी विशेष वैचारिक तथा कला
सम्बन्धी धारणाओं का अभाव होता है.
यह भी सत्य है कि ऐसे लेखकों पर उन घटनाओं की पूर्ण जानकारी न होने का आरोप नहीं
लगाया जा सकता क्योंकि वे अत्यन्त श्रमपूर्वक सामग्री एकत्र करते हैं, उसका गहन
अध्ययन करते हैं, लोगों से सम्पर्क करते हैं और जानकारी संकलित करते हैं. लेकिन
इतना सब करने पर भी उनकी रचना सफल कृति नहीं बन पाती. असल में बात यह है कि उनके
अध्ययन का तरीका ऐसा होता है कि वे स्वयं यह नहीं जानते कि वे क्या जानना चाहते
हैं.
चूंकि वे अपना विषय नहीं खोज पाए हैं या कि जीवन में घटित होने वाली प्रक्रियाओं के
प्रति एकीकृत दृष्टि स्तर तक नहीं पहुँच पाए हैं, इसलिए कुछ विशाल कृतियों के लेखक कृति
में जीवन घटनाओं का मात्र सूचीकरण करते हैं. दृश्य जो स्वयं में मनोहारी तो होते
हैं, एक के बाद एक सामने आते हैं, किन्तु वे उदात्त कलापूर्ण सामा-~न्यीकरण अथवा
महाकाव्यात्मक दृष्टि का निर्माण करने में सफल नहीं हो पाते. ऐसी स्थिति में लेखक
मात्रात्मक संकलन के माध्यम से विशालता प्राप्त करने का प्रयत्न करते हैं. लेकिन
विशालता और मात्रा दोनों एक ही नहीं हैं. वस्तुत: अर्थवान सामान्यीकरण की उपलब्धि
के लिए कला-तथ्यों के संग्रह के लिए नहीं प्रयत्नशील होती. वरन् कला एक बात ही पाने
की इच्छा रखती है, और वह है 'विशिष्टता'.
जीवन के प्रति इतिवृतिकरण एवं सूचीकरण की प्रवृति का अर्थ है कि प्रमुख पात्रों के
चरित्र पहले से ही पूर्ण विकसित होते हैं. प्राय: हमें ऐसे चरित्र और नायक मिलजाते
हैं जौ कभी नहीं बदलते, जो कभी नई विशेषता ग्रहण नहीं करते और कथात्मक विकास
की दृष्टि से वे 'अनचीन्हे यात्री' से बनकर रह जाते हैं. और यह इसलिए कि कृति के
पीछे आधार रूप में कोई महान्, कोई उदात विचार नहीं होता; तथा उसके वैचारिक
क्षितिज अत्यन्त संकीर्ण होते हैं. प्रतिभा के लिए वैचारिक दृष्टिकोण अथवा
सम्पूर्ण दृष्टि के लिए प्रतिमा-एक दूसरे के लिए स्थानापन्न नहीं हैं, वरन् परस्पर
सम्बद्ध तथ्य और इसीलिए जब ये सब एक साथ कार्य करते हैं तभी सच्चे कलायुक्त
परिणाम सामने आते हैं.
