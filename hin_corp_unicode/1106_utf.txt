<ळिटेरटुरे><श्होर्ट् श्टोर्य्><इवेक् घ्प्><खिर्च्हेन्><१९८९><आड्हर् फ्रकस्हन् (फल् फ्रटिपल्)><फन्च्ह्कुल><४०-४५><१९२०><इवेक् घ्., खिर्च्हेन्, श्स्>

गर्मी के दिन दस-ग्यारह का वक्त ! ऐसा लगता था आग बरसने लगी है . मैं भीतर कमरे में था, किताब पढ़ने में व्यस्त . गली से कोई गुजरा था एक हाँ-सी लगाते हुए--चारपाईं बुनवा लो.
.
.
चारपाई खाट में बान बनवा लो.
.
.
. हमारी कॉलोनी मध्यम वर्गीय लोगों की है और ऐसे चलते-फिरते दुकाननुमा लोग दिन में कई गुजर जाते हैं . मैं फिर किताब पढ़ने लगा था . एक खीझ-सी भी उठी थी जेहन में--साले, दिन भर डिस्टर्ब करते रहते हैं . कभी पुराने जूते और पुराने कपड़ों के बदले बर्तन या क्रॉकरी वाले, कभी सूखा जीरा-धनिया वाले, कभी दरियों-चादरों वाले और अब चारपाई बुनने वाले भी निकल पड़े गलियों में . मेरी खीझ पूरी तरह रास्ता बनाकर बाहर नहीं निकली थी . पिताजी ने दरवाजा खोलकर उसे दूर से बुलाया था . वह गैलरी तक चला आया था, मैं अब भी भीतर कमरे में था और पिताजी पर गुस्सा रहा था जिस-तिस को बुला लेते हैं . जब से रिटायर हुए हैं ऐसे लोगों को घर बुलाना और सौदेबाजी करना कुछ ज्यादा हो गया है . पिताजी पूछ रहे थे, `हमने चारपाई बुनवानी है कितने लोगे ?' `जी, पहले चारपाई दिखाओ और बान भी .' `क्यूं चारपाई और बान से क्या मतलब ?' `मतलब है साब ! छोटी-बड़ी चारपाई देखनी है और बान कैसा है यह भी मालूम हो जायेगा .' पिताजी ने उसे चारपाई लाकर दिखायी थी और बान का एक गोला भी . और बोले थे, `देख बोले थे, `देख ऐसा मुलायम बान कभी तूने देखा देखा भी नहीं होगा .' फिर कुछ रुककर बोले, `बता कितने लेगा ?' `जी बीस रुपये .' उसने सोचते हुए कहा . `बीस रुपये ? बहुत हैं भई .' पिताजी चौंके . मैं मन ही मन बोला--और बुलाओ ऐसे लोगों को . कुछ पल चुप रहने के बाद उसने कहा, `बड़ी खाट है साब, साढ़े तीन किलों बान तो लग ही जायेगा . छ: रुपये किलो के लेते हैं, इक्कीस हुए आप बीस दे देना .' `बारह रुपये दूँगा .' पिताजी ने पत्थर लुढ़का दिया शब्दों का . `नईं साब बोत कम हैं .' `तोस्स्.
.
.
?' शायद पिताजी को लगा था कि कम दे रहे हैं . अन्तत: सौदा सोलह रुपये पर हुआ था . और वह उलझे हुए बान को सीधा करने में जुट गया . फिर सहमते हुए बोला, `साब, दिक्कत न हो तो इसी गैलरी में चारपाई बुन दूँ ..
.
.
बाहर धूप है .' अन्तिम वाक्य में उसने सफाई-सी दे दी थी . `सामने उस दीवार की छाँव में बैठ जा .' पिताजी ने बेरुखी से कहा . `साब वो छाँव तो अभी चली जायेगी .' वह कुछ निराश होकर बोला . `ठीक है यहीं बुन ले .' इतवार था, बच्चों की छुट्टी थी . उनके लिए यह चारपाई बुनना मनोरंजन था और चारपाई बुनने वाला एक तमाशा ! बच्चे उसके गिर्द जमा हो गये थे . उसने किसी बच्चे से पानी मँगाया था . सारे बच्चे हँस पड़े थे . एक शैतान-सा बच्चा बोला, `भाई, तुझे प्यास भी लगती है ?' उसने कहा, `हाँ .' बच्चे फिर हँसे . फिर दूसरे बच्चे ने पूछा, `तुझे भूख भी लगती है ?' उसने कहा, `हाँ .' बच्चे फिर हँसे . तीसरे ने कहा, `तुझे भूख लगे तो यह बान खा लिया कर .' सब बच्चे ठठाकर हँस पड़े . मैंने किताब बन्द कर दी . मुझे बच्चों पर गुस्सा आने लगा था . गरीब का मजाक उड़ाना अच्छी बात तो नहीं . उसने घर के किसी और सदस्य को पानी को पानी के लिए कहा था . पिताजी ने उसे पानी पिलाया . फिर वहीं खड़े होकर पूछने लगे, `कब से कर रहा है ये काम ?' `सात-आठ साल से बाबूजी ..
.
.
इससे पैले फैक्टरी में था . वो बन्द हो गयी तो ये काम शुरु कर दिया .' `महीने का कितना बन जाता है तेरा ?' पिताजी उसे कुरेदने लगे थे . पिताजी की ऐसी संवेदनाएँ मुझे अच्छी नहीं लगतीं . क्या पता वह बताना चाहता है या नहीं ? `कभी कम, कभी ज्यादा . कोई बँधी हुई कमाई तो है नईं बाबूजी . कई-कई बार तो तीन-तीन दिन तक कोई चारपाई बुनने को नईं मिलती . कभी दिन में दो-दो चारपाइयाँ बुनने को मिल जाती है . बस गुजर-बसर हो जाती है . कभी-कभी तो ऐसा भी होता है.
.
.
.' इतना कहकर वह चुप हो गया . उसे चुप देखकर पिताजी ने पूछा, `क्या होता है ?' `यही कि आटे का कनस्तर भी खाली होता है और जेब भी .' एक दीर्घश्वास छोड़ा था उसने . मैंने कमरे में बैठकर महसूस किया था उसके दर्द को . किसी के दर्द को कमरे में बैठकर महसूस करना, जहाँ पंखा चल रहा हो, महानगरीय सिंथैटिक अदा भी हो सकती है . वह बाहर गर्मी में था, बान को सुलझा रहा था और मैं दीवार के इस ओर उसके दर्द को महसूस कर रहा था.
.
.
मुझे लगा मेरे भीतर उपजा यह दर्द भी एक प्रकार का छद्म है . पिताजी ने उससे पूछा था, `क्या नाम है तेरा ?' `सूरज.
.
.
सूरजप्रकाश !' उसने अपना नाम बताया . नाम मैंने भी सुना . चौंक-सा गया . सूरजप्रकाश.
.
.
! यह नाम मेरी स्मृति की खिड़की खोलकर भीतर चला आया . एक सूरजप्रकाश हमारे साथ भी पढ़ता था, उसे हम सरजू कहते थे लेकिन चिढ़ाने वाले लहजे में सनलाइट भी कहा करते थे . कहीं यह वही तो नहीं ? मैंने सोचा . लेकिन दिमाग ने मेरे विचार को झटक दिया--संसार में सूरजप्रकाश नाम के और लोग भी तो हो सकते हैं . सूरजप्रकाश अकेला वही तो नहीं था जो मेरे साथ पढ़ता था . मैं इसी उधेड़बुन में गया था . पिताजी की आवाज आयी, `अच्छा नाम है.
.
.
सूरजप्रकाश, अच्छा नाम है .' `हाँ साब नाम तो अच्छा है पर लोग मुझे सूरजप्रकाश नहीं कहते .' `तोस्स्स् ?' `सरजू कहते हैं .' मैं फिर चौंक पड़ा . किताब एक ओर पटककर उठ खड़ा हुआ . मुझे उसका नाम ही नहीं आवाज भी कुछ-कुछ पहचानी-सी लगी . तब भी ऐसे ही होता था वाक्य के अन्त आते-आते उसकी आवाज मरने लगती थी . वह हड़बड़ाकर वाक्य पूरा कर देता . कभी-कभी तो उसके शब्द भी लड़खड़ा जाते थे--इसी बौखलाहट में . इस सरजू के वाक्यों को मैंने सुना था और महसूस किया था . वह शुरु में बात करते वक्त सामान्य-सा होता है किन्तु अन्त तक पहुँचते-पहुंॅचते शब्दों को एक साथ लुढ़का देता है जैसे शब्द न हों, पत्थरों का ढेर हो . मैं दबेपाँव गैलरी तक आया था . एक उत्सुकता भी थी, एक आश्वस्ति भी थी, एक शंका भी थी . मैं लगभग तय कर चुका था कि वही सरजू है यह . वही सरजू जो हमारे साथ पढ़ता था . गैलरी से पहले, स्तंभ की आड़ लेकर मैंने उसे देखा था . वह उलझे बान को सुलझाने में उलझा हुआ था . मैं उसे देर तक देखता रहा, वही धँसी आँखें, लम्बा नाक, बाहर को निकला माथा, सँवलाया चेहरा--कुछ वक्त की धूप में, कुछ भूख के सहरा में . माथे के पास वही चोट का निशान ! मैं स्मृति में डूब गया उसकी चोट का निशान देखकर--वही सरजू ! भुखमरी से जूझते घर का एक बालक ! और अब भूख की जंग में मसरुफ ! मैंने उसके हाथ देखे . जैसे हों, मशीन हों . बड़ी तेजी से बान को सुलझा रहे थे और गोला बना रहे थे . दो मोटे-मोटे गोले बनाकर उसने चारपाई को बुनना शुरु कर दिया था . एक बार को वह खड़ा हुआ, चारपाई के गिर्द एक परिक्रमा-सी पूरी की . खड़े होने, चारपाई को देखने-परखने और अपना नाक सुड़कने की कलाबाजियों के बीच एक बार उसने मुझे देखा और फिर चारपाई में बान के गिरह डालने लगा . जिन्दगी की मुठभेड़ ने उसे शायद फुर्सत ही नहीं दी थी कि वह भरपूर नजरों से मुझे देखे . या यह भी हो सकता था कि वक्त की मार ने उससे एकटक देखते रहने की कुव्वत छीन ली हो . लेकिन मैं उसे देखता रहा था . सिर्फ उसे नहीं, उसके समूचे शरीर को . शरीर, शरीर कहाँ था ? जिन्दगी के अकुशल मिस्त्री ने शरीर को धड़ दिया था जैसे . उसने एक बार फिर मुझे देखा था--कुछ इस भाव से कि मैं वहाँ क्यों खड़ा हूँ; कि मैं उसे क्यों देख रहा हूँ; कि मैं उसके काम में बेवजह दखलंदाजी क्यों कर रहा हूँ ? वह तीसरी बार मुझे देखने लगा था पलके उठा नहीं पाया था . जैसे वक्त के शातिर हाथों ने उसकी पलकों पर पत्थर बाँध दिये हों और पलकें उठने से पहले झुक गयी हों या जैसे किसी ने खींचकर नीचे गिरा दी हों . तब भी, हाँ तब भी वह नजरें उठाकर किसी को देर तक देखने की हिम्मत नहीं जुटा पाता था, जब वह हमारे साथ पढ़ता था . वह सदैव हीन भावना से त्रस्त रहता था . उसका शरीर बेडौल था . उसके शरीर का प्रत्येक अंग बदसूरत था . बस एक चीज उसकी हमें अच्छी लगती थी--उसके लम्बे-पतले हाथ और उन पर उगी हुई पतली-पतली लम्बी उंगलियाँ !.
.
.
अब उसके हाथ कितने खुरदरे, कितने भद्दे नजर आ रहे हैं . मेरा मन हुआ उसे बुलाऊँ, पहचान कराऊँ . लेकिन मैं सोच में डूब गया था, कहीं झेंप तो नहीं जायेगा, कहीं शर्मिन्दगी तो महसूस नहीं करने लगेगा यह सोचकर कि मैं अपने भूतपूर्व सहपाठी के घर चारपाई बुनने आया हूँ ? कहीं वह मेरी सम्पन्नता से सहम तो नहीं जायेगा ?.
.
.
नहीं, उसे यथावत् काम करने दूँ . उसे अतीत की याद दिलाकर उसके तन्तुओं को झिंझोड़ना ठीक नहीं होगा . उसका स्वाभाविक स्वरुप बिगड़ जायेगा . उसके वर्तमान की चट्टान दरक जायेगी.
.
.
. वह था,चारपाई थी, बान था.
.
.
इधर मैं था, स्कूली यादें थीं, तब का सरजू था.
.
.
सरजू--सहमा हुआ मुफलिसी के बीजगणित को समझता हुआ आँखों में उदास-सी गर्द लिये और चेहरे पर किसी निर्जन टापू का खोयापन लिये हुए.
.
.
. वह हमारे साथ पढ़ता था . हमारे मौहल्ले में रहता था . हम संगी-साथी हँसते-खेलते, चुटकुल सुनाते, ठठाकर हँस पड़ते, वह चुप रहता या फिर उदासी के चीथड़ों में लिपटी हुई मुस्कान, मुस्करा देता . हम उसे चिढ़ाते, `सड़ियल सरजू, कभी हँस भी पड़ा कर .' तब वह हमें अपनी निर्धनता का हिज्जे समझा पाने में असमर्थ था और हम समझने में . क्लास में भी वह आखिर में बैठता और अक्सर उसे सजा मिलती . कभी कापी नहीं होती थी कभी किताब . एक ही बहाना--कल ले लूँगा.
.
.
मस्साब आज माफ कर दो . लेकिन सारे मस्साब उसकी मजबूरी से अपरिचित थे . बेचारा सरजू घर की जर्जर अवस्था को ढोता-छिपाता, स्कूल में कापी-किताबों के लिए बहाने बनाता और सजा पाता . कभी डंडे पड़ते, कभी बैंच पर खड़ा होता तो कभी बाहर धूप में . एक दिन स्कूल से वापिस आते हुए हममे से किसी ने कहा था, `सरजू तेरे हाथ तरसते रहते हैं मार खाने के लिए.
.
.
साले तू सारी कापियाँ-किताबें खरीद क्यों नहीं लेता ?' ऐसा लगा था जैसे किसी डरावने खण्डहर में कोई चमगादड़ उड़ा हो, पंख फड़फड़ाये हों, ऐसे शब्द फूटे थे सरजू के . उसकी ही नहीं, उसके शब्दों की आँखें भी डबडबाई हुई थीं--`तुम तो.
.
.
तुम तो ऐसे कहते हो जैसे कि मुझे पिटने का शौक हो.
.
.
कौन चाहता है हर रोज कक्षा में बेइज्जती हो, पनिशमेंट मिले.
.
.
तुम.
.
.
तुम्हें.
.
.
तुम्हें क्या बताऊँ.
.
.
.' आगे के शब्द वह बोल नहीं पाया था . गला रुँध गया था उसका . उसके पिता किसी प्राइवेट कम्पनी में चपरासी थे . घर में अभावों के बबूल थे, पाँच बच्चे, चार भाई एक बहन . सरजू का दूसरा नम्बर था . बड़ा भाई किसी फैक्टरी में नौकरी करता था . हम जब भी उसे देखते वह कुछ बुनता-उधेड़ता नजर आता . हमेशा दीवार के साथ पीठ टिकाये शून्य में सवालों को हल करते हुए . सरजू के दो छोटे भाई थे--हमेशा लड़ते-झगड़ते, रोते-पीटते . पिता थे, किसी परशुराम की भाँति सदैव गुस्साये हुए, यही हाल माँ का था . जब उसे अभाव सताते वह बच्चों की पीटती, जब बाहर गली-पड़ोस में कोई झगड़ा होता तो वह बच्चों को पीटती . यानी अपनी तमाम कुंठा बच्चों को पीटकर उतारती ..
.
.
पूरे का पूरा घर हमें भयावह लगता लेकिन उस घर में सरजू की बहन हमें तपे-झुलसे माहौल में शीतल छाँव जैसी महसूस होती . हम उसे दीदी कहते थे . सरजू से हम चिढ़े-से रहते थे, लेकिन उसकी बहन यानी हमारी दीदी, उसके लिए हम सरजू के घर जाते . वह उम्र में हमसे दो-तीन बड़ी थी . एक तरह से जवान थी . सामान्य रंग-रुप, लम्बी-पतली . लेकिन व्यवहार गजब का था . कई बार ऐसा होता कि माँ से उसका झगड़ा हो चुका होता, वह माँ, से पिट चुकी होती, हम पहुँचते तो वह ऐसे खिलखिलाती जैसे दिन-भर ठहाके लगाती रही हो . हमारे लिए चटाई बिछाती, हमें बिठाती, पानी पिलाती . हमसे चुटकुले सुनती तो खूब हँसती . ऐसी ही एक शाम को हमारी चुटकुला गोष्ठी खत्म हुई थी, हम उठकर चले आये थे, सरजू भी साथ था . हमने उसे कहा, `दीदी बहुत अच्छी है . खूब हँसती-हंॅसती है .' सरजू ने बड़ी गम्भीरता से कहा, `जो दीदी तुम्हारे साथ खुलकर हँस-हंॅसा रही थी न, उसे कल रात से रोटी नहीं मिली .' `क्यास्स्स् ?' हम एक साथ चौंक पड़े थे . `हाँ, माँ से झगड़ा हुआ था उसका, और माँ ने रोटी नहीं दी .' सरजू की बात सुनकर हम सब सन्नाटे से घिर गये थे . दीदी की हँसी के पीछे छुपे दर्द को हम जरा भी महसूस नहीं कर पाये थे . हम हैरान थे . भूखा रहकर कोई कैसे हँस सकता है ? स्कूल में, बाहर, आधी छुट्टी या पूरी छुट्टी में सरजू हमारे साथ रहता, एक तरह से तो चिपका रहता था हमसे . हम जो खरीदते उसे भी देते . वह इंकार में सिर हिलाता लेकिन आँखों में छुपी भूख हाथ फैला देती . हमने तय कर लिया था इसे एक दिन सीधा करेंगे . बस एक बार हमारी अंटी पर चढ़ गया तो बच्चू उम्र भर याद करेगा . और वह मौका हमारे हाथ बहुत जल्दी लग गया था . एक दिन वह बाजार की तरफ हमें मिल गया था . हमने उसे रोककर पूछा था, `कहाँ जा रहा है ?' उसने कटोरी दिखाते हुए कहा, `माँ ने घी मँगाया है, तीन रुपये का .' `अबे साले, बकवास करता है तीन रुपये का क्या घी आता है ? गोलगप्पे खाने जा रहा होगा अकेले-अकेले .' हममें ओमी सबसे ज्यादा उद्दंड था, बलिष्ठ भी था और मुँहफट भी, उसी ने सरजू को हड़काया .  
