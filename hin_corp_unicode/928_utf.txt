<आ.ञ्><ंऊशीछ्><घीषीश्ः छ्ःआण्ढ्षा श्ःषीआश्ठाआ><ठाळा फाषीछ्ःआ भ्ःआघ्-ई><१९८९><षूभी फ्षाखाश्ःआण्><आळ्ळाःआभाढ्><४८ ठौ ५५><२२००><घीषीश्ः छ्ःआण्ढ्षा- ठाळा फाषीछ्ःआ भ्ःआघ्-ई.><ढ्ःआणाण्झा खूंआष्.>

 खाली-ताल के उस विभाग को खाली कहते है, जिस पर विभाग की प्रथम मात्रा पर हाथ से
ताली न बजाकर हाथ को थोड़ा दाहिनी या बाई ओर झुका कर दिखालाया जाता है. कुछ
विद्धान् खाली को पात भी कहते हैं.
संगीत के प्राचीन ग्रन्थों में उल्लिखित तालों में खाली के विभाग नहीं दिखलाये गये
हैं. अत: ऐसा प्रतीत होता हैं कि तालों में खाली के विभाग मध्युग की देन है.
सम,ताली तथा खाली आदि का किसी ताल की रचना में महत्व-~पूर्ण स्थान हैं. इसके द्वारा
संगीतज्ञ ताल में अपने को सरलता से से जान लेता है.
साथ-संगति-- गायन,वादन या नृत्य के साथ किसी वाद्य के द्वारा सहयोग देने को साथ करना
या संगति करना कहते हैं,संगति दो प्रकार की होती हैं. एक स्वर की और दूसरे लय ताल
की. गायन के साथ सारंगी या हरमोनियम से स्वर की संगति की जाती है. तथा तबले या
पखावज आदि वाद्यों से लय और ताल की. संगति करने के सिद्धांत और उद्देश्य का वर्णन
ताल-परिचय,भाग२ में दिया गया हैं.
 प्रश्न
१--निम्न शब्दो की परिभाषा लिखिए और आवश्यकतानुसार उदाहरण दीजिये-
टुकड़ा,सम,लय,परन,खाली,रेला,ताल.
२--सम और खाली के अन्तर को स्पष्ट कीजिये.
३--टुकड़ा-परन तथा कायदा-पेशकारा का उदाहरण सहित तुलनात्मक वर्णन कीजिये.
४--किसी ताल में ताली की उपयोगिता पर प्रकाश डालिए.
५--दमदार और बेदम की तिहाई की परिभाषा लिखिए और दोनों में मुख्य-मुख्य अन्तर को
स्पष्ट कीजिये.
 गीत और उसके प्रकार
शब्दों को स्वर और लयबद्ध करके गाना गीत कहलाता है. कभी-~कभी गीत के शब्द निरर्थक
भी हुआ करते हैं- जैसे तराने में. आधु-~निक काल में अनेक प्रकार की गायन शैलियाँ
प्रचार में हैं-जैसे ध्रुपद,धमार,ख्याल,ठुमरी,टप्पा,भजन,गजल,कौव्वाली,दादरा आदि.
यहाँ हम केवल गायन के मुख्य-मुख्य प्रकारों का ही विस्तार में वर्णन करेंगे.
ध्रुपद-भारतीय शास्त्रीय संगीत में ध्रुपद एक प्राचीन गायन-शैली मानी जाती है. इसका
प्रचार कब और किसने किया यह तो निश्चित रूप से नहीं कहा जा सकता,परन्तु इसके
प्रचारक के रूप में बहुत कुछ श्रेय अकबर बादशाह के समकालीन ग्वालियर के राजा
मानसिंह को है. उसी समय तानसेन,स्वामी हरिदास तथा गोपाल आदि प्रख्यात ध्रुपद गायक
हुये.
यह एक गम्भीर प्रकृति की गायन-शैली हैं तथा इसमें कठ और फेफड़े पर जोर पड़ता हैं.
मध्यकाल में इसका बहुत प्रचार था, परन्तु आजकल इसका प्रचार कम हो गया है. इसके साथ
संगति करने का मुख्य वाद्य पखावज है. इसमें शब्द अधिकतर ब्रज भाषा के होते हैं,
जिसमें वीर,शांत एंव श्रृग् आर रसकी प्रधानता रहती हैं. ध्रुपद में तानों का प्रयोग
नहीं किया जाता किन्तु गायक विभिन्न लयकारियों का प्रदर्शन करता हैं. वह
तीवरा,सूलताल,चारताल आदि तालों में गाया जाता है. प्राचीन ध्रुपद में चार
खन्ड-स्थाई, अन्तरा,सन्चारी और आभोग मिलते थे, किन्तु आजकल दो ही खंड स्थाई और
अंतरा के मिलते हैं.
धमार-ध्रुपद के समान धमार गायन भी गम्भीर और ज़ोरदार गायन-शैली हैं. कुछ लोग इसे
'होरी' भी कहते हैं. इसमें अधिकतर ब्रज की होली का वर्णन मिलता हैं. ध्रुपद के समान
धमार गायन-शैली में भी विभिन्न लयकारियाँ दिखाई जाती हैं तथा गमन का भी प्रयोग किया
जाता हैं. इसमें स्थाई तथा अंतरा दो भाग होते हैं. इस गायन सें श्रृग् आर रस की
प्रधानता रहती है.
ख्याल--राग-परिचय के लेखक श्री हरिश्चन्द्र श्रीवास्तव के अनु-~सार-गीत का वह प्रकार
जिसमें राग की रक्षा करते हुये आलाप,तान,बोलतान,खटका,मुर्की सरगम आदि विभिन्न
अलंक् आरों द्वारा तबले के साथ गायक अपनी भावनाओं की अभिव्यक्ति करता है उसे ख्याल
कहते हैं.'
ख्याल में ध्रुपद के विपरीत स्वर की प्रधानता अधिक होती है और लयकारी की कम.
इसमें गमन का प्रयोग कम होता है. ख्याल मुख्यत: दो प्रकार के होते हैं. एक
विलम्बित अथवा बड़ा ख्याल तथा दूसरा द्रुत अथवा छोटा ख्याल. नीचे हम दोनों पर
अलग-अलग विचार करेंगे.
विलम्बित अथवा बड़ा ख्याल-यह विलम्बित या धीमी लय में गाया जाता है इसलिये विलम्बित
या बड़ा ख्याल कहते हैं. कुछ लोगों का मत है कि १५वीं शताब्दी में जौनपुर के
सुल्तान हुसेन शर्की ने इसका आविष्कार किया . आगे चलकर इसका खूब प्रचार हुआ.
सदारंग-अदारंग नामक प्रसिद्ध गायक बन्धुओं ने बहुत से ख्यालों की रचना की और आज तो
यह शास्त्रीय संगीत को एक लोकप्रिय गायन-~शैली मानी जाती है. बड़े ख्याल में शब्द
बहुत नहीं होते और वह स्थाई एवं अन्तरा दो भागों में विभक्त होता है. इसके साथ
तबले का प्रयोग होता है और रचना तिलवाड़ा, एकताल, आड़ाचारताल, झूमरा आदि तालों में
निबद्ध होती है.
द्रुत अथवा छोटा ख्याल-कहा जाता हैं कि सर्वप्रथम-अमीर खुसरो ने १३वीं शताब्दी के
प्रारम्भ में कव्वाली के आधार पर छोटे ख्याल को जन्म दिया. बड़ा ख्याल और छोटा
ख्याल गाने के क्रम में बहुत कुछ समानता है. अन्तर केवल लय और प्रकृति में है.
छोटा ख्याल बड़े ख्याल की अपेक्षा द्रुत लय में गाया जाता हैं. यह अधिकतर
तीनताल,झपताल,रूपक आदि तालों में निबद्ध होता है.
ठुमरी--यह चचल प्रकृति की श्रृ गार रख प्रधान गायन शैली है. इसमें भाव और
सौन्दर्य पर अधिक बल दिया जाता हैं. यह अधिकतर खमाज देश,तिल ग,पीलू,भैरवी,जोगिया
आदि रागों तथा दीपचन्दी एवं जत आदि तालों में गायी जाती है. इसमें शब्द कम होते
हैं. स्थाई से अन्तरे में आते समय यह बढ़ी हुई लय में कहरवा ताल में हो जाती है,
जिसमें तबला-वादक विभिन्न लग्गी-लड़ियों से गायन को अलकृत करता है. लोगों का मत
है कि इसका आविष्कार लखनऊ के अन्तिम नवाब वाजिद अली शाह 'अख्तर पिया ने किया. आज
ठुमरी-गायन की बनारस और पंजाब की शैलिया विशेष रूप से प्रसिद्ध है.
टप्पा- कहा जाता हैं कि मुहम्मद शाह के समय में गुलाम नवीं शोरी ने टप्पे को जन्म
दिया. इसके शब्द पंजाबी-फारसी भाषा के होते हैं. यह पेंचदार तानों से परिपूर्ण गायन
की कठिन शैली हैं. यह काफी पीलू,खमाज, देश आदि रागों तथा सितारखानी औ अ टप्पा आदि
तालों में गाया जाता हैं. इसका प्रचार बहुत अधिक नहीं है.
भजन-- जिस प्रकार उर्दू भाषा में गजल होती हैं, उसी प्रकार हिन्दी शब्दावली में भजन
और गीतों की रचना की जाती हें. भजन में ईश्वर-स्तुति तथा भगवान् की लीलाओँ का वर्णन
किया जाता है. इसको किसी एक राग में बाँधकर भी गा सकते हैं. यह अधिकतर
कहरवा,दादरा,धुमाली,रूपक एवम् त्रिताल आदि तालों गाया जाता है.
गीत-- साहित्यिक रचनाओं को तालबद्ध करके गाये जाने को गीत कहते हैं. इसमें भावों की
प्रधानता रहती हैं. गीतों में श्रृ गार और करूण रस अधिक पाया जाता है. इसमें
स्वर-वितार तथा ताने आदि प्राय: नहीं होते.
तराना- कुछ लोगों का कथन हैं कि तानसेन ने अपनी लड़की के नाम पर इस शैली की रचनी की.
इस प्रकार के गीत में नोम,तोम, तनाना आदि शब्दों का प्रयोग होता हैं,जो निरर्थक होते
हैं. बहुधा यह बहुत द्रुत लय में समाप्त किया जाता है. इसकी रचना अधिकतर
तीनताल,झपताल तथा एकताल मं निबद्ध होती है.
लक्षण गीत- जिस गीत में अपने राग के पूरे लक्षण हों, लक्षण गीत कहलाता हैं. ख्याल
के समान इसमें भी दो भाग स्थाई और अंतरा के होते हैं.
होली-- इसमें भगवानन श्रीकृष्ण से सम्बन्धित होली का वर्णन होता हैं, जो फाल्गुन
माह में गायी जाती है. ठुमरी की भाँति यह भी दीप-~चंदी या जतताल में निबद्ध होती
है.
 स्वर सम्बन्धी कुछ पारिभाषिक शब्द
सगीत- साधारणत: संगीत से केवल गायन समझा जाता हैं,किन्तु संगीत में गायन, वादन और
नृत्य तीनों ही आते हैं. शारंगदेव के 'संगीत-रत्नाकर' में कहा गया हैं कि 'गीतं
वाद्यं तथा नृत्यं त्रय सगीत-~मुच्यतें' अर्थात् गाना, बजाना और नृत्य इन तीनों का
समन्वित रूप संगीत है. पश्चिमी देशो में संगीत का अर्थ केवल गायन और वादन से लिया
जाता हैं. वहाँ नृत्य को संगीत से भिन्न मानते हैं.
गायन,वादन और नृत्य इन तीनों में घनिष्ट सम्बन्ध हैं. केवल इतना ही नहीं तीनों एक
दूसरे के सहायक भी हैं. 'संगीत-रत्नाकर में कहा गया है कि नृत्य वादन के
और वादन गायन के आश्रित है 'नृत्यं वाद्यनुगं प्रोक्त वाद्य गीतानुवर्तिच' इन
तीनों में गायन को श्रेष्ठ माना गया है.
संगीत की परिभाषा- संगीत वह ललित कला है जिसमें हम स्वर और लय के द्वारा अपने
भावों को प्रकट करते हैं. प्रत्येक कला में भावों को वयक्त करने का माध्यम बदला
करता हैं. रंग, पेन्सिल, कागज आदि के द्वारा जब हम भावों को व्यक्त करते हैं, तो
वह चित्रकला कहलाती है और शब्द, अलंकार छन्दों द्वारा भावों को प्रकट करते हैं
तो उसे कविता कहते हैं. इस प्रकार कला का माध्यम बदलते ही उसका नाम बदल जाता
हैं. ऊपर की परिभाषा में संगीत को ललति कला कहा गया हैं. ललित कलायें मुख्य
पाँच हैं- संगीत,कविता, चित्रकला,मूर्तिकला व वास्तुकला. इन कलाओं में संगीत को
सर्वश्रेष्ठ माना गया हैखए.
आंदोलन- तानपूरे अथवा सितार के खिंचे हुये तार पर आघात करने से तार ऊपर नीचे
जाता है और ध्वनि उत्पन्न होती है. तार के कम्पन को संगीत में आंदोलन कहते हैं.
तार पहले ऊपर जाकर अपने स्थान पर आता है और फिर नीचे जाकर अपने स्थान पर आता
है. इस प्रकार एक आंदोलन पूरा होता है. जब तक तार पर छेंड़ने का प्रभाव रहता
हैं, तार ऊपर-नीचे जाता है और ध्वनि उत्पन्न होती है. जैसे-जैसे तार पर छेड़ने
का प्रभाव कम होता जाता हैं, ध्वनि कम होती जाती हैं. एक सेकण्ड में तार जितनी
बार आंदोलित होता है, उसको आंदोलन-संख्या कहते हैं. वैज्ञानिकों का कथन है कि
जैसे-जैसे स्वर 'सा' से ऊपर बढ़ता है स्वरों की आँदोलन संख्या प्रति सेकेन्ड
बढ़ती जाती है और जैसे-जैसे सा से नीचे चलते हैं स्वरों की आंदोलन संख्या कम
होती जाती है.
आंदोलन के मुख्य दे प्रकार हो सकते हैं- नियमित और अनिय-~मित आंदोलन तथा (२)
स्थिर और अस्थिर आंदोलन. जब किसी ध्वनि के आंदोलन की चाल एक गति में रहती हैं,
तो उसे नियमित और जब आंदोलन की चाल एक गति में नहीं रहती, तो उसे अनिय-~मित
आंदोलन कहते हैं. इसी प्रकार जब किसी ध्वनि का आंदोलन कुछ देर तक चलता रहता
है, उसे स्थिर आंदोलन और जब आंदोलन शीघ्र समाप्त हो जाता है, तो उसे अस्थिर
आंदोलन कहते हैं. जब तानपुरे के तार को छेड़ते हैं, तो उसका आंदोलन स्थिर रहता
है और हम जब किसी लकड़ी पर आघात करते हैं, तो उसका आंदोलन स्थिर रहता है.
संगीत में नियमित और स्थिर आंदोलन का ही प्रयोग होता है.
श्रुति- संगीत में मधुर ध्वनि को नाद कहते हैं और इसी ध्वनि का संगीत में प्रयोग
किया जाता हैं. सप्तक में ,सा से नी तक असंख्य नाद हो सकते हैं, किन्तु संगीत में
अधिक से अधिक बाईस नाद ही प्रयोग में आते हैं, क्योंकि शास्त्रकारों ने सोचा कि नाद
की संख्या उतनी ही माननी चाहिये, जो ठीक से पहुचाने जा सकें और प्रयोग में लाये जा
सकें. असंख्य नादों में से मुख्य बाईस नादों को, जो संगीत में प्रयुक्त होते हैं,
श्रुति कहते हैं.
शास्त्रकारों ने बाईस श्रुतियों में इतनी दूरी मानी हैं कि तेइसवीं श्रुति पहली
श्रुति से ठीक दोगुनी ऊँचाई पर रहे, क्योंकि तेईसवीं श्रुति से दूसरा सप्तक प्रारम्भ
हो जाता है. इस प्रकार नाद तो असंख्य हैं, किन्तु श्रुति केवल बाईस ही हैं. इसलिये
प्रत्येक श्रुति नाद हैं, किन्तु प्रत्येक नाद श्रुति नहीं है- केवल बाईस नाद ही
श्रुति है.
स्वर- बाईस श्रुतियों में फैली हुई सात, मुख्य श्रुतियों को शुद्ध स्वर कहते हैं.
वे स्वर सप्तक के अन्तर्गत थोड़ी-थोड़ी दूरी पर फैले हुये होते हैं. इन स्वरो के
नाम हैं-षड़ज,रिषभ,गन्धार,मध्यम,पंचम, धैवत और निषाद. व्यवहार में सरलता के लिये
इन्हें क्रमश: सा,रे,ग,म,प,ध और नी कहते हैं. स्वर दो प्रकार के होते हैं- शुद्ध
स्वर और विकृत स्वर.
ऊपर बताये गये सातों स्वर शुद्ध हैं- इन स्वरों में से पाँच स्वर शुद्ध होने के साध
ही साथ विकृत भी होते हैं. जो स्वर अपने निश्चित स्थान से थोड़ा उतर या चढ़ सकता हो
उसे चल स्वर कहते हैं. सप्तक के केवल दो स्वर स और प अपने स्थान पर स्थित रहते हैं,
अत: उन्हें शुद्ध स्वर के साथ-साथ अचल स्वर भी कहते हैं. जब कोई स्वर अपने स्थान से
थोड़ा नीचा होता हैं, तो उसे कोमल विकृत और जब निश्चित स्थान से ऊपर होता हैं, तो
उसे तीव्र विकृत कहते हैं. सप्तक में षडज और पंचम के अतिरिक्त शेष स्वर रे,ग,म,ध और
नी शुद्ध होने के साथ-साथ विकृत भी होते हैं. इनमें रे,ग,ध और नी स्वर कोमल विकृत
तथा म तीव्र विकृत होता हैं. इस प्रकार एक सप्तक में सात शुद्ध,चार कोमल और एक
तीव्र कुल मिलाकर बारह स्वर होते हैं.
सप्तक- सात शुद्ध स्वरों के क्रमानुसार समूह को सप्तक कहते हैं. इन स्वरों के नाम
हैं-सा, रे,ग,म,प,ध, और नी. इनमें प्रत्येक स्वर की आंदोलन-संख्या अपने पिछले स्वर
की आंदोलन-संख्या सा से,ग की रे से, म की ग से अधिक है. इसी प्रकार प,ध और नी की
आंदोलन-संख्या भी अपने पिछले स्वरों की आंदोलन-संख्या से अधिक हैं. पंचम स्वर की
आंदो-~लन-संख्या सा से डेढ़ गुनी होती है. उदाहरण के लिये यदि सा की आंदोलन-संख्या
२४० है, तो प की आंदोलन-संख्या २४० की डेढ़ गुनी ३६० होगी. सप्तक में क्रमश: स
रे,ग,म,प,ध और नी स्वर होते हैं, नी के बाद पुन: दूसरे सप्तक का सा आ जाता है. यह
सा पिछले सप्तक के सा से दुगुना ऊँचा होगा. यदि मध्य सा की आंदोलन-संख्या २४० है,
तो तार सा की आंदोलन संख्या २४० की दुगुनी ४८० होगी.
