<ळिटेरटुरे><ःउमोउर्><षइ,  श्ह्रेस्ह्ट्ह  षच्ह्नयेन्><१९८४><घ्यन् भ्हर्टि><ढेल्हि><५६-६३><२१००><षइ,  श्ह्रेस्ह्ट्ह 

+ कड़ुआ तेल
धन्य है वे लोग जिन्हें दिन-भर बात करने के अतिरिक्त कोई काम नही हैं.
और इन्हें देखकर भगवान की लीला का रहस्य खुलने लगता है. अथवा ये
लोग साक्षात् भगवान या उनके पैगंवर है. विश्वशांति के लिए सदा बक-~बक
करते रहते हैं. इतनी ऊंचाई में बोलते हैं कि संसार के नामी नायक बौने-से
लगते है. ये सर्वव्यापी हैं और आश्चर्य नहीं कि हमारे जैसा संसारी आदमी
भगवान के समान ही चाहकर भी इनसे दूर रहता हैं. वे बहुत अच्छे है,
मगर दुर्भाग्यवश हमारे पास समय नहीं. कामकाजी आदमी हूँ. उन्हें देखकर
जलन होती है. मैं हूँ कि किसी घने पेड़ की छाया में घड़ी भर बैठने के लिए
तरसता रहता हूं. समय नही मिलता. शरीर बेकार बैठा रहता है तब भी मन
की दौड़-धूप जारी रहती है. उधर एक वे है कि सदा पूर्ण अवकाश है. नदी
तट पर, कुएं पर, बागमे, बैठकखाने में, अथवा दुकान पर गप्पों का गुलखि
लाते रहते हैं. वास्तव में वे धन्य हैं.
आज सुबह कई दिन से हुमाच बांधते-बांधते कहानी लिखने बैठा ही था कि
खिड़की से श्री मुरारीलाल की सचल शक्ल इधर की ओर ही विध्न-बाढ़ के
समान सरकती आती दृष्टिगोचर हुई. मेरा कहानीकार घबरा गया. कुछ न
सूझा तो चट फाटक लगा कर भीतर से कुंड़ी चढ़ा दी.
"अरे भाई, हमें अच्छी तरह ज्ञात है कि अब बड़े आदमी हो गये, खोलो.
बहुत जरूरी काम है." किवाड़ थपथपाते हुए बोले.
"तबीयत खराव है मि. लाल."
"अभी-अभी तो डाक्टर शर्मा इधर गये हैं. ठहरो, उन्हें मैं अभी बुला..."
"नहीं-नहीं. रूको मि. लाल. बात यह है कि काम अधिक...."
"इसलिए तो कहता हूँ खोलो, घड़ी भर गपशप करके तबीयत हल्की कर लो,
रात दिन कोहबर में बैठे आंखोसे कागज पर चिल्लर झाड़ते रहते हो. तुम्हारे
जैसे लोगों को पागलखाने में भरती कराना पड़ता है...."
और न जाने क्या-क्या सुनता. झख मारकर किवाड़ खोल दी!
"तुम तो खेसरा-खेतौनी खोले बैठे हो? कहते हो कि तबीयत खराव है? जूते
खोलकर चारपाई पर पालथी मारकर बैठते हुए बोले.
"यही खराबी है. आज की डाक से कहानी डिस्पैच कर देनी है. मुश्किल से
दो घंटा वक्त है."
"यह कहते हुए मैंने कागज-कलम को संभाल कर ऐसी मुद्रा बनाई मानो लिखना
शुरू करने जा रहा हूं. दो शब्द लिख भी दिया.
"कहानी का सब्जेक्ट क्या है?" उन्होंने पूछा.
इस प्रश्न का उत्तर कहानी पूरा करने के बाद दूगा."
"किस पत्र में छपेगी?"
"जिस भी पत्र में छपे, आपके सामने छपने पर पेश करूगा."
"यही गड़ब़्अड़ है. फोरन कंट्रीज में ऐसा नही होता. वहां किसी खास अखबार या
पत्रिका के लिए खास विषय पर लिखा जाता है. हमारे यहां बस लिखा जाता है. जो लिखा
जाए! जहाँ छप जाए!! इस विषय में आपका क्या विचार है?" प्रश्न करके बे
एकटक देखने लगे.
मुझे मालूम था कि इसके बाद क्या होगा. मैं कोई भी उत्तर दूंगा उसके प्रत्युत्तर
में प्रेमचंद से लेकर यशपाल तक को दस-दस गालियों के बाद मि. लाल का निर्यण
होगा कि हिंदी में कोई फर्स्ट रेट का कहानीकार पैदा ही नहीं हुआ. वास्तव में
चाहता था कि ये महाशय किसी प्रकार टलें और इसीलिए फाउंटेनपेन खोले अभी
भी मैं लिखने वाले पैड पर झुका बैठा था और उनके हर प्रश्न का उत्तर भरसक
इस प्रकार देना चाहता था कि बात वही खत्म हो जाए. आगे न बढ़े. अब इस
अंतिम प्रश्न का उत्तर देना लंबी बहस को बुलाना था. अत: बात बदलने की इच्छा
हुई. इसी समय एक गलती हो गयी. मैंने हड़बड़ी में अनायास पूछ लिया:
"चाय पियेंगे मिस्टर लाल?"
"क्यों नही? इसी के लिए तो मैं तुम्हारे यहां आया!"
मगर भूल समझते हुए मैंने सुधारना चाहा, "दूध तो है नही!"
"इससे क्या? नये फैशन में दूध की जरूरी नहीं है. जापान का विदेशमंत्री बिना
दूध की ही चाय पीता था. कनाड़ा के एक डाक्टर ने सिद्व कर दिया है कि दूध डालने
से चाय का गुण आधा हो जाता है. हमारे देश में जनाब अबुल कलाम आजाद जब अधिक
मौज में रहते थे तो बिना दूध की ही चाय लेते थे......घी होगा न? वही एक-आध
चम्मच छोड़ दो."
"मगर शुद्व नहीं डालडा होगा."
"वह तो और आजकल लाभदायक सिद्व हो रहा है. नहीं देखते हो, जो लोग
जेठ-बैसाख में बारातों में घूम-घूम कर डालडा की पूरी-मिठाई उड़ाते हैं. आषाढ़ में
बूनी बजते ही उनका शरीर खिल उठता है? पंजाबी लोग क्यों इतने मोटे-मोटे होते
हैं, जानते हो वे लोग दाल भी डालडा ही डालकर खाते है."
मेरा कहानीकार हाहाकार कर उठा. समय निकलता जा रहा था. कहानी का प्लाट बादल
की तरह उमड़ रहा था. इधर मिस्टर लाल की बातें उसे झकझोरकर दूर फेंक देती थीं.
अब चाय का टंट-घट लगे तो पीते-पिलाते सारा कीमती समय जहन्नुम में चला जाय. ओफ!
इस महा-~शय की चाय की चुस्की के साथ वह धुआंधार गप्पबाजी? मैं हैरान हो गया.
"मगर, मेरा खयाल है कि इस समय आप एक गिलास ठंडा जल ही अधिक पसंद
करेंगे." चाय की बला टालने के लिए मैंने प्रस्ताव रखा.
"ओह, यह बात तो तुमने वैसी ही कह दी जैसी एक बार महात्मा गांधी ने पंडित
जवाहरलाल नेहरू से सेवाग्राम में फरमायी थी. जवाहर-~लाल कुछ गरम विचार के थे.
महात्मा गांधी ने कहा कि मैं तुम्हें गरम चाय नहीं, ठंडा जल पिलाऊंगा. यही
अहिंसा का मार्ग है...... 'हरिजन'के पुराने अंक तो तुम्हारे पास होंगे ही?"
उन्होने पूछा.
"नहीं." मैंने संक्षेप में उत्तर दिया.
"एक लेखक या साहित्यिक आदमी के लिए बहुत जरूरी है कि वह हर प्रसिद्व अखवार
की फाइल रखे. उस समय तुम अभी लड़के रहे होगे. 'हरिजन' में महात्मा गांधीजी
खूव लिखते थे. वैसा अखवार अब कोई क्या निकालेगा? उस समय देश में लीड़रशिप थी.
अब तो सब भंड़वे हो गये. क्या तुम्हारा ख्याल है, यह कागजी प्रजातंत्र चलेगा?"
"हटाइए, इसे सोचने वाले देश में बड़े-बड़े मस्तिष्क हैं, जो सदा इसी चिंतन में
है. हम-आप सिर्फ अपना कर्तव्य पालन करें." मैंने कहा.
"तो क्या यह कर्तव्य नहीं है? एक स्वतंत्र देश के शासन के बारे में अपने
स्वतंत्र विचारों को प्रगट करें?"
"मगर साधारण जनता के लिए इस विचार का अवसर एक बार वोट के समय आता है.
यह क्या कि उठते-बैठते, राह चलते, भोजन करते और हर समय बस कोरी आलोचना-
प्रत्यालोचना." मेरे उत्तर में खिजलाहट थी.
"यह बात तुम किस लेखक की किस पुस्तक के किस अध्याय के अनु-~सार बोल रहे हो?
मैं अटकलपच्चू बात नहीं मानता."
"सभी प्रसिद्व लेखको ने लिखा है."
"जैसे? किसी एक का उदाहरण पेश करो."
"यह तो मैने ही कई बार लिखा है." मैंने कहा.
"तुम कोई प्रसिद्व लेखक नहीं हो. अच्छा, एक बीड़ी तो पिलाओ. मैं तुम्हे जमकर
राममनोहर लोहिया की थ्यूरी समझाता हूँ."
"कभी फिर, "मैंने घड़ी की ओर देखते हुए बड़ी अधीरता के साथ कहा, "कुछ समय शेष
है, आज कहानी पूरी कर लेने दीजीए. बहुत आव-~श्यक है." और बीड़ी-सलाई उनकी ओर
बढ़ा दी.
"ओ मिस्टर, "उन्होंने बीड़ी सुगलाकर एक लंबा कश खींचते हुए कहा, "आज संडे है.
इंग्लैंड में आज के दिन लोग घड़ी खोलकर रख देत्ते हैं और मौज-मस्ती लेते हैं".
"मगर हम-आप भारत में हैं. यह इंग्लैंड नहीं है".
"नही है तो बना लो! जिम्मेदारी किस पर है? हम-आप चाहें तो इसे जरूर इंग्लैड बना
सकते हैं. हमारे भीतर खानियाँ हैं. हम लोग आलसी हैं. हम लोग समय की कीमत नहीं
पहचानते."
"आपने फरमाया खूब."
"और क्या ? " वे आगे बढ़े, मैं तो कहता हूँ कि एक दिन के लिए शासन-सूत्र मेरे
हाथों में दे दो. फिर देखो. तमाम भ्रष्टाचारी हाकिमों को जेल में ठुसवा दूं.
पुलिसवालों की नाक रगड़ दूं. जनमत को सारी ताकतों के ऊपर रख दूं! फिर देखिए
भारत कैसा चमक जाता है."
"तो, मैं अब आपको पानी पिला दूं. आभी स्नान करना बाकी है."
"स्नान तो मैंने भी नहीं किया है. खैर, पानी पिलाइए."
मिस्टर लाल ने उत्तर दिया और मैं घबड़ा उठा. यह स्नान की बात तो मैंने टालने के
लिए उठायी थी. कहीं साथ ही स्नान करने का प्रस्ताव न कर बैठें. जल लेने के
लिए मैं चला तो फिर बोले:
"मगर सुनिए."
"क्या?"
"जरा कलर्ड जल पिलाइए, अर्थात उसमें चीनी छोड़कर."
"चीनी पर तो कंट्रोल हो गया."
"तब तो उस दिन बाजार से केवड़ा जल लाए, उसे डालिए."
"उसे तो चूहे पी गए."
"खैर, कुछ भी डालिए. छूछा जल कलेजे पर लगता है."
मैंने चार छोटे-छोटे बताशों के साथ एक गिलास पानी लाकर रख दिया और इस प्रकार
खड़ा हो गया मानो जब पानी पीकर वे भी उठेंगे तो बाहर तक पहुँचा कर छुट्टी
लूंगा.
मिस्टर लाल ने चारों बताशे गिलास में डाल दिये और कहा:
"यह तरीका मुझे कलकत्ते में एक देशी डाक्टर ने बताया. मगर, एक में छह पड़ने
चहिए.
दो कम हैं....बैठिये, मैं आपको इस तरीके की विशेषता बताऊं...."
"मगर समय स्नान का भी बीत रहा है."
"बस दो मिनट. तब तक आप तेल मालिश कीजिए."
"मैं स्नान के बाद तेल लगाता हूँ."
"मगर अत्रिसंहिता में तो स्नान-पूर्व ही लैल-मर्दन की महत्ता बतायी गयी है.
प्राकृतिक चिकित्सावाले भी यही करते हैं. एक साधारण कहावत हैं जिसे लड़के
कहते हैं:
 तेल लगाकर जो असनाना..
 उस पर खुश रहता भगवाना.."
"अपनी-अपनी आदत है." मैंने कहा.
"आप जब स्नान के बाद तेल लगाते हैं तब बढ़िया तेल लगाते होंगे. कैंथराइडिन की तो अब
क्वालिटी खराव हो गयी. वैद्यनाथ का आंवलावाला कुछ चलता है. स्टैंडर्ड अभी
जावाकुसुम का बना है परंतु मंहगा पड़ता है. लाइये, देखू कौन-सा तेल लगाते हैं?
मैं आपके तेल का टेस्ट समझूंगा."
"मैं तो गरीब आदमी कड़ुआ तेल ही लगाता हूं." मैंने उत्तर दिया.
गर्मी में कड़ुआ तेल बताकर मैंने समझा कि बात खतम हो जायगी. उस समय मिस्टर
लाल बताशे का पानी पी रहे थे. छूटते ही बोले:
"कड़ुआ को आप क्या समझते है. गीता के उन्नीसवें अध्याय में खुद भगवान ने कहा
है कि 'कड़ुआ सर्वतैलानाम्' अर्थात् हे अर्जुन, मैं समस्त तेलों में कड़ुआ तेल
हूं. समझे?...आप तो मालूम होता है रिकाब पर पैर खड़े है. बैठिये भी. मैं आपको
बताउं, आयुर्वेद के अनुसार कड़ुवे तेल के क्या-क्या गुण है."
और मैंने हार मानकर आत्मसमर्पण कर दिया. कागज-कलम एक ओर रख दिए. बोला:
"अच्छा, तो अब कहिये ही."
ग्रामसभापति के दरवाजे पर बैठक हुई. मुख्य अतिथि काजीजी. एक टेबुल के पास
सभापतिजी और काजीजी कुर्सियों पर बैठे. शेष लोग चार-~पाई पर, जमीन पर. पूरब ओर
की चारपाई पर रामचंद्र और दीनानाथ तथा पश्चिम ओर गुलाबचंद्र और कतवारू. सामने
जमीन पर मैं, पियारी और बलदेव अपने भाई कप्तान साहब की वर्दी पहनकर बैठा था.
आजकल वे छुट्टी पर आये हैं. सभापतिजी ने खड़े होकर आरम्भ किया:
"सज्जनो! बैरिस्टरों से लेकर कवियों तक की सभा में जाने वाले काजीजी भाग्यवश
पधारे हैं. आप विख्यात जनसेवक हैं. हम गांव की ओर से आपका स्वागत करते हैं. आप
हम लोंगो को ग्राम-सुधार का मार्ग बताने की कृपा करेंगे."
"आप सबको धन्यवाद!" काजीजी बैठे-बैठे ही अपनी उंगलियों को चटकाते हुए बोले,
"ग्राम-सुधार तो हरचंद लाजिमी है, पर वह हो कैसे? गांव वाले कानून को एकदम नहीं
मानते. हर काम कानून को ताक पर रखकर करते हैं. सरकार ने ऐसे-ऐसे कानून बना
दिये हैं कि यदि उनकी पाबंदी हो तो पलक मारते ही आनन-फानन में ग्राम-सुधार
हो जाय.
आपके सामने एक-दो मिशालें पेश करूंगा."
इसी समय भड़ाक् से किवाड़ खोलकर रामचंद्र का नौकर भीतर घुस आया और रामचंद्र को
संबोधित कर बोला, "बाबू! वह मरखाहा बैल पगहा तुड़ाकर गली-गली उछल-कूद मचा रहा
है. हमारे काबू से बाहर है और छोटे बाबू सुनते नहीं हैं."
