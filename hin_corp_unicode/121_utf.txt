<ःइन्डि ळिटेरटुरे><छ्हिल्ड्रेन्'स् ळिटेरटुरे><ंउल्क्रज् आअनड्><घलि ंउह्ल्लोन् खे खुच्ह् ख्नेल्><१९८३><ण्.भ्.ठ्><णेत् ढेल्हि><९-२३><२०३६><आनन्ड्,ं-घलि ंउहल्लोन् के कुच्ह् क्हेल्-छ्ळ्-औ>

अगला खेल जो मैंने सीखा वह था इकड़ी-दुकड़ी, जो खेला जाता था ठिप्पी से,
मिट्टी के मिट्टी के बरतन का एक टूटा-सा टुकड़ा डेढ़ इंच के करीब बड़ा और
उससे छोटे गोल -चपटे पत्थर को भी ले लेते थे. तीन गज लंबा और दो गज चौड़ा
आयत बना लिया जाता था. उसके बीच एक-एक फुट के चौकोर बना लिये जाते थे.
इन्हीं के बीच चार फुट की दूरी पर तीन तिकोनों से बांटकर एक क्रास कटपीट
बना दिया जाता था. इन तिकोनों के बीच तीन लंबी समानांतर लकीरें होती थी.
एक पांव पर खड़े होकर लंगड़ी चाल से कूदते हुए आगे बढ़ते थे, पंजों के बल
पर. ठिप्पी को पहले एक के बाद एक-तीन घरों से आगे बढ़ाकर ठेला जाता था और
फिर तीन तिकोनों के बीच और अंत में इन तिकोनों के बाद घरों में. यह जरुरी
है कि ठिप्पी बहुत ठीक से सारे घरों को पार करती जाये.
जो भी इन घरों को सबसे पहले पार करती उस पार जा सकती है वही जीतती है.
प्रतीक रुप में ये घर हैं तीन दुनिया के नक्शे-चार समंदर और तीन स्वर्ग.
मुझे जो खेल सबसे ज्यादा पसंद था वह था आंख मिचौनी, यानी आंखे बंद करके
खेल खेलना.
जब तीन साल का था तो मुझ से बड़ी एक चचेरी बहन ने मुझे यह खेल सिखाया था.
उसने मुझे हथेली से आंखें बंद करने के लिए कहा और कहीं जाकर छिप गई. फिर
उसने मुझे बुलाया कि आओ और मुझे ढूढो. मैने उसे धोखा दिया था. मैंने अपनी
अंगुलियों में कुछ दरार छोड़ दी थी, कि वह कहां छिपी है, यह देख सकूं.
मैं इधर-उधर दौड़ता रहा-बरामदे में और कमरों में भी. लेकिन मैं नही चाहता
था कि उसे पता भी लगे जब तक कि वह चारपाई के नीचे से झांकती हुई दिखाई
नहीं दी. जब उसे पकड़ लिया तो मैं हंसा और ठट्ठा लगाया जैसे मैंने वाकई
हर जगह खोज-पड़ताल के बाद ही उसे पकड़ा है.
जैसे-जैसे मैं बड़ा होता गया, मुझे लगा कि इस खेल में बड़ी चतुराई की
जरुरत है क्योंकि मैं कई लड़कों के साथ खेलने लगा था. छिपने वाला इतना
चतुर होता था कि आंखमिचौना, उनकी आवाज सुनकर उनके आसपास घूमते हुए भी
उन्हे छू नहीं पाता था. जो हम लोगों के बीच `जज' होता था वह आंखमिचौना की
आंखें अपनी हथेली से ऐसे भींचकर रखता था कि जब तक छिपने वाले छिप न जायें
उसे कुछ भी दिखाई नहीं देता था. होता यह था कि इस खेल में जो सबसे छोटा
था वही अपने से बड़ों को पकड़ने के लिए चुना जाता था. यह भी अक्सर होता
था कि बड़े लड़के जब अपने से छोटे के साथ खेलना नहीं चाहते थे तो इस खेल
का बहाना करके बहुत दूर भाग जाते थे कि छोटा उन्हे पकड़ नहीं पाये. वे
उसकी आंखे बंद कर देते थे और दूर दूसरा खेल खेलने चले जाते थे. कई बार
मेरे साथ यह हुआ है कि मैं अकेला पड़कर रोने लगता था. लेकिन इस खेल की
चालबाजी समझ कर मैं इस काबिल हो गया था कि गांव की छोटी लड़कियों के साथ
अच्छे से खेल लेता था. मुझे यह भी मालूम हुआ कि आंखमिचौनी कृष्ण-कन्हैया
राधा और ग्वालिनों के साथ खेलते थे. बाड़े होने के बाद भी मैं यह खेल
बहुत उत्साह सहित खेलता रहा हूं. हमारा एक बहुत पुराना खेल है-तीर-कमान.
यह बनाया जाता है बांस की कमचियों को तोड़कर, धागे से बांधकर, कमान से.
निशाना बनाया जाता है किसी दीवार,किसी पहाड़ी को और बच्चे तीर संधानते
हैं निशाने पर. हां, जैसे-जैसे बच्चे बड़े होते जाते हैं वे तीन-कमान की
नकली लड़ाई भी लड़ते है.
मैं दस साल का था जब मैने लट्टू पर डोर बांधना सीखा. इस खेल को खेलने में
हाथ की सफाई चाहिए, साथ ही रंग-बिरंगा लट्टू खरीदने के लिए जेब में पैसा
भी चाहिए कि लाख-चढ़ा लट्टू खरीद सकें जिसके नीचे एक कील होती है, उसके
घूमने के लिये. लट्टू के नीचे से डोर लपेटी जाती है. फिर लट्टू को घुमाकर
डोर खींची जाती है कि वह जमीन पर घूमने लगे. लट्टू गोल-गोल घूमने लगता
है. जिस लड़के का लट्टू ज्यादा देर घूमता है वही जीत जाता है. याद आता है
मुझे कि पहला लट्टू खरीदने के लिये मुझे जेब में कितने पैसे जमा करने
पड़े थे. लेकिन दुर्भाग्य, मैंने लट्टू घूमाया और लट्टू का खूबसूरत
मिट्टीवाला सिर टूट गया. फिर मैंने लकड़ी के लट्टू से खेलना सीखा और इस
तरह से मिट्टी के लट्टू को घुमाना भी सीख गया.
लेकिन मैं मिट्टी से बने बड़े लट्टू को ठीक ढंग से घुमाना नहीं सीख सका.
मुझे वे सब प्यारे लगते थे जो लट्टू के उस्ताद थे, और जो इस लट्टूबाजी
में दांव लगाते रहते थे.
जैसे-जैसे मैं ऊंचाई में और ताकत में बड़ा होता गया मैंने एक जोखिम भरा
खेल गुल्ली-डंडा खेलना सीखा. मेरे बड़ों ने मुझे ताईद की कि बीस में से
कम से कम एक लड़के की आंख तेज गुल्ली के कारण जाती रही और कहा गया कि अगर
मैं यह खेल कभी भी खेलूंगा तो खासी पिटाई होगी. लेकिन गुल्ली-डंडा खेले
बगैर बच्चा बड़ा कैसे हो सकता है. गुल्ली लकड़ी से बनती है, दोनों तरफ
नुकीले सिरे होते हैं. डंडा करीब एक फूट लंबा होता है-छोटी-सी बारीक
लकड़ी से बना जमीन में करीब तीन इंच लंबी और दो इंच चौड़ी गुच्ची खोदी
जाती है और गुल्ली उस पर रखी जाती है. खिलाड़ी अपने डंडे के एक सिरे को
गुल्ली के बीचों-बीच रखकर अपनी ताकत से जोर देकर फेंकता है. दूसरे लड़के
जो सामने खड़े होते हैं, गुल्ली को अपने सिर के ऊपर से जाते हुए पकड़ने
की कोशिश करते है अगर सामने के बच्चे गुल्ली को लपक लेते है तो खिलाड़ी
हार जाता है. और फिर दूसरा लड़का डंडा हाथ में ले लेता है. लेकिन अगर
सामने वाला गुल्ली नहीं प कड़ पाया तो खिलाड़ी वहां पहुंच जाता है जहां
गुल्ली जाकर गिंरी है. गुल्ली को वह फिर डंडे से उछालता है और उसकी कोशिश
होती है कि वह इतनी दूर जाकर गिरे कि सामने वाले उसको पकड़ न पायें.
और इस तरह खिलाड़ी तब तक खेलता रहता है जब तक कि गुल्ली पकड़ी न जाये. या
फिर गुल्ली ऊपर उछल नहीं जाती है और वह फिर दुबारा डंडे से उस पर मार
नहीं कर देता. कई बार ऐसा भी होता है कि गुल्ली की नोक टूट जाती है और
ठीक से उछाल नहीं पा सकती है. खैर, मैंने किसी तरह ढंग से गुल्ली-डंडा
खेलना सीख लिया. मैं तेजी और सफाई से खेलता था, पर मैं शुरुआत में गुल्ली
को उतनी ताकत से नहीं उछाल पाता था कि वह सामने वालों के सिर के ऊपर से
गुजर जाये. और मैं इतना खिलाड़ी भी नहीं था कि गुल्ली सौ गज या उसके आगे
सामने वालों के ऊपर से गुजर जाती. लेकिन मैंने अपने दोस्तों को चोट नहीं
पहुंचाई.
कुश्ती हिन्दुस्तान में बहुत पुराना खेल है. गये गुजरे दिनों में
राजा-महाराजा युद्ध भले ही न लड़ते हों, लेकिन अपने कुश्तीबाजो को लड़ाई
के लिए भेज देते थे. जो भी पहलवान अपने दुश्मन को हरा देता था वह राजा की
ओर से विजेता माना जाता था. सदियों से कुश्ती अपना शरीर मजबूत रखने के
लिए जरुरी मानी जाती थी. बाहों को जकड़ना, पेट और पांव से विरोधी को
पकड़ना और उसे चित कर देना बहुत ही महत्व के थे, दांव-पेंच में हारे कि
गये जिसके लिये खासी ताकत की जरुरत होती थी. शक्ति की जरुरत होती थी कि
विरोधी को वह चित कर सके, जब कि वह पेट के बल पत्थर की तरह उल्टा हो जाता
था कि उसे उठाना मुश्किल बन जाता था. जो अच्छा पहलवान होता था वह मक्खन,
दूध और काजू खाकर अपने शरीर की कद-काठी को ऐसा बनालेता था कि घंटों सामने
वाले से लड़ सके. अखाड़े की मिट्टी और पसीने सने शरीर को बहते पानी से
धोना और नहाना एक ऐसा अनुभव है जो हमेशा याद रहेगा.
मैं तब करीब चौदह वर्ष का था जब मैंने उस स्कूल से परीक्षा पास की जो
दादा शरीर वालों का स्कूल था. मुझे कबड्डी टीम में शामिल कर लिया गया.
कबड्डी ऐसा खेल है जिसमें शरीर की शक्ति जरुरी है. सांस-रोक अभ्यास,
फुर्ती और खेल के दांव-पेंच जानना इसमें खास हैं. कबड्डी सचमुच जंग लड़ने
की तरह है. बीचों-बीच रेत पर या नरम जमीन पर एक लकीर खींच दी जाती है.
दोनों दल जिसमें पांच-दस या इनसे अधिक लोग शामिल होते हैं लकीर के इस-उस
तरफ खड़े हो जाते हैं.
दल के इस तरफ का लड़का विरोधी लड़कों के दल की लकीड़ को पार कर उस तरफ
जाता है और वह बोलता जाता है- "कबड्डी-कबड्डी-कबड्डी." अगर वह दो या एक
लड़के को "कबड्डी-कबड्डी" बोलते हुए छू लेता है तो वह लड़का आऊट माना
जाता है और उसे छूने वाला लड़का फिर अपने दल में वापस आ जाता है.
