<शोचिअल् श्चिएन्चे><ऐडुचटिओन्><घुर्सरन्डस् ठ्यगि ' फ्.ढ् फट्हक्.><भ्हरटिय श्हिक्स्ह के आअड्हर्.><१९८६><.फ्.ं.><आअग्र><६६ टो ७१><२५००><ठ्यगि ' फट्हक्-भ्हरटिय श्हिक्स्ह के आअड्हर्>

भारतीय सामाजिक व्यवस्था व शिक्षा
ईन्डिअन् शोचिअल् और्डेर् अन्ड् ऐडुचटिओन्
१९वीं शताब्दी में भारत की नवीन सामाजिक व्यवस्था के निर्माण में
राज-~नितिज्ञों, धार्मिक आचार्यों एवं समाज-सुधारकों के अतिरिक्त
पाश्चात्य ज्ञान, विज्ञान एवं संस्कृति ने भी अतिशय योग दिया. पाश्चात्य
सभ्यता के सम्पर्क में आने के कारण जीवन के प्रति भारतवासियों के
दृष्टिकोण में असाधारण परिवर्तन हुआ. इस परिवर्तन के परिणामस्वरूप, उनमें
अपने देश के परम्परागत मूल्यों (ठ्रडिटिओनल्  के प्रति उदासीनता
और शिक्षा के स्वरूप को पाश्चात्य मूल्यों के अनुरूप ढालने की प्रबल
प्रवृत्ति का प्रादुर्भाव हुआ. इसका अर्थ था--भारतीय शिक्षा का परम्परागत
मूल्यों से स्थायी सम्बन्ध-विच्छेद. इससे भारत को होने वाली भीषण क्षति
की ओर अपने देश-~वासियों का ध्यान आकृष्ट करते हुए सुविख्यात शिक्षाविद्
हुमायूँ कबीर (ःउमयुन् खबिर्) ने उघोषित किया:--"अपने सांस्कृतिक
आदर्शों से पूर्ण सम्बन्ध-विच्छेद करना खतरे से खाली नहीं है. जब किसी
देश की प्राचीन संस्कृति, पूर्णतया विभिन्न संस्कृति के प्रभाव से नष्ट
हो जाती है, तब उस देश के निवासियों का पतन हो जाता है. अत: राष्ट्र के
अस्तित्व को बनाए रखने के लिए, प्राचीन सांस्कृतिक पर म्परा को बनाए रखना
अनिवार्य है."
इस चेतावनी ने भारतवासियों को पाश्चात्य सभ्यता एवं संस्कृति के मोहपाश
से विमुक्त किया और उन्होंने भारतीय परम्परागत मूल्यों और पाश्चात्य नवीन
मूल्यों में समन्वय स्थापित करके अपने देश की शिक्षा-प्रणाली का
पुननिर्माण करने का संकल्प किया. इसी संकल्प के कारण भारतीय
शिक्षा-प्रणाली में समय-समय पर परिवर्तन करने के प्रयास किए गए हैं. इस
संदर्भ में थॉमस (ठ्होमस्) ने लिखा है:--"परम्परागत एवं मूल्यों को
समन्वित करने का प्रयास किया गया है. शिक्षा में किए जाने वाले परिवर्तन,
मुख्यत: स्वतन्त्रता-प्राप्ति के पश्चात इन दोनों मूल्यों को समन्वित
करने की प्रकृति से प्रभावित हुए है."
परम्परागत व नवीन मूल्य
ठ्रडिटिओनल् अन्ड् णेत् 
थॉमस (ठ्होमस्) के शब्दों में:--"यह सत्य है कि (भारतीय) समाज में
परिवर्तन होने के परिणामस्वरूप नवीन मूल्य प्रकट हो रहे हैं. किन्तु, इन
मूल्यों के प्रकट होने का अर्थ यह नहीं है कि परम्परागत मूल्यों को
समाप्त दिया गया है."
भारतीय शिक्षा में उक्त दोनों मूल्यों को स्थान देकर, समय-समय पर उसका
पुनर्गठन किया गया है. ऐसा इसलिए किया गया है, क्योंकि दोनों मूल्यों का
भारतीय जीवन एवं सामाजिक व्यवस्था पर व्यापक प्रभाव है, हालांकि दोनों
परस्पर-विरोधी हैं और दोनों में अविराम संघर्ष चल रहा है. ये परस्पर
विरोधी क्यों हैं? इसका स्पष्टीकरण-थॉमस (ठ्होमस्) के अग्रांकित शब्दों
द्वारा किया जा सकता है:--परम्परागत मूल्यों का सम्बन्ध व्यक्तियों के
धार्मिक विश्वास से हैं. अत: इनको "धार्मिक मूल्यों" (षेलिगिओउस् 
की संज्ञा दी जा सकती है. इनके विपरीत, नवीन मूल्यों का सम्बन्ध किसी
निश्चित विश्वास से नहीं है. ये मूल्य समाजिक परिवर्तन की प्रक्रिया के
साथ-साथ विकसित हो रहे हैं. अत: इनको `उभरते हुए मूल्यों' (ऐमेर्गिन्ग्
 की संज्ञा दी जा सकती है. हम इनका विवेचन अधोलिखित शीर्षक के
अन्तर्गत कर रहे हैं, यथा:---
(अ) परम्परागत मूल्य: ठ्रडिटिओनल्  भारत में अनेक धर्म
हैं, तथापि हम अपना ध्यान हिन्दु धर्म पर ही केन्द्रित करेगें. क्योंकि
इसने यहाँ के बहुसंख्यक व्यक्तियों के परम्परागत मूल्यों के निर्धारण में
महत्त्वपूर्ण योग दिया है. हिन्दु धर्म के अनुसार, मानव-जीवन के चार
लक्ष्य हैं:--(१) अर्थ (आर्ट्ह), (२) काम (खम), (३) धर्म (ढ्हर्म), और
(४) मोक्ष (ंओक्स्ह).
१. अर्थ: आर्ट्ह--इसका अभिप्राय है--भौतिक सम्पन्नता. मनुष्य को अपने
आश्रित व्यक्तियों और परिवार के सदस्यों के भरण-पोषण के लिए धन की
आवश्यकता होती है. वह धन की प्राप्ति समाज में रहकर ही कर सकता है. अत:
अर्थ के अन्तर्गत सामाजिक वातावरण की माँगें और आकांक्षाएंॅ भी सम्मिलित
हैं.
२. काम: खम--इसका अभिप्राय है--आनन्द. अत: इसके अन्तर्गत वे सभी
वस्तुएँ सम्मिलित हैं, जिनका उपभोग करके मनुष्य को आनन्द की प्राप्ति
होती है.
३. धर्म: ढ्हर्म--इसका अभिप्राय है--नीतिपरायणता. अत: इसके अन्तर्गत
कर्त्तव्य, नैतिकता, पवित्रता आदि सम्मिलित है, जो मोक्ष की प्राप्ति में
सहायता देते हैं.
४. मोक्ष: ंओक्स्ह--इसका अभिप्राय है--मुक्ति. दूसरे शब्दों में, मोक्ष का
अर्थ है--पूर्णता की प्राप्ति. यह पूर्ण दैवत्य है और इसकी प्राप्ति का
मुख्य साधन, धर्म है.
हिन्दु दर्शन के अनुसार, पूर्ण मानव वह है, जो अपने जीवन में इन चारों
लक्ष्यों को प्राप्त कर लेता है. इन लक्ष्यों का मानव-स्वभाव के विभिन्न
पक्षों से सम्बन्ध बताते हुए डॉ. राधाकृष्णन ने लिखा है--"मानव-जीवन के
ये चार लक्ष्य, मानव-स्वभाव के चार विभिन्न पक्षों की ओर संकेत करते
हैं:--(१) आर्थिक, (२) मूलप्रवृत्त्यात्मक एवं संवेगात्मक, (३) बौद्धिक
एवं नैतिक, और (४) आध्या-~त्मिक. मनुष्य, पूर्ण मानव तभी बनता है जब उसकी
संवेदना आत्मा के प्रति जागरूक हो जाती है."
पूर्व वर्णित लक्ष्यों की प्राप्ति के लिए सामाजिक एवं वैयक्तिक, दोनों
प्रकार के जीवन को संगठित किया गया है. सामाजिक जीवन के संगठन का आधार
वर्ण-~व्यवस्था और वैयक्तिक जीवन के संगठन का आधार, आश्रम-व्यवस्था है.
वैयक्तिक जीवन को इस प्रकार संगठित किया गया है कि मनुष्य अपने जीवन-काल
में उक्त चारों लक्ष्यों की प्राप्ति कर सके. इस उद्देश्य से उसके
वैयक्तिक जीवन को अग्रलिखित चार कालों में विभक्त किया गया है, जो
"आश्रम" के नाम से प्रख्यात हैं:-- (१) "ब्राह्चर्य" (अविवाहित दशा में
शिक्षा-प्राप्ति का समय); (२) "गृहस्थ" (घरेलू या गृहस्थी के जीवन का
समय); (३) "वानप्रस्थ" (सांसारिक कार्यों से विरक्त होकर, वन के निर्जन
स्थान में आत्म चिन्तन एवं ध्यान का समय; और "संन्यास" (त्याग का जीवन
एवं परमात्मा की खोज का समय).
इस प्रकार, परम्परागत मूल्यों के अनुसार, मनुष्य के जीवन का चरम
लक्ष्य--परमात्मा की खोज करके, आध्यात्मिक स्वतन्त्रता की अनुभूति करना
है. क्योंकि इस लक्ष्य की प्राप्ति भौतिक जगत् में ही हो सकती है, इसलिए
परम्परागत मूल्यों की मान्यता प्रदान करने वाला भारतीय दर्शन इस जगत में
मनुष्य की सक्रिय रुचि को प्रोत्साहित करता है और इसे मोक्ष प्राप्ति की
पहली सीढ़ी मानता है. किन्तु, भारतीय दर्शन, भौतिक जगत् को न तो अन्तिम
वास्तविकता मानता है और न अवास्तविकता. यह केवल व्यावहारिक दृष्टि से जगत
को सत्य मानकर चलता है, जिसमें मनुष्य को अपने कर्त्तव्यों का पालन तो
करना है, पर उसमें लिप्त होना नहीं है. उसे किसी भी दशा में यह विस्मृत
नहीं करना है कि उसके जीवन को एक-~मात्र ध्येय--भौतिक धरातल से क्रमश:
ऊँचा उठकर, आध्यात्मिक धरातल पर पहुँचकर, मोक्ष की प्राप्ति करना है.
संक्षेप में, हम कह सकते कि परम्परागत मूल्यों का सम्बन्ध धर्म से है और
इसलिए भारतीय सामाजिक व्यवस्था, धर्म-प्रधान है. धर्म-प्रधान होने के
कारण समाज अपने सदस्यों से एक निश्चित प्रकार के जीवन एवं व्यवहार की
माँग करता है, शान्ति एवं अहिंसा को बनाए रखने के लिए प्रतिस्पर्धा को
निम्नतम स्थान देता है, और भौतिक मूल्यों की अपेक्षा आध्यात्मिक मूल्यों
को वरीयता देता है. अत: पी.टी. राजू का कथन अक्षरश: सत्य है:--"आर्थिक
संवेगात्मक एवं नैतिक मूल्यों को आध्यात्मिक मूल्यों की अधीनता में रखा
जाता है."
"ऐचोनोमिच्, एमोटिओनल् अन्ड् एट्हिचल् वलुएस् अरे मडे सुब्सेर्-~विएन्ट् टो
स्पिरिटुअल् वलुएस्."--फ्.ठ्. षजु: ईन्डिअ'स् छुल्टुरे ' ःएर् फ्रोब्लेम्स्, प्.७५.
(ब) नवीन मूल्य: णेत्  इस बात का उल्लेख कर चुके हैं कि वर्तमान
भारत में परम्परागत और नवीन मूल्यों में सतत संघर्ष चल रहा है. इस संघर्ष
के फलस्वरूप परम्परागत मूल्य निरन्तर निर्बल और नवीन मूल्य अधिका-~धिक
विकसित होने चले जा रहे हैं. इन परस्पर-विरोधी मूल्यों के द्वन्द्व ने
देश में चिन्ता की स्थिति उत्पन्न कर दी हैं. और वह संक्रमण काल में से
होकर गुजर रहा है. यदि परम्परागत मूल्यों के स्थान पर नवीन मूल्यों को
प्रतिष्ठित नहीं किया जाता है, तो इस बात की सम्भावना है कि भारतीय समाज
पर पुन: परम्परागत मूल्यों का आधिपत्य स्थापित हो जाय. इसके विपरीत, यदि
परम्परागत मूल्यों को पूर्णतया समाप्त कर दिया जाता है, तो देश की
एकरूपता खतरे में पड़ सकती है. इस विषम परिस्थिति में शिक्षा के उपयुक्त
स्वरूप के विचार ने भारतीय शिक्षाविदों को व्यथित कर दिया है. डॉ. लुल्ला
व डॉ. मूर्ति के शब्दों में:--"विरोधी मूल्य, जिनका आज के जीवन पर शासन
है, शिक्षाविदों के मस्तिष्क की व्यथित कर रहे हैं."
"ठ्हे चोन्ट्रडिच्टोर्य् वलुएस् ट्हट् गोवेर्न् ट्हे प्रेसेन्ट्-डय् लिङे अरे बङ्ङिन्ग्
ट्हे मिन्ड्स् ओङ् एडुचटोर्स्."--ढ्र्. भ्.फ्.ळुल्ल ' ढ्र्. श्.ख्. ंउर्ट्य्: ऐस्सेन्टिअल्
फ्रोब्लेम्स् ओङ् ईन्डिअन् ऐडुचटिओन्, प्.२०९.
इन विरोधी मूल्यों ने भारतीय समाज के स्वरूप को किस प्रकार प्रभावित किया
है और इससे उत्त्पन्न होने वाली समस्या को समाधान करने के लिए
शिक्षाविदों ने शिक्षा की संरचना में क्या परिवर्तन किए हैं, इन बातों का
वर्णन करने से पूर्व विकसित होने वाले नवीन मूल्यों का परिचय प्रदान करना
आवश्यक प्रतीत होता है. अत: हम निम्नांकित पंक्तियों में इनका संक्षिप्त
विवरण उपस्थित कर रहे हैं; यथा--
१. समानता: ऐर्‍उअलिट्य्--एक समय था जब जाति-व्यवस्था के अन्तर्गत जन्म के
आधार पर उच्च जातियों के व्यक्तियों को समाज में उच्च स्थिति प्राप्त थी.
उनकी इस स्थिति में १९वीं शताब्दी में परिवर्तन होना आरम्भ हुआ. इसका
श्रेय--समाज-सुधारकों, धार्मिक नेताओं, राजनीतिज्ञों और पाश्चात्य
आदर्शों के समर्थकों को प्राप्त है. उन्होंने जाति-प्रथा पर आधारित
सामाजिक व्यवस्था को सर्वथा अनुचित एवं अन्यायपूर्ण बताकर, उस पर भीषण
प्रहार किए. साथ ही, उन्होंने जन-जन के ह्रदय में ये विचार कूट-कूट कर भर
दिए कि केवल समानता का अस्तित्व ही समाज को प्रगति के पथ पर अग्रसर कर
सकता है.
इन नग्न सत्यों से प्रभावित होकर, भारत-सरकार ने असमानता का अस्तित्व
समाप्त करने के लिए अनेक संचालित कीं. इनमें से उल्लेखनीय थीं:--निम्न
जातियों के व्यक्तियों के लिए कॉलेज-स्तर तक नि:शुल्क शिक्षा की
व्यवस्था, उनके लिए व्यवसायिक शिक्षा-संस्थाओं में अध्ययन की सुविधा और
उनके लिए एक निश्चित प्रतिशत में सरकारी पदों की सुरक्षा. इन योजनाओं को
क्रियान्वित करने के उपरान्त, भारत सरकार ने जवाहलाल नेहरू के समाजवादी
विचारों को साकार रूप प्रदान करने के लिए समाजवाद को सरकारी नीति के रूप
में स्वीकार किया और वह आज भी इस नीति का अनुसरण कर रही है. इस नीति के
अन्तर्गत कम आय वाले वर्गों की दशा में सुधार किया जा रहा है और
"भूमि-सुधार-अधि-~नियम" के अन्तर्गत भूमिहीनों को भूमि प्रदान की जा रही
है. इस कार्य में आचार्य विनोवा भावे के "भूदान-आन्दोलन" ने अत्यन्त
श्लाघनीय योग दिया है. इस समय वास्तविक स्थिति यह है कि भारतीय संविधान
ने जाति, लिंग, धर्म आदि के आधार पर स्वीकृत असमानता को समाप्त कर दिया
है, सब शिक्षा-संस्थाओं के द्वार सब के लिए किसी भेदभाव के बिना खोल दिए
हैं, और प्रत्येक व्यक्ति को अवसर की समानता प्रदा न की है.
भारत-सरकार के उल्लिखित कार्यों ने समानता के नवीन मूल्य के विकास में
अत्यन्त प्रशंसनीय योग दिया है उसके इन कार्यो से अनुप्राणित होकर समाज
के उत्थान में रुचि रखने वाले भारतीय इस मूल्य का सुविकास करने के लिए
संगठित उद्योग कर रहे हैं. इसके फलस्वरूप निम्न वर्गों के व्यक्तियों में
जागृत उत्पन्न हो गई है. अत: वे स्वयं अपनी समानता को यथार्थ रूप प्रदान
करने और भारतीय संविधान द्वारा प्राप्त होने वाली सुविधाओं का सदुपयोग
करने के लिए प्रयत्नशील है.
२. भौतिक समृद्धि की लालसा: ऊर्गे ङोर् ंअटेरिअल् फ्रोग्रेस्स्--समानता के नवीन
मूल्य का भौतिक समृद्धि की लालसा से प्रत्यक्ष सम्बन्ध है. इसका कारण यह
है कि जब कोई मनुष्य पर्याप्त धन का अर्जन करने लगता है, तब वह समाज में
उच्च स्थिति प्राप्त कर लेता है और अन्य व्यक्तियों के सम्पर्क में आने
पर हीनता के बजाय समानता का और कभी-कभी श्रेष्ठता का भी अनुभव करता है.
इसका उदाहरण अन्य मनुष्यों से भौतिक समृद्धि की लालसा को जन्म देता है.
अत: वे भी अधिक धन का अर्जन करके, समाज में समानता का उपयोग करके, समाज
में समानता का उपयोग करने के लिए लालायित हो जाते हैं.
आज भारत की गणना संसार के अविकसित देशों में की जाती है, और पूर्व के
समान आज भी निर्धनता उसके लिए अभिशाप बनी हुई है. परन्तु, भौतिक समृद्धि
का उभरता हुआ नवीन मूल्य, भारत को इस अभिशाप से शनै:-शनै: मुक्त करता जा
रहा है. इस मूल्य के शक्तिशाली आकर्षण ने व्यक्तियों के दृष्टिकोण में
आमूल परिवर्तन कर दिया है और उनमें यह अटल आस्था उत्पन्न हो गई है कि
निर्धनता की अन्त्येष्टि क्रिया करके, देश को समृद्धिशाली बनाया जा सकता
है और जनता के जीवन आर्थिक संकटों से दूर किया जा सकता है. अपनी इस धारणा
से बल प्राप्त करने के कारण वे मनुष्य को अपने भाग्य का निर्माता मानने
लगे हैं और इसीलिए वे अधिक-से-अधिक धन का अर्जन करके, अपनी आर्थिक स्थिति
और अपने जीवन-स्तर का उन्नयन करने के लिए व्यक्तिगत एवं संगठित रूप में
अनवरत प्रयास कर रहे हैं. उनके इस प्रयास को सफल बनाने में वैज्ञानिक
ज्ञान और उत्पादन के नवीन यन्त्र अभूतपूर्व सहायता दे रहे हैं. साथ ही
भारत-सरकार ने २० सूत्रों-कार्यक्रम लागू किया है.
३. व्यक्तिवाद: ईन्डिविडुअलिस्म्--भौतिक समृद्धि के फलस्वरूप सामाजिक मूल्य
के रूप में व्यक्तिवाद का विकास हुआ है. आज प्रत्येक व्यक्ति अपनी आर्थिक
सम्पन्नता का किसी समूह की सदस्यता से सम्बन्ध न मानकर, स्वयं अपने
स्वतन्त्र एवं व्यक्तिगत प्रयास का परिणाम मानने लगा है. अत: वह सामाजिक
नियमों, रीतियों एवं परम्पराओं के बजाय अपने स्वयं के अनुभवों से
निर्देशित होकर, अधिकाधिक निर्णय करने लगा है. गत शताब्दियों में व्यक्ति
की अपेक्षा समाज में जाति, धर्म और परिवार की संस्थाओं का अधिक
महत्वपूर्ण स्थान था. पर, क्योंकि आज व्यक्ति अपनी स्वतन्त्रता सत्ता एवं
स्वतन्त्र निर्णय में विश्वास करने लगा है, इसलिए इन संस्थाओं का महत्व
नष्ट होता चला जा रहा है. वस्तुस्थिति यह है कि आज की युवा पीढ़ी के
व्यक्ति--जाति, धर्म एवं परिवार द्वारा स्वीकृत व्यवसायों की स्वीकार
करने के लिए अपने को बाध्य नहीं मानते हैं, और स्वेच्छा से अपने लिए
अनुकूल व्यवसाय का चयन करते हैं.
व्यक्तिवाद के तीव्र गति से प्रस्फुटित होने वाले मूल्य के कारण--भारत
में चिरकाल से चली आने वाली संयुक्त परिवार की प्रणाली में भारी परिवर्तन
परिलक्षित हो रहा है. यद्यपि भारत में अभी अनेक पाश्चात्य देशों जैसी
परिवार की प्रणाली प्रचलित नहीं हो पाई है, यद्यपि आज के नव-दम्पत्ति को
अपनी इच्छानुसार पारिवा-~रिक जीवन व्यतीत करने की स्वतन्त्रता उपलब्ध है.
समाज में नारी की स्थिति में पर्याप्त परिवर्तन हो गया है. उसने अपनी
दासता की बेड़ियों को तोड़कर, विभिन्न व्यवसायों में प्रवेश करना, और
पुरुष की चेरी न रहकर, उससे प्रतिद्वन्द्विता करना आरम्भ कर दिया है.
राजनीतिक परिवर्तनों ने व्यक्तिवाद को बल प्रदान किया है. आधुनिक भारत
में सब व्यक्तियों को किसी प्रकार के भेदभाव के बिना मतदान का, निर्वाचन
में भाग लेने का और स्वतन्त्रता निर्णय करने का अधिकार प्राप्त है. जब कम
आय वाले व्यक्ति इस अधिकार से वंचित थे, तब उनमें अपने को राजनीतिक
क्षेत्र में महत्त्वपूर्ण समझने की वह भावना नहीं थी, जो आज उनमें
विद्यमान है और जो व्यक्तिवाद को पुष्ट बनाने में सहायक सिद्ध हो रही है.
सार रूप में, हम कह सकते हैं कि व्यक्तिवाद के उदय ने व्यक्ति की गरिमा
एवं गौरव में असाधारण वृद्धि की है. आज व्यक्ति चिरपोषित सामाजिक
परम्पराओं एवं संस्थाओं के अधीन न होकर, पूर्णरूपेण स्वतन्त्र है. साथ
ही, प्रत्येक बात का स्वयं निर्णयकर्ता होने के कारण, वह अपने कार्यों
में आत्म-निर्भर और अपने आचरण के लिए उत्तरदायी है.
