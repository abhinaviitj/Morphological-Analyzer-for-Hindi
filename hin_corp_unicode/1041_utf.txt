<णटुरल् श्चिएन्चे><ं आ ः><आनन्><आयुर्निड ंअह शम्मेलन् फल्रिक><१९८७><आक्हिल् भ्हरटिय आयुमेड ंअह शम्मेलन्><णेत् ढेल्हि><५६ टो ५९><२३००><आनोन्-आय्नेवेड ंअह शम्मेलन् फकिक>

हम लोग धन्वन्तरि जयन्ती के निर्मित ही क्यों न हो, वर्ष में एक बार तो एकत्र होते
हैं. एक -दूसरे से परिचित होते हैं और कुछ सोचते हैं. अब आवश्यकता कृति की है,
उक्ति की नहीं.
श्री वैद्य पवन कुमार ने आगतों का आभार व्यक्त करते हुए प्रसाद वितरण के पश्चात् यह
सुमधुर समारोह समाप्त हुआ.
उपस्थित महानुभावों, धन्वन्तरि त्र्योदशी को नागपुर आकाशवाणी ने "चिकित्सा
शास्त्र
के आद्यजनक धन्वन्तरि" नामक प्रसारण कर सांस्कृतिक मूल्यों को प्रोत्साहित किया है,
तदर्थ "आकाशवाणी नागपुर के प्रति धन्यवाद का प्रस्ताव स्वीकार किया है.
जैन विश्व भारती में श्री धन्वन्तरि जयन्ती-
लाडनूं २१ अक्तूबर ८७ स्थानीय जैन विश्व भारती के सेवाभावी कल्याण केन्द्र के
तत्वावधान में राजस्थान शिक्षा विभाग के भूतपूर्व उप-निदेशक श्री सीतारामजी की
अध्यक्षता में धन्वन्तरि जयन्ती महोत्सव कल दिन मनाया गया. श्री लाटा द्वारा
मंगलाचरण के पश्चात् प्रारम्भ में धन्वन्तरि भगवान की सविधि अर्चना व वन्दना की गई.
सेवाभावी कल्याण केन्द्र के निदेशक वैद्य श्री सोहन लाल दाधीच ने भगवान
धन्वन्तरि
के ऐतिहासिक पक्ष पर प्रकाश डालते हुए इस संस्थान के आरोग्य शोधपीठ प्रवृत्ति
द्वारा किये गये सेमिनारों का संक्षिप्त परिचय दिया.
राजकीय चिकित्सालय के वरिष्ठ चिकित्सक वैद्य श्री अर्जुनदेव शर्मा ने आयुर्वेद पर
किये
जाने वाले आक्षेपों का एकजुट होकर सामना करने की अपील की. वैद्य श्री परमानन्द
शर्मा एम. ए. ने आयुर्वेद में अनु-~सन्धान करने पर बल दिया. सर्वोदयी नेता श्री
मालचन्द बोथरा ने कवितामय उद्गार प्रकट करते हुए आयुर्वेद की महत्ता पर प्रकाश
डाला.
अन्त में अध्यक्ष ने अपने भाषण में आयुर्वेद विज्ञान की प्रशंसा करते हुये बताया कि
आयुर्वेद एक जीवन-~विज्ञान है और इसके माध्यम से इस विभाग द्वारा की जाने वाली
जन-सेवाएं प्रशंसनीय हैं.
केन्द्र के सह-चिकित्सक वैद्य श्री महावीर प्रसाद शर्मा ने सभी समागत सज्जनों को
धन्यवाद करते हुए आभार व्यक्त किया.
स्वल्पाहार के बाद धन्वन्तरि जय घोष के साथ कार्यक्रम की सम्पन्नता की गई.
रामगढ़ शेखावटी (सीकर)
दिनांक २०-१०-८७ को श्री महावीर आयुर्वैदिक औषधालय,रामगढ़ में प्रधान चिकित्सक श्री
श्याम सुन्दर शर्मा के तत्वाधान में आयुर्वेद प्रवर्त्तक भगवान् श्री धन्वन्तरि
जयन्ती का समारोह वैद्य श्री भागीरथ प्रसाद जी शर्मा के सभापतित्व में
हर्षोल्लास
के साथ सानन्द सम्पन्न हुआ.
सर्वप्रथम श्री जगदीश प्रसाद जी पुजारी द्वारा मंगलाचरण, वैद्य श्री श्याम
सुन्दर
शर्मा द्वारा अध्यक्षजी का माला पहनाकर स्वागत किया गया. इसके पश्चात्
अध्यक्षजी
द्वारा भगवान धन्वन्तरि का माल्यार्पण व पूजन कार्य सम्पन्न हुआ.
स्वागताध्यक्ष श्री जगदीश प्रसाद जी द्वारा समागत वैद्य महानुभावों एवं
आयुर्वेद
प्रेमी व नगर के गणमान्य व्यक्तियों का स्वागत किया गया.
इस अवसर पर अनेक विद्वानों के भाषण हुये, जिनमें वैद्य श्री भागीराम जी आचार्य ने
आयुर्वेद विषय पर बोलते हुये समस्त वैद्य समुदाय को संगठित व एकमत होकर
आयुर्वेद
उत्थान पर सतत प्रयत्नशील रहने पर जोर दिया. वैद्य श्री भुदरमलजी ढण्ड
आयुर्वेद-रत्न के आयुर्वेद के अष्ट अंगों का विवेचन करते हुये " समदोष: समाग्नि
श्लोक की व्याख्या की. तदुपरांत वैद्य श्री श्यामसुन्दर शर्मा स्वस्थ-वृत्त एवं
ऋतुचर्या पर बोलते हुये दिनचर्या एवं निशाचर्या पर भी विशेष ध्यान देने को
कहा.
इसके अतिरिक्त सस्था मन्त्री श्री द्वारकाप्रसाद शर्मा एवं श्री गंगाप्रसादजी
तिवाड़ी ने भी आयुर्वेद की महत्ता पर अलग-अलग विषयों में प्रकाश डाला.
अध्यक्ष पद से बोलते हुये वैद्य श्री भागीरथप्रसादजी शर्मा ने कहा कि आयुर्वेद एक
प्राचीन ग्रंन्थ एवं शास्त्र है और विश्व की सम्पूर्ण चिकित्सा पद्धतियां
आयुर्वेद
से ही उत्पन्न हुई है. समस्त वैद्य संगठित होकर एकमत आयुर्वेद का ही
प्रचार
व प्रसार करें, जिससे अन्य लोग भी इससे प्रभावित होकर आयुर्वेद का ही व्यवहार
करें.
इसके बाद आरती व प्रसाद वितरण किया गया तथा अध्यक्षजी की आज्ञा से मन्त्री
महोदय
श्री द्वारका प्रसाद शर्मा ने सभी महानुभावों से आभार प्रकट करते हुये सभी को
धन्यवाद दिया.
चण्डीगढ़-
चण्डीगढ़ प्रदेश आयुर्वेद सम्मेलन के तत्वावधान और वैद्यनाथ आयुर्वेद भवन
प्राइवेट लिमिटेड के सहयोग और सौजन्य से स्थानीय 'धारीशाह दी हट्टी' के प्रांगण
में आयुर्वेद के आदि प्रवर्त्तक भगवान धन्वन्तरि जयन्ती का समारोह बड़े उत्साह
और सौहार्दपूर्ण वातावरण में मनाया गया. इस समारोह की अध्यक्षता प्रदेश सम्मेलन
के अध्यक्ष वैद्य हरदेव शर्मा ने की और सभा की समस्त कार्यवाही का संचालन वैद्य
इन्द्रप्रकाश मेहता ने किया तथा मुख्य अतिथि और प्रमुख वक्ता क्रमश: पंजाब
आयुर्वेदिक विभाग के निदेशक डॉ कीर्ति शर्मा और हरियाणा आयुर्वैदिक विभाग के
निदेशक डॉ. प्रमोदकुमार जैन थे.
इस अवसर पर अनेकानेक विद्वान वैद्यों ने आयु-~र्वेदिक विषयों पर भाषण दिए,
जिनमें डॉ. गुलाटी, डॉ.के.एस. पासी., वैद्य मदन मोहन पाठक, डॉ. कर्णवीर सिंह,
डॉ प्रमोद कुमार जैन और मुख्य अतिथि डॉ. कीर्ति शर्मा प्रमुख थे. डॉ. के. एल.
पासी ने नेत्र रोगों के कारण, निवारण और चिकित्सा पर बड़ा ही शोधपूर्ण भाषण
दिया. डॉ. मदन गुलाटी ने उच्च रक्तचाप (हाई ब्लड-प्रैशर) पर अपना शोध पत्र
पढ़ा और यह बताया कि आज के विषाक्त वातावरण में मानसिक तनाव के कारण यह रोग
होता है. यदि हम आयुर्वेद की ऋतुचर्या, आहार-विहार, खान-पान और स्वास्थ्य के
नियमों को अपनाएं तो यह रोग हो ही नहीं सकता. रक्तचाप अपने आपमें कोई रोग
नहीं है और इसकी चिकित्सा आयुर्वेदीय ढंग से ही हो सकती है.
इसी प्रकार वैद्य मदन मोहन पाठक ने आयुर्वेद में वय:स्थापन के बारे में बताया.
उन्होंने बड़ी दार्शनिक पृष्ठभूमि पर यह बताने का प्रयत्न किया कि यदि मनुष्य
अपना आहार-विहार ठीक रखे और आयुर्वेद में बताए गए स्वस्थ वृत्त के नियमों को
अपनाए और सदैव प्रसन्न रहे तो आदमी लम्बे अर्से तक युवा बना रह सकता है, उसे
बुढ़ापा नहीं घेरता. डॉ. कर्णवीर सिंह ने आधुनिक एड्स रोग (आइड्स्) पर चर्चा की
और उन्होंने यह बताया कि यह रोग भारत के लिए एक नवीन रोग है, जिसके रोगी भारत
में अधिक संख्या में नहीं हैं अथवा नाममात्र के हैं. यह रोग आयुर्वेद में
प्रतिलोम क्षय अथवा शोष रोग में समाविष्ट हो जाता है. यह रोग सगलैंगिक मैथुनों
अथवा अप्राकृतिक मैथुनों के कारण होता है, जिसमें रोगी की रोग प्रति-~रोधक
शक्ति खत्म हो जाती है. उन्होंने इस रोग की चिकित्सा को आयुर्वेदीय दृष्टिकोण
से सरल बताय, जबकि अन्य चिकित्सा पैथियों में ऐसी कोई विशेष चिकित्सा नहीं
है. हरियाणा आयुर्वेदिक विभाग के निदेशक श्री.पी.के.जैन ने आयुर्वैद की
शल्य चिकित्सा के बारे में विशेष ज्ञान प्राप्त हो सकता है. उन्होंने रक्त
मोक्षण के सम्बन्ध में अपने शोध की चर्चा की और यह बताया कि जलोका द्वारा
रोगी का रक्त मोक्षण कराकर उसको स्वस्थ बनाया जा सकता है. उन्होंने अपने शोध
के बारे में सभी लोगों को आमन्त्रित किया कि वह उनसे सम्पर्क स्थापित कर
इसका ज्ञान प्राप्त कर सकते हैं. समारोह के मुख्य अतिथि डॉ. कीर्ति शर्मा
ने आयुर्वेद की महत्ता पर प्रकाश डाला और यह बताया कि यदि हम सही रूप से इस
दिवस को मनाना चाहते हैं तो हम आयुर्वेद के सिद्धान्तों का लोगों में प्रचार
करें और यह बताएं कि वे स्वास्थ की कैसे रक्षा कर सकते हैं. समारोह के अध्यक्ष
वैद्य हरदेव शर्मा ने अपने समापन भाषण में भगवान धन्वन्तरि को श्रद्धांजलि
अर्पित करते हुए यह बताया कि वैद्य बन्धुओं को आयुर्वेद के प्रति अपनी निष्ठा
रखनी चाहिए और आयुर्वेद के तौर-तरीकों से इलाज करना चाहिए और उनमें आत्मविश्वास
होना चाहिए. हम रोगी को आयुर्वेदिक दवाओं से ठीक कर सकते हैं और साथ ही
उन्होंने यह भी बताया कि इस दिवस को विश्व स्वास्थ्य दिवस के रूप
में मनाया जाना चाहिए, जैसे कि संयुक्त राष्ट्र संघ द्वारा विश्व स्वास्थ्य
दिवस मनाया जाता है. अन्त में उन्होंने सभी आगन्तुकों के प्रति आभार प्रकट
किया. वैद्यनाथ भवन प्राइवेट लिमिटेड "धारीशाह दी हट्टी" के लोगों को इस आयोजन
में सहयोग देने और इसको सफल बनाने के लिए धन्यवाद दिया. अन्त में "धारीशाह दी
हट्टी" की ओर से आगन्तुक महानुभावों को अल्पाहार और चायपान कराया गया और भगवान
धन्वन्तरि का प्रसाद वितरण किया गया. इस प्रकार आयोजन बड़े ही सौहार्दपूर्ण
वातावरण मे सम्पन्न हुआ.
आयुर्वेद मण्डल, कोटकपूरा
आयुर्वेद मण्डल, कोटकपूरा के तत्वाधान में आयुर्वेद मण्डल, कोटकपूरा और फरीद
कोट ने संयुक्त रूप से धन्वन्तरि जयन्ती मनाई गई. २०-१०-८७ को सायं ३ बजे श्री
गीता भवन, कोटकपूरा में मण्डल के अध्यक्ष वैद्य भागचन्द शास्त्री, स्वामी
रामानन्द जी वैद्य व महन्त स्वरूपा नन्द जी वैद्य ने भगवान धन्वन्तरि का
वेदोत्तक पूजन किया. सभा में प्रदेश कार्यालय द्वारा भेजे गये प्रस्ताव पारित
किए गए. महन्त श्रीनिवास वैद्य एवं वैद्य तेजराम जी ने भगवान को श्रद्धा सुमन
भेंट किए एवं आयुर्वेद की वर्तमान स्थिति में वैद्यों के कर्त्तव्यों का
उल्लेख किया. सभाध्यक्ष स्वामी रामानन्द गिरी जी ने सभी को शुभाशीर्वाद दिया.
लोंगोंवाल (संगरूर)
लोंगोंवाल, दिनांक २०-१०-८७ को वैद्य श्री राम स्वरूप जी की अध्यक्षता में
धन्वन्तरि जयन्ती महोत्सव स्वास्थ्य दिवस के रूप में बड़ी धूम धाम से मनाया
गया. इस अवसर पर वैद्य रामस्वरूप जी ने स्वस्थ-वृत्त चर्चा में विशद प्रकाश
डाला. आयुर्वेद -यूनानी बोर्ड पंजाब के सदस्य वैद्य श्री हुकमचन्द जी ने भगवान
धन्वन्तरि का परिचय कराते हुए आयुर्वेद की महत्ता पर प्रकाश डाला.
वैद्य श्री चानणराम जी, ज्ञानी गुरचरण सिंह, महन्त बाबू राम जी ने वैद्यों से
संगठित होने का अनुरोध किया. अन्त में प्रसाद वितरण के पश्चात् समारोह के
समाप्ति की घोषणा हुई.
मुरादाबाद
दिनांक २० अक्टूबर, १९८७ सांय ५ बजे जिला आयुर्वेद सम्मेलन के सहयोग से जोशी
दवाखाना में धन्वन्तरि जयन्ती का आयोजन बड़े धूमधाम से मनाया गया. समारोह की
अध्यक्षता क्षेत्रीय आयुर्वेद एवं यूनानी अधिकारी श्री उमाशंकर त्रिपाठी ने की.
उत्सव के मुख्य अतिथि जिलाधिकारी श्री रामचन्द्रा तथा विशिष्ट अतिथि श्री
जी.एस.रायजादा उपायुक्त बिक्री-~कर व सम्मानित अतिथि श्री एस. एच. ए. रिजवी
क्षेत्रीय निदेशक वन संरक्षण थे.
जिला आयुर्वेद सम्मेलन के महामन्त्री डॉ. सन्तोष कुमार गुप्ता ने सभा का संचालन
किया. मुख्य वक्ताओं में श्री डॉ. जगत प्रकाश आत्रेय, भारतीय संस्कृति के पोषक
आचार्य महेन्द्र प्रताप, श्री लक्ष्मण खन्ना, डॉ. महीपाल जैन, श्री सुशील
कुमार, श्री चन्द्रमणि द्विवेदी आदि ने आयुर्वेद के हिताहितों पर विचार व्यक्त
किए.
आरोग्य विकास की ओर से जिलाधिकारी श्री आर.चन्द्रा को नटराज की प्रतिमा भेंट की
गई. श्री चन्द्रा, जिलाधिकारी ने आरोग्य विकास पाक्षिक की ओर से दार्शनिक श्री
जगत प्रकाश आत्रेय, वैद्य विष्णु कान्त जैन, श्री महावीर शर्मा, डॉ. सन्तोष
कुमार गुप्ता को आरोग्य महोदधि' मानद उपाधि से सम्मानित किया.
मुख्य अतिथि ने नगर पालिका के इस कार्य की जांच पड़ताल का आश्वासन दिया कि नगर
पालिका ने आयुर्वेद चिकित्सालय क्यों बन्द कर दिया, जबकि उसके पास करोड़ों
रुपया बैलेंस में है. वर्तमान परिस्थितियों में चिकित्सा बहुत महंगी हो गयी है,
अत: चिकित्सकों को चाहिए कि वह इस कार्य को सेवा-भाव से करें.
आचार्य पी.डी. जोशी ने धन्वन्तरि के उद्भव काल तथा उनके सिद्धान्तों को कार्य
रूप में अपनाना ही सच्ची श्रद्धांजलि बताया. अन्त में श्री जोशी ने समागतों में
नगर कॉग्रेस अध्यक्ष श्री अफकाक हुसैन तथा प्रशासनिक व सामाजिक कार्यकर्ताओं
तथा पत्रकारों का आभार व्यक्त किया. जलपान के पश्चात् समारोह का समापन हुआ.
साथ ही मोहता रसायन शाला, हाथरस, शिवालिक फार्मेसी, देहरादून की ओर से उपहार
भेंट किए गए.
मेरठ
दिनांक १९-१०-८७ सोमवार को महानगर वैद्य-~सभा तथा आयुर्वेद शिक्षा प्रसार समिति
'रजि' मेरठ द्वारा श्री भगवान धन्वन्तरि जी का पूजन व अर्चन श्री धन्वन्तरि
आयुर्वेद महाविद्यालय व धर्मार्थ चिकित्सा-~लय मेरठ वैद्यराज श्री गंगाशरण
शर्मा, डॉ. लक्ष्मी चन्द जी पाण्डेय, डॉ. ओमप्रकाश शर्मा (गढ़ रोड), वैद्यराज
श्री भगवान शर्मा, पं. जगदीश दत्त शर्मा, श्री मास्टर ब्रह्मदत्त शर्मा आदि
गणमान्य चिकित्सकों व नागरिकों द्वारा किया गया, पूजन के पश्चात् सभी बन्धुओं ने यज्ञ किया, तत्पश्चात् भगवान श्री धन्वन्तरि जी को पुष्पांजलि समर्पित की तथा
प्रसाद वितरण के पश्चात् यज्ञ का समापन हुआ.
दिनांक २०-१०-८७ को महानगर वैद्य सभा, मेरठ के तत्वाधान में श्री सनातन धर्म
मन्दिर, बुढाना गेट, मेरठ के प्रांगड में भगवान श्री धन्वन्तरि जी का जयन्ती
समारोह वैद्यराज श्री विष्णु दत्त शर्मा (ठठेरवाड़ा) मेरठ की अध्यक्षता में
हर्षोल्लास के वातावरण में प्रारम्भ हुआ.
सर्वप्रथम वेद मन्त्रोच्चारण द्वारा भगवान श्री धन्वन्तरि जी का सांगोपांग पूजन
व अर्चन विद्वान वैद्यों द्वारा किया गया. उपस्थिति विद्वानों ने अपने
सारगर्भित भाषणों द्वारा भगवान श्री धन्वन्तरि जी की सादर पुष्पांजलि
समर्पित की.
नगर चिकित्सक समिति, खुरजा
नगर चिकित्सक समिति, खुरजा के तत्वाधान में आयुर्वेद के आदि प्रवर्तक श्री
भगवान धन्वन्तरि जयन्ती महोत्सव को आयोजन २०-१०-८७ को आयुर्वद मनीषी पं.
खेम चन्द जी शर्मा की अध्यक्षता में हुआ. सर्वप्रथम भगवान धन्वन्तरि जी का
विधिवत पूजन वेदाचार्य पं. श्री बालकृष्ण पालीवाल तथा पं. चिरंजी प्रसाद शर्मा
साहित्याचार्य, आयुर्वेदाचार्य द्वारा कराया गया. महोत्सव में नगर के सभी
चिकित्सा पद्धतियों के चिकित्सकों ने भाग लिया. मंच पर अध्यक्ष महोदय के
अतिरिक्त आयुर्वेद जगत के प्रसिद्ध वैद्य पं. बाबूलाल जी आयुर्वेदा-~चार्य,
प्रधान चिकित्सक श्री लक्ष्मण दास जरिया धर्मार्थ औषधालय, खुरजा श्री
पं.वाचस्पति जी ए.एम.एस. तथा एलोपैथिक के प्रसिद्ध चिकित्सक डॉ. सी.पी. गुप्ता
एम. बी. बी. एस एम. डी. विराजमान रहे, सभा का संचालन वैद्य श्री जगदीश प्रसाद
गोस्वामी आयुर्वेदाचार्य ने किया, भगवान धन्वन्तरि का जीवन-~परिचय रचना के रूप
में वैद्य श्री मदनमोहन गुप्ता आयुर्वेदाचार्य ने सुनाया. डॉ.अनिल मोहन ने
सचिव होने के नाते नगर चिकित्सक समिति के उद्देश्यों से सभा को अवगत कराया तथा
चिकित्सकों से संगठित होकर जनता को अच्छा स्वास्थ देने का निवेदन किया. महोत्सव
में नगर के कई चिकित्सकों ने भगवान धन्वन्तरि तथा आयर्वेद पद्धति से स्वास्थ्य
के विषय में अपने अपने विचार रखे. अन्त में अध्यक्ष महोदय के आशीर्वाद के
उपरान्त जय धन्वन्तरि, जय आयुर्वेद के शब्द नाम के साथ सभा विसर्जित हुई. समागत
चिकित्सक बन्धुओं को जलपान की व्यवस्था नगर-~चिकित्सक समिति ,खुरजा के द्वारा
दी गई.
