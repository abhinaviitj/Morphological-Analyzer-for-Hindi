<ळिटेरटुरे><णोवेल्><ंइस्ह्र षड्हक्रिस्ह्न><शच्हिवलय><१९८४><षड्हक्रिस्ह्न फ्रकस्हन्><ढेल्हि><८२-८७><२०६०><ंइस्ह्र ष्., शच्हिवलय, णो>

+ बेडरूम के पलंग पर माधुरी साहा से ज्यादा देर नहीं रूका गया. वह उठकर जाने की
तैयारी करने लगीं. फिर भी मन उदास हो गया था. कोई एक छुभन, खालीपन के बीच पैठकर
बार-बार उनके अन्दर मरोड़ पैदाकर रही थी. इसीलिए द़अतर पहुँचने तक बाहरी तौर
पर व्यवस्थित होते हुए भी, माधुरी साहा के अन्दर एक घुमनी बार-बार चक्कर लगा
रही थी. सख्त-दर-सख्त पर्तों के नीचे दबी हुई उनकी वह यादें कसमसा रही थीं,
जिनके साथ जुड़ा हुआ था सारा बचपन और जवानी का एक लम्बा दौर ! माधुरी साहा असल
में सब-कुछ होते हुए भी यह तय नहीं कर पायी थीं, उनकी जिन्दगी में खौफ़ के
अँधेरों में भटकता हुआ उनका बचपन और गुनाह और जुल्म से रौंदी हुई उनकी जवानी
हक़ीक़त थी या ऊँची इमारत के कमरे में एक ऊँची कुरसी पर बैठी हुई उनकू वह
हस्ती हक़ीक़त थी जो अपने ठंडे दिमाग से शासन कर रही थी ? एक तरफ़ उनके मन की
गर्माहट के साथ बार-बार, चुपके-चुपके दबे पाँव आकर, पुरानी~-से-पुरानी यादें,
किसी नश्तर की तरह चुभ जातीं और वह भी तब जब वह उफ तक करने की स्थिति में नहीं
थीं. दूसरी तरफ़ उनके दिमाग की कुदरती हरकतें, सत्ता और प्रशासन के गुर उन्हें
काफ़ी मजबूत बना चुके थे. यादों को तो वह दफ़न कर चुकी थीं., बस चन्द हिसाब
बाकी थे जिन्हें उन्हें अभी करना था. उस दिन तो उन्हें लगा था, वह भी वक्त आने
वाला है जब वह अपनी जिन्दगी को पूरी तरह से संभाल लेने वाली है.
बजरंग चपरासी को डाँटकर भगा देने के बाद माधुरी साहा के कुरसी के पिछले हिस्से
पर अपनी गरदन जब टिकायी थी, उस वक्त वह न तो कूछ सोच रहीं थीं और न ही उन्हें
कुछ याद था. लेकिन छत, कमरे की छत यूँ  ई देखते-देखते उन्हें याद आयी थी वह
रात, जब उनका मासूम विश्वास काँच की शीशी की तरह गिरकर टूट गया था. वह क़यामत
की रात थी या उनके नसीब की मौत, किसी जानवर की वहशियत थी या आदमी का पतन ! वह
कौन-से संस्कार थे, किस रिश्ते की बात करतीं वह, यह उनकी समझ में नही आया था.
शान्ति के चले जाने के बाद अब संकटाप्रसाद के जीवन में कुछ भी नहीं बचा था.
टूटते-टूटते उम्मीद का वह आखिरी क़तरा जो शान्ति के साथ जुड़ा था, खत्म हो चुका
था. जिन्दगी उनके साथ कैसा मायावी खेल खेल रही थी ! संकटाप्रसाद सोचते-सोचते
उलझन के दायरों में घूमने लगते. माधुरी उम्र के सैलाब में उन्हें बहाकर लिये जा रही
थी.उनकी और माधुरी की उम्र में २५ साल का फ़र्क था. वक्त की
दौड़े में वह माधुरी का साथ कहाँ तक दे सकेंगे, इसकी भी चिन्ता थी उन्हें. न
जाने क्या होता जा रहा था ! माधुरी जब भी उनके करीब आती, उनसे चिपट जाती तो
उनके खून का दौरा तेज हो जाता. शान्ति के हमेशा-हमेशा के लिए चले जाने के बाद
माधुरी उसी रूप में उसी उम्र में, जैसे सिमटकर आ गयी थी उनके सामने, उनके पास.
लेकिन यह छाया, शान्ति का यह रूप, यह प्रतिबिम्ब कितना मोहक था, कितना नशीला
था ! जहाँ एक तरफ़ उन्हें डर लगता, वहीं दूसरी तरफ़ उनके अन्दर यह अन्दर यह
अहसास करवटें बदलने लगा था कि माधुरी के बाना जिन्दा रहना उनके लिए कितना
मुश्किल था !
उस दिन दफ्तर से लौटने में जरा देर हो गयी थी. माधुरी वहीं दीवान पर लेटी हुई
थीं. उसके चेहरे पर एक मस्ती-भरी, लुभावनी मुसकराहट थी. उसने एक बार करवट बदली
और फिर अँगड़ाई ली. एक ऐसी अँगड़ाई, जिसने उसके बदन के जोड़, कटाव, उभार णोहक
बना दिये थे, उत्तेजक बना दिये थे. संकटाप्रसाद के बदन में आग लग गयी थी. भरपूर
जवानी जैसे उसके कपड़ों में समा नहीं पा रही थी और वह बेचैन-सी, उनींदी
अँगड़ाइयों से फूटकर निकलती हुई अदाओं से उस कमरे के पूरे माहौल में खुमार के
हलके-हलके बुलबुले जगा रही थी.
माधुरी जिस दीवान पर लेटी थी, वहाँ से कुछ दूर पर संकटाप्रसाद खड़े थे.
उन्होंने नाइट-गाऊन पहन रखा था, जिसकी एक जेब में उनका हाथ था. उनके दूसरे हाथ
में पाईप था और वह माधुरी को घूर रहे थे. उनकी आँखों में भूख थी, एक तड़प थी. एक
बार तो उन्होंने, अपना दूसरा हाथ गाऊन की जेब से निकालकर माधुरी के गदराये बदन
की तरफ बढ़ा दिया. लेकिन अगले ही क्षण जैसे किसी अहसास के धमाके ने उसके अन्दर
से सारी ताक़त निकाल ली, उस जजबे को उड़ा दिया. तब उन्होनें अपना हाथ पीछे खींच
लिया और दीवान से अलग हटकर मैंटल-~पीस के पास आ गये थे. उन्होंने मैंटलपीस पर
अपना पाईप रख दिया और वहीं खड़े हुए माधुरी को देखते रहे. लेकिन उनके अन्दर चल
रही रूहानी और जिस्मानी कशमकश ने उन्हें ज्यादा देर तक खड़ा नहीं रहने दिया और
वह माथा पकड़कर वहीं जमीन पर बैठ गये. उन्हें लग रहा था उम्र की उस डगर पर
माधुरी के साथ जोश और मस्ती के सैलाव की तरंगों से उनका बँधे रहना, सवेरे के
रात तक किसी पूर्ण रूप से जागरूक हस्ती का हिस्सेदार बने रहना कितना मुश्किल
होता जा रहा था ! माधुरी उन्हें एक पल को भी छोड़ने को तैयार नहीं थी. वह तो
संकटाप्रसाद के इर्द-गिर्द एक बेल की तरह लिपटती चली गयी थी.
उसके लिए दुनिया के सारे मर्द माधव थे या माधव के वह लफंगे दोस्त जिनकी भयानक
यादें, माधव की लाल-लाल आँखों के डर के ऊपर चढ़कर, किसी खौफ़नाक मंजर का हिस्सा
बनकर उसके अन्दर करवटें बदलती रहती थीं. फिर वक्त ने कौन उसे ठहरने दिया था ?
माधव की लाल आँखों का डर दूर भी नहीं हुआ था कि तेरह साल की उम्र में स्कूल के
एक माली ने बेरहमी से उसके साथ बलात्कार किया था. इसकी चर्चा कुछ ऐसी चली, काफी
दिनों तक उसका स्कूल जाना बन्द हो गया. उध अ जैसे बदनसीबी उसका इन्तजार कर रही
थी. कई महीनों बाद जब उसने स्कूल जाना शुरू किया, तभी एक पिकनिक पार्टी में
कॉलेज के लड़कों ने कोल्ड ड्रिंक में नशीली गोलियां मिलाकर, उसकी छीछालेदार कर
डाली थी. जिन्दगी के ऊपर से जैसे उसका यकीन उठ गया था. यह दुनिया उसके लिए एक
डरावना सपना बनकर रह गयी थी. उसके चारों तरफ हर मर्द एक वहशी जानवर की तरह
घूरता हुआ, भयानक चेहरे बनाता हूआ, जिद और जबरदस्ती का घिनौना मुखौटा लगाये नजर
आता. माधुरी की दुनिया धीरे-धीरे सिमटती गयी और बस संकटाप्रसाद की छाती पर आकर
ठहर गयी.
उधर खुद संकटाप्रसाद की समझ में कुछ नहीं आ रहा था. एक तरफ उनको मौत की अंधी
घाटियाँ नजर आ रही थीं और दूसरी तरफ माधुरी एक मोहक सपने की तरह, उनकी बाँहों
में समायी हुई तड़प रही थी. वह सोच रहे थे कि यह कैसी जिन्दगी, यह कौन-सी
विडम्बना था जिसमें ईश्वर ने उन्हें डाल दिया था ! कभी तो उनकी रगों में एक
झुनझुनी, सुन्न पड़ती हुई सर्द ठंडक पैठने लगती और दूसरे ही क्षण क्रोध तपती
हुई लहर उठती उनके जहन में, जिसके साथ एक जलती हुई साँस का झोंका निकलता उनके
अन्दर से. दस साल, काश सिर्फ दस साल वह उम्र को पीछे ढकेल सकते तो शायद वह
सब-कुछ मिल जाता जिसके लिए वह तड़पते रहे थे. एक मासूम बच्चे की तरह वह तलाशते
रहे थे, जिन्दगी के तमाम अँधेरों के बीच प्यार का वह रास्ता, गर्माहट की वह
रोशनी जो कभी नहीं मिली उन्हें . कभी माँ का प्यार, कभी शान्ति का प्यार,कभी
मधु की बैवफाई, बस सब-कुछ उनसे यूँ ही छिनता चला गया था. उन्हें लगता जैसे
जिन्दगी कोई अजीब खेल उनके साथ खेल रही है. कंधों पर फैले रेशमी बालों को
सहलाते हुए जब माधुरी अपना चेहरा उनकी महफूज छाती में छिपा लिया करती तो कई बार
उनके अन्दर जिन्दगी से बगावत कर देने का खयाल जागने लगा. यह तो वक्त ने उन्हें
जीते जी मार डाला था. उनके सामने जोश के समन्दर में लहराती हुई, झूमती हुई
जवानी और मस्ती के खुमार में डूबी हुई माधुरी का बेपनाह हुस्न था और उस हुस्न
से जुड़ी हुई थीं शान्ति की वह तमाम मुर्दा यादें जो हमेशा से उन्हें छेड़ती
रही थीं.
शान्ति को तो वह जिन्दगी के दौर में बहुत पीछे आये थे. जब मधु की बेबफाई ने
उनकी जिन्दगी में बारूद बिखेरनी शुरू कर दी थी, भले ही शान्ति की याद चिड़ियों
की तरह उड़कर गुबार की शक्ल अख्तियार कर लेती, सब कुछ सह लिया करते थे वह. लेकिन
जिस दिन से शान्ति माधुरी को उनके घर पर, उनकी निगरानी में छोड़ गयी थी, उन्हें
लगा था कि एक दोहरी तलवार थी जिसके ऊपर चलते-चलते कभी भी वह गिर सकते थे, खत्म
हो सकते थे. शान्ति की वह तमाम यादें, जो माँ की आखिरी हिचकी के साथ जुड़ी हुई थीं,
एक-एक करके खूबसूरत नशे की तरह उनके सामने, उनकी आँखों के सामने, दुबारा जन्म
ले रही थीं, पल रही थीं, बड़ी हो रही थीं. संकटाप्रसाद के सामने जिन्दगी के दो
हिस्से थे और दोनों रू-ब-रू सामने खड़े थे .
संकटाप्रसाद को शान्ति से बेहद प्यार था. उस वक्त की शान्ति जो न जाने किस बात
पर पहलि बार रोयी थी, जब उसकी बड़ी-बड़ी आँखों से बहते मोती जैसे आँसुओं ने
संकटाप्रसाद के अन्दर मोहब्बत का, प्यार का पहला जजबा पैदा किया था, जैसे एक
फिर कितने-कितने सालों के बाद माधुरी की शाक्ल में, उनके ड्राइंग-रूम में उस
दिन आकर खड़ी हो गयी थी. एक बार तो संकटाप्रसाद को विश्वास ही नहीं हुआ था.
लेकिन माधुरी शान्ति की बेटी थी और सिर्फ बेटी ही नहीं, जैसे खुद उसने अपना
रूप,अपनी शक्ल, अपनी खूबसूरती, अपनी महक अपनी अदाएँ और खुद का अपना सार-का-सारा
प्यार उनके सामने जीता-जागता रख दिया था. धीरे-धीरे संकटाप्रसाद के लिए यह
बेमानी हो गया था, वह शान्ति है या माधुरी. मतलब तो रह गया था बस उस महक से,
माधुरी के उस बेहपनाह हुस्न से जो उन्हें बार-बार उसी स्वर्ग के करीब खींच ले
जाता था, जिसे वह सालों पहले बस्ती दूर, गाँव से बाहर उस टीले पर छोड़ आये थे.
संकटाप्रसाद के पास वक्त कम था. उम्र बढ़ती जा रही थी और माधुरी भी बड़ी हो
चुकी थी. स्कूल के माली का बलात्कार और कॉलिज के लड़कों के जरिये उसकी
छीछालेदार हो चुकी थी. उसके बाद माधुरी के लिए यह दुनिया रहने के नाकाबिल हो
चुकी थी और लोग वहशी जानवर बन चुके थे. उसे किसी पर भरोसा नहीं था. बस
संकटाप्रसाद ही उसकी दुनिया की शुरूआत थे और वही उसका अंजाम. उधर संकटा-~प्रसाद
के अन्दर एक निहायत घुटी हुई वासना ने जन्म ले लिया था. वह देखना चाहते थे,
पूरी तरह जानना जाहते थे, जो शान्ती माँ की हिचकी के साथ उनसे अलग हो गयी थी,
वह कैसी थी! उसके जिस्म की गोलाइयाँ, उसकी हर चीज वह हासिल करना चाहते थे. और
वह उन्हें मिल सकती थी माधुरी से. लेकिन अभी जिन्दा थी. जेल की दावारों के पीछे
वह अपने पति माधव के खून की सज़ा भुगत रही थी. उसका जिस्म खत्म हो चुका था और
वह टूट चुकी थी. कई वर्षों से उसने संकटाप्रसाद से मिलना भी छोड़ दिया था. तब
संकटाप्रसाद के अफ़सरी दिमाग ने एक खुफ़िया योजना बनायी, जिसके तहत एक रात खाने
में बेहोशी दी दवा मिलाकर उन्होंने माधुरी को बेहोश किया और पूरी रात उसे
शान्ति समझ कर उसके जिस्म के खेलते रहे. एक बार, सिर्फ एक बार के लिए उन्होंने
यह खुफ़िया योजना बनायी थी, लेकिन माधुरी की बेपनाह खूबसूरती और बेदाग हुस्न ने
उन्हें उस खुफ़िया योजना की कई बार अमल में लाने के लिए मजबूर कर दिया.
उन दिनों माधुरी सारी दुनिया के लोगों से अलग होकर, अपने उम्र के सारे लड़कों
को छोड़कर संकटाप्रसाद की शरण में आ चुकी थी. संकटाप्रसाद उसके लिए माँ भी थे
और बाप भी. परमेश्वर से ज्यादा विश्वास था उनके ऊपर. वह पूजती थी उन्हें. लेकिन
जब संकटाप्रसाद की खुफिया योजना काफी दिनों तक चलती रही तो आखिर एक रात जब
बेहोशी की तादाद का असर जो धीरे-धीरे कम हो रहा था;पूरी तरह उसे बेहोश नहीं कर
 पाया था, उसने उन्हें रँगे हाथों पकड़ लिया था. तब कहीं जाकर
उसे पिछले चन्द महीनों से चल रहे सारे खेल का पता लगा था. माधुरी के लिए यह
बड़ी बात थी. माधव की लाल आँखो के डर से भी बड़ी बात, कॉलेज के लड़कों की
छीछालेदार से बड़ी बात ! उसके लिए तो उसका पूजाघर, उसकी इबादत का मुकाम टूट गया
था. जैसे आग के तमाम गोले, जैसे बारूद का कोई धमाका एक झटके में उसे उड़ा गया
था. वह आदमी जिसे वह बाप कहती थी, जो उसकी माँ का प्यार था और जिसकी महफूज
छाती में सिमट कर उसने सारी दुनिया से नफ़रत की थी, वह आदमी एक दरिन्दे की तरह
उसके जिस्म से, उसकी रूह से पाक खुशबू छीन रहा था और वह भी अनजाने में, अँधेरे
में ! माधुरी फिर वहाँ रूकी नहीं. और उसी दिन से उसके अन्दर से वह खौफ, वह डर
जो हमेशा-हमेशा से उसे सताता रहा था, न जाने निकलकर कहाँ भाग गाया था!
