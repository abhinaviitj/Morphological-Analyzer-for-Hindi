<शोचिअल् श्चिएन्चे><ःओमे श्चिएन्चे><ळल्च्हन्ड् डोसि><शमजोप्योगि ऊट्पडक् खर्य शेव><१९८७><खिरन् फुब्लिचटिओन्स्><आज्मेर्><२ टो ७><२४००><ढोसि शमजोप्योगि ऊट्पडक् खर्य>

शिक्षा की यह पद्धति राष्ट्रीय पाठ्यक्रम के एक ऐसे ढांचे पर आधारित
होगी. जिसमें समान पाठ्यक्रम के अतिरिक्त कुछ लचीले घटक भी होंगे. समानता
लाने हेतु सबको शिक्षा तक पहुंचने के अवसर मिले और उनमें सफल होने की
स्थितियां भी प्राप्त हों. साथ ही शिक्षा के प्रत्येक चरण के लिए सीखने
का एक न्यूनतम स्तर तय कर दिया जायेगा.
उच्च शिक्षा के क्षेत्र में सामान्य रूप से तथा तकनीकी शिक्षा के क्षेत्र
में विशेष रूप से ऐसे कदम उठाये जायेंगे जिनसे अंतरक्षेत्रीय गतिशीलता को
बल मिले समुचित योग्यता रखने वाला कोई भी भारतीय उच्च एवं तकनीकी शिक्षा
प्राप्त कर सकेगा- चाहे वह भारत के किसी भी भूखण्ड का निवासी क्यों न हो.
विशेषतया पूरा देश इस बात का दायित्व लेगा कि शैक्षिक रूपान्तर से
कार्यक्रमों के लिए संसाधन जुटायें जाऐ. चाहे ये कार्यक्रम असमानता दूर
करने के हों अथवा प्राथमिक शिक्षा की सार्व-~जनीनता के प्रौढ़-साक्षरता
के हों. वैज्ञानिक तकनीकी शोध के, संसाधन तो प्राप्त करने ही होंगे.
सन् १९७६ के संविधान से शिक्षा समवर्ती सूची में आ गई जिससे केन्द्र तथा
राज्य सरकारों की भूमिकाओं में साझेदारी हो गई. इससे केन्द्र सरकार अपने
ऊपर एक बहुत बड़ी जिम्मेदारी ले लेगी. यह जिम्मेदारी होगी शिक्षा के
राष्ट्रीय एवं एकीकृत चरित्र के विकास की, स्तरों का गुणात्मकता को बनाये
रखने की पूरे देश में शिक्षा सम्बन्धी आवश्यकताओं के अध्ययन और नियमन की
और विकास के लिए मानव शक्ति अवाप्ति की.
भाग ४ समानता के लिये शिक्षा पर जोर दिया गया है. इसके अन्तर्गत महिलाओं
के लिए समानता को स्वीकार करते हुए उनकी स्थिति में आधारभूत परिवर्तन
लाने का अभिकरण बनाया जायेगा. विभिन्न पाठ्यक्रमों एवं पाठ्य विषयों में
महिलाओं संबन्धी अध्ययन का समावेष होगा. शिक्षा संस्थाओं को प्रोत्साहित
किया जायेगा कि महिलाओं के विकास के लिए सक्रिय कार्यक्रमों को अपनाएं.
विशेष जोर इस बात पर होगा कि नारियां व्यावसायिक, तकनीकी एवं अन्य धन्धों
के विभिन्न स्तरों पर भागीदारी कर सकें. न सहमें, न पिछड़े और न ठिठकें.
अनुसूचित जाति जनजातियों की शिक्षा के विकास के लिए उनके परिवार का
प्रोत्साहन, बच्चों को फ्री मैट्रिक छात्रवृत्ति का प्रावधान नामांकन
विद्यालय में ठह-~राव, इन जातियों में से अध्यापकों की नियुक्ति, जिला
मुख्यालयों पर छात्रावासों में रहने की सुविधा, बच्चों के सह भागीत्व में
वृद्धि के लिए निरन्तर नवचारों की व्यवस्था, उन क्षेत्रों में विद्यालय
खोलने में प्राथमिकता, इनके लिये ऐसे पाठ्यक्रमों का निर्माण तथा शैक्षिक
पाठ्य-सामग्री तैयार करें ताकि प्रारम्भिक स्तर पर उनकी मौखिक भाषा को ही
माध्यम बनाया जा सके. साथ ही इस बात की व्यवस्था हो कि वे शीघ्र ही
क्षेत्रीय भाषा को अपनाने की स्थिति में आ जायें.
४८ अल्पसंख्यक समुदाय के प्रति संवैधानिक व्यवस्था का पालन करते हुये
उन्हें अपनी संस्थाऐं गठित करने, संचालित करने एवं अपनी भाषा तथा
संस्कृति को समुन्नत करने की गारंटी दी गई है.
इसी प्रकार अक्षय विकलांग बच्चों की शिक्षा के स्वेच्छिक उपायों का
बढ़ावा देते हुए जिला मुख्यालयों पर छात्रावास सहित विशेष विद्यालयों की
स्थापना, साधारण विकलांग बच्चों की शिक्षा अन्य बच्चों के साथ, शारीरिक
रूप से आयोग्य बच्चों के लिए व्यावसायिक शिक्षा के प्रबन्ध इनकी
कठिनाइयों के प्रसंग में शिक्षक प्रशिक्षण कार्यक्रमो का पुनर्गठन किया
जायेगा.
राष्ट्रीय उद्देश्यों के अनुरूप प्रौढ़ शिक्षा के कार्यक्रमों को संगठित
किया जायेगा, उनका पुनरीक्षण होगा, दृढ़ीकरण होगा. इससे गरीबी उन्मूलन,
राष्ट्रीय एकीकरण, पर्यावरण-संरक्षण, लोगों की सांस्कृतिक सर्जना का
सचेतन, छोटे परिवार के आदर्श का पालन एवं नारी समानता का उन्नत आदि
निर्धारित उद्देश्यों की पूर्ति की जायेगी. इस हेतु (१) ग्रामीण
क्षेत्रों में निरन्तर शिक्षा के केन्द्रों की स्थापना (२) नियोक्ताओं,
श्रम संघों और सम्बन्धित सरकारी संस्थाओं द्वारा श्रमिकों की शिक्षा
व्यवस्था (३) माध्यमिक शिक्षा के ऊपर संस्थाऐं (४) पुस्तकों, पुस्तकालयों
एवं वाचनालयों का व्यापक प्रबन्ध (५) जन एवं समूह शिक्षा के माध्यम के
रूप में रेडियों, टेलिविजन, एवं फिल्मों जैसे संचार साधनों का उपयोग (६)
अधिगम समूहों एवं संगठनों का सृजन (७) दूरस्थ शिक्षा कार्यक्रमों का
सूत्रपात (८) स्वयं पठन में सहयोग तथा (९) आवश्यकता एवं रूचियों पर
आधारित व्यवसायिक प्रशिक्षण कार्यक्रम का गठन करने पर बल दिया गया है.
भाग-५ में पूर्व प्राथमिक शिक्षा एवं शिशु संभाल केन्द्रों का सम्पूर्ण
समन्वय करने की बात है ताकि प्राथमिक शिक्षा को दृढ़ किया जा सके और उसके
लिये संस्कारित बालक उपलब्ध हो सकें. विद्यालय स्वास्थ्य योजना को भी
प्रभावित बनाया जायेगा.
प्राथमिक शिक्षा के प्रसंग में दो बातों पर विशेष बल होगा--(१) चौदह
वर्षों की आयु तक सार्वजनिक ठहराव तथा (२) शिक्षा की गुणात्मकता में
आधार-~भूत सुधार. प्राथमिक स्तर पर सीखने की प्रक्रिया बाल केन्द्रित और
क्रियाआधारित होगी इस हेतु उसे मिलना चाहिए गर्म जोश में भरा हुआ स्वागत
एवं प्रोत्साहन का एक स्नेहिल वातावरण. उसे लाड़-दुलार और प्रेरणा दें
ताकि वे अपनी गति से बढ़े और उनको उपचारात्मक निर्देश मिलते रहें-न
रुकावट हो न गत्यवरोध तो वे शिक्षा क्षेत्र के साथ तालमेल बिठा सकेंगे.
इस बात को सुनिश्चित किया जायेगा कि सन् १९९० तक बच्चे या तो विद्यालय
में अथवा अनौपचारिक केन्द्रों पर पांच वर्ष का अध्ययन अवश्य पूरा कर लें.
इसी प्रकार १९९५ तक सभी बच्चों को १४ वर्ष तक की उम्र तक स्वतंत्र
अनिवार्य शिक्षा का लाभ दे दिया जायेगा.
प्राथमिक विद्यालय में आवश्यक सुविधाओं की व्यवस्था की जायेगी. प्रत्येक
विद्यालय में कम से कम दो इतने बड़े कमरे अवश्य हो जहां किसी भी मौसम में
बच्चे बैठ सकें. जहां तक सम्भव हो प्रत्येक विद्यालय में प्रति कक्षा एक
अध्यापक की व्यवस्था कर दी जानी चाहिये. पूरे देश में एक क्रमबद्ध अभियान
चलेगा--श्यामपट्ट अभियान ( परेशन ब्लेक बोर्ड) इसके अन्तर्गत श्यामपट्ट,
नक्शे, चार्टस खिलौने और सीखने की अन्य सामग्रियाँ इसे जन आन्दोलन बना कर
पूर्ण करने का प्रयास किया जायेगा.
प्राथमिक शिक्षा के साथ-साथ एक विशाल एवँ व्यवस्थित अनौपचारिक शिक्षा का
कार्यक्रम भी चलेगा. विशेषकर उन बच्चों के लिए जो विद्यालय बीच में ही
छोड़ देते हैं. उन बस्तियों के लिये जिनमें विद्यालय नहीं हैं. उन
कामकाजी लड़के-लड़कियों के लिये जो दिन के समय विद्यालयों में नहीं जा
सकते.
अनौपचारिक केन्द्रों के अधिगम-परिवेश को सुधारना आवश्यक है. इसके लिये
आधुनिक प्रौद्योगिकी के उपकरणों का प्रयोग किया जाना चाहिये. अनुदेशक
बनाने हेतु स्थानीय समुदाय में से प्रतिभा-सम्पन्न एवं समर्पित स्त्री
पुरुषों का चयन होना चाहिये उसके प्रशिक्षण पर विशेष ध्यान दिया जावे.
इसकी गुणात्मकता औपचारिक शिक्षा की तुलना में खरी उतरे इस हेतु सभी
आवश्यक कदम उठाये जावें.
अनौपचारिक शिक्षा का पाठ्यक्रम समान राष्ट्रीय पाठ्यक्रम के आधार पर
बनाते हुये अध्येताओं की आवश्यकताओं और स्थानीय परिवेश को ध्यान में रखा
जावेगा. उच्च कोटि की अधिगम सामग्री का विकास कर छात्रों को मुफ्त में
उपलब्ध कराई जावे. इस महत्वपूर्ण कार्य के लिये सम्पूर्ण कार्य के लिये
सम्पूर्ण जिम्मेदारी सरकार की होगी.
मेधावी, प्रतिभासंपन्न एवं विशेष रुचियों वाले छात्रों को तीव्र गति से
आगे बढ़ने के अवसर देने हेतु आदर्श विद्यालय (नवोदय विद्यालय) स्थापित
किये जायेंगे. ये विद्यालय श्रेष्ठता, समानता एवं सामाजिक न्याय के
बिन्दु से जुड़े होने चाहियें और इनकी स्थापना व व्यवस्था राज्य सरकारों
के अधीन रहे ताकि अपने-अपने प्रांत में दिशा निर्देश एवं मार्गदर्शन का
आदर्श प्रस्तुत कर सकें. इन्हें केन्द्रीय विद्यालय संगठन के अधीन नहीं
किया जाना चाहिये. विद्यालय आवासीय होंगे और बच्चों को किसी भी प्रकार का
खर्च नहीं लिया जायेगा.
माध्यमिक शिक्षा के बारे में दस्तावेज में बहुत कम प्रकाश डाला गया है.
इसके अन्तर्गत छात्रों को विज्ञान, मानविकी, सामाजिक विज्ञानों इतिहास और
राष्ट्रीय परिदृष्य, संवैधानिक दायित्व एवं नागरिक अधिकारों को समझने का
उद्देश्य रखा गया है.
व्यावसायिक शिक्षा अपने आप में एक स्पष्ट धारा होगी-यह कई क्षेत्रों में
निर्धारित धन्धों के लिए छात्रों को तैयार करेगी. सामान्यत: ये पाठ्यक्रम
माध्यमिक शिक्षा के बाद में शुरू होंगे पर योजना को लचीला रखने के लिए यह
भी संभव है कि व्यावसायिक पाठ्यक्रम आठवीं कक्षा के बाद ही शुरू कर दिये
जावें.
औद्योगिक प्रशिक्षण संस्थायें भी व्यापक व्यावसायिक पद्धति पर चलाई
जायेगी. कृषि, क्रय, विक्रय, सामाजिक सेवाओं, स्वास्थ्य योजनाओं आदि
क्षेत्रों में भी व्यावसायिक पाठ्यक्रम लागू किये जायेंगे. इसमें यह
विशेषता भी होगी कि समुचित सेतु-पाठ्यक्रमों के माध्यम से वे चाहें तो
व्यावसायिक धारा से निकल कर सामान्य तकनीकी, अथवा वृत्यात्मक शिक्षा की
धाराओं में भी आ सकेंगे. उन युवकों के लिए विशेष पाठ्यक्रमों की व्यवस्था
होगी जो सामान्य शैशिक कार्यक्रमों से स्नातक होकर व्यावसायिक धारा में
आना चाहते हों. ऐसी प्रस्तावना है कि उच्च माध्यमिक शिक्षा से सन् १९९०
तक दस प्रतिशत और सन् १९९५ तक २५ प्रतिशत छात्र व्यावसायिक धारा में आ
जायें.
इस भाग में उच्च शिक्षा, खुला विश्वविद्यालय एवं दूरस्थ शिक्षा के बारे
में भी नीति निर्धारित करते हुए उच्च शिक्षा हेतु एक राष्ट्रीय संगठन की
स्थापना की जायेगी जो नीति में संगति और सामंजस्य के कार्य सम्पादित
करेगी. उच्च शिक्षा में अवसरों की वृद्धि एवं शिक्षा में प्रजातंत्रीकरण
के उपकरण के अवसरों की वृद्धि एवं शिक्षा में प्रजातंत्रीकरण के उपकरण के
उपकरण के रूप में खुले विश्वविद्यालय की पद्धति का प्रचलन किया गया है.
इन उद्देश्यों की पूर्ति के लिए सन् १९८५ में मठित इन्दिरा गांधी खुले
विश्वविद्यालय को ओर मजबूत किया जावेगा. इस शक्ति-~शाली तंत्र का विकास
एवं विस्तार में अधिक सावधानी सर्तकता की आवश्यकता है.
चयनित क्षेत्रों में रोजगार की डिग्रियों से मुक्ति की शुरूआत की जायेगी.
यह व्यवस्था उन क्षेत्रों में लागू होगी जिनमें विश्वविद्यालय की डिग्री
की योग्यता आवश्यक न हो.
भाग ६ में तकनीकी एवं व्यवस्था शिक्षा पर बल दिया गया है. इसके
अन्त-~र्गत सुगठित एवं नवोदित प्रौद्योगिकी का विकास, कम्प्यूटर शिक्षा,
पोलीटैक्निक शिक्षा के एक अनुमापक लचीले सिद्धान्त से चलाया जायेगा.
जिसमें कई स्तरों पर प्रवेश की सुविधा होगी.
इन सभी बातों के लिए नवाचार, सुधार, शोध, विकास एवं रख रखाव पर समुचित
रूप से बल दिया जायेगा. सभी स्तरों पर कुशंलता एवं प्रभावशीलता का विकास
करने हेतु अध्यापकों की नियुक्ति के लिए अधिक प्रभावशाली पद्धति होगी.
व्यवसाय में प्रगति के अवसर बढ़ाये जायेंगे तथा सेवा सम्बन्धि परामर्श
एवं अन्य पूर्व आवश्यकताओं में सुधार किया जायेगा. अध्यापकों की भूमिका
बहु आयामी होगी. उन्हें अध्यापन, शोध, अधिगम, संशाधन सामग्री के निर्माण,
प्रसार सेवा कार्य, तथा संस्था की व्यवस्था आदि कई दायित्वों का निर्वाह
करना होगा. विभिन्न संकायों के सदस्यों के लिए सेवा में प्रवेश से पूर्व
तथा सेवाकाल की अवधि में प्रशिक्षण को अनिवार्य कर दिया जायेगा.
व्यक्तियों तथा संस्थाओं को अपने कार्यों में श्रेष्ठता दिखाने पर
मान्यता मिलेगी तथा उन्हें पुरस्कृत किया जायेगा. इसी आधार पर निम्न स्तर
की संस्थाओं पर रोक लगाई जायेगी. चय-~नित संस्थाओं को विभिन्न अंशों में
शैक्षिक, प्रशासनिक तथा क्रियात्मक स्वायतत्ता दी जायेगी लेकिन उसके साथ
ही जवाबदेही सम्बन्धी रक्षोपाय भी होंगे.
व्यवस्था-कार्य एवं परिवर्तन के अन्तर्गत तकनीकी शिक्षा की अखिल भार-~तीय
परिषद को वैधानिक अधिकारों से सम्पन्न किया जायेगा. यह परिषद अपेक्षित
आचारों तथा स्तरों का आयोजन, निर्माण तथा रख-रखाव का कार्य तो करेगी ही
अन्य अनेक क्षेत्रों में भी क्रियाशील रहेगी, जैसे मान्यता देना,
प्राथमिक क्षेत्रों के लिए धन की व्यवस्था करना, नियंत्रण एवं मूल्यांकन
करना, तकनीकी एवं वृतिशिक्षा के व्यवसायीकरण पर रोक लगाना आदि.
भाग-७ में पद्धति की प्रभावी क्रियाशीलता की योजना प्रस्तुत की गई है.
इसके अन्तर्गत अनुशासन बनाये रखने की प्रक्रिया की शुरूआत, अभी आज और
यहीं पर के सिद्धान्त पर होगी. लोगों को अधिकार हैं कि वे इससे मूर्त
परिणामों की अपेक्षा करें. इस हेतु से भी अध्यापकों को पढ़ाना चाहिए--सभी
छात्रों को अध्ययन करना चाहिए. इस सम्बन्ध में जो कार्य नीति होगी उसके
अनुसार (अ) अध्यापकों को उत्तम सुविधायें मिले पर अधिक जवाबदेही का
सिद्धान्त भी लागू किया जाए. (ब) छात्रों के लिए सुधरी हुई अध्ययन
सुविधाओं की व्यवस्था हो साथ ही साथ स्वीकृत व्यवहार आचार संहिता का
परिपालन हो. (इ) संस्थाओं में उत्तम सुविधाओं का प्रावधान हो. (ई)
राष्ट्रीय अथवा राज्य स्तरों पर निर्धारित स्तरों एवं आचारों के आधार पर
एक ऐसी पद्धति का विकास हो जो संस्थाओँ की उपलब्धियों की संविक्षा कर
सके.
भाग-८ में शिक्षा की प्रक्रिया और विषय वस्तु की पुनर्रचाव पर बल दिया
गया है. साँस्कृतिक विषय वस्तु शिक्षा के पाठयक्रमों तथा प्रक्रियाओं
दोनों को सम्पन्न करेगी तथा इसे कई रूपों मे परिलक्षित किया जा सकेगा.
बच्चे सौंदर्य, सामंजस्य एवं परिष्कार के प्रति संवेदनशील बनेंगें.
"मूल्य शिक्षा" का विकास सशक्त उपकरण के रूप में रूढ़ीवाद, धर्मान्धता,
हिंसा, अंधविश्वास एवं भाग्यवाद को निर्मूल करने में सहायता हो इस
प्रकार से की जाएगी.
भाषाओं के संबंध में सन् १९६८ की नीति ओर अधिक शक्ति चेतना एवं
उद्देश्यबद्धता के साथ लागू की जायेगी.
पुस्तकों की गुणवत्ता को सुधारने, लोगों की अध्ययन आदतों का विकास करने
तथा सृजनात्मक लेखन को प्रोत्साहित करने, जनसंख्या के सभी वर्गों को
पुस्तकों तक पहुंचने के उपाय किये जायेंगे. अन्य भाषाओं की पुस्तकों का
अनुवाद, लेखकों के अधिकारों की रक्षा तथा बच्चों के लिए स्तरीय पुस्तकों
एवं कार्य पुस्तकों के उत्पादन पर विशेष ध्यान दिया जायेगा. नये
पुस्तकालयों की स्थापना, सुविधा व्यवस्था तथा पुस्तकालयाध्यक्षों की पद
प्रतिष्ठा में सुधार किया जायेगा.
कार्यानुभव की शिक्षा सुसंगठित एवं क्रमबद्ध कार्यक्रम के माध्यम से देने
का लक्ष्य हैं. इसमें ऐसी गतिविधियां होगी जो छात्रों की रूचियों
योग्यताओं एवं आवश्यकताओं के अनुरूप हो और जो उसके कौशल की सीमाओं तथा
विभिन्न स्तरों पर बढ़ते हुए ज्ञान से मेल खाती हों.
इसके साथ ही शिक्षा में बालकों के लिए शिक्षा एवं पर्यावरण, गणित शिक्षा,
विज्ञान शिक्षा, क्रीड़ा एवं शरीरिक शिक्षा, योग शिक्षा, के कार्यक्रम
सम्मलित किये हैं.
मूल्यांकन प्रक्रिया एवं परीक्षा-सुधार के अन्तर्गत उपलब्धि का मूल्यांकन
तथा परीक्षा प्रणाली में परिवर्तन लाने का लक्ष्य हैं. इस हेतु (१)
अत्याधिक संयोग एवं व्यक्तिपरकता के बिन्दु का लोप (२) रटने के महत्व में
कमी (३) शिक्षा की पूरी अवधि में की गई शैक्षिक एवं शिक्षेतर बातों का
निरन्तर व्यापक मूल्यांकन (४) परीक्षा संचालन में सुधार (५) शैक्षिक
सामग्रियों एवं विधियों में सहृवर्ती परिवर्तनों की शुरूआत (६) माध्यमिक
स्तर से क्रमिक रूप में सेमेस्टर प्रणाली का प्रचलन तथा अंकों के स्थान
पर श्रेणियों का उपयोग. बाह्यय परीक्षाओं के प्रधान्य को कम किया जायेगा.
भाग-९ में शिक्षक की प्रतिष्ठा एवं उसकी स्थिति पर बल दिया गया है.
"शिक्षक के स्तर से ऊपर कोई व्यक्ति नहीं पहुंच सकता है." के सिद्धान्त
को प्रतिपादित किया है. सरकार एवं समाज को ऐसी स्थितियां बनानी चाहिये जो
शिक्षक को रचनात्मक एवं सृजनात्मक धरातल पर काम करने को प्रोत्साहित कर
सके. शिक्षा के नवाचार करने, तथा संप्रेषण एवं क्रियाओं की उपयुक्त
विधियां खोजने की स्वतंत्रता होनी चाहिये. अध्यापकों की नियुक्तियों के
तरीकों का पुनर्गठन किया जावे. उसके वेतनमान तथा सेवाशर्तों में भी
परिवर्तन वांछनीय है. यह परिवर्तन शिक्षकों को सामाजिक एवं वृत्यात्मक
जिम्मेदारियों के अनुरूप होनी चाहिये. शिकायतों को दूर करने के लिए
राष्ट्र व्यापी तंत्र की स्थापना. उनकी नियुक्तियों एव स्थानान्तकरणों
में वस्तुनिष्ठा बनाये रखने के लिये दिशा-निर्देश तैयार किये जायें.
कार्य का मूल्यांकन तथ्य आधारित होगा. ऊँचे वेतनमानों में पदोन्नतियों के
तर्क संगत अवसर दिये जायेंगे. जबाव देही के आधार निर्मित किये जाएंगे.
