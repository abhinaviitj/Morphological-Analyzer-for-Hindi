<शोचिअल् श्चिएन्चे><छुल्टुरे><ःअर्ड्तरि लल् श्हर्म><शन्स्क्रिटि-व्. कि षुप्रेक्ह.><१९९१><ंअनसि फ्रकस्हन्.><ंएएरुट्><१८८ टो १९३><२५००><श्हर्म-शन्स्क्रिटि.. कि षुप्रेक्ह>

विचार की एक अन्य धारा यथार्थवादी न होकर आदर्शवादी होती है, जिससे
विज्ञान नहीं, दर्शन जन्म लेता है. विज्ञान यदि विचारों की और जीवन की
व्यवस्था है तो दर्शन इन सभी व्यवस्थाओं की व्यवस्था है, अर्थात
विज्ञानों का विज्ञान. दर्शन का बल एक, एकाकी, एकांगी, विशिष्ट, यह और
यहाँ, व्यक्ति पर न होकर, सर्व, सामान्य, समग्र, सनातन और समाष्टि पर
होता है. वह अनन्त की बात सोचता है, सान्त और सीमित की नहीं. यही कारण है
कि दर्शन--यथार्थवादी दर्शन भी--यथार्थ से चलकर वायवीय, आकाशचारी,
वैचारिक, व्यवस्था की खोज में खो जाता है, ठीक जैसे आज के अन्तरिक्ष यान
पृथ्वी से उड़कर अन्तरिक्ष, और आगे चलकर अन्तरिक्ष से भी ऊपर उड़कर उसी
का अनुसन्धान करने में लग जाते हैं जिसके वहाँ पहुँचकर लोक से दूर समग्र
लोक-दृष्टि प्राप्त हो सके. हमारे देश में सचमुच के अन्तरिक्ष यान
(काव्यों और कलाओं को छोड़कर) तो नहीं बनाये गये, परन्तु अन्तरिक्ष से भी
ऊपर विराट् को विचारों की परिधि में पकड़ने के लिये अनेक दर्शनों का
अविष्कार किया. वेदान्त और उसके कई संस्करण, सांख्य-बौद्ध-जैन दर्शन ऐसे
ही अन्तरिक्ष यान हैं, इसमें सन्देह नहीं. न्याय-वैशै षिक-मीमांसा और योग
दर्शन भी सर्व और समष्टि की बात करते हैं, यद्यपि पृथ्वी के धरातल के
समीप रहते हैं.
विचार की एक सीमा अवश्य है कि वह पृथ्वी को छोड़कर ऊपर अन्तरिक्ष तक
जाये, परन्तु अपने टिकाव के लिये उसे बुद्धि के विधान--ळोत्स् ओङ्
ठ्होउग्ह्ट्--मानने होते हैं. उसमें संगति होना आवश्य है. तर्कहीनता बुद्धि
को सह्य नहीं होती. इसी कारण विचार अपनी उड़ान में भी सर्व और समष्टि को
छूता है, और यह सर्व और समष्टि जन-मानस अथवा लोक-चेतना है.
प्रत्येक संस्कृति दर्शन को कई कारणों से सम्मान देती है. दर्शन
जीवन-दृष्टि देता है, जिसे समूचा लोक-मानस स्वीकार कर लेता है. वास्तव
में, दर्शन दृष्टि का ही नाम है. दर्शन संगति के विधान का पालन करता, और
इस तरह जीवन की विसंगतियों से हमारी रक्षा करता है, असंगतियों को दूर
भगाता है, हमें समझाता है जीवन के सनातन सत्यों को. यही कारण है कि
विश्व-संस्कृतियाँ अपने-अपने दर्शन का विकास करती हैं. यह समझना ठीक नहीं
कि दर्शन मात्र दार्शनिक तक ही सीमित होते हैं और यह कि दर्शन मामूली
मानस तक नहीं पहुँचते. प्रत्येक संस्कृति गीतों-~गायकों, कथाओं, आख्यानों
,आख्यायिकाओं, उपदेशकों, साधु-सन्तों, नाटकों इत्यादि अनेक माध्यमों से
जीवन-दृष्टि को साधारण जन-मानस तक पहुँचाने का काम करती हैं. दर्शन
वैचारिक अथवा विचार-प्रधान होता है, किन्तु साँस्कृतिक माध्यम हैं जो
विचार को जन-मानस के लिये ग्राह्य बना सकते हैं. इन माध्यमों का भी मूल्य
है.
यह समझना आवश्यक है कि दर्शन वैचारिक और आकाशचारी होते हुए भी अपने
सामाजिक अथवा लोक-मानस के सन्दर्भ को नहीं छोड़ता. यूनान से लेकर पश्चिमी
संस्कृतियों में विचार-विवेक (षेअसोन्) को बुद्धि की आलोकमय वह शक्ति माना
जाता है जो भावुकता को पार करके मनुष्य को सत्य का दर्शन करा सकती है.
दर्शन (फ्हिलोस्प्ह्य्) इसी सत्य-दर्शन के प्रति मनुष्य की निष्ठा= फ्हिलो का
नाम है. भारतीय संस्कृतियों में दर्शन का गहरा सम्बन्ध जीवन से रहा है,
और जीवन का सत्य है दु:ख: सर्वमेव दु:ख विवेकिनाम्= विवेकी जन के लिये
यहाँ सब कुछ दु:खमय है. महात्मा बुद्ध ने तो अपना दर्शन ही दु:ख से
प्रारम्भ किया: संसार में दु:ख है. दु:ख का कारण है. दु:ख का निवारण किया
जा सकता है. अतएव दु:ख निवृत्ति के लिये अहिंसा की साधना की जानी चाहिये.
हमारे सारे दर्शन दु:ख से प्रारम्भ होकर दु:ख निवृत्ति अथवा मोक्ष की
कल्पना तक जाते हैं. साधनाओं में भिन्नता है और मोक्ष की अवधारणाओं में
भी एकता नहीं है. भ्रमवश पश्चिम के चिन्तक भारतीय दर्शनों को निराशावादी
और निषेधात्मक मान बैठे हैं. इनमें से कुछ तो यह निष्कर्ष भी निकाल बैठे
हैं कि भारत सदा से दीन-~दु:खी देश रहा है. इसीलिये यहाँ के जीवन और
चिन्तन में इसी को प्रमुखता दी गई है. इतिहास का साक्ष्य इसके विपरीत है.
प्राचीन और मध्य कालीन भारत न दीन था, न दरिद्र, दु:खी, न दुर्बल.
वस्तुत: यहाँ जितना सत्य दु:ख है, उतना ही भ्रामक किन्तु सत्य सुख है.
यदि मनुष्य के लिये कोई श्रेष्ठतम गन्तव्य है तो वह है सुख-~दुख के
द्वन्द्व के पार हो जाना. सारा जीवन ही द्वन्द्व से भरा हुआ है. सुख-दु:ख
आदि से ऊपर द्वन्द्वातीत स्थिति को प्राप्त कर लेना ही मोक्ष है. ऐसी
स्थिति भारतीय चिन्तन में सम्भव ही नहीं, अभीष्ट भी है. यही सबसे बड़ा
श्रेय और प्रेय है. उपनिषद के लिये यही `श्रेष्ठञ्च प्रेष्ठञ्च'=श्रेष्ठ
और प्रियतम पदार्थ और पुरषार्थ है. हम जानते हैं कि भारतेतर चिन्तन सुख
और स्वर्ग से ऊपर नहीं जा सका है. स्वर्ग को हमने भी महत्व दिया है.
परन्तु स्वर्ग में सुख-भोग के पश्चात पुण्य होने पर पुन: मर्त्यलोक में
आना होता है: क्षीणे पुण्ये मर्त्य लोकं विशन्ति.
सुख और दु:ख का जोड़ा है. एक के बिना दूसरा सम्भव नहीं. यह एक विचार की
उपज है. परन्तु सुख-दु:ख के द्वन्द्व को पार करके द्वन्द्वातीत स्थिति
प्राप्त की जा सकती है, जो अनन्त आनन्द की स्थिति है और आत्मा के
स्वातन्त्र्य की भी, और जो स्थिति जीवन का श्रेष्ठ और प्रेष्ठ गन्तव्य
है--यह विचार से प्रमाणित तो नहीं की जा सकती, क्योंकि इसका आधार विश्वास
है: इस विश्वास का आधार भी ऋषियों-महात्माओं का प्रत्यक्ष अनुभव माना
जाता है. माना जाना और प्रमाणित होना दो बाते हैं. स्पष्ट ही, भारतीय
मोक्ष की कल्पना काफी दूर तक विचार के साथ चलती है, परन्तु अन्तत: इसे
विश्वास का सहारा लेना होता है. विचार और विश्वास का यह अनिवार्य संगम
लोक में दिखाई देता है. लोक के विषय में हम चर्चा कर चुके हैं. साधारण
व्यक्ति अपने सामान्य चिन्तन और व्यवहार में अहंकार की सीमाओं में बंधा
रहता है. उसकी बुद्धि और मन भी इन सीमाओं से सर्वथा मुक्त नहीं होते.
अतएव हमारे विचारों और मन के संकल्प-विकल्पों मे भी संकोच रहता है.
परन्तु हमने माना है कि मानव अपनी गहराइयों में चेतन आत्मा है जो
स्वार्थों, सीमाओं और संकोचों से मुक्त होकर भी सोच सकते हैं जिसमें
स्वार्थ-संकोच की गंध नहीं, और जिसमें विचार और विश्वास दोनों का समंजन
होता है. यही लोक-मानस का सोच लोक-मत कहलाता है. चाणक्य ने अपने कौटिलीय
शास्त्र में लोकज्ञता को ही सर्वज्ञता माना था. लोक को न जानना और
शास्त्रज्ञ होना मात्र मूर्खता है. आज ही नहीं, महाभारत के काव्य में ही
लोक-~मत का सम्मान था और उससे राजशक्ति भी डरती थी. स्पष्ट ही, लोक-मत
सही होता है, प्रमाणित न होने पर भी. इसमें विचार और विश्वास दोनों ही
मिलते हैं. लोक-मत अहंकार-बुद्धि-मन की सामान्य प्रवृत्तियों से ऊपर होता
है.
प्रत्येक संस्कृति लोक-मत को आधार बनाकर अपने शासन के संचालन के लिये
संविधान बनाती है और इसे पवित्र और सामान्य माना जाता है. सामान्याता,
इसे बदला नहीं जाता. संविधान जीवन के श्रेष्ठतम आदर्शो, विचारों, भावों
और संकल्पों का संग्रह होता है. लोक-मत की स्पष्ट छाया इसमें देखी जा
सकती है. संसद् संविधान को शिरोधार्य मानकर बनती और चलती है. यदि संसद्
के निर्णयों में कुछ सन्देहास्पद होता है तो इनके लिये राष्ट्र का
सर्वोच्च न्यायाधिकरण निर्णय करता है. न्यायाधिकरण दलीलों से काम लेता है
और संविधान में यदि कोई असंगति है तो उसे स्पष्ट करता है. असंगति को दूर
करने के लिये पुन: संसद् संविधान और लोक-मत तक जाना होता है. जो हो, लोक,
लोक-मत, संविधान, संसद्-न्यायाधिकरण--इन सभी में एक ओर विचार का संगति
विधान कारगर होता है तो दूसरी ओर हम लोक और लोक-मत की अवहेलना भी नहीं कर
सकते. लोक की स्पष्ट छाया ही लोक-मत में देखी जाती है.
[५]
साहित्य और सर्जना
वर्त्तमान सन्दर्भ में यह समझना ठीक न होगा कि लोक का अर्थ कोई एक देश,
राष्ट्र अथवा जन-समूह मात्र है, अथवा लोक-मत मात्र बहुत लोगों की सम्मति
का जोड़ और औसत है, अथवा संविधान से तात्पर्य किसी राष्ट्र के मौलिक
विधानों और नियमों की संहिता, है, अथवा, संसद् लोक-सभा है और न्यायाधिकरण
उच्चतम न्यायालय है. यह सच है कि ये किसी संस्कृति के श्रेष्ठतम
विश्वासों और विचारों के प्रगट रूप हैं. परन्तु उसके अतिरिक्त और बढ़ाकर,
प्रत्येक मनुष्य की अहंकार से उत्पन्न स्वार्थों, संकोचों, सीमाओं,
पक्षपातों, पूर्वाग्रहों, भाँति-भांॅति की धर्मान्धताओं से मुक्त आत्मा
अथवा चेतना भी है, जो, सचमुच, लोक और चेतना का आलोक है. वह निर्भय और
निष्पक्ष विचार कर सकता है और मुक्त चेतना को अभिव्यक्ति का द्वार दे
सकता है. ऐसा व्यक्ति जो अपने में लोक है और अभिव्यक्ति में समर्थ, वह
सर्जना के लिये सक्षम होता है. वह कला और साहित्य में ही नहीं, जीवन के
सभी क्षेत्रों में नूतन चेतना को स्वत: स्फूर्त रूप दे सकता है. हम इसी
रूप को सर्जना अथवा कृतित्व कह सकते हैं.
सर्जना का बड़ा ही सांस्कृतिक मूल्य-महत्त्व है. एक तो यह संस्कृति को
नूतनता देती है, समृद्ध करती है, अभिव्यक्ति के लिये द्वार प्रदान करती
है, और रूप देकर उसे सुन्दर बनाती है. कला के क्षेत्र में हम सर्जना का
विवेचन कर चुके हैं. इसके अलावा सर्जना में विचार और विश्वास दोनों का
सहज समंजन होता है, विरोध मिट जाता है, जिसके कारण सर्जना अथवा कृतित्व
के प्रति समाज की सम्मान-भावना दृढ़ होती है, और इससे सर्जक-कृतिकार को
बल और प्रोत्साहन मिलता है, प्रतिभा पैनी और चमकदार होती है. यहाँ हम
साहित्यिक कृतित्व और सर्जना पर विचार करेंगे, जो विचार का सर्जनात्मक
पक्ष है. विचार के इसी पक्ष को हम विरोधी कारयित्रि प्रतिभा कहते हैं.
सर्जना का अवगाहन और आस्वादन भावयित्रि प्रतिभा के द्वारा किया जाता है.
सीधे-सादे शब्दों में, साहित्य शब्द और अर्थ का सहित होना है. जिस प्रकार
शब्द का ओर-छोर नहीं, उसी प्रकार अर्थ की भी कोई इयत्ता नहीं. अर्थ का
आध्यात्मिक अर्थ तो साक्षात् चैतन्य या चेतना है जिसकी गहराईयों,
विस्तारों, ऊचाँइयों तथा अन्य आयामों को बुद्धि नाप नहीं सकती, क्योंकि
बुद्धि स्वयं उस अनन्त, अमृत ज्योति के क्षुद्रतम अंश से आलोक ग्रहण करती
है. हम यहाँ विज्ञान में आध्यात्मिकता का प्रश्न नहीं उठायेंगे. इतना तो
स्पष्ट है कि चेतना का जो अंश स्फुट होकर शब्द की पकड़ में आ जाता है, वह
किसी अखण्ड ज्योति का खण्ड होता है. शब्द में पकड़ा गया यह चेतना का खण्ड
ही अर्थ है.
[सच तो यह है कि प्रत्येक शब्द में अर्थ के कारण साहित्य विद्यमान रहता
है. आगे चलकर तो प्रत्येक अक्षर में ब्रह्य=चेतना की विद्यमानता के कारण
शब्द ब्रह्य से आगे अक्षर-ब्रह्य--ब्रह्याक्षर समुद्भवम-गीता की अवधारणा
भी की गई है, जैसे, अंग्रेजी में साहित्य को ळेट्टेर्स् कहा गया है.]
चैतन्य के विषय में हम अधिक नहीं जानते, न यहाँ अधिक कह सकते हैं, यद्यपि
हम स्वयं चेतन प्राणी हैं. स्यात्, वह अशब्द अथवा शब्दातीत है, जिसे हम
नूतन मनोविज्ञान की संकल्पना के अनुसार अ-चेतन अथवा अति-चेतन कहते हैं
जहाँ से चेतना झरझर कर हमें--चेतन प्राणियों को--प्राप्त होती है.
[अचेतन= ऊन्चोन्स्चिओउस्, अति-चेतन=शुपेर् चोन्स्चिओउस्] वस्तुत:, चेतना का यह
आयाम शब्दातीत है. भाषा वहाँ नहीं पहुँचती, और बुद्धि भी जो अपने विधानों
की सीमाओं में ही काम करती है, वहाँ तर्क नहीं कर सकती. तुलना करें: यतो
वाचो निवर्त्तन्ते अप्राप्य मनसा सह-उपनिषद्. परन्तु मनोविज्ञान मानता है
कि अचेतन (फ्रॉयड) और अति-चेतन (रोबर्तों असज्योली) चेतना में प्रकट होने
के लिये तैयार रहते हैं, स्वप्नों-प्रतीकों-सर्जनात्मक संकेतों के रूप
में, जिसके कारण मानव-चेतना में नये और ताजे आलोक के कण फूट उठते हैं:
सर्जक प्रतिभा से सम्पन्न विशिष्ट पुरुष इन प्रकाश-कणों को समेट कर,
संकेतों को आत्मसात करता हुआ, रूप में पकड़ लेता है, इन्हें स्फुट
अभिव्यक्ति देता है. इस व्यापार का नाम ही सर्जना है.
जो हो, शब्दार्थ का सहित होना साहित्य है, और सर्जना के लिये यह विशिष्ट
माध्यम है. साहित्य चेतना का मुखर और शब्दायमान प्रकट रूप है. जब कभी
समष्टि मानस इस प्रकार शब्दायमान होता है, तब वह साहित्य उस मानस का
दर्पण, अथवा लोक-चेतना का स्वर बनकर सामने आता है. यही कारण है कि
संस्कृति को सही और समूची तरह समझने के लिये उसके साहित्य की निरख-परख की
जाती है.
तुलसी-जैसे सन्त-कवि तो साहित्य के लोक-पक्ष को ही महत्व देते हैं.
"कीरति-भणिति-भूति-भालि सोई-सुरसरि सम सब कर हित होई." जिस भणिति से सब
कर हित होई, वही साहित्य है. हितेन सहितं--इति साहित्यम्. यह व्याख्या भी
प्रचलित है.
सर्जना के लिये साहित्य में अनन्त अवकाश और अवसर प्राप्त हैं. यदि किसी
संस्कृति का समस्त वाग्-वैभव और बुद्धि का विलास देखना हो तो वह उसके
साहित्य में देखा जा सकता है. यहाँ हम यह भी समझ लें कि सर्जना के लिये
जो भी आराधना-तप करना पड़े, परन्तु स्वयं सर्जना प्रतिभा के लिये खेल है,
अनायास, स्वत: स्फूर्त्त क्रीड़ा, बुद्धि का मुक्त विलास और कल्पना की
स्वच्छन्द उड़ान, जिसमें श्रम और आयाम नहीं होता. सृजन स्वत: स्फूर्त्त
घटना है, हिमालय के उत्तुन शिखर से झरना फूट उठने के समान. जिस मन:स्थिति
में क्रीड़ा-विलास सम्भव होता है, मुक्त, ऊल्लास से पूर्ण और आलोकमय, उसी
मन:स्थिति में सृजन भी सम्भव होता है. सर्जना `हठात' आकृष्ट नहीं होती.
यही कारण है कि किसी भी उत्कृष्ट कृति में मुक्ति, उल्लास और पद-पद पर
प्रकाश का अनुभव होता है. यही कारण है कि संस्कृति की सच्ची, सम्पूर्ण और
सुन्दर छवि-छटा उसके साहित्य में मिल जाती है.
किसी संस्कृति की समृद्धि उसके साहित्य से आंकी जा सकती है. आदिम
संस्कृतियों के पास अपनी भाषा तक नहीं; हाँ, वे अपने भाव और अर्थ की
मुक्त अभिव्यक्ति के लिये इंगितों और नृत्य-अभिन्य-संगीत-चित्र आदि का
भरपूर प्रयोग करती है. भाषा के उदय-विकास और विस्तार के साथ-साथ संस्कृति
की सम्पदा बढ़ती है. परन्तु भाषा से भी पहले स्पष्ट अर्थ और अर्थ की
मुक्त एवं रूपित अभि-~व्यक्ति के लिये सृजन का संकल्प, रूप-चेतना और भाषा
के साथ क्रीड़ा-विलास के लिये सबल प्रेरणा अपेक्षित हैं. और इन सबके लिये
भी अनिवार्य शर्त है जीवन की समृद्धि, विकास और विस्तार, क्योंकि अर्थ की
मूलभूमि तो स्वयं जीवन है. इसका तात्पर्य है, सांस्कृति उत्क्रान्ति,
ऊर्ध्वगमन, चेतना को गुणात्मक विकास और मन की उन्मुक्तता और जीवन की
स्वतन्त्रता. स्पष्ट ही, साहित्य और संस्कृति दोनों का गहरा साथ और
सम्बन्ध है.
इतिहास साक्षी है कि जब कभी साहित्य का सृजन हुआ, तब उस समय समाज में
सृजन की शर्तें पूरी हो गई थीं. मौर्य युग से लेकर आठवीं-दशवी शती तक,
बीच-बीच में उपद्रवों के बावजूद, संस्कृत वाड़्मय का भण्डार भरपूर हो
चुका था. गुप्त वंश का प्रभाव तीसरी शती से लेकर दसवीं शती तक बना रहा,
और यह युग मौलिक चिन्तन, उन्मुक्त अभिव्यक्ति, सृजन-संकल्प और प्रबल
प्रेरणा का युग माना जा सकता है. विदेशी आक्रमणों से देश में अशान्ति
पैदा हुई तो सर्जक प्रतिभा सिमिट कर सन्तों की ओर चली गई, राज दरबारों को
छोड़कर. सन्तों ने राज्याश्रय की खोज न करके लोक का सहारा पकड़ा, और हम
जानते हैं कि लोक-~जीवन और लोक-चेतना आलोक का महासागर होते हैं. सृजन
हुआ, परन्तु स्वल्प, और वह भी सन्त-साहित्य-तक सिमिट कर रह गया. साहित्य
की अन्य विधाएँ लुप्त प्राय: हो गई. यहाँ-वहांॅ राज्याश्रय पाकर कला जीवित
रही, विज्ञान और चिन्तन की मौलिक विधाएँ उस समय दिखाई नहीं देती है.
[यहाँ यह समझना चाहिये कि ब्रिटिश शासन से पूर्व इस्लामी शासन और
आक्रमणों ने लोक-जीवन को अधिक प्रभावित नहीं किया था. जीवन की सनातन धारा
अछूती रही. इसीलिये भक्ति-साहित्य और कला पनप सके. इसका कारण इस्लामी
धर्म और यदा-कदा घटने वाली उपद्रवों की शान्ति नहीं मानना चाहिये.]
मुगल साम्राज्य बड़ा और प्रभावी-प्रभव था, परन्तु मुगलों की अभिरुचि
मात्र स्थूल विलास और युद्ध तक सीमित रही. कारण सांस्कृतिक थे.
