<औङ्ङिचिअल् आन्ड् ंएडिअ ळन्गुअगेस्><ंअस्स् ंएडिअ><घुप्ट ष्><ंअअल्गडि ख शङर्><१९८८><शरिक><णेत् ढेल्हि><५६-५९><२४३०><शरिक-ंअअल्गडि ख शङर्>

जाने कितने वर्षों से वह गुड्स ट्रेन का चालक बना लोहे की पटरियों पर अपनी जिंदगी की गाड़ी को ढोता रहा है.
इधर कुछ दिनों से उसे यह अनुभूती कुतरने लगी है जैसे उसकी खुद की जिंदगी एक मालगाड़ी बन गयी है- बिना यात्रियों के, पीडा के माल का भार ढोती हुई.
यह बदलाव अभी कुछ वर्ष पूर्व ही उसकी जिंदगी में आया था.
इतनी तेजी से सब कुछ हुआ कि वह संज्ञाशून्य, हतप्रभ-सा ताकता रह गया- सामने तेज चाल से उड़ती, रनथू मेल की तरह.
सुखिया के जमाने में उसकी जिंदगी की गाड़ी राजधानी की रफ्तार से दौड़ती थी.
पर अब? धीमी चाल से रेंगती, जीवन की भयावह त्रासदी-सी लंबी, यात्री विहीन, अकेलेपन के गुरुभार को ढोती, किसी लल्लूपंजू असिस्टैंट मास्टर द्वारा एक अनाम स्टेशन पर पूप लाइन पर डाल दीगयी है.
मेल और पैसेंजर गाड़ियां दोनों दिशाओं से आ-जा रही हैं.
पर वह अटका पड़ा है, बिना सिगनल के.
सुबह ढाई बजे उसकी ड्यूटी थी.
वह डेढ़ बजे का ऐलाम लगाकर सोया था.
पर उसकी नींद ऐलाम बजने से पूर्व ही खुल गयी.
सुखिया उसका ऐलाम थी.
उसके जाने के बाद उसे कभी गहरी नींद नहीं आयी.
वह उठा.
हाथ मुंह धोये ठंडेपानी से जनवरी की कड़ाके की सर्दी के बावजूद.
सुखिया होती तो उसके जागने से पहले चिलमची में गर्म पानी और प्याले में बाप उड़ती चाय तैयार कर लेती, मलाई मार के.
उसे आलस आता है.
गर्म पानी बिना गुजारा हो जाता है.
चाय जरुरी है.
उसने चाय बनायी.
पी.
नित्य कर्म से निपटकर कपड़े पहने खिड़की को थोड़ा-सा खोल बाहर के तापक्रम का जायजा लिया हड्डियों को कंपकपानेवाली सर्दी.
उसने अपना ओवरकोट पहन लिया.
काफी गंदा हो गया है.
कोहनियों से फट गया है.
फिर भी गर्म तो है हि.
मंकी कैप सिर पर लगा ली.
शंकर छाप दंत मंजन के टाट के थैले में उसने एक जोड़ी कपड़े, तौलिया और एक जासूसी उपन्यास ठूस लिया.
टिफिन? सुखिया के जमाने में सफर का साथी टिफिन कैरियर होता था.
कभी आलू के परांठे और पांच साल पुराना नींबू का अचार.
किसी दिन दम आलू और दाल की कटोड़ी तीज-त्यौहार पर मिठा हलवा और गुजराती चिवड़े.
वह उसके खाने की तारीफ करता तो बीमारी से पीले पड़े मुखिया के चेहरे पर सूर्योदय की लालिमा बिखर जाती थी.
पर अब? स्टेशन पर बिकनेवाले सड़े तले समोसे या चमड़े की तरह चीचड़ पूड़ियों और अल्लमगल्लम सब्जी खाकर गुजारा करना पड़ता है.
अक्सर उसे पेट की शिकायत रहती है.
गैस.
कब्ज.
दस्त.
एकदम ऐसे ही कि कई बार रनथू आगरा से दिल्ली.
कभी एक छोटे से स्टेशन पर अटके खड़े हो और सवारी गाड़ियां दौड़ती चली जा रही हैं- अंगूठा दिखाती, मुंह चिढ़ाती.
रेडियो के ऊपर रखी अपनी तीनों की संयुक्त फोटो को देखकर उसका कलेजा दरक गया.
बीच में वह.
अगल-बगल सुखिया और सुनीता.
काश, सुखिया के बाद सुनीता बन पाती उसकी जिंदगी की मालगाड़ी की गार्ड! बड़े मियां, छोटे मियां सुभान अल्लाह! उसने ओवरकोट के कॉलर को ऊंचा करके विषाद और कटुता की भावना के आक्रमण से बचाव की असफल चेष्टा की.
जाफरी के जालीदार दरवाजे में ताला लगाकर वह बाहर निकला.
चारों तरफ कुहासे का सागर लहरा रहा था.
मृतप्राय सन्नाटा खून को जमा देने वाली ठिठुरन.
पूरी रेलवे कालोनी सोयी पड़ी थी सिर्फ दो तीन क्वार्टरों नें बत्ती जल रही थी.
ये लोग भी ड्यूटी पर जाने वाले होंगे या शायद वापस आये होंगे? वह लोकोशेड की तरफ चल पड़ा.
नीरव, सूनी, बर्फीली रात में भी कीड़ों का बेतरतीब संगीत गूंज रहा था.
उसे सुखिया पर क्रोध आ रहा था.
ऐसी भी क्या जल्दी पड़ी थी जाने की? कोई ट्रेन छूटी जा रही थी? अरे, वह तो गुड्स ट्रेन को रुकवा लेता.
पर उसने तो अकेले ही जाना था.
चली गयी कंबख्त ने कभी बताया ही नहीं कि अपने गर्भ में वह कौन-सा कैंसर पाल रही है! सौलह-सोलह दिन तक रक्त की धाराएं बहती रहतीं.
कुछ नहीं कहती.
पूरे जीवट से सह लेती रक्तपात को.
पर अंत में उसे रेलवे अस्पताल में भर्ती कराना पड़ा.
पूरा यूटरस कैंसरग्रस्त हो चुका था.
 परेशन हुआ.
मेज पर ही दम तोड़ दिया उसने.
 परेशन थियेटर में जाने से पूर्व वह उससे कह गयी थी "अगर मुझे कुछ हो जाये तो सुनीता को मेरी जगह मत सौंपना उसे उसके घर भेज देना.
" सुनीता की शादी उसके सामने ही तय ही गयी थी.
लड़का टी.
टी.
था.
झांसी में.
धर्म के एक हजार.
ऊपर के दो हजार अलग.
मथुरा के श्याम चौबे भाई ने यह रिश्ता बताया था.
लड़के के पिता झांसी में रहते थे.
एक बस चलाते थे-- झांसी खजुराहो के बीच.
अक्षय तीज की तारीख तय हुई थी.
पर सुखिया के जाने के कारण लड़के वालों ने दो महीने के लिए तारीख आगे बढ़ा दी.
२२ अक्तूबर को सुनीता भी चली गयी अपने घर.
कितना अकेला पड़ गया था वह.
तीन कमरों के क्वार्टर में अतृप्त प्रेत-सा वह एकाकी छटपटाता उसकी जिंदगी की मालगाड़ी किसी वे-साइड स्टेशन पर रोक दी थी.
वहां न कोई मेल रुकती.
न पैंसेजर.
न पानी का इंतजाम.
न कोई चाय, पान, बीड़ीवाला.
चारों तरफ एक अभिशप्त, अपशकुनभरा सन्नाटा खिंचा था चारों ओर.
शाश्वत लाल बत्ती.
अपने लौहरथ के द्वार पर वह सिगनल डाउन होने की प्रतीक्षा में खड़ा था-- वह प्रतीक्षा अंतहीन, ऊबभरा धोखा भी.
सिर पर लाख रुमाल बांधता वह पर कोयलों की कालिमा से वह भीत बन कर घर लौटता था.
सुखिया गर्म पानी करके उसे मलमल कर नहलाती थी.
उसके जाने के बाद उसके शरीर पर कालिमा की पर्तें चढ़ गयी हैं! सुखिया के जाने के बाद की पीड़ा के विष को वह शिव की भांति पचा गया.
सुनीता के जाने के बाद की रिक्ति से उसने शांतिपूर्ण, सम्मानजनक समझौता कर लिया.
किंतु सुनीता की वापसी ने उसे एकदम तहसनहस कर दिया.
जंगली सुअरों द्वारा रौंदी गयी खेती की भांति.
उस दिन अद्वावन डिब्बे के रैक को खींचकर वह नागपुर से झांसी लाया था.
वहां से ड्यूटी  फ करके उसने जी.
टी.
पकड़ ली.
सुबह करीब पांच बजे वह घर पहुंचा तो थकान से उसकी नस-नस चटक रही थी.
कटी पतंग-सी वह पलंग पर पसर गया.
जैसे ही उसकी आंख लगी, दरवाजे पर दस्तक हुई.
भ्रम हुआ है उसे, उसने सोचा, वह चारपाई पर पड़ा रहा.
तीसरी बार जाफरी के दरवाजे जोर से भडभडाये तो वह उठा.
दरवाजा खोला.
सामने था एक दुखद आश्चर्य.
यह वास्तविकता थी या कोई दु:स्वप्न? वह सुनीता थी अथवा उसका कंकाल? तीन चार महीने में ही वह अस्थिपंजर मात्र रह गयी थी.
"सुनीता, तू.
.
.
इस समय.
.
.
अकेली?" वह अंदर आ गयी.
दीवाल से सहारा लगाए, सिर झुकाए, वह सलीब पर लटके ईसा-सी मौजूद थी.
उसने प्रश्नों की झड़ी लगा दी.
सुनीता के पास उसके हर प्रश्न का एक ही उत्तर था.
पांव के नीचे पिचे, आहत केंचुए जैसा छटपटाता मौन.
उसके सूखे होंठों में कंपन होता.
गले की उभरी हड्डियों में सिहरन होती.
रोती आंखों में अभिव्यक्ति की कोशिश उजगर होती.
इस सारे अथक प्रयास के बावजूद उसकी अनमापी व्यथा को वाणी नहीं मिल पाती.
कई दिन तक वह सुनीता को कुरेदता रहा.
पर कुछ पल्ले नहीं पड़ा.
सिर्फ सुनीता की आंखों से ढुलके कुछ अश्रुकणों के ठीक है.
