<औङ्ङिचिअल् अन्ड् ंएडिअ ळन्गुअगेस्><ळेगिस्लटिवे><आनोन्><ःअर्यन ळेग्. आस्. डेब्. शेप्. ८३><१९८३><ःअर्यन गोव्ट्><छ्हन्डिगर्ह्><५२ - ५७><२३००><आनोन् - ःअर्यन ळेग्. आस्. डेब्. शेप् ८३>

श्री देद पाल (घरोंडा): स्पीकर साहब, मैं डिमांड नम्बर १ पर अपने विचार
प्रकट करना चाहता हूं. यह बहुत अच्छी बात है कि पलवल और नारायणगढ़ में
अस्पताल बनाने के लिए सप्लीमैंटरी एस्टीमेट्स में प्रोवीजन किया गया.
लेकिन करनाल शहर महाराज करण की नगरी है और एक एतिहासिक जिला है. उसके
बारे में काफी दिनों से यह सुनने में आया है कि करनाल का अस्पताल आबादी
के हिसाब से बहुत छोटा हो चुका है. इसलिए मैं सरकार से प्रार्थना करूंगा
कि करनाल की डिवैल्पमैंट के साथ साथ वहां के अस्पताल का भी निर्माण किया
जाना चाहिए और जो छोटा अस्पताल है उसकी जगह बड़ा अस्पताल बनाया जाना
चाहिए जिस तरह से इस सप्लीमैंटरी एस्टीमेटस में सोनीपत में एक मिनि
सेक्रेटेरिएट की बिल्डिंग के लिए पैसे का प्रोवीजन किया गया है उसी तरह
से करनाल शहर में मिनि सैक्रेटैरिएट बनाने के लिए सप्लीमैंटरी एस्टीमेटस
में पैसे का प्रोवीजन किया जाना चाहिए था. मुझे यह पता है कि आज से ५६
साल पहले करनाल में मिनि सैक्रेटेरिएट बनाने का प्रोवीजन था. एग्जिस्टिंग
कोर्ट में करनाल में इतनी जगह है कि वहां पर मिनि सैक्रेटैरिएट बनाया जा
सकता है. पता नहीं करनाल में मिनि सैक्रेटैरिएट बनाने के लिए बजट में
पैसे का प्रोविजन क्यों नहीं किया गया? यदि बजट में प्रोवीजन नहीं किया
गया तो सप्लीमैंटरी एस्टीमेटस में पैसे का प्रोवीजन किया जाना चाहिए था.
इसके अलावा मैं एक बात यह कहना चाहता हूं कि हमारे करनाल जिले में जो
खादर का इलाका है, खास कर घरोंडा का इलाका, जिसकी मैं नुमायंदगी करता हूं
और सम्भालखा का इलाका जिसकी नुमायंदगी चौधारी कटार सिंह जी करते हैं तथा
इंद्री का इलका, इन इलाकों में सड़के बहुत कम है. उन इलाकों में सड़के
में बनाने के बारे में पी. डब्लयू. डी. के टैक्नीकल आफिसर्ज यह अड़चन
डालते हैं कि वहां पर पानी की मार है इसलिए सड़के बनना बहुत मुश्किल है.
मेरी समझ में नहीं आता कि वे आफिसर्ज किस बिना पर यह कहते हैं कि वहां पर
पानी की मार है? आज सारे हरियाणा में, जहां पर पहले पानी की उम्मीद नहीं
की जा सकती थी, आज वहां पर बहुत मात्रा में पानी है और सड़के भी हैं. जिन
इलाकों में पहले पानी पहुंचने की उम्मीद नहीं की जा सकती थी आज उन इलाकों
में भी पानी की मार है और वहां पर सड़कें भी बनी हुई हैं. इसलिए मै चाहता
हूं कि ऐसे अधिकारी जो घरोंडा, सम्भालखा और इन्द्री के खादर के इलाकों
में सड़कें न बनाने के बारे में अपनी राय देते है, उनकी इस राय में कोई
वजन नहीं है. उनका यह कहना कि वहां पर पानी की मार हैं इसलिए सड़कें नहीं
बन सकती, यह बिल्कुल गल्त बात है. स्पीकर साहब पानी जहां भी आएगा वहां पर
सड़क जरुर टूटेंगी लेकिन हमारा जो खादर का इलाका है वह पहले बैकवर्ड
इलाका था. उस इलाके को इसलिए सड़कों से महरुम रखा गया कि वहां पर पानी की
मार है. स्पीकर साहब, हमारे इलाके की यह खुशकिस्मती है कि वहां पर पानी
की मार नहीं है. लेकिन प्रान्त के जो दूसरे इलाके हैं जहां पर पानी की
उम्मीद नहीं की जाती थी, वहां पर सड़कें बनी हुई हैं. हमारे इलाके के
बारे में जो टैकनीकल एडवाइस है, इट् स्होउल्ड् नोट् स्टन्ड् इन् ट्हे तय् ओङ्
इम्प्लेमेन्टटिओन् ओङ् ट्हे स्च्हेमेस्. ठ्हन्क्स्.
श्री लछमन सिंह (कालका): स्पीकर साहब, मैं डिमांड नम्बर २० को स्पोर्ट
करने के लिए खड़ा हुआ हूं. मैं यह चाहूंगा कि इसको पास कर दिया जाए. मैं
आपके माध्यम से सरकार को कुछ सुझाव देना चाहूंगा और यह उम्मीद करूंगा कि
सरकार प्रैस्टीज क्वैश्चन बनाये वगैर उसके ऊपर गौर करेगी. स्पीकर साहब,
सारे देश के अन्दर फारेस्ट डिवैल्पमैंट कारपोरेशंज हैं और वे फारेस्ट
कारपोरेशंन फारेस्ट वैलफेयर को एक्सप्लार करती है. उनको आगे मार्किट में
जो सेल करते हैं, उस पर इनकम टैक्स नहीं लगता. लेकिन हमारे यहां जो
फारेस्ट डिवैल्पमैंट बोर्ड बना है इसको अगर कोई इनकम होगी तो उसके ऊपर
इनकम टैक्स लगेगा. स्पीकर साहब, आज देश के अन्दर इनकम टैक्स की रेशों जिस
तरह से है, वह आप जानते हैं. उस रेशों के हिसाब से फारेस्ट डिवैल्पमैंट
बोर्ड में जो इनकम होगी, उसका ७० परसैंट इनकम टैक्स में निकल जायेगा.
स्पीकर साहब, आप यह भी जानते हैं कि फोरेस्ट डिवैल्पमैंट बोर्ड का मामला
बड़ा कंट्रोवर्शियल बना हुआ है. आज से ३ साल पहले देश में `ग्रो मोर टरीज
की एक बड़ी भारी स्कीम चली थी. स्पीकर साहब, आपकी नालेज के लिए चौधरी लाल
सिंह जी यहां पर बैठे है. इनको पता है मेरे हल्के और इनके हल्के की एक एक
बीघा जमीन चण्डीगढ़ के आफिसर्ज ने खरीदी थी और उनके अन्दर युकलिप्टस की
प्लांटेशन की थी. आज उस जमीन पर दरखतों की तादाद करोड़ों तक बढ गई है
जिसका क्लेम आज यह सरकार करती है कि वहां पर वे दरखत सरकार ने लगाये हैं.
स्पीकर साहब, वे सारे दरखत जमीदारों के लगाये हुए है. पहले साल हरियाणा
में जो १२ करोड़ दरखत लगाये गये थे, उसमें से तकरीबन ९ करोड़ दरखत
प्राईवेट लैंड ओनर्ज ने लगाये थे. स्पीकर साहब, जो युकलिप्टस की
प्लांटेशन है वह एक विजनैस बन चुकी है और मुनाफे के लिए हर आदमीं
युकलिप्टस की प्लांटेशन लगाने की कोशिश करता है. इसलिए मैं सरकार को
सुझाव दूंगा कि फारेस्ट डिवैल्पमैंट बोर्ड की बजाय इसका नाम फारेस्ट
डिवैल्पमैंट कारपोरेशन रखा जाए. इससे यह फायदा होगा कि जो आफिसर्ज यह
महसूस करते हैं कि हमारी सर्विसिज बोर्ड को ट्रांसफर हो गई हैं जोकि एक
अटोनोमस बाडी है और इस पर सरकार का कोई कंट्रोल नहीं है. कल की पार्टी
मीटिंग में मेरे ख्याल में ऐसा कोई एम. एल. ए. नहीं है जिसने फारेस्ट
बोर्ड की खिलाफत न की हो. सभी सदस्य बोर्ड के खिलाफ बोले. इसलिए मैं यह
कहना चाहता हूं कि बोर्ड की बजाये इसको कारपोरेशन बना दिया जाए ताकि उस
पर सरकार का कंट्रोल रहे. कारपोरेशन बनाने से आफिसर्ज में जो
डिसकन्टैंटमैंट है वह भी दूर हो जायेगी. स्पीकर साहब, मैं एक बात यह भी
कहना चाहता हूं कि आज सारे देश के अन्दर ईमानदारी का प्रचार चल रहा है और
ईमानदार अफसरों की सरकार ने होंसलाफजाई की है. हमारे यहां एक चीफ
कंजरवेटर आफ फारेस्ट है चौधरी गुरनाम सिंह. वे ईमानदार आफिसर हैं. चीफ
मिनिस्टर साहब इस बात की इनक्वायरी करवा लें, अगर ईमानदार अफसरों की
लिस्ट बनानी हों तो दो लाख अफसरों की लिस्ट में चौधरी गुरनाम सिंह नम्बर
एक पर अवल दर्जे के अफसर गिने जाएंगे. वे एक नम्बर पर आएंगे दूसरे नम्बर
पर नहीं आएंगे. स्पीकर साहब, उस आफिसर की जो टैक्नोलोजी हैं, उसकी जो
क्वालीफिकेशन है, उसकी नालेज है, उसके हिसाब से उसको ओ. एस. डी. बना रखा
है, लेकिन न उसके पास दफ्तर है, न स्टाफ है और न ही उसके पास कोई काम है,
फिर भी सरकार उसको तनखाह देती है. वह तनखाह लेता रहेगा उसको कोई दिक्कत
नहीं है. मैं सरकार से यह कहना चाहता हूं कि सरकार उससे काम ले और सरकार
को उसकी सर्विसिज युटिलाइज करनी चाहिए. मैं यह बात तो कहने के लिए तैयार
हूं कि यदि किसी आदमी को एडजैस्ट करना है तो अभी फतेहाबाद
कांस्टीच्यूएंसी का इलैक्शन होना है. वहां से उसको टिकट दे दें वह वहां
से जीत जाएगा और उसको अरोड़ा साहब की जगह वजीर बना देना कोई दिक्कत की
बात नहीं है, इस तरह से एडजैस्ट हो सकता है. बोर्ड के बारे में सब के
एप्रीहैसंज है कि बोर्ड पर सरकार का कंट्रोल तो कोई रहेगा नहीं, जिस तरह
से मर्जी पैसा खर्च करें. यह बात ठीक है कि १० रुपये का टोकन पास कर लिया
और बाद में एप्रोप्रिएशन बिल बिल कर इस पैसे को पास कर दिया जाएगा उस समय
हम लोग भी वोट करेंगे और वह पास हो जाता है. उसकी स्पोर्ट में उस समय मैं
भी वोट करूंगा. मैं सरकार को यह सुझाव देना चाहता हूं कि सरकार इस बारे
में गौर से विचार करे कि बोर्ड को जो नफा होगा वह इनकम टैक्स में चला
जाएगा इससे फायदा क्या होगा? स्पीकर साहब, आज हरियाणा में लोग काफी
एजूकेट हो चुके हैं और यह एक बिजनैस बन चुका है इसलिए प्राईवेट आदमी और
हर व्यापारी जो टैक्स पे करते हैं, वे हर साल १००, २००, और ४०० तक
युकलिप्टस के दरखत लगाते हैं, ज्यों ज्यों जमीन की अवेलिबिलिटी होगी
त्यों त्यों प्लांटेशन बढ़ती चली जाएगी, इसमें कोई दो राय नहीं हैं.
स्पीकर साहब, एक आदमी कैसे प्लांटेशन करवा लेगा, इतना बड़ा महकमा है?
प्लांटेशन का काम तो फारेस्ट डिपार्टमैंट करता है लेकिन इस फारेस्ट बोर्ड
का एक आदमी कैसे प्लांटेशन करवा लेगा, यह पता नहीं? आज से चार साल पहले
कहते थे कि कोई प्लांटेशन नहीं हुई. उस समय उसके पास प्लांटेशन के लिए ५०
लाख रुपये भी नहीं थे, लेकिन आज प्लांटेशन के लिए ३२ करोड़ रुपये हैं. आप
यह देखें कि इस समय क्वंटम आफ मनी प्लांटेशन के लिए कितना मिला है. उस
समय बजट में प्लांटेशन के लिए पैसा कम था, तो प्लांटेशन कैसे होती?
वल्र्ड बैंक से लोन मिला है उससे प्लांटेशन हुई. स्पीकर साहब, सरकार को
ठण्डे दिल से सोच लेना चाहिए कि आया सरकार को बोर्ड से फायदा होगा या
कारपोरेशन बनाने से फायदा होगा. मैं तो यही कहता हूं कि जिस तरफ सरकार को
फायदा नजर आए वही बात करे. सरकार को स्टेट के हित की बात करनी चाहिए.
सारे हरियाणा के हित की बात करनी चाहिए, किसी एक इंडिविजुअल के हित की
बात नहीं करनी चाहिए. इसमें प्रैसटीज की कोई बात नहीं है. सरकार का
प्रैस्टीज हमेशा ऊंचा रहता है और ऊंचा रहना भी चाहिए. इसलिए मैं चीफ
मिनिस्टर साहब से अपील करूंगा कि इस बारे में गौर करके विचार करें. यदि
बोर्ड की बजाए कार्पोरेशन बना दिया जाए तो उससे आफिसर्ज में जो
डिसकन्टैंटमैंट है, वह भी दूर हो जाएगी और सरकार को भी फायदा होगा. इन
शब्दों के साथ मैं इसकी रिपोर्ट करते हुए अपना स्थान लेता हूं.
चौधरी धीरपाल सिंह (बादली): आदरणीय अध्यक्ष महोदय, मैं आपके माध्यम से,
हाउस के अन्दर जो सप्लीमैंन्टरी एस्टिमेटस आई हैं, उनका विरोध करने के
लिए खड़ा हुआ हूं. हम बार बार एस. ई. और एक्सीयन के पास जाते हैं और कहते
हैं कि हमारे हल्के की सड़कों की हालत बहुत खराब है, उनकी तरफ ध्यान दिया
जाना चाहिए. ये अधिकारी भी रूलिंग पार्टी के सदस्यों की सड़कों को ठीक कर
देते हैं और रूलिंग पार्टी का हर सदस्य अपने अपने इलाके में चार चार,
पांच पांच किलोमीटर की सड़कें बनवा लेता है लेकिन इस काम में विरोधी पक्ष
के सदस्य पीछे रह जाते हैं. उनके हल्कों में नई सड़कों का निर्माण
बिल्कुल भी नहीं हो पाता. विरोधी पार्टी के सदस्य इस काम के लिए
मंत्री/मुख्य मंत्री तथा अधिकारियों को कहते कहते थक जाते हैं. इस मांग
नं. ८ में जो धन राशि मांगी जा रही है, यह राजनीतिक भावना को और अधिक
बढ़ावा देगी क्योंकि विरोधी पार्टी के सदस्यों के हल्कों में कोई काम
नहीं हो पायेगा. जितनी भी सड़कें बनेंगी वे सभी की सभी रूलिंग पार्टी के
सदस्यों के हल्कों में बनेंगी.
अध्यक्ष महोदय, बाढ़ से रोहतक जिले का बहुत बुरा हाल है. इस बाढ़ से
रोहतक जिले की ९० प्रतिशत सड़कें टूटकर खराब हो चुकी हैं और मेरा ख्याल
है कि इन सड़कों की दुबारा मुरम्मत करना संभव नहीं हो पायेगा. रोहतक के
हर कस्बे में पानी भरा हुआ है. बादली से रोहतक, रोहतक से झझर, झझर से
छारा, रोहतक से गोहाना, रोहतक से हिसार और रोहतक से जीन्द आदि सभी शहरों
को जाने वाली सड़कें इस बाढ़ की वजह से बंद हो चुकी हैं. रोहतक जिले के
अन्दर रहने वाले लोग बहुत दु:खी हैं. आजादी से पहले यानि सन् १९४७ से
पहले रोहतक जिला सभी जिलों से अच्छा जिला माना जाता था लेकिन आज राजनीतिक
परिस्थितियों के कारण इस शहर का बहुत बुरा हाल हो चुका है. वहां पर न
सड़कें बनाई जा रहीं हैं और न ड्रेनें बनायी जा रहीं हैं. जो ड्रेनें बनी
हुई है उनकी खुदाई की तरफ भी कोई ध्यान नहीं दिया जा रहा. रोहतक जिले में
एक छुडानी ड्रेन है. इस ड्रेन के अन्दर बहुत अधिक पानी की मार रहती है.
क्योंकि इस ड्रेन के अन्दर मातन, छारा, खरहर आदि इलाकों का पानी आ जाता
है. यह ड्रेन लुकसर गांव के पास जा कर बंद हो जाती है. इस ड्रेन की इतनी
कैपेसिटी नहीं है कि इस सारे इलाके के पानी को समेट सके. छुड़ानी ड्रेन, लुकसर के पास जा कर खत्म हो जाती
है, जिस के कारण इस गांव का बहुत बुरा हाल है. इस गांव में ६-७ फुट पानी
खड़ा है. पानी के कारण सारे गांव का बहुत बुरा हाल है. यह हाल इसलिए है
क्योंकि इस ड्रेन के अन्दर तीन-चार ड्रेनों को मिला दिया गया है. इस
संबंध में मेरी सरकार से प्रार्थना है कि इस तरफ ध्यान दिया जाना चाहिए.
इसी प्रकार से बहादुरगढ़ सब डिविजन और झझर सब डिवीजन का भी बहुत बुरा हाल
है. मांग नं. ८ में जो धन राशि मांगी जा रही है, उसके लिए बेशक और राशि
मांग ली जाए, किसी को कोई एतराज नहीं होगा यदि हर जगह खराब हुई सड़कों की
मुरम्मत ठीक प्रकार से कर दी जाए. स्पीकर साहब, आज सड़कों पर जो मैटीरियल
डाला जाता है, उसका भी कोई हिसाब-किताब नहीं है. जिस अनुपात से मैटीरियल
डाला जाना चाहिए, उस हिसाब से रोड़ी तारकोल आदि नहीं डाला जा रहा. पहले
सूखी रोड़ी डाल दी जाती है, फिर तारकोल डाला जाता है लेकिन तारकोल को
पूरी मात्रा में डाला नहीं जा रहा. पता नहीं तारकोल को कहां पर ब्लैक में
बेचा जाता है या कहां पर भेजा जाता है? इस संबंध में सरकार से प्रार्थना
है कि इस तरफ गौर किया जाये. इस संबंध में मेरी यह भी प्रार्थना है कि
सड़कों पर जो मैटीरियल डाला जाता है, उस के अनुपात को मुख्य मंत्री जी या
संबंधित मंत्री जी स्वयं चैक करने जाएं और देखें कि किस रेशो से मैटीरियल
डाला जा रहा है. मैटीरियल का हिसाब किताब कागजों तक ही सीमित रहता है असल
में प्रैक्टिकल तौर पर कुछ नहीं हो पाता. स्पीकर साहब मैं हाउस की
जानकारी के लिए बताना चाहूंगा कि छारा से झझर को जो सड़क जाती है, जब से
वह सड़क बनी है तब से आज तक इस सड़क को दुबारा मैटिरियल डाल कर ठीक नहीं
किया गया. इस संबंध में मेरी सरकार से प्रार्थना है कि सरकार बहादुरगढ़
सबडिवीजन की तरफ तुरन्त ध्यान दे और वहां की हालत को ध्यान में रखते हुए
उचित पग उठाये. स्पीकर साहब आप स्वयं चल कर देख लें. आपको अहसास हो जाएगा
कि वहां की हालत कितनी शोचनीय है.
श्री अध्यक्ष: यदि आप बुलाएंगे तो मैं जरूर आऊंगा.
चौधरी धीरपाल सिंह: स्पीकर साहब, हमारी प्रार्थना है कि आप वहां पर आए और
सारे हालात को स्वयं देखें. झझर, छारा, सांपला रोड़ पर पी. डब्लयू. डी.
के रिकार्ड के मुताबिक तो सड़क पर पुलिया बनी हुई लेकिन असल में कुछ नहीं
हुआ है. वहा पर ये पुलियां कच्ची बनायी हुई हैं. जब बाढ़ के दिन आते हैं
तो लोग पानी उतारने के लिए इन पुलियों को खोल देते हैं और जब बाढ़ का समय
खत्म हो जाता है तो पी. डब्लयू. डी. के कर्मचारी इनको मिट्टी से भर देते
हैं. मेरा कहने का मतलब यह है कि उन पर पक्की छत आज तक नहीं डाली गयी.
इसलिए सरकार से प्रार्थना है कि इस ओर ध्यान दिया जाये.
अध्यक्ष महोदय, इसी प्रकार से दिसौर खेड़ी में बच्चों का एक स्कूल है,
उसकी भी हालत बहुत खराब है क्योंकि उसकी छत गिर चुकी है. इसी प्रकार से
मातन में पशुओं का एक हस्पताल पिछले साल ही बनाया गया था, उसकी हालत बहुत
खराब है, वह भी गिर गया है. वहां पर किस प्रकार का मैटीरियल लगाया गया
है, इसकी जांच होनी चाहिए.
स्पीकर साहब, इसी प्रकार से रोहतक शहर की तरफ भी ध्यान नहीं दिया जा रहा.
बाढ़ के कारण वहां का भी बहुत बुरा हाल है. रोहतक शहर में जब भी बारिश
होती है, बारिश का सारा पानी इक्ट्ठा हो जाता है. पानी के निकास का कोई
साधन नहीं है. सरकार को इस तरफ ध्यान देना चाहिए. पानी न निकलने के कारण
शहर के अन्दर मच्छर बहुत अधिक पैदा हो गए हैं जिससे बीमारी फैलने का
अन्देशा हो गया है. यह सब कुछ सरकार की बदनियति के कारण हुआ है. स्पीकर
साहब, जब शहर का यह हाल है तो गांवों का क्या हाल होगा, यह आप स्वयं
अन्दाजा लगा सकते हैं.
स्पीकर साहब, अब मैं मांग नं. १३ के बारे में कुछ कहना चाहता हूं. यह
मांग हरियाणा हरिजन कल्याण निगम के लिए है. हम भी चाहते हैं कि सरकार को
हरिजनों के कल्याण की तरफ ध्यान देना चाहिए. इस स्कीम के तहत बादली के
पास सरकार ने ६०० के करीब प्लाट काटे हैं. जब भी कोई चुनाव आता है तो इस
प्रकार के प्लाट काट कर हरिजनों को दे दिए जाते हैं. स्पीकर साहब ये सारे
के सारे प्लाट ड्रेन नं. ८ के साथ लगते हुए काटे गए हैं. यह पंचायत की
जमीन है. मैंने बार बार हरिजन भाइयों को कहा है कि आप वहां पर प्लाट न
लें क्योंकि कल को यदि ड्रेन नं. ८ या साहिबी नदी टूट गयी तो ६०० के ६००
परिवार बर्बाद हो जाएंगे और हजारों आदमियों को जान से हाथ धोना पड़ेगा.
इस संबंध में मेरा सरकार को अनुरोध है कि ऐसा गल्त रास्ता नहीं अपनाना
चाहिए. जब सरकार इन के लिए करोड़ो रूपये खर्च कर रही है तो इनको अच्छी
जगह पर जमीन ले कर देनी चाहिए.
स्पीकर साहब, अब मैं मांग नं. २० पर आता हूं. अध्यक्ष महोदय, जिस समय
फोरस्ट एक्ट बनाया गया था, उस समय ट्रेजरी बैन्चिज के और विरोधी पार्टी
के सदस्यों के काफी एतराज किया था लेकिन सरकार ने कोई ध्यान नहीं दिया.
श्री अध्यक्ष: आपका समय खत्म हो गया है. अब आप बैठ जाईए.
चौधरी धीरपाल सिंह: स्पीकर साहब, सिर्फ दो मिनट और दे दीजिए.
श्री अध्यक्ष: आपने पहले ही बहुत समय ले लिया है. इसलिए अब आप बैठ जाए.
अब डा. ओम प्रकाश शर्मा जी बोलेंगे.
डा. ओम प्रकाश शर्मा (जगाधरी): स्पीकर साहब, इस समय हाउस में सप्लीमैंटरी
एस्टीमेट्स ग्रान्टस पर चर्चा चल रही है. मैं इन डिमांडज के समर्थन में
खड़ा आया हूं. स्पीकर साहब, जहां मैं इन डिमांड्ज का समर्थन करता हूं
वहां साथ ही साथ मैं अपनी तरफ से डिमांड नं. ११ पर कुछ देना चाहूंगा.
इसके साथ ही साथ मुख्य मंत्री जी से रिकवैस्ट करूंगा और आश्वासन चाहूंगा
कि जो बात मैं कहूं उन पर ध्यान दिया जाए. डिमांड नं. ११ में जमीन
एक्वायर करने की बात कही गयी यानी शहरी विकास की बात कही गई है. इसी
स्कीम के तहत मेरे शहर में भी गड्डा के तरफ से एक स्कीम चलाई जा रही है.
हुड्डा ने ३०० एकड़ से ज्यादा जमीन खरीदी और इस स्कीम को तीन पार्टस में
बांट दिया. स्पीकर साहब, स्कीम के तहत बड़ी ज्यादती होने जा रही है. इस
जमीन पर तकरीबन डेढ़ हजार से ज्यादा लोगों के मकान बने हुए हैं, १०० से
अधिक दुकाने बनी हुई हैं, ४ अन्दर हैं, दो आटा मिल्ज हैं, ४ सा-मिल्ज
हैं, दो स्कूल हैं और एक प्रैट्रौल पम्प हैं. करीबन तीन सौ के करीब कोठे
हैं. अगर इस स्कीम को एज इट इज प्रकार की तरफ से लागू किया गया तो मैं
समझता हूं कि हजारों मकान डैमोलिश करने पड़ेंगे.
