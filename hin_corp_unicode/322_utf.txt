<औङ्ङिचिअल् अन्ड् ंएडिअ लन्गुअगेस्><ळेगिस् लटिवे><आनोन्><ःअर्यन ळेग्. आस्. डेब्. शेप्. ८५><१९८५><ःअर्यन घोव्ट्><छ्हन्डिगर्ह्><८ टो १३><२२००><आनोन् - ःअर्यन लेग्. आस्. डेब्. शेप् ८५>

श्री ए. सी. चौधरी: स्पीकर साहब, मेरा सवाल यह है कि १०२५० एप्लीकेशन्ज
ओल्ड ऐज पैन्शन के बारे में आयीं और ३०४५ एप्लीकेशन्ज बिडोज की पैन्शन के
बारे आयीं. उसके जवाब में आपने फरमाया है कि १०२५० के अगेन्स्ट ७४० को
पैंशन दी और ३०४५ के अगेन्स्ट १००८ को दी. मैं तो यह कहता हूं कि जो विडो
हो गई, वह तो विडो ही है, जो डैस्टीच्यूट हो गयी वह डैस्टीच्यूट है और जो
औल्ड ऐज में आ गया वह ओल्ड है. जब आपने इतने लोगों को पैन्शन दे दी तो
बाकी के क्या जवान हो गये या विधवाओं की शादियां हो गई. अगर यह बात नहीं
हुई तो आप उन्हें पैन्शन दें. ये लोग आप लोगों के सहारे ७५ रुपये के लिये
बे-मौसम वारिश की तरह से इन्तजार करते रहते हैं.
श्रीमती शकुन्तला भगवाड़िया : हम ७५ रुपये पैन्शन नहीं दे रहे हैं. हम
पचास रुपये विकलांक को, ६० रुपये वृद्धावस्था के और पचास रुपये विधवा
औरतों को पेन्शन दे रहे हैं. जहां तक पेन्शन न देने का सवाल है, कई बार
किसी के बच्चों की आमदनी ज्यादा होती है वह भी पैन्शन के लिए एप्लाई कर
देता है. हमारे कोई मंत्री जी जाते है तो वे कह देते हैं कि सरकार की तरफ
से इन इन लोगों को पैन्शन दी जाती है. रेडियो से भी हमारी ओर से
अनाउन्समैंट होती रहती है इसलिए ज्यादा एप्लीकेशन्ज आ जाती हैं जिस कारण
से समय पर नहीं निकल पाती हैं. इसमें कोई संदेह नहीं कि धन की भी कमी रही
है लेकिन पिछले दिनों मुख्य मंत्री महोदय ने सोशल वैल्फेयर विभाग को
वित्त विभाग से पचास लाख रुपया दिलवा दिया है. जो एप्लीकेशन्ज पैन्डिग
पड़ी हैं उन्हें पैन्शन दे दी जायेगी और शेष के लिये फाइनैन्स
डिपार्टमैंट को अपना केस भेज रहे हैं.
श्री ए. सी. चौधरी : स्पीकर साहब, मेरे सवाल का सही जवाब नहीं आया.
श्री अध्यक्ष : आपकी बात का जबाव आ गया है. यह कहती है कि जो लोग एप्लाई
करते हैं वे सब उस कैटेगरी में नहीं आते. उनमें से कई के बच्चे जवान होते
हैं, कई की जायदाद ज्यादा होती है या इन्कम ज्यादा होती है इसलिए उन्हें
पैन्शन नहीं देते. जो पैन्डिग एप्लीकेशन्ज हैं उन्हें जल्दी ही डिस्पोज
आफ कर देगी.
श्री ए. सी. चौधरी : बहिन जी ने जो बात कही उसे आपने एक्सप्लेन कर दिया
उससे मैं काफी हद तक सन्तुष्ट हूं लेकिन मैं बहन जी से एक आग्रह करना
चाहता हूं कि एक तो उन्हें पैन्शन टाईम पर दी जाये क्योंकि पहली किश्त
अभी मिली है और दूसरी पता नहीं कब मिलेगी. मैं मुख्य मंत्री जी से भी खास
तौर पर प्रार्थना करूंगा कि यह जो ५० और ६० रुपए पैन्शन दे रखी है यह
बहुत कम है. पचास-साठ रुपये में तो जिल्लत महसूस होती है. इसलिए मैं
सरकार से जानना चाहूंगा कि क्या इस बारे में बढ़ौतरी पर विचार करेगी?
श्रीमती शकुन्तला भगवाड़िया : स्पीकर साहब, हमारे यहां त्रैमासिक पैन्शन
देने का प्रावधान है. मैंने पोस्ट आफिस की बात इसीलिये कही है क्योंकि कई
बार पोस्ट आफिस की वजह से भी देरी हो जाती है. देरी अक्सर इसलिये हो जाती
है क्योंकि पैन्शन के केस बहुत ज्यादा होते हैं. इसलिये हम विकलांगों,
वृद्धों और विधवाओं को समय पर पैंशन देने के लिये नीति को बदलना चाहते
हैं. नीति को बदलने की बात विचाराधीन है और पैंशन की अमाऊंट बढ़ाने की
बात भी विचाराधीन है.
चौधरी फूल चन्द : मंत्री महोदया ने यह बताया है कि तीनों कैटेगरीज़ की
इतनी-इतनी एप्लीकेशन्ज पैडिंग पड़ी हुई हैं. मैं एक बात तो यह जानना
चाहता हूं कि उन एप्लीकेशन्ज का निर्णय कब तक कर देंगे. दूसरा सवाल मैं
एक और पूछना चाहता हूं. जो केसिज डिसीईड भी हो चुके हैं जिनकी पैंशन
मंजूर भी हो चुकी है और कुछ अर्सा तक पैंशन मिलने के बाद उनकी पैंशन बन्द
हो जाती है, इसका क्या कारण हैं, क्या उनको फिर से पैंशन देने की कृपा
करेंगे?
श्रीमती शकुन्तला भगवाड़िया : स्पीकर साहब, किसी व्यइत विशेष की बात
तो मेरे नोटिस में नहीं है लेकिन अक्सर यह होता है कि जब मनीआर्डर लेकर
डाकिया जाता है तो बूढ़ी औरतें या जो विकलांग व्यइत होते है, कई बार
दो चार दिन या महीना या दो महीनों के लिए कहीं चले जाते हैं तो वहां पर
उनके पड़ौसी कह देते हैं कि वह तो यहां पर नहीं है या वह मर गया है तो
उनका मनीआर्डर वापिस आ जाता है. इसलिये डिसकन्टीन्यू हो जाती है. जहां तक
उनको देरी से पैंशन मिलने का सवाल है, मैं पहले ही बता चुकी हूं कि मुख्य
मंत्री जी ने इस किस्म की दिक्कत देखकर एक मीटिंग बुलायी. उन्होंने
वित्त विभाग को भी यह आदेश दिया कि इस किस्म की दिक्कत नहीं आनी चाहिये.
ऐसे व्यइतयों के लिये कितने पैसे की आवश्यकता है, यह मुझे समय पर बता
दिया जाया करे. उनको समय पर पैसा मिल सके, इसीलिये उन्होंने हमें ५० लाख
रुपये दिलवाये हैं.
श्री लछमन सिंह : स्पीकर साहब, इस पैंशन को लेने के लिए लोगों को कई
प्रकार की दिक्कतों का सामना करना पड़ता है. इस में एक सब से बड़ी
दिक्कत है, उस के बारे में मैं सरकार के नोटिस में यह लाना चाहता हूं कि
उस को सिम्पलीफाई किया जाये. टैक्सेशन का जैसे ढांचा होता है या इन्कम
टैक्सका ढ़ाचा है, उस को भी सिम्पलीफाई किया गया है. पार्लियामैंट के या
असैम्बली के जो मैम्बर्ज हैं, उन को यह जिम्मेवारी सौंप देनी चाहिए कि वे
अटैस्ट कर दें और उन की अटैस्टेशन को मान लिया जाये. इस आधार पर उनको
पैंशन मिलनी चाहिए. मेरे कहने का मतलब यह है कि एम. एल. एज. और
पार्लियामैंट के मैम्बर्ज की अटैस्टेशन पर ही ऐसे लोगों को पैंशन मिल
जानी चाहिये. क्या इस बात पर सरकार विचार करेगी ताकि लोगों को जल्दी से
जल्दी पैंशन मिल सके?
मुख्य मन्त्री (चौधरी भजन लाल) : स्पीकर साहब, यह सवाल बहुत अहम है
क्योंकि गरीब आदमियों की जिन्दगी का सवाल है, और बेसहारा आदमियों की
जिन्दगी इसके साथ जुड़ी है. इसके लिए हम ने पीछे एक मीटिंग भी की थी.
जैसे कि बहन शकुन्तला जी ने हाउस को बताया है, हम जल्दी पैंशन देने के
लिए बड़ी गहराई से विचार कर रहे हैं. इसके लिए हम ने एक हफ्ता पहले ही ५०
लाख रुपया सैंक्शन किया है. हम यह भी कोशिश कर रहे हैं कि इस साल में कम
से कम ७,००० नये लोग एड किए जायें ताकि जो पैंडिग एप्लीकेशन्ज हैं, उन सब
का निपटारा किया जा सके. जहां तक श्री लछमन सिंह जी की बात का ताल्लुक है
कि एम. एल. ए. की रिकोमैंडेशन पर या एम. पी. की रिकोमै-~डेशन पर या उसकी
अटैस्टेशन पर पैंशन मिल जाए, यह बड़ा मुश्किल काम है क्योंकि एम. एल. ए.
या एम. पी. किसी को भी इन्कार नहीं कर सकेगा. जो उस के पास जाएगा, साईन
तो उसको जरूर करने ही पड़ेगे. (व्यवधान व शोर) कई दिक्कते आयेंगी. सियासी
आदमियों के लिए यह बात मुश्किल है कि वे जैनुयन आदमियों के फार्म ही
अटैस्ट करें. जो भी आदमी जाकर खड़ा होगा उसके लिए किसी आदमी को इन्कार
करना बहुत मुश्किल होता है. इसक ए अलावा फिर उस में हमें यह भी देखना
पड़ता है कि उस की आमदनी कितनी है, और कोई जरिया आमदनी का है या नहीं है
तथा उस की जमीन रिकार्ड के मुताबिक कितनी है. (व्यवधान व शोर) सरकार सही
नीयत से यह चाहती है कि जो बेसहारा लोग हैं, कम से कम उन लोगों के खाने
का इन्तजाम कर सके लेकिन मुश्किल की बात यह है कि हमारे साधन बहुत सीमित
हैं. हमें अपने साधनों का भी ध्यान रखना पड़ता है. अगर हम इस पैंशन की
अमाउन्ट को बढ़ा दें तो जिन को हम पैंशन देते हैं, उन की संख्या कम हो
जाएगी. हम ६० रुपये दे कर कम से कम गरीब आदमियों को थोड़ा बहुत रोटी पानी
का इन्तजाम करने में मदद तो कर रहे हैं. हमने इस बात के लिए भारत सरकार
को भी लिखा है कि इस बारे में कुछ मदद करे ताकि हम इन लोगों की पैशन ६०
रुपए से बढ़ा कर १०० रुपए तक कर सकें.
श्री फतेह चन्द विज : मंत्री महोदया को यह पता है कि पिछले तीन-चार सालों
से हमारे पड़ोसी राज्य पंजाब में काफी डिस्टर्बेसिज चल रही हैं. कुछ
परिवार वहां उजड़ कर हमारे यहां पर आकर बस गए हैं. इन परिवारों में एक
परिवार ऐसा है जिस के ४-५ मैम्बर तो वहीं पर मारे गए हैं और एक मैम्बर
वहां से किसी तरह बच कर हमारे हरियाणा में आ गया है. वह १६ साल का लड़का
है और उस के भी हाथ कटे हुए हैं. मैंने चीफ मिनिस्टर साहब को भी इस के
लिए रिक्वैस्ट की थी और मन्त्री महोदया से भी प्रार्थना की थी कि उसकी
कुछ मदद की जाये.
चौधरी भजन लाल : वैसे तो कायदे के मुताविक हरियाणा वासी होना चाहिए लेकिन
चूंकि वे लोग उजड़ कर आये हैं और हरियाणा में आ कर बस गये हैं, हम उनको
हरियाणा वासी मानकर बाकायदा उनकी मदद करेंगे. जैसे भले राम जी ने कहा कि
अगर हाथ यहां से कट जाए तो पैंशन नहीं मिलती और अगर यहां से कट जाये तो
पैंशन मिलती है और उन्होंने यह कहा कि अगर यहां से भी कट जाए तो पैंशन
मिलनी चाहिए. मेरे विचार में चाहे हाथ यहां से कट जाए यो बहां से कट जाए,
हाथ तो बेकार हो गया. अगर हैल्थ डिपार्टमैंट उस को ७०% हैंडीकैप्ड नहीं
मानता है, तो मैं यह समझता हूं कि यह मुनासिब बात नहीं है. हम ऐसे लोगों
के केसिज़ को देखेंगे और उन को भी पैंशन जरूर देंगे. इसके अलावा जो लोग
पंजाब से उजड़ कर हमारे यहां आये हैं, उनकी भी सरकार पूरी सहायता करेगी.
श्री निर्मल सिंह : यह बात ठीक है कि एम. एल. एज़. के लिए अटैस्टेशन करना
और उस को सरकार द्वारा मानना मुश्किल है क्योंकि हम लोग किसी को भी जवाब
नहीं दे सकते. मैं यह कहना चाहता हूं कि कोई ऐसा तरीका निकाला जाये जिस
से गरीब आदमी की ऐप्लीकेशन पर जो भी फैसला हो, उसको वहीं पर पता लग जाए.
अगर कोई अफसर इस बात का फैसला कर सकता है कि उस की दरख्वास्त ठीक है या
नहीं है, तो वह वहीं पर कर दे. दूसरी बात यह है कि सरकार भी इस बात का
अन्दाजा कर ले कि वह इतने लोगों को यह पैंशन दे सकती है और उसके मुताविक
ही लोगों से एप्लीकेशन्ज़ ली जाएं. मान लो ९०० आदमियों को पैंशन दी जा
सकती है तो उतनी ही एप्लीकेशन्ज ली जाएं. इस से कम से कम आदमियों को
परेशानी तो नहीं होगी. लोगों को यह पता लग जाना चाहिए कि उन की
दरख्वास्तें ठीक या नहीं है. आज कल यह होता है कि तीन महीने या ६ महीने
के अन्दर अफसर वहां पर जाता हैं और एप्लीकेशन्ज को बैरीफाई करता है और उन
को वह यह बताता है कि वे इलीजीबल हैं या नहीं हैं. मैं यह चाहता हूं कि
इस बात का फैसला जल्दी से जल्दी किया जाना चाहिए.
श्रीमती शकुन्तला भगवाड़िया : मैंने पहले भी यह बात बतायी है. जैसे
निर्मल सिंह जी ने कहा है, हमारे अधिकारी मौके पर जाकर निर्णय कर देते
हैं. इस लिए हमने समाज कल्याण अधिकारी, जिला कल्याण अधिकारी, खंड विकास
एवं पंचायत अधिकारी, तहसीलदार व उप मंडल अधिकारी रखे हुए हैं जो
एप्लीकेशनों को रिकोमैंड कर के भेजते हैं. एक बात भाई निर्मल सिंह जी ने
और कही कि जितना बजट हो, उस के हिसाब से ही हमें एप्लीकेशन्ज़ लेनी
चाहियें. स्पीकर साहब, हरियाणा निवासियों को जब यह बात पता है कि हरियाणा
सरकार इस किस्म की सहायता या सहयोग देती है तो यह कैसे सम्भव हो सकता है
कि हम खड़े हो कर यह कह दें कि अब एप्लीकेशन्ज़ लेना बन्द कर दिया है
क्योंकि हमारा बजट खत्म हो गया है. मैं यह मानती हूं कि हमारे पास पैसे
की शौर्टेज रही है अक्सर मुख्य मंत्री महोदय ने इस काम के लिए हमें पैसा
दिया है. पिछली बार भी एक करोड़ के करीब इन शिडयूलड कास्टस, बैकवर्ड
क्लासिज़ और समाज कल्याण विभाग की स्कीमों के लिए दिया गया था. इस वर्ष
भी हमने पैसा लेने के लिए विशेष रुप से एक मीटिंग बुलायी थी. स्पीकर
साहब, स्टेट में जाकर हम यह कैसे कह सकते हैं कि बजट में प्रावधान नहीं
है इसलिए आप एप्लीकेशन मत दो.
बहन शान्ति देवी : अध्यक्ष महोदय, यह बहुत अच्छी बात है कि विधवाओं,
विकलांगों और बूढ़ों को हरियाणा सरकार की ओर से पैन्शन दी जाती है.
पैन्शन के केसिज बहुत आते हैं लेकिन जो पहले से मन्जूर हुए केस होते हैं
उन लोगों को भी छ: छ: महीने से भी अधिक समय के बाद पैन्शन मिलती है. जो
नये केसिज होते हैं उनका फैसला होने में दो-दो साल लग जाते हैं. लोग अपनी
पैन्शन की इन्तजार करते रहते हैं. स्पीकर साहब, आपको पता ही है कि गरीब
लोगों का तो गुजारा ही बड़ी मुश्किल से चलता है वे इतने लम्बे समय के लिए
कैसे इन्तजार कर सकते है. मुझे तो करनाल का पूरा अनुभव है. वे लोग पैन्शन
के बारे में मेरे पास चक्कर काटते रहते हैं. यह पता करने के लिए कि
पैन्शन कब मिलेगा. मैं जब चण्डीगढ़ में आकर सोशल वैलफेयर डिपार्टमैंट से
पता करती हूं तो मुझे बताया जाता है कि स्टाफ कम है जिसकी वजह से मनी
आर्डर फार्म्ज नहीं भरे जाते. मुझे यह भी बताया गया कि पोस्ट औफिस में
एकदम से इकट्ठे मनी आर्डर फार्म भी नहीं लिए जाते. अध्यक्ष महोदय, इतने
लम्बे समय के बाद अगर विकलांग और बूढ़े आदमियों को पैन्शन मिलेगी तो उनका
गुजारा कैसे होगा. बहुत से बूढ़े आदमि यों की तो मृत्यु तक हो जाती है और
उनकी पैन्शन उनके मरने के बाद पहुंचती है. अध्यक्ष महोदय, मैंने तो विभाग
को यहां तक सेवा को पेशकश की थी कि मैं कुछ स्वयं सेवक आपके कार्यालय में
भेज देती हूं जो मनी आर्डर फामर्ज भर देंगे लेकिन वह बात नहीं मानी गई.
क्या मन्त्री महोदया सोशल वैलफेयर डिपार्टमैंट में ज्यादा स्टाफ नियुक्त
करने की कृपा करेंगी और जो लोग नियुक्त किए जाएं वे ऐसे होने चाहिएं जो
चुस्त, कर्तव्यनिष्ठ और सेवाभावी हों ताकि बेसहारा लोगों कों जल्दी से
जल्दी मदद मिल सके.
श्रीमती शकुन्तला भगवाड़िया : अध्यक्ष महोदय, मुझे स्वयं महसूस होता है
कि अगर किसी गरीब को तीन महीने में पैन्शन मिलेगी तो गरीब आदमी को वास्तव
में बहुत दिक्कत होगी क्योंकि उनका तो रोटी का मसला है और जब पैन्शन
मिलेगी तो रोटी का इन्तजाम होगा. अध्यक्ष महोदय, ज़ो भी ऐप्लीकेशन्ज आती
हैं उनकी छंटनी डिस्ट्रिक्ट लेवल पर होती है और जो एप्लीकेशंज ठीक होती
हैं उनके बारे में डिसीजन हैडक्वार्टर (डायरैक्टर) स्तर पर होता है. बहन
जी ने जो पोस्ट औफिस वाली बात कही है वह ठीक है. हम पैन्शन देने के तरीके
को आसान बना रहे हैं. मैं इस बारे में अभी अनांउसमैंट तो नहीं करूंगी
लेकिन मैं सदन को बताना चाहती हूं कि हमारा विचार है कि नजदीक के बैंक को
पैसा भेज दिया जाए, लोग वहां से पैसा ले लें जिससे कि उनको सहूलियत हो.
चौधरी सुरेन्द्र सिंह : स्पीकर साहब, मन्त्री महोदया ने हर सवाल के जवाब
में मजबूरी जाहिर की कि सरकार के पास फण्डज अवेलेबल नहीं होते.....
श्रीमती शकुन्तला भगवाड़िया : मैंने पैसे की मजबूरी जाहिर नहीं की.
चौधरी सुरेन्द्र सिंह : दस हजार ऐप्लीकेशंज हो और आप सात सौ को पैन्शन
दें तो फण्डज की कमी तो हो गई. स्पीकर साहब, हैंडीकैप्ड आदमी, ओल्ड एज का
आदमी या विडो जब पैन्शन के लिए दरखास्त देती है वह कोई खुश होकर नहीं
देती, मजबूरी में देती है और जब गवर्नमैंट ने पैंशन के नार्म्ज फिक्स किए
हुए हैं कि जो आदमी इतने परसैंट हैंडीकैप्ड होगा, कोई विडो होगी या बूढ़ा
आदमी होगा उसको सरकार पैन्शन देगी. मैं समझता हूं कि पैन्शन देने की
सरकार की डिस्क्रीशन नहीं रहती. यहां उस आदमी का राइट बन जाता है कि उसको
पैन्शन जरूर मिलनी चाहिए. मैं सरकार से प्रार्थना करूंगा और साथ हीं साथ
यह जानना चाहूंगा कि क्या सरकार इस बात पर गौर करेगी कि हर डिस्ट्रिक्ट
हैडक्वार्टर पर सी.एम.ओ. और दूसरे अफसरान विधवाओं, विक्लांगों और बूढ़े
आदमियों की ऐप्लीकेशंज मैक्सीमम दो तीन हफ्ते में स्क्रूटिनाइज करके
पैंशन ग्राण्ट करने की कोशिश करें?
श्रीमती शकुन्तला भगवाड़िया: स्पीकर साहब, मैंने यह कहा था कि धनाभाव
नहीं है. मैंने यह भी कहा है कि मुख्य मन्त्री महोदय ने हमको पचास लाख
रुपया दिया था और मुख्य मन्त्री महोदय ने यह भी कहा था कि भारत सरकार से
अनुरोध किया है कि इस स्कीम को ठीक से चलाने के लिए हमें मदद करें.
अध्यक्ष महोदय, मैंने पहले ही बताया है कि डिस्ट्रिक्ट लैवल पर ही
ऐप्लीकेशंज की छंटनी होती है और वहां से रिकमैड होकर एप्लीकेशंज
हैडक्वार्टर पर आती हैं.
श्री भले राम : स्पीकर साहब, सरकार विधवावों को और बूढ़े आदमियों को
पैन्शन देती है लेकिन कुछ ऐसी औरते भी होती हैं जिनको तलाक दिया होता है
और कई लोगों की घरवाली मर जाती हैं. क्या मन्त्री महोदया बताने की कृपा
करेंगी कि क्या ऐसे केसिज को पैन्शन के लिए सरकार कंसिडर करेगी?
श्री अध्यक्ष : आपके पास कोई इस तरह का खास केस हो तो इन्हें बता दें.
श्रीमती शकुन्तला भगवाड़िया : स्पीकर साहब, निराश्रित महिलाएं जो छोड़ दी
जाती हैं हम उनको पैन्शन देते हैं. आदमियों को पैन्शन नहीं देते, आदमियों
को ओल्ड एज पैन्शन देते हैं.
डा. ओम प्रकाश शर्मा : स्पीकर साहब, कुछ केसिज ऐसे होते हैं जिनमें
इमिजिएट रिलीफ की जरूरत होती है और कुछ केसिज ऐसे भी होते हैं जिनको अगर
छ: महीने बाद पैन्शन मिल जाए तब भीं गुजारा चल सकता है. मन्त्री महोदया
बताने की कृपा करेंगी कि जिनको फौरी तौर पर रिलीफ की जरूरत है ऐसे केसिज
को इमिजिएट रिलीफ देने के लिए क्या प्रोवीजन है? क्या फर्स्ट कम फर्स्ट
सवर्ड के अनुसार कोई सीनियोरिटी लिस्ट बनाई हुई है या कोई और तरीका है?
