<शोचिअल् श्चिएन्चे><फ्ह्य्सिचल् ऐडुचटिओन्><आन्जनि खुमर् शिन्ग्ह्><श्ह्रि आर्विन्ड् ख फुर्न  ंअहल्><आल्लहबड्><१०० टो १०७><२७००><आन्जनि - श्ह्रि आर्विन्ड् ख फुरन् 

राजयोग
भारतीय योगविद्या-विशारदों में राजयोग का बहुत आदर है. परम्परा के पतंजलि
के योगसूत्र को योगाभ्यासियों ने बहुत आदर और सम्मान की दृष्टि से देखा
है. राजयोग की प्रसिद्धि इसी से विदित होती है कि प्राय: योग शब्द से
पतं-~जलि के राजयोग को ही ग्रहण किया जाता है.
पंचजलि का योग-दर्शन सांख्य की तत्व-मीमांसा को स्वीकार करता है. वह
मानता है कि पुरुष और प्रकृति दो स्वतंत्र और निरपेक्ष तत्व हैं. दोनों
के स्वरूप स्वभाव और स्वधर्म भिन्न-भिन्न हैं. प्रकृति कर्तृ है और पुरुष
अकर्त्ता है. प्रकृति जड़ है और पुरुष चेतन है. प्रकृति सृष्टि से
व्यापारों में अपने-आपको अभिव्यक्त करती है और पुरुष सृष्टि के व्यापारों
से उदासीन तथा तटस्थ रहता है. प्रकृति विषय है और पुरुष विषयि है.
प्रकृति दृश्य है और पुरुष द्रष्टा है. दोनों दो तत्व हैं किन्तु
सृष्टि-धर्म के लिए दोनों का संयोग होता है जिससे जगत् की अभिवयक्ति होती
है सांख्य और योग दोनों, पुरुष और प्रकृति के साथ-साथ बुद्धि (महत्)
अहंकार और मन तथा तपंच ज्ञानेन्द्रियों, पंच क्रमेन्द्रियों, पंच
तन्मात्राओं और पंच महाभूतों में भी विश्वास करते हैं. किन्तु पंतजलि का
योग-दर्शन इन २५ तत्वों के अतिरिक्त ईश्वर के रूप में एक छब्बीसवें तत्व
को भी स्वीकार करता है क्योंकि वह योग-साधना में `ईश्वर-प्राणिधान' की
आवश्यकता पर बल देता है. दोनों ही सम्प्रदायों में प्रकृति, पुरुष और
मोक्ष की धारणाओं को समान रूप से स्वीकार किया गया है. अन त केवल इतना
है कि सांख्य जहाँ इनका सैद्धांतिक निरूपन करता है वहाँ योग में इनका
व्यावहारिक निरूपण किया गया है.
योग-दर्शन का लक्ष्य समाधि के द्वारा कैवल्य की प्राप्ति है. इसके लिए
उसने अष्टांग योग के नाम से एक सुव्यवस्थित साधना-पद्धति का प्रतिपादन
किया है. पुरुष कर्तृत्व और भोगतृत्व के अभिमान और अज्ञान के कारण अपना
वास्तविक स्वरूप भूल जाता है. किन्तु जब वह व्यावहारिक मोक्षोपाय के
साधनों का अभ्यास करता है तब अपने वास्तविक स्वरूप में स्थित होकर कैवल्य
को प्राप्त कर लेता है. यही उसकी सिद्धि है. पुरुष की सिद्धि, उसका
लक्ष्य और उसकी साधना एक विशिष्ट सिद्धान्त पर आधारित है. वह सिद्धान्त
यह है कि पुरुष कर्त्ता और भोक्ता नहीं है. वह उदासीन, तटस्थ और मात्र
द्रष्टा है. पुरुष, प्रकृति के व्यापारों से नितान्त अस्पृश्य और निसंग
है. वह शुद्ध-बुद्ध-मुक्त-नित्य स्वभाव है. प्रकृति बड़ी और त्रिगुणमयी
है. उसका संसर्ग माया, मोह और बंधन का कारण है. पुरुष निस्त्रैगुण्य है.
वह सुख-दु:ख और मोह से ऊपर है. इस विवेक ज्ञान से सिद्धान्त पर ही पुरुष
की सारी सिद्धि, साधना और लक्ष्यों की पूर्ति आधारित है.
पंतजलि के योग-दर्शन को राजयोग कहा जाता है. स्वयं पंतजलि ने `योगसूत्र'
में अपने योग को कोई नाम नहीं दिया है. उन्होंने उसे एक स्थान पर केवल
अष्टांग योग कहा है. अष्टांग योग, साधना के आठ अंगों का नाम है. इसकी
समष्टि को ही पतंजलि योग कहा जाता है. किन्तु पीछे के टीकाकारों ने
पतंजलि के चित्तवृत्ति निरोध स्वरूप योग को राजयोग की संज्ञा दी है.
राजयोग शब्द में राज का अर्थ श्रेष्ठ अंग है. इसका महत्व या इसकी
श्रेष्ठता इसी से प्रकट होती है कि लगभग समस्त योग-साधनाओं में राजयोग के
अष्टांग साधनों को किसी न किसी अंश में अवश्य स्वीकार किया जाता है.
पंतजलि `योगसूत्र' में चार पाद (अध्याय) हैं. प्रथम समाधि पाद, द्वितीय
साधना पाद, तृतीय विभूतिपाद और चतुर्थ कैवल्यपाद. समाधि पाद में चित्त की
कृत्तियों के पाँच भेद और उनके लक्षण, ईश्वर-प्राणिधान और उसके फल का
कथन, वित्त के विक्षेपों का, उनके नाश का और मन की स्थिरता के लिए
भिन्न-भिन्न उपायों का वर्णन तथा समाधि के विषय का निरूपण है. साधना पाद
में क्रियायोग के स्वरूप और फल का निरूपण, विवेक ज्ञान की प्राप्ति के
लिए अष्टांगयोग के अनुष्ठान की आव-~श्यकता, आठों अंगों के नाम तथा उनमें
से पाँच बाह्रा अंगों के लक्षण और विभिन्न फलों का वर्णन तथा धारणा,
ध्यान एवं समाधि आदि अंगों का प्रतिपादन है. कैवल्य पाद में विवेकज्ञान
का विषय, समाधि और कैवल्य अवस्था का निरूपण किया गया है. इन विषयों की
योगसूत्र में प्रमुख रूप से चर्चा की गयी है.
पतंजलि ने योग का लक्षण करते हुए कहा है कि चित्तवृत्तियों का निरोध ही
योग है. राजयोग यह मानता है कि जब मनुष्य का चित्तघट, पट, रोग, द्वेष आदि
विषयों का विचार करता है तो उनका प्रतिबिम्ब चित्त में पड़ता है और वह भी
ध्ध्ध् ही हो जाता है अर्थात् आत्मा (द्रष्टा) जिस विषय का विचार करता है
उसके स्वरूप वाला हो जाता है. किंतु जब चित्त को समस्त वृतियों से शून्य
कर दिया जाता है तब आत्मा (द्रष्टा) स्वयं अपने स्वरूप में अवस्थित हो
जाता है. अत: चित्त को समस्त विचारों (वृत्तियों) से रहित करना ही योग
है.
राजयोग में चित्त अन्त:करण का सूचक है. मन, बुद्धि और अहंकार को अन्त:करण
कहते हैं. इनकी समष्टि ही चित्त है. किंतु यहाँ यह ध्यान रखना आव-~श्यक
है कि मन साधारणतया सोच-विचार, कल्पना, स्मृति और संकल्प का कार्य करता
है. बुद्धि निश्चय, विश्लेषण, तर्क और निर्णय का कार्य करती है. अहंकार
व्यष्टित्व और अस्मिता-बोध को तीव्र बनाने का कार्य करता है. मनुष्य को
अपने कर्तृत्व और भोगतृत्व का ज्ञान अहंकार के कारण ही होता है. चित्त इन
सबका मन, बुद्धि और अहंकार का समष्टिगत रूप है.
चित्त से ही सारे विकार और विक्षेप उत्पन्न होते हैं. किंतु चित्त और
चेतन में भेद है. चित्त मानसिक अवस्था है और चेतना सारी सत्ता और उसकी
सारी अव-~स्थाओं का आधार है. चित्त, मन बुद्धि और अहंकार ये सब अलग-अलग
चेतना के ही विभिन्न रूप हैं. किंतु चेतना को इनमें से किसी के भी साथ
एकीकृत नहीं किया जा सकता. चेतना यह सब है और इन सब से अधिक भी है. चित्त
चंचल और प्रतिक्षण परिणामी है. प्रकृति के तत्वों (परिणामों) में सबसे
अधिक सत्व की प्रधानता चित्त में ही होती है. चित्त सत्व, रज और तम की
अधिकता के कारण क्रमश: तीन प्रकार का होता है--प्रख्याशील, प्रवृत्तिशील
तथा स्थितिशील. प्रख्या (ज्ञान) का चित्त सत्व की प्रधानता के कारण
ऐश्वर्य और शब्दादि विषयों की ओर आकृष्ट होता है, प्रवृत्तिशील चित्त रज
की प्रधानता के कारण धर्म, ज्ञान, वैराग्य तथा ऐश्वर्य से युक्त होता है
और स्थितिशील चित्त तम की प्रधानता के कारण अधर्म, अज्ञान अवैराग्य और
अनैश्वर्य में लिप्त होता है.
चित्त की पाँच वृत्तियाँ हैं यथा--प्रमाण, विषर्यय, विकल्प, निद्रा और
स्मृति. इन वृत्तियों के द्वारा ही चित्त के समस्त कार्य सम्पन्न होते
हैं. चित्त के समस्त व्यापारों या अवस्थायों का अन्तर्भाव इन्हीं पाँच
वृत्तियों के अन्दर किया जा सकता है.
चित्त की वृत्तियाँ ही विषयोंन्मुखी होती हैं और इसी कारण जीव नाना
प्रकार के जगत् व्यापारों में व्यस्त रहता है. वह अपने वास्तविक स्वरूप
का बोझ और चिन्तन नहीं कर पाता. इसीलिए चित्त की इन वृत्तियों का निरोध
करने पर बल दिया जाता है. चित्त की वृत्तियाँ अभ्यास से अथवा कभी-कभी
अपने-आप शिथिल होकर क्षीण हो जाती हैं. जब ये क्षीण होती हैं उस समय भी
संस्कार रूप में विद्यमान रहती हैं. एक प्रकार से क्षीण वृत्तियों को ही
सूक्ष्म संस्कार कहा जाता है. पुन: समय पाकर यही सूक्ष्म संस्कार
वृत्तियों के रूप में जागृत हो जाते हैं. इस प्रकार वृत्तियों से
संस्कारों का और संस्कारों से वृत्तियों का उदय होता रहता है. इसलिए यह
ज्ञातव्य है कि वृत्तियों के निरोध मात्र ही योग पूर्ण नहीं होता. योग
पूर्ण तभी होता है जब वृत्तियों के साथ-साथ उनके संस्कारों का भी निरोध
हो जाय क्योंकि संस्कार वृत्तियों के ही सूक्ष्म रूप हैं. अत: स्थूल रूप
से वृत्तियों और सूक्ष्म रूप से संस्कारों का निरोध होने पर ही योग संभव
होता है.
पंतजलि ने योग के आठ अंग बताये हैं जिन्हें क्रमश: यम, नियम, आसन,
प्राणायाम, प्रत्याहार, धारणा, ध्यान और समाधि कहा जाता है. इनका वर्णन
पतंजलि ने योगसूत्र के दूसरे अध्याय (साधना पाद) में किया है. अहिंसा,
सत्य, बस्तेय, ब्रह्मचर्य और अपरिग्रह यम कहलाते हैं. शौच, संतोष, तप,
स्वाध्याय और ईश्वर-प्राणिधान (शरणागति) को निय कहा जाता है. स्थिर होकर
सुखपूर्वक बैठने का नाम `आसन' है. इसके अतिरिक्त जिस पर बैठकर साधना किया
जाता है. उसका नाम भी आसन है, अत: वह भी स्थिर और सुखपूर्वक बैठने योग्य
होना चाहिए. आसन सिद्धि हो जाने के बाद श्वास-प्रश्वास की गति का रुक
जाना ही `प्राणा-~याम' है. यहाँ यह ज्ञातव्य है कि प्राणायाम का अभ्यास
पतंजलि ने आसनों की सिद्धि हो जाने के बाद ही करने को कहा है. बिना आसनों
के सिद्ध हुए प्राणायाम का अभ्यास नहीं करना चाहिए. पतंजलि के अनुसार
प्राणायाम के चार प्रकार हैं--१. बाह्रावृत्ति प्राणायाम, २.
आभ्यन्तरवृत्ति प्राणायाम, ३. स्तम्भवृत्ति प्राणा-~याम और ४.प्राणायाम.
बाह्रावृत्ति प्राणायाम में प्राण वायु को बाहर निकालकर रोका जाता है.
इसे `रेचक' कहते हैं. आभ्यन्तरवृत्ति प्राणायाम में वायु को अन्दर लेकर
रोका जाता है. इसे `पूरक' कहते हैं. स्तम्भवृत्ति प्राणायाम में प्राण
वायु की जहाँ वह हो, यदि वह अन्दर हो तो अन्दर और यदि बाहर हो तो बाहर,
वहाँ ही रोक दिया जाता है. इसे `कुम्भक' कहते हैं. चतुर्थ प्राणायाम में
प्राण वायु को बाहर या भीतर रोकने का चिन्तन और प्रयास नहीं किया जाता.
इस प्राणायाम में प्राणों की गति अपने-आप रुक जाती है. इस प्राणायाम का
पतं-~जलि ने कोई नाम नहीं दिया है. अन्य प्राणायामों में प्राणों की गति
को रोकने का अभ्यास करते-करते प्राणों की गति का निरोध होता है और चतुर्थ
प्राणायाम में मन के शांत होने पर प्राण की गति अपने-आप रुक जाती है.
प्राणायाम से कर्म-~संस्कार नष्ट हो जाते हैं, ज्ञान निर्मल और भास्वर हो
जाता है तथा मन में धारणा की शक्ति विकसित हो जाती है. बाह्रा विषयों से
विमुख होकर इन्द्रियों का अपने-~आप में अवस्थित हो जाना `प्रत्याहार' है.
प्रत्याहार की सिद्धि हो जाने के बाद इन्द्रिय-विजय के लिए अन्य साधनों
को करने की आवश्यकता नहीं रहती है. इसके बाद धारणा और समाधि का व्यवहार
होता है. इन तीनों को साधना का अन्तरंग साधन माना जाता है. बाहर या भीतर
कहीं भी, किसी एक स्थान पर चित्त को लगाना (स्थिर करना) `धारणा' है.
धारणा ध्यान की तैयारी है. बिना धारणा के ध्यान संभव नहीं है. चित्त के
एक बिन्दु पर एकाग्र करना ही धारणा है. यह धारण शरीर के अन्दर नाभि चक्र,
ह्रदयकमल (चक्र), नासिका के अग्र भाग पर या मूर्धज्योति पर हो सकती है
तथा किसी बाह्रा मूर्ति आदि विषय पर भी हो सकती है. जिसकी धारणा की जाती
है यदि उसमें कुछ समय तक चित्त की धारणा बनी रहती है तो उसे ध्यान कहते
हैं. ध्यान तीन प्रकार का होता है--स्थूल, ज्योति और सूक्ष्म. किसी इष्ट
देवता या वीतराग मनुष्य की मूर्ति के ध्यान को स्थूल कहते हैं. भ्रूमध्य
में तेज की ज्वाला से युक्त प्रणव का ध्यान ज्योति ध्यान कहलाता है,
बिन्दु ध्यान को सूक्ष्म ध्यान कहते हैं. हठयोग में इन तीनों का ध्यान हो
सकता है. तंत्रयोग में मुख्यतया बिन्दु का ध्यान होता है किंतु पातंजल
योग में किसी भी अभीषट का ध्यान करने की स्वतंत्रता है. ध्यान करते-करते
जब चित्त ध्येय स्वरूप हो जाता है, जब चित्त में ध्यान की क्रिया का भी
ज्ञान नहीं रहता, ध्याता के अपने स्वरूप का अभाव सा हो जाता है, तब उस
अवस्था को समाधि कहते हैं. यह समाधि दो प्रकार की होती है--संप्रज्ञयात
या सबीज समाधि और असंप्रज्ञात या निर्बीज समाधि. संप्रज्ञात या सबीज
समाधि में ध्येय विषय का ज्ञान बना रहता है, इसमें ध्येय विषय की एक
स्वतंत्र ज्ञेय पदार्थ के रूप में अनुभूति होती है, प्रकृति और पुरुष का
ज्ञान रहता है. यह चित्त की ऐसी दशा है जिसमें चित्त के समाहित होने के
लिए कोई न कोई बीज या आलम्बन बना रहता है. संप्रज्ञात या सबीज समाधि को
प्राप्त योगी का सब भावों पर स्वामिभाव और सर्वज्ञभाव हो जाता है.
असंप्रज्ञात या निर्बीज समाधि में चित्त की सभी वृत्तियां निरुद्ध हो
जाती हैं. इसमें किसी भी वस्तु का आलम्बन नहीं रहता. ध्याता और ध्येय,
ज्ञाता और ज्ञेय दोनों एक हो जाते हैं. असंप्रज्ञात या निर्बीज समाधि ही
विवेक ख्याति और कैवल्य की अवस्था है. इसमें आत्मा (पुरुष) अपने यथार्थ
स्वरूप में अवस्थित हो जाता है.
जब साधक सबीज और निर्बीज समाधि के क्रम से कैवल्य को प्राप्त कर लेता है
तब सभी पंचभूतों (पृथ्वी, जल, अग्नि, वायु और आकाश) पर उसका अधिकार हो
जाता है और इससे उसे आठ प्रकार की सिद्धियाँ प्राप्त हो जाती हैं. इन्हें
क्रमश: अणिमा, लघिमा, गरिमा, प्राप्ति, प्राकाम्य, वशित्व और ईशित्व कहते
हैं. अणिमा सिद्धि से अणु के समान सूक्ष्म रूप धारण कर लेने की शक्ति मिल
जाती है. लघिमा सिद्धि में शरीर को हल्का बना लेने की शक्ति मिल जाती है.
महिमा सिद्धि से शरीर को वृहदाकार बना लेने की शक्ति मिल जाती है. गरिमा
सिद्धि से शरीर को वृहदाकार बना लेने की शक्ति मिल जाती है. गरिमा सिद्धि
से शरीर भारी (वजनी) बना लेने की शक्ति मिल जाती है. प्राप्ति सिद्धि से
संकल्प मात्र से सभी भौतिक पदार्थ को प्राप्त कर लेने की शक्ति मिल जाती
है. प्राकाम्य सिद्धि से बिना किसी अवरोध के भौतिक पदार्थ संबंधी सभी
इच्छायें पूर्ण हो जाती हैं. वशित्व सिद्धि से पाँचों भूतों को और
तत्जन्य पदार्थों को वश में करने की शक्ति मिल जाती है. ईशित्व सिद्धि से
समस्त भूत और भौतिक पदार्थों को नाना रूपों में उत्पन्न करने की और उन पर
शासन करने की सामर्थ्य आ जाती है.
ये सभी सिद्धियाँ सिद्ध योगी के स्वाभाविक ऐश्वर्य को सूचित करती हैं.
किंतु पूर्णकाम योगी कभी इनका व्यर्थ में प्रदर्शन नहीं करते. इस प्रकार
राजयोग एक सरल, सुव्यवस्थित और क्रमबद्ध साधना-पद्धति है. इसका अभ्यास
सामान्य रूप से सभी साधनाओं में किसी न किसी रूप में थोड़ा-बहुत अवश्य
किया जाता है.
तंत्रयोग
तंत्र या आगम को उसकी विशाल समन्वयात्म साधना और दृष्टि के कारण पाँचवांॅ
बेद माना जाता है. किन्तु तंत्रों की उत्पत्ति के विषय में निश्चित रूप
से कुछ भी नहीं बताया जा सकता. केवल इतना कहा जा सकता है कि वेद-उपनिषदों
तक में तंत्र का संदर्भ मिलता है और महाभारत काल से लेकर बौद्ध काल तक
भारत में तंत्र का संदर्भ मिलता है और महाभारत काल से लेकर बौद्ध काल तक
भारत में तंत्र साधना का विशेष प्रभाव था. एक दृष्टि से यह भी कहा जा
सकता है कि यदि वेदों के ज्ञानकाण्ड का विस्तार उपनिषदों में हुआ है और
कर्मकाण्ड का विस्तार ब्राह्राणों में हुआ है तो वेदों के रहस्यात्मक व
अनुभूतिपरक सत्यों की क्रिया-~त्मक साधना का विकास तंत्रों में हुआ है.
बैदिक ग्रंथों में निर्दिष्ट ज्ञान का क्रिया-~त्मक रूप या विधानात्म
आचार आगमों का मुख्य विषय है. पुन: तंत्र ग्रंथों के अध्ययन के आधार पर
तंत्र को दो प्रकार का माना जाता है--वेदानुकूल और वेद-~बाह्रा. तंत्र के
कुछ सिद्धांतों और आचार को वेद से निष्पन्न माना जाता है और कुछ को
वेद-बाह्रा माना जाता है. जो तंत्र और उनके सिद्धान्त वेदानुकूल हैं वे
वैदिक हैं और जो वेद-बाह्रा हैं वे अ वैदिक हैं. इन वैदिक और अवैदिक
तंत्रों के विषय में यह भी कहा जाता है कि वैदिक तंत्र वेदाधिकारियों के
लिए हैं और अवैदिक तंत्र वेद के अनाधिकारियों के लिए हैं. वैदिक साधना और
तांत्रिक साधना के अध्ययन से यह स्पष्ट होता है कि तांत्रिक आचार वस्तुत:
अत्यन्त रहस्यमय होने के कारण गुप्त रखे जाते थे ओर जहाँ वैदिक साधना
सबके लिए थी वहाँ तांत्रिक साधना केवल कुछ चुने हुए अधिकारियों के लिए ही
थी. बैदिक साधना में केवल तीन वर्षों के साधकों (ब्राह्मण, क्षत्रिय और
वैश्य) का ही प्रवेश था किन्तु तांत्रिक साधना में सभी वर्णों के साधक
अपनी साधना करने के लिए अधिकारी होने की क्षमता के अनुसार प्रवेश कर सकते
थे.
तंत्र साधना को कुण्डलिनी योग की साधना भी कहते हैं क्योंकि कुण्ड-~लिनी
का तंत्र में विशेष स्थान है. सारी तांत्रिक साधना इसी के प्रभाव और
माध्यम से सम्पन्न होता है. तंत्रयोग (कुण्डलिनी योग) परम तत्व को मातृ
सत्ता-~त्मक मानता है. तांत्रिक साधक परम तत्व की या ईश्वर की माँ भगवती
के रूप में ही उपासना और साधना करता है. इस दिव्य और परमोच्च मातृ सत्ता
के दो अविभाज्य पक्ष हैं--शिव और शक्ति. शिव शुद्ध सत् है और शक्ति
संभूति या सर्जना-~त्मक क्रिया शक्ति है. शक्ति ही भगवती माँ है जो सत्
और संभूति के मध्य एक मध्यस्था है. शक्ति एक ओर तो असीम से असीम को
अभिव्यक्ति करती है और दूसरी और स्वयं असीम में ससीम की आत्म-पूर्णता का
माध्यम है. शक्ति भगवती माँ का क्रियात्मक और मातृ सत्तात्मक पक्ष है.
अत: जीवन में जो लोग पूर्णता प्राप्त करने की इच्छा रखते हैं उनके लिए
मातृसत्ता के इस गत्यात्मक दिव्य पक्ष की सहायता और कृपा आवश्यक है.
यह जगत् शक्ति का ही चिद् विलास है. इससे चिद्-शक्ति अबाध रूप से
प्रवाहित हो रही है. मनुष्य का जीवन भी गति और कर्म का एक रूप है. संसार
की सभी गतियाँ, सारे कर्म और सारी प्रक्रियायें विश्व सर्जनात्मक ऊर्जा
से ही संचालित और प्रवाहित होती हैं. विश्व की यह विराट् शक्ति अंधी और
अचेतन नहीं है न ही यह मनुष्य के मन की भाँति सीमित रूप से सचेतन है.
मनुष्य का सचेतन मन विश्व की विराट शक्ति का ही एक अंश है. वह भागवती
शक्ति के चिद्-विलास का ही एक रूप है. शक्ति न केवल मनुष्य को उत्पन्न
करती है बल्कि उसके अन्दर प्रविष्ट होकर उसकी शक्ति का मुख्य आधार और
केन्द्र भी बन जाती है. इसी को मनुष्य के अन्दर प्रसुप्त कुण्डलिनी-शक्ति
कहते हैं. यह सर्पणी के रूप में जब तक विश्राम करती है तब तक कुण्डल मारे
सोयी रहती है और जब जगती है तब अपने कुण्डलों को खोलकर ऊपर उठने लगती है.
कुण्डलिनी-शक्ति के ऊपर उठने और ऊपर उठकर शिव-तत्व से मिलने का नाम ही
योग है. तंत्र ने इसी शक्ति को जागृत करने और इसी के द्वारा शिव-तत्व से
मिलने के लिए अपनी संपूर्ण साधना का विकास किया है. तंत्र ने त्याग और
सन्यास पर विशेष बल नहीं दिया है. उसके अनुसार प्रकृति और आत्मा में, शिव
और शक्ति में कोई विरोध नहीं है. शक्ति के बिना शिव उपलब्ध नहीं होते.
तंत्र-साधना की यह मान्यता है कि प्रकृति के दोषों को प्रकृति के द्वारा
ही जीता जा सकता है. जिस प्रकार विष के प्रभाव को विष से दूर किया जाता
है, लोहे को लोहे से काटा जाता है और पृथ्वी के ऊपर गिर पड़ने पर पृथ्वी
की सहायता से ही ऊपर उठा जाता है उसी प्रकार कामना-वासना से मुक्ति
कामना-वासना के माध्यम से ही संभव हो सकती है. अत: तंत्र प्रकृति के
त्याग में विश्वास न करके प्रकृति के भोग में विश्वास करता है. किन्तु यह
भोग प्रकृति में ही लिप्त रहने के लिए नहीं है बल्कि प्रकृति के ऊपर
उठाने के लिए है. तंत्र यह मानता है कि शक्ति निश्प्रयोजन नि:सृत होकर
नष्ट होती है वही शक्ति ऊर्ध्वमुखी होने पर संपूर्ण निम्न प्रकृति को
रूपान्तरित करने का साधन भी बन सकती है. इस प्रकार तंत्रयोग मुक्ति और
मुक्ति दोनों में विश्वास करता है और परम तत्व की उसकी सर्वाग् ईणता
(समग्रता) में ग्रहण करता है.
तंत्र में अनेक सम्प्रदाय हैं और उन सम्प्रदायों में भी अनेक भेद और
प्रभेद हैं. प्रत्येक सम्प्रदाय की साधना में एक अन्तर लक्षित किया जा
सकता है. किन्तु सभी तंत्र-सम्प्रदायों में ज्ञान के व्यावहारिक आचारण को
अर्थात् साधना को सर्वप्रमुख महत्व दिया गया है. श्री एम. पी. पण्डित के
अनुसार, "तंत्र-~साधना का अनुशासन एक अनेक कोणीय और अनेक मंजिला भवन है
जो अपनी परम्परा में काल-प्रवाह के अनुसरण के कारण अपने अनिवार्य विस्तार
की विचित्र-~ताओं से युक्त है." फिर भी संपूर्ण तंत्र-साधना में कुछ
मूलभूत तथ्य ऐसे हैं जिन्हें तंत्र-साधना के समस्त सम्प्रदायों में समान
रूप से पाया जाता है. अब इन्हीं का हम क्रमश: एकोपरान्त एक अध्ययन
करेंगे.
