<णटुरल् श्चिएन्चे><आग्रिचुल्टुरे><षओ  ठितर्य्.><ख्हेटि><१९८७><भ्हरटिय ख्रिस्हि आनुसन्ड्हन् फरिस्हड्.><णेत् ढेल्हि><२७,२८,३०,३१><२१००><षओ 

कोदो, कुटकी और रागी छोटे किसानों की गरीबी भागी
एसओ एसओ राव, एसओ एसओ वर्मा और आरओ बीओ तिवारी
कनिओ वैज्ञानिक,क्षेत्रीय कृषि अनुसंधान केन्द्र कुम्हरावण्ड फार्म, जगदलपुर,
बस्तर-४९४००५
----------------------------------------------------------------------------
कोदो, कुटकी, रागी आदि मोटे अनाजों को गौण अनाज कहा जाता है, पर इनके महत्व का
पता चलता है आदिवासी क्षेत्रों में जहाँ गरीब किसानों का मुख्य आहार ही मोटे
अनाज हैं. कुछ भूमि ऐसी होती हैं जिसमें नमी ग्रहण क्षमता कम होने के कारण धान
की फसल नहीं उग सकती है, जैसा कि मध्य प्रदेश का बस्तर क्षेत्र है. यहाँ इन
मोटे अनाजों को उगाकर जहां गरीब किसानों को आहार मिल सकता है वहां इनकी खेती
से वे पैसा भी कमा सकते हैं. अत: इन मोटे अनाजों के सुधार की ओर भी ध्यान देने
की जरूरत है. यूं तो भारतीय कृषि अनुसंधान परिषद द्वारा अखिल भारतीय मोटे अनाज
अनुसंधान प्रायोजना के अंतर्गत इस दिशा में कार्य किया जा रहा है, पर स्थानीय
रूप से क्षेत्रीय कृषि अनुसंधान केन्द्र इस तरफ काम कर रहे हैं. मध्य प्रदेश के
आदिवासी क्षेत्र बस्तर के कुम्हरावण्ड फार्म के वैज्ञानिकों ने मोटे अनाजों की
सुधरी किस्में विकसित की हैं. स्थानीय स्तर पर तो इन्हें उगाकर इनकी अधिक
उपज ली जा सकती हैं, पर समान स्थिति वाली भूमि वाले किसान भाई भी इन किस्मों को
उगाकर लाभ उठा सकते हैं.
----------------------------------------------------------------------------
बस्तर मओ प्रओ का सबसे बड़ा, पिछड़ा और आदिवासी बाहुल्य (६८ प्रतिशत) क्षेत्र
है. कोदों, कुटकी और रागी आदिवासियों की प्रमुख और महत्वपूर्ण खाद्य फसल है.
इसके साथ-साथ उनके दैनिक आहार में इन अनाजों का अपना विशेष स्थान है. इस
क्षेत्र की औसतन जमीन ऊंची-नीची पठारी है, समतल क्षेत्र बहुत ही कम है. किसान
प्राय: इन फसलों को मरहान और टिकरा जमीन में उगाते हैं. इस किस्म की जमीन
प्राय: ढलाऊ क्षेत्र में पाई जाती है, जिसमें मेंढ़ (बंधी) नहीं पाये जाने के
कारण इनकी जल ग्रहण क्षमता कम रहती है. इस वजह से इन किस्मों की जमीनों में
दूसरी फसलों की पैदावार अच्छी नहीं होती. कोदो, कुटकी और रागी फसल का क्षेत्रफल
१.६ लाख हैक्टर है जो कि कुल कृषि योग्य क्षेत्रफल का लगभग पांचवा हिस्सा है.
यहां पर इन फसलों की औसत पैदावार बहुत ही कम (११६ किओ ग्राओ प्रति हैक्टर) है.
पैदावार बढ़ाने की सुधरी तकनीक
पैदावार बढ़ाने में स्थानीय परिस्थितियों का विशेष महत्व होता है. सुधरी कृषि
तकनीक और किस्मों का इस क्षेत्र में अभी तक सीमित विस्तार ही हुआ है. अभी भी
अधिकांश किसान अपनी पुरानी परम्परागत पद्धति से ही खेती करते हैं. सुधरी हुई
किस्मों और तकनीक का प्रचार बहुत ही कम हो पाया है.
कोदो, कुटकी और रागी फसल को जमीन की विशेष तैयारी की जरूरत नहीं होती है.
वर्षा प्रारम्भ होते ही जमीन को एक बार देशी हल और दो-तीन बार बखर से जुताई कर
घास और अन्य खर-~पतवार साफ कर लेने चाहिए. बीज को लाइन में बोने पर पाँच-छ:
कि. ग्रा. प्रति हैक्टर बीज की आवश्यकता होती है. लाइन से लाइन की दूरी २०-३०
सें. मी. रखते हैं. प्रायोगिक आधार पर बस्तर क्षेत्र के लिए कोदों और कुटकी में
२० कि.ग्रा. नाइट्रोजन और २० कि. ग्रा. फास्फोरस देने की सिफारिश की जाती है.
नाइट्रोजन की आधी मात्रा बोते समय और शेष आधी मात्रा तीन-चार सप्ताह बाद
निराई-गुड़ाई के समय देनी चाहिए.
सुधरी किस्में
क्षेत्रीय कृषि अनुसंधान केन्द्र, कुम्हरावंड फार्म जगदलपुर में लगातार तीन
वर्षों के अनुसंधान के आधार पर बस्तर क्षेत्र के लिये निम्न सुधरी किस्मों की
सिफारिश की जाती है.
(क) कोदो:-
(१) 'पाली' (जवाहर कोदो-१')- इस किस्म के बीज का रंग भूरा और बालें लगभग ६ सें.
मी. लम्बी होती हैं. यह ११८ दिन में पक कर तैयार हो जाती है. औसत उपज ९९०
कि.ग्रा. प्रति हैक्टर है.
(२) 'जवाहर कोदो-३३४':- यह किस्म बस्तर की देशी किस्म से चुनाव करके निकाली गयी
है. इसके दाने बड़े और गोढ़े भूरे रंग के होते हैं. यह किस्म १२० दिन में पक
जाती है. इसमें दो-तीन शाखाए निकलती हैं. इसकी औसत उपज ९५० कि. ग्रा. प्रति
हैक्टर है.
(३) 'जवाहर कोदो-१०१':- यह किस्म भी बस्तर की देशी किस्म से चुनाव करके निकाली
है. यह ११५ दिन में पक कर तैयार हो जाती है. इसकी औसत पैदावार १,००० कि. ग्रा.
प्रति हैक्टर है.
(४) 'एम. एस. १०६५':- इस किस्म के पौधे लगभग सीधे, बालिवां सात-आठ सें. मी.
लंबी और दानों का रंग भूरा होता है. यह १२५ दिन में पक कर तैयार हो जाती है.
इसकी औसत उपज १,१०५ कि. ग्रा. प्रति हैक्टर है.
(ख) कुटकी:-
(१) 'कुटकी डिंडोरी-१':- इस किस्म के बीज का रंग काला होता है. बालियां लगभग २२
सें.मी. लम्बी होती हैं. यह ७३ दिनों में पक कर तैयार हो जाती है. इसकी औसत उपज
४५२ कि.ग्रा. प्रति हैक्टर है.
(२) 'गारियाबंद':- इस किस्म के दाने कुछ चमकीले काले होते हैं जो कि ७४ दिनों
में पक कर तैयार हो जाते हैं. इसकी औसत उपज ६०३ कि. ग्रा. प्रति हैक्टर है.
(ग) रागी (मंडुवा):-
(१) 'पी. आर.-२०२':- यह देर से पकने वाली किस्म है जो कि ११६ दिनों में पक कर
तैयार हो जाती है. बीजों का रंग भूरा होता है. औसत उपज ७५० कि. ग्रा. प्रति
हैक्टर है.
(२) `जे. एन. आर.-१००८':-इस किस्म के बीजों का रंग हल्का गुलाबी होता है जो कि
११४ दिनों में पक कर तैयार हो जाती है. इसकी औसत उपज १,०३१ कि.ग्रा. प्रति
हैक्टर है.
फसल उत्पादन में किस्म अपना विशेष महत्व रखती है. यदि उपरोक्त सुधरी किस्मों
को किसानों को उपलब्ध कराया जाय तथा खाद की उचित मात्रा का प्रयोग किया जाय तो
मरहान व टिकरा जमीन से धान की अपेक्षा इन मोटे अनाजों की किस्मों से अधिक शुद्ध
लाभ लेकर बस्तर के आदिवासी किसान अपनी स्वंय की एवं प्रदेश की आर्थिक स्थिति
सुदृढ़ कर देश के विकास में अपना अमूल्य योगदान दे सकते हैं.
रागी की नई किस्में
रागी की भूरे दाने वाली मध्य-देर में पकने वाली आशाजनक किस्में `टी एन ए यू
३३१', `जी पी यू १०' `आर पी पी आर १७३३' पाई गई.
कमजोर वातावरण में भी सफेद देने वाली किस्मों में अधिक प्रोटीन की मात्रा पाई
गई. यद्यपि साधारणत: इनकी उपज कम होती है फिर भी अनुसंधान के फलस्वरूप अधिक उपज
देने वाली सफेद बीज वाली रागी की `ओ यू ए टी'. और `डब्ल्यू आर ९' नामक किस्मों
का विकास हुआ है. बाद वाली किस्म जिसमें १२.५ प्रतिशत प्रोटीन है, मिनीकिट
परीक्षण के आधीन है.
एक परीक्षण में १४४ में से १० कम अवधि वाली किस्में पहचानी गई थीं.
पौधों में गिरने की समस्या बीसवीं सदी की देन है. इसी सदी में उपज बढ़ाने के
लिए उर्वरकों का प्रयोग शुरू हुआ. पौधे गिरने की समस्या सामने आयी. सघन खेती
में नाइट्रोजनधारी उर्वरक काफी मात्रा में दिये जाने पर जोर दिया जाता है. पर
इससे एक नई समस्या उठ खड़ी होती है वह है गेहूँ और अन्य अनाज के पौधे गिरना.
नाइट्रोजनधारी उर्वरक अधिक मात्रा में दिये जाने से पौधे के वानस्पतिक भाग का
विकास तेजी से होता है, पर जड़ का विकास उतनी तेजी से नहीं हो पाता.
परिणामस्वरूप पौधे का वजन और लम्बाई बढ़ जाती है. तने को शक्ति प्रदान करने
वाली कोशिकाओं की भित्ती की चौड़ाई कम होती है और पूरे शक्ति प्रदान करने
वाली कोशिकाओं की परत की चौड़ाई भी कम होती है. फल-~स्वरूप पौधा कमजोर बनता है.
वर्षा या सिंचाई के बाद जब तेज हवा चलती है या तूफान आता है तब पौधे जमीन पर
गिरते हैं. फसल कम मिलती है. दाने भी सिकुड़े से होते है. अनुमान लगाया जाता है
कि पौधे गिरने से गेहूँ की पैदावार १५ से ६० प्रतिशत और जौ की पैदावार १२ से
६६ प्रतिशत घटती है. गिरी हुई बालों के दानों में फफूँद से पैदा होने वाले रोग
आसानी से लग जाते हैं. यही नहीं ऐसी गिरी हुई फसल की मशीनों से कटाई में
भी दिक्कत आती है.
आइए देखें
क्यों गिरते हैं अनाज के पौधे
एस. एम. वैद्य
आवुवंशिकी विभाग, भा. कृ. अनुसंधान संस्थान, नई दिल्ली
----------------------------------------------------------------------------
अधिक उपज लेने के लिए अनाज की फसल में उर्वरक, विशेषकर नाइ-~ट्रोजनधारी उर्वरक
दिए जाते हैं. फलस्वरूप पौधे का ऊपर का वानस्पतिक भाग तेजी में बढ़ता है, पर
जड़ कमजोर रह जाती है. तेज हवा चलने पर पौधे गिर जाते हैं जिससे पैदावार में
कमी आ जाती हैं. लहलहाती गेहूं या धान की बालियों को धरती पर लोटते देखकर
किसानों के दिल पर सांप लोट जाता है. इस लेख में वरिष्ठ वैज्ञानिक एस. एम.
वैद्य ने इसी समस्या की और ध्यान खींचा है और बताया है कि पौधे क्यों गिरते हैं
और इन्हें गिरने से कैसे रोका जा सकता है.
पैधे क्यों गिरते हैं
वैसे पौधे गिरना एक स्वाभाविक प्रक्रिया है. जब भी पौधों का संतुलन बिगड़ जाता
है, तब पौधे गिर जाते हैं. इसी दिशा में बीसवीं सदी के प्रारंम्भ में ही शेपडँ
ने जड़ की बढ़वार के महत्व का प्रतिपादन किया (चित्र-१) इसके बाद बहुत से
वैज्ञानिकों ने जड़ की लम्बाई, गहराई और मोटाई को भी पौधे गिरने का कारण बताया.
तने की लम्बाई पौधे गिरने का कारण होने में काफी मतभेद हैं. लेकिन तने के जोर
को इसका कारण बहुत से लोग मानते हैं. और उसे नापने के लिये तरह-तरह की मशीनों
का आविष्कार किया गया. (चित्र-२). ऐसी ही एक मशीन का विवरण वैद्य और महा-~बलराम
ने "इन्डियन फार्मिंग" के फरवरी १९८६ के अंक में दिया है. इसके अलावा तने की
चौड़ाई, पौधे का फुटाव, तने के सबसे निचले भाग की अंतरगाँठ की लम्बाई पौधे
गिरने का कारण बताये गये. साथ-~साथ पौधे की रासायनिक संरचना जैसे राख, लिग्नीन
और सिलीका का प्रमाण भी गिरने का सूचकांक करके बताया गया. इतना ही नहीं पौधे
के तने की कोशिका रचनानुसार कई सूचकांक बनाये गये.
पौधे गिरने की समस्या का असली समाधान करने का श्रेय कोहेलर आदि को जाता है,
जिन्होंने तने का वजन/जड़ का वजन को पौधे गिरने का सूचकांक बताया. तने व जड़
के वजन में जितना अनुपात ज्यादा होगा उतना ही पौधा झुकेगा. एक चीज और है. तने
के निचले हिस्से को भी उसी अनुपात में मजबूत होना चाहिए. नहीं तो पौधा उस जगह
से टूट जायेगा या झुक जायेगा (चित्र-३). भारतीय कृषि अनुसंधान संस्थान में पौधे
गिरने की समस्या पर १९४९ में अध्ययन शुरू हुआ. मलकानी और वैद्य ने गेहूं के
लिए बताया कि तनों का वजन/जड़ का वजन और तने का जोर/प्रमुख तने का वजन इन
अनुपातों को गिरने का सूचकांक माना जाए. ऊंचाई भी सूचकांक का काम करेगी.
मक्का के पौधों का गिरना
मक्का में भी पौधे गिरने की समस्या है. लेकिन यहां पौधे दो प्रकार से झुकते या
टूटते हैं. वैद्य आदि के अनुसार तने का वजन * ऊंचाई/जड़ का वजन यह सूचकांक पौधा
झुकेगा या नहीं यह निश्चित वजन का अनुपात तना टूटेगा या नहीं यह निश्चित करना
है. मक्का में यह दोनों तरीके बिल्कुल अलग-अलग होते हैं. लेकिन गेहूँ जौ और
चावल में यह दोनों प्रकार से गिरने का केवल एक ही प्रकार और आता है.
गिरने की समस्या पर अनुसंधान आगे भी जारी रहा. फलस्वरूप वैद्य आदि ने यह सुझाव
दिया कि तीनों का वजन * ऊंचाई/जड़ का वजन (चित्र-४) तथा तने का
जोर/ऊंचाई * प्रमुख तने का वजन (चित्र-५) यह अनुपात गेहूँ के लिए गिरने का
सूचकांक माना जाय. साथ-साथ वैद्य और महा-~बलराम ने यह सुझाव दिया कि जौ के लिए
भी तनों का वजन * ऊंचाई/जड़ का वजन तथा तने का जोर/ऊंचाई/प्रमुख तने का वजन, यह
अनुपातों को गिरने का सूचकांक माना जाय.
न गिरने वाली किस्मों का प्रजनन
इन अनुसंधानों में विशेष रुचि इसलिए बढ़ी कि इनमें जड़ तथा तने के जोर का गिरने
से सीधा सह संबंध नही देखा गया जैसा कि आम समझा जाता है. लेकिन विशेष तरीके से
परीक्षणों का विश्लेषण करने पर यह देखा गया कि गेहूँ के तनों के-~वजन व जड़ के
वजन में परस्पर सह-संबंध काफी होने से और दोनों का प्रभाव विप-~रीत दिशा में
होने से जड़ का गिरने पर प्रभाव कम देखा गया. वैसा ही तने का जोर और ऊंचाई में
काफी मात्रा में परस्पर संबंध होने से और दोनों के प्रभाव विपरीत दिशा में होने
से तने के जोर का गिरने से सह-संबंध गुणांक ऋण के बदले धन में बदल गया. इसके
साथ-साथ यह भी सुझाव दिया गया कि तनों का बजन * ऊंचाई/जड़ का वजन के अनुपात का
अध्ययन करना प्रजनक के लिए आसान नहीं, क्योंकि पौधों को उखाडना पड़ता है और ऐसे
पौधों से अगली बुआई के लिए बीज नहीं मिलते. यह भी देखा गया कि तनों का
वजन*ऊंचाई/जड़ का वजन और तने का जोर/ऊंचाई*प्रमुख तने का वजन, इन अनुपातों में
काफी ज्यादा मात्रा में परस्पर सम्बन्ध है. इसलिए फल्कोनेर के दिये अप्रत्यक्ष
चुनाव के सुझाव के अनुसार न गिरने वाले पौधों का चुनाव तने का जोर/ऊंचाई*प्रमुख
तने का वजन के अनुपात अनुसार किया जाय. यह दोनों सूचकांकों में ज्यादा मात्रा
में परस्पर संबंध होने से तने का जोर/ऊंचाई*प्रमुख तने का वजन के साथ-साथ तनों
का वजन*ऊंचाई/जड़ का वजन इस अनुपात में भी सुधार-प्रत्यक्षत: कमी होकर पौधों की
न गिरने की क्षमता बढ़ेगी.
अतएव यह देखा गया है कि न गिरने वाली किस्में प्रजनित करने के लिए तने का
जोर/ऊंचाई*प्रमुख तने का वजन के अनु-~पात में सुधार-बढ़ाना जरूरी है.
बौनी किस्में तैयार की जाएं
इस दिशा में एक कठिनाई और भी है. वह है ऊंचाई और तने के जोर का परस्पर संबंध.
इस संबंध के फलस्वरूप गिरने विरोधी बौनी किस्में प्रजनित करते समय तने का जोर भी कम हो जाता है और बौनेपन का पूरा-पूरा लाभ मिलता नहीं. इस समस्या के समाधान
स्वरूप यह सुझाव दिया जाता है कि वापसी संकर पद्धति से समान जीन वाली किस्में
बनाई जायें. अनुसन्धान के फलस्वरूप यह देखा गया है कि केवल तीन ही वापसी संकरण
से बौने पौधों में तने का जोर काफी बढ़ाया जा सकता है. इसके लिए यह भी सुझाव
दिया जाता है कि ऐलन आदि के मतानुसार पांच वापसी संकर किये जायें ताकि बौनी,
मजबूत तने की किस्में तैयार की जा सके. आसाना और चट्टोपाध्याय के अनुसार अपनी
देसी गेहूँ की किस्में, मैक्सिकन डूवार्फ के बराबरी की उत्पादन क्षमता रखती है,
यदि उनको समुचित सहारा दिया जाए. इस तरह न गिरने वाली, अत्यधिक उत्पादन क्षमता
की देसी गेहूँ की किस्में प्रजनित की जा सकती हैं.
