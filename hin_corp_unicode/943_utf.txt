<णटुरल् श्चिएन्चे><श्चिएन्चे शोचिएट्य्><षजिव् घर्ग्><इस्ह्त फ्रसिड्ड्ह्  बोओक्स् फ्रिवटे ळ्ट्ड्.><णेत् ढेल्हि><६२ टो ७३><२२००><घर्ग् -  फ्रसिड्ड्ह्  ख्र्.>

सालिम अली
(शलिम् आलि)
१० साल का एक बालक आकाश में उड़ती एक गोरैया को देखता है और मार गिराता है.
जैसे ही जमीन पर गोरैया गिरती है वह उसे दौड़कर उठा लेता है. इस पक्षी को वह
गौर से देखता है और आश्चर्य में पड़ जाता है. इस गोरैया की गर्दन पर पीले धब्बे
हैं, जो उसने पहले कभी नहीं देखे हैं. विचारों में डूबा हुआ यह बालक इस पक्षी
को लेकर अपने मामा अमरुद्दीन को दिखाता है और उनसे पूछता है कि यह कौन सी जाति
की चिड़िया है. मामा भी बच्चे की जिज्ञासा शान्त नहीं कर पाते. वे उसे बम्बई की
नेचुरल हिस्ट्री सोसायटी के एक छोटे से कमरे में ले जाते हैं और बच्चे का परिचय
इस संस्था के सचिव डब्ल्यू. एस. मिलार्ड (थ्.श्.ंइल्लर्ड्) से कराते हैं.
मिलार्ड एक भारतीय बच्चे को पक्षियों में इतनी रुचि दिखाने के लिए आश्चर्य में
पड़ जाते हैं. वे बच्चे को कमरे में सुरक्षित ढंग से रखे हुए भांति-भांति के
सुरक्षित मुर्दा पक्षियों को दिखाते हैं. इससे बालक की पक्षियों के विषय में
उत्सुकता और जिज्ञासा शांत होने की बजाय और भी अधिक बढ़ जाती है. अन्त में
मिलार्ड एक अलमारी में से एक गोरैया निकालते हैं, जो बिल्कुल ऐसी ही होती है,
जैसी कि इस बच्चे ने मारी थी. बच्चा आश्चर्यचकित होकर कहता है "अंकल मिलार्ड!
मैंने तो कभी स्वप्न में भी न सोचा था कि पक्षी इतने प्रकार के होते हैं. मैं
इन सभी के विषय में सब कुछ सीखना चाहता हूं." मिलार्ड उसकी बात सुन कर
मुस्कराते हैं. उन्होंने वयस्कों में भी पक्षियों के प्रति इतनी उत्सुकता नहीं
देखी थी, जितनी इस बालक में थी .
इसके बाद यह बालक रोजाना ही संग्रहालय में आने लगा और चिड़ियों की पहचान करने
और उन्हें सुरक्षित रखने की विधियां सीखने लगा.
जानते हो यह बालक कौन था. यह बालक था सालिम मोइजुद्दीन अब्दुल अली, जो बाद में
सालिम अली के नाम से परिन्दों के मसीहा के रूप में विश्व-प्रसिद्ध हुआ. मरते
दम तक भी वह भांति-भांति के पक्षियों के ऊपर अनुसंधान करता रहा.
पक्षी विज्ञान में जन्मजात रूचि रखने वाले इस बालक का जन्म १२ नवम्बर, १८९६ में
हुआ था. यद्धपि उन्होंने कालेज में शिक्षा प्राप्त की लेकिन आश्चर्य की बात है
कि उनके पास विश्वविद्यालय की कोई भी डिग्री न थी क्योंकि गणित में रूचि न
होने के कारण वे अपना अध्ययन जारी न रख सके. इन्हीं दिनों वे अपने भाई की
वालफ्रेम माइनिंग (थल्ङ्रम् ंइनिन्ग्) के व्यापार में सहायता करने के लिए बर्मा
चले गए. लेकिन वहां पर भी असफल ही रहे क्योंकि बर्मा के जंगलों में वे वालफ्रेम
तलाश करने की बजाय परिन्दों को ही देखा करते थे. सन् १९२० के लगभग वे असफल होकर
फिर बम्बई वापस आ गए.
बम्बई लौटकर उन्होंने जन्तु विज्ञान में एक कोर्स किया, जिसके बाद बम्बई नेचुरल
हिस्ट्री सोसायटी के संग्रहालय में उनकी गाइड के रूप में नियुक्ति हुई. इन
दिनों उनकी उम्र लगभग २० वर्ष की थी. गाइड के रूप में वे मरे हुए सुरक्षित
पक्षियों को दर्शकों को दिखाते और उनके विषय में बताते. इस कार्य के दौरान
उन्हें ऐसा महसूस हुआ कि पक्षियों के विषय में पूरी जानकारी तभी प्राप्त की जा
सकती है जब कि उनके रहन-सहन को नजदीक से देखा जाए. इस उद्देश्य की पूर्ति के
लिए वे जर्मनी गए और विश्वविख्यात पक्षी विज्ञानी डाक्टर इर्विन स्ट्रासमैन के
सम्पर्क में आए. एक वर्ष पश्चात् जब वे जर्मनी से वापस भारत आए तो उन्होंने
अपने को सड़कों पर पाया क्योंकि उनकी गैरहाजिरी में संग्रहालय के गाइड की नौकरी
समाप्त हो गई थी. इसका कारण यह भी था कि संग्रहालय के पास धन की कमी हो गई थी.
सालिम अली एक शादीशुदा व्यक्ति थे, अत: उन्हें नौकरी की बहुत अधिक
आवश्यकता थी. उन्हें अधिक से अधिक एक क्लर्क की नौकरी मिल सकती थी और क्लर्क की
नौकरी में से पक्षियों के प्रति रूचि दिखाने के लिए समय मिलना लगभग असंभव ही
था. सौभाग्यवश किहिम में उनकी पत्नी तहमीना अली का एक छोटा सा मकान था. वे उसी
में जाकर रहने लगे. इनकी पत्नी कुछ कमा लेती थी, जिससे घर का गुजारा चल जाता
था.
उनके घर के अहाते में एक पेड़ था, जिस पर बया ने एक घौंसला बनाया था. सारे दिन
वे पेड़ के नीचे बैठे रहते और बया के कार्यकलापों को एक नोट बुक में लिखते रहते
थे. बया के कार्यकलापों और व्यवहार को उन्होंने एक शोध निबन्ध के रूप में
प्रकाशित कराया. सन् १९३० में छपा यह निबन्ध पक्षी विज्ञान में उनकी प्रसिद्धि
के लिए अत्यन्त महत्वपूर्ण सिद्ध हुआ. इसी अध्ययन से उन्हें इस बात का भी ज्ञान
प्राप्त हुआ कि आदमी को किसी भी पक्षी के विषय में स्वयं ही निरीक्षण करने
चाहिए. किसी दूसरे व्यक्ति के कथनों को आंख मींचकर नहीं मान लेना चाहिए चाहे वह
कितना ही प्रसिद्ध व्यक्ति क्यों न हो. इसके पश्चात् वे जगह-जगह जाकर पक्षियों
के विषय में जानकारी प्राप्त करने लगे. इन जानकारियों के आधार पर उन्होंने द
बुक  फ इण्डियन बर्ड्स (ठ्हे भोओक् ओङ् ईन्डिअन् भिर्ड्स्) लिखी, जो सन् १९४१ में
प्रकाशित हुई. इस पुस्तक में पक्षियों के विषय में अनेक नई जानकारियां प्रस्तुत
की गई थीं. इस पुस्तक की अब तक साठ हजार से भी अधिक प्रतियां बिक चुकी हैं.
सन् १९४८ में उन्होंने विश्व-प्रसिद्ध पक्षी विज्ञानी डिलौन रिप्ले (ढिल्लोन्
षिप्लय्) के साथ एक प्रोजेक्ट आरम्भ किया, जिसमें दस भागों में भारत और
पाकिस्तानी पक्षियों के विषय में जानकारी लिखनी थी. इस पुस्तक का नाम `हेण्ड
बुक  फ द बर्ड्स  फ इण्डिया एण्ड पाकिस्तान' है. इसमें उनके बीस वर्ष के
अध्ययनों का निचोड़ प्रस्तुत किया गया है. इसमें सभी प्रकार के पक्षियों, उनके
दिखाई देने, प्रवासी आदतों आदि से सम्बन्धित अनेक बातों की जानकारी दी गई है.
इसके अलावा पक्षियों के ऊपर उन्होंने और भी पुस्तकें लिखी हैं. `द फॉल  फ ए
स्पेरो' में उन्होंने अपने जीवन में घटी अनेक घटनाओं को प्रस्तुत किया है.
सालिम अली ने पक्षियों के सर्वेक्षण के लिए ६५ वर्ष से भी अधिक समय तक समस्त
भारत देश का भ्रमण किया. उन्होंने अपने जीवन के लगभग साठ वर्ष भारतीय पक्षियों
के साथ बिताये. परिन्दों के विषय में इनका ज्ञान इतना अधिक था कि लोग उन्हें
परिन्दों का चलता-फिरता विश्वकोश कहने लगे थे. उन्होंने पक्षियों का अध्ययन ही
नहीं किया बल्कि प्रकृति संरक्षण की दिशा में भी बहुत काम किया. उन्हें पांच
लाख रुपये का अन्तर्राष्ट्रीय पुरस्कार मिला था, जिसे उन्होंने बम्बई नेचुरल
हिस्ट्री सोसायटी को समर्पित कर दिया. सन् १९८३ में इन्हें `पद्म विभूषण' से भी
अलंकृत किया गया था.
९१ साल का यह पक्षी विज्ञानी २० जून, १९८७ को अल्लाह को प्यारा हो गया. आज ऐसा
लगता है कि परिन्दों के इस मसीहा के चले जाने से पक्षी जैसे बेसहारा से हो गये
है. इस महान वैज्ञानिक को आने वाली सदियां भी नहीं भुला पाएंगी.
सर जगदीशचन्द्र बोस
(शिर् झ्.छ्. भोसे)
सर जगदीश चन्द्र बोस भारत के प्रथम वैज्ञानिक थे, जिन्होंने यह सिद्ध करके
दिखाया कि पेड़-पौधे भी दूसरे जीवधारियों की भांति संवेदनशील होते हैं. उन्हें
भी सुख-दुख, सर्दी-गर्मी, प्रकाश, शोर तथा दूसरी उत्तेजनाओं का हमारी भांति
अनुभव होता है. बाहरी कारकों के प्रति पौधों की संवेदनशीलता को रिकॉर्ड करने के
लिए उन्होंने क्रेस्कोग्राफ (छ्रेस्चोग्रप्ह्) नामक यंत्र बनाया, जो पेड़-पौधों की
अत्यन्त सूक्ष्म गतिविधियों को भी हजार गुना आवर्धित करके प्रदर्शित करता था.
इस यंत्र के द्वारा वे पेड़-पौधों और दूसरे जीव-जन्तुओं में अनेक समानताएं
प्रदर्शित करने में सफल हुए.
१० मई, १९०१ की बात है. रॉयल सोसायटी, लन्दन का हॉल जाने-माने वैज्ञानिकों से
खचाखच भरा हुआ था. सभी वैज्ञानिक जगदीश चन्द्र बोस के उस प्रयोग को देखने के
लिए यह इन्तजार कर रहे थे जिसमें यह सिद्ध किया जाना था कि पेड़-पौधों में भी
हमारी भांति संवेदनशीलता होती है. बोस ने एक पौधा लिया और उसकी जड़ों को एक
बोतल में भरे ब्रोमाइड नामक एक विष में डुबा दिया. पौधे का सम्बन्ध अपने यंत्र
से कर दिया जो पर्दे पर एक प्रकाश बिन्दु द्वारा पौधे की गति प्रदर्शित करता
था. पौधे से पैदा होने वाले स्पंद प्रकाश बिन्दु को पर्दे पर पेंडुलम की भांति
गति करा रहे थे. अचानक ही प्रकाश बिन्दु ने तेजी से गति की और बाद में एकदम रुक
गया. ऐसा लगा जैसे किसी चूहे को जहर दे दिया गया हो और वह तड़प कर थोड़ी देर मे
मर गया हो. सचमुच पौधा विष के प्रभाव के कारण मर गया था. इस प्रदर्शन को देख,
सारा हाल तालियों की गड़गड़ाहट से गूंज उठा. लेकिन कुछ वनस्पति वैज्ञानिक इस
प्रदर्शन से खुश नहीं हुए क्योंकि बोस जैसा वैज्ञानिक उनके क्षेत्र में घुस
बैठा था. उन्होंने इस प्रयोग की आलोचना की लेकिन बोस पर इस आलोचना का कोई
प्रभाव न पड़ा क्योंकि उन्हें पता था कि उनके सभी निरीक्षण एकदम सही हैं.
अपने उसी यंत्र की सहायता से बोस ने वनस्पतियों की उर्वरकों के प्रति, प्रकाश
तथा बेतार की तरंगों के प्रति संवेदनशीलता का भी अध्ययन किया. इसी यंत्र द्वारा
उन्होंने जीवों तथा वनस्पतियों में कई समानताएं स्थापित कीं, जिन्हें बाद में
जैव भौतिकी मशीनों द्वारा सिद्ध किया. इस यंत्र की सन् १९०० में पेरिस कांग्रेस
साइंस में बहुत अधिक सराहना की गई.
इस महान वैज्ञानिक का जन्म ३० नवम्बर, १८५८ में बंगाल के मैमेनसिंह नामक गांव
में हुआ था. उनका बचपन भारतीय संस्कृति में ही पनपा. बचपन में उन्हें रामायण और
महाभारत पढ़ने का बड़ा शौक था. महाभारत के कर्ण नामक चरित्र का इनके व्यक्तित्व
पर बहुत प्रभाव पड़ा. `कर्ण जीवनभर सफलता पाने के लिए संघर्ष करते रहे' इस
भावना से इन्हें बहुत प्रेरणा मिली. उनका विश्वास था हार से ही जीत हासिल होती
है.
जब वे सेंटजेवियर स्कूल, कलकत्ता में पढ़ रहे थे तो ब्रिटिश बच्चों के बीच वे
ही अकेले ऐसे विद्यार्थी थे, जो ग्रामीण थे. अंग्रेज बच्चे इनका मजाक बनाते
रहते थे. इन अंग्रेज बच्चों में एक बॉक्सर था, जो अक्सर बोस की पिटाई करता रहता
था. एक दिन जब बोस से यह सहन नहीं हुआ तो इन्होंने उस लड़के की खूब पिटाई की.
इसके बाद किसी भी अंग्रेज बच्चे की उनका मजाक उड़ाने की हिम्मत न पड़ी.
कलकत्ता विश्वविद्यालय में भौतिकी का अध्ययन करने के बाद वे कैम्ब्रिज
विश्वविद्यालय चले गये. सन् १८८४ में वहां से स्नातक की डिग्री लेने के बाद वे
भारत वापस आ गये. आने के बाद उन्हें प्रेसीडेंसी कालिज, कलकत्ता में भौतिकी का
प्राध्यापक नियुक्त किया गया. वे अत्यन्त स्वाभिमानी व्यक्ति थे. यहां इनके
जीवन की एक दिलचस्प घटना घटी. बोस उस समय के प्रोफेसर थे, जब अंग्रेज भारतीयों
को अपमान की दृष्टि से देखते थे. उन दिनों किसी भी भारतीय प्रोफेसर को अंग्रेज
प्रोफेसर की तुलना में दो तिहाई वेतन मिलता था. चूंकि बोस का पद अस्थाई था
इसलिए उन्हें यूरोपियन प्रोफेसरों की तुलना में केवल आधा वेतन ही मिलता था.
उन्होंने इस अपमानजनक पक्षपात की नीति के प्रति विरोध प्रदर्शित करने के
उद्देश्य से तीन वर्ष तक कोई भी वेतन नहीं लिया. अन्त में बोस की विजय हुई.
उन्हें पूरे तीन वर्षों का पूरा वेतन दिया गया.
बोस ने दो प्रसिद्ध पुस्तकें भी लिखी-रिस्पांस इन द लिविंग एण्ड नॉन लिविंग
(षेस्पोन्से इन् ट्हे ळिविन्ग् अन्ड् णोन्-लिविन्ग्) (१९०२) तथा द नर्वस मैकेनिज्म  फ
प्लांट्स (ठ्हे णेर्वोउस् ंएच्हनिस्म् ओङ् फ्लन्ट्स्) (१९२६)>.
सर जगदीश चन्द्र बोस ने रेडियो तरंगों पर भी काफी काम किया. इस विषय में काम
करने की प्रेरणा उन्हें हेनराक हर्टन के ऊपर ओलीवर लोस के शोध पत्र से मिली.
यद्धपि कालिज से उन्हें कोई भी वित्तीय सहायता नहीं मिली लेकिन अपने अनुसंधान
के लिए आवश्यक उपकरणों का निर्माण उन्होंने स्वयं ही तीन महीनों में कर डाला.
यद्धपि बोस एक वनस्पति शास्त्री के रूप में अधिक प्रसिद्ध थे लेकिन वे मूल रूप
से भौतिक शास्त्री थे. एक तरह से उन्हें वायरलेस टैलीग्राफी का आविष्कारक कहा
जा सकता है. यद्धपि उन्हें यह श्रेय कभी भी न प्राप्त हुआ. सन् १८९५ में
मारकोनी के पेटेंट लेने से एक वर्ष पहले ही उन्होंने वायरलेस टैलीग्राफ का जनता
के सामने प्रदर्शन किया था. उनके पेटेंट कराने से पहले ही इसका श्रेय मारकोनी
ने ले लिया. उन्होंने रेडियो तरंगों का पता करने के लिए कोहरर (छोहेरेर्) नामक
यंत्र बनाया. इसी यंत्र के आधार पर उन्होंने पेड़-पौधों के अध्ययन के लिए अपना
दूसरा यंत्र बनाया, जिससे उन्हें विश्व-ख्याति प्राप्त हुई.
यद्धपि बोस ने विज्ञान में अनेक महत्वपूर्ण प्रयोग किए लेकिन महात्मा गांधी,
रवीन्द्रनाथ टैगोर और स्वामी विवेकानन्द जैसे प्रसिद्ध व्यक्ति उनके प्रयोगों
का महत्त्व न समझ पाए. इन्हें अपने देश में प्रसिद्धि केवल तभी मिली जब कि
पश्चिमी दुनिया ने उनके कार्यों को महत्त्वपूर्ण माना.
२३ नवम्बर, १९३७ को इस महान वैज्ञानिक का देहान्त हो गया. अपनी मृत्यु से पहले
उन्होंने कलकत्ता में बोस इन्स्टीट्यूट की स्थापना की. उस समय इस संस्थान में
मुख्य रूप से वनस्पतियों से सम्बन्धित अनुसंधान कार्य होता था लेकिन आज इस
संस्थान में दूसरे अनेक विषयों पर भी अनुसंधान कार्य किया जा रहा है.
