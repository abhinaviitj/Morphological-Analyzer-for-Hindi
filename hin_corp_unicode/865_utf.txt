<औङ्ङिचिअल् अन्ड् ंएडिअ ळन्गुअगेस्><आड्मिनिस्ट्रटिवे><आनोन्><आ.ष्.८५-८६-ढेप्.ओङ् छिविल् शुप्प्लिएस्><१९८६><ंइन्. ओङ् ञोओड् अन्ड् चिविल् शुप्ल्.><णेत् ढेल्हि><३० टो३२><२२००><आनोन्-आ.ष्.८५-८६ ढेप् ओङ् छिविल् शुप्ल्><ढ्हनन्जय् खुमर्>

 ७.६ इस विभाग में स्थापित किया गया उपभोक्ता सहकारी परिवीक्षण कक्ष,
सहायता-प्राप्त समितियों के कार्यक्रम का परिवीक्षण में मौके पर जाकर समितियों के
कार्यकरण का अध्ययन भी किया जाता हैं, ताकि सुधार करने के लिए उपाय सुझाए जा सकें.
वास्तविक विकास
७.७ शहरी क्षेत्रों के थोक भंडारों तथा प्राथमिक समितियों द्वारा की गई खुदरा
बिक्री जो १९८३-८४ में १३३८ करोड़ रुपये थी १९८४-८५ के दौरान बढ़कर लगभग १४६३
करोड़ रुपये हो गई तथा १९८५-८६ के दौरान इसके १९०० करोड़ रुपये के स्तर तक
पहुंचने की संभावना हैं. १९८३-८४ के दौरान ग्राम सहकारी समितियों द्वारा ग्रामीण
क्षेत्रों में १४९८ करोड़ रुपये का खुदरा उपभोक्ता व्यवसाय किए जाने की सूचना हैं,
जबकि १९८२-८३ के दौरान यह व्यवसाय १३२० करोड़ रुपये का था. १९८४-८५ के दौरान कुल
बिक्री, १५०० करोड़ रुपये लक्ष्य से अधिक होने की संभावना हैं. १९८५-८६ के लिए
ग्रामीण उपभोक्ता व्यवसाय का लक्ष्य १८०० करोड़ रुपये का रखा गया हैं.
७.८ देश में थोक उपभोक्ता सहकारी समितियों की शहरी क्षेत्रों में थोक भंडारों तथा
प्राथमिक समितियां दोनों के मामले में पिछले ५ वर्षो के दौरान हुई प्रगति
अनुबंध-ईईई तथा अनुबंध-ईध् में दी गई हैं तथा थोक भंडारों और प्रथमिक भंडारों की
संख्या, उनके शाखाओं की संख्या,सदस्यता तथा १९८४-८५ के अन्त में उनकी कुल बिक्री का
राज्यवार ब्यौरा अनुबंधों-(ध्.धी और धीई) में दिया गया हैं.
ग्रामीण उपभोक्ता योजना
७.९ ग्रामीण उपभोक्ता कार्यक्रम में ग्राम समितियों के माध्यम से और अधिक ग्रामीण
क्षोत्रों को इसके तहत लाया जाता रहा. भारत सरकार, केन्द्रीय क्षेत्र योजना के
अन्तर्गत, प्राथमिक कृषि, सहकारी समितियों को १९७६-७७ से इस प्रयोजन के लिए वित्तीय
सहायता मुहैया कर रही हैं. समितियों के अंश पूंजी आधार को मजबूत बनाने के लिए
वित्तीय सहायता दी जाती हैं, ताकि इसका उपयोग उपांत धन के रूप में ग्रामीण क्षेत्रों
में विशेषकर कमजोर वर्गो के लिए समग्र सार्वजनिक वितरण प्रणाली के अंग के रूप में
प्रभावी वितरण गतिविधियां आरम्भ करने के लिए किया जा सके.
यह सहायता अधिकतम २०,००० रुपये तक होती हैं, और यह बिक्री की कुल मात्रा पर निर्भर
करती हैं. इसके अतिरिक्त, ग्राम समिति द्वारा अपने परिचालन क्षेत्र में शाखा खोलने
के लिए ५००० रूपये तक की सहायता अब उपलब्ध हैं.
केन्द्रीय क्षेत्र योजना के अंतर्गत राष्ट्रीय सहकारी विकास निगम को १९८५-८८
(जनवरी,१९८६ तक) के दौरान २ करोड़ रुपये की निधियां निर्मुक्त की गई. केन्द्रीय
क्षेत्र की योजना के तहत आबंटन का १०% विशेष रूप से आदि-~वासी क्षेत्रों के लिए
निर्धारित किया गया है.
७.१० यह योजना राष्ट्रीय सहकारी विकास निगम (एन.सी.डी.सी.) के माध्यम से
कार्यान्वित की जा रही हैं,जो १९७६ से उपर्युक्त के अलावा अपने संग्रह से भी
परियोजना के आधार पर उपभोक्ता सहकारी समितियों/विपणन सहकारी समितियों को सहायता
देता हैं, ताकि ये प्राथमिक कृषि ऋण समितियों को, जो ग्रामीण क्षेत्रों में लिंक
समितियों के रूप में जानी जाती हैं, आपूर्ति करने के संबंध में लीड समितियों के रूप
में कार्य कर सकें. राष्ट्रीय सहकारी विकास निगम ने इस योजना के प्रारम्भ से मार्च,
१९८५ तक ४५६८९ ग्रामीण समितियों के मामलों में २६४१ परियोजनाओं के लिए कुल ७१.७६
करोड़ रुपये की वित्तीय सहायता मंजूर की, जिसमें केन्द्रीय क्षेत्र की योजना के तहत
मंजूर की गई राशि भी शामिल हैं. इसमें से ८.३२ करोड़ रुपये आदिवासी क्षेत्रों में
स्थित समितियों के लिए मंजूर किए गए हैं. राष्ट्रीय सहकारी विकास निगम द्वारा तथा
केन्द्रीय क्षेत्र की योजना के तहत मुहैया की गई सहायता को दर्शाने वाला एक विवरण
अनुबंध-धीईई में दिया गया हैं.
७.११ योजना का उपयुक्त कार्यान्वयन सुनिश्चित करने के लिए,यह विभाग,सचिव(नागरिक
पूर्ति) की अध्यक्षता में एक परिवीक्षण दल के अन्तर्गत, प्रगति की समीक्षा कर रहा
हैं.
भारतीय राष्ट्रीय उपभोक्ता सहकारी संघ लि.(एम.सी.सी.एफ.)
७.१२ राष्ट्रीय उपभोक्ता सहकारी संघ की स्थापना १९६५ में राष्ट्रीय स्तर पर देश मे
उपभोक्ता सहकारी समितियों के शीर्ष निकाय के रूप में की गई थी. इसका प्रमुख
उद्देश्य उपभोक्ता सहकारी आंदोलन के विकास में सहायता करना हैं. और इसके लिए वह
आपूर्ति सम्बन्धी सहायता व व्यापार संबंधी परामर्श देता है और समन्वय अभिकरण के रूप
में कार्य करता हैं. इसके सदस्यों में राज्य स्तरीय उपभोक्ता सहकारी संघ तथा देश की
प्रमुख उपभोक्ता सहकारी समितियां हैं,जिनकी संख्या १०५ हैं. देश भर में फैले इसके ५
क्षेत्रीय कार्यलय तथा २४ शाखाएं हैं. यह भिवानी तथा नागपुर में दाल संसाधन एकक,
उंझा में जीरा संसाधन एकक और हिंगना व गोहाटी में कापियां तैयार करने के एकक चला
रहा हैं. नई दिल्ली में ओखला पर एक प्रदर्शन कक्ष एवं गोदाम निर्माणाधीन हैं. इसने
औद्योगिक एककों की स्थापना के लिए मोहाली (पंजाब), कोटा व उदयपुर (राजस्थान),
विलासपुर (मध्यप्रदेश), अकोला (महाराष्ट्र) में औद्योगिक भूखंड अधिप्राप्त किए हैं.
संघ कई प्रकार की उपभोक्ता वस्तुओं की थोक में केन्द्रीय अधिप्राप्ति तथा आपूर्ति
की व्यवस्था करता हैं. इन वस्तुओं में कपड़ा, दालें, मसाले, अनाज, नमक, कपड़े धोने
का साबुन, दियासलाइयां, रेजर ब्लेड, चाय तथा कापियां शामिल हैं.
यह कंट्रोल के कपड़े के वितरण के लिए १९७२ से राष्ट्रीय स्तर पर मुख्य समन्वय
अभिकरण के रूप में कार्य कर रहा हैं. यह कंट्रोल के कपड़े के वितरण की व्यवस्था
संबंधित राज्य सरकारों/संघ द्वारा विभिन्न राज्यों में थोक में तथा छोटे उपभोक्ता
पैकों में आयतित लेवी मुक्त चीनी भी वितरित की गई.
७.१३ राष्ट्रीय उपभोक्ता सहकारी संघ की ३०.६.१९८५ को प्रदत्त पूंजी ४७४.९४ लाख
रुपये थी, जिसमें से भारत सरकार द्वारा दिए गए २०२.७४ लाख रुपये शामिल हैं, संघ की
आरक्षित तथा अन्य निधियां १०५ लाख रूपये थी.
७.१४ १९८४-८५ के दौरान संघ की कुल १५६.८३ करोड़ रुपये की बिक्री हुई थी. प्रगति की
इस धीमी गति की विभाग द्वारा पुनरीक्षा की गई और राष्ट्रीय उपभोक्ता सहकारी संघ को
अपने कार्य में सुधार लाने के लिए उपचारात्मक उपाय करने के लिए कहा गया. राष्ट्रीय
उपभोक्ता सहकारी संघ ने अपने बिक्री कार्य में सुधार लाने के लिए कदम उठाए हैं.
राष्ट्रीय उपभोक्ता सहकारी संघ का परामर्शदात्री तथा प्रोत्साहन सेल
७.१५ राष्ट्रीय उपभोक्ता सहकारी संघ के परामर्शदात्री तथा प्रोत्साहन सैल की
स्थापना भारत सरकार की वित्तीय सहायता से १९७२ में की गई थी. इसमें उपभोक्ता
सहकारिता के क्षेत्र के विशेषज्ञों तथा व्यावसायिक व्यक्तियों को रखा गया है ताकि
देश में उपभोक्ता सहकारी समितियों को विशेषज्ञ प्रबंध सेवाएं प्रदान की जा सकें. इस
सैल का मुख्यालय नई दिल्ली मे है और इसके कलकत्ता (पूर्वी क्षेत्र के लिए), मद्रास
(दक्षिणी क्षेत्र के लिए) तथा अहमदाबाद (पश्चिमी क्षेत्र के लिए) में ३ क्षेत्रीय
कार्यालय हैं, उत्तरी क्षेत्र की आवश्यकताएं मुख्यालय द्वारा पूरी की जाती हैं.
परामर्शदात्री तथा प्रोत्साहन सैल के कार्यक्रम के संबंध में मार्गदर्शन सचिव
(ना.पू.) की अध्यक्षता में गठित निर्देशन समिति द्वारा किया जाता हैं. क्षेत्रीय
सैलों को क्षेत्रीय सलाहकार समितियों द्वारा सलाह दी जाती हैं, जिसकी बैठकें नागरिक
पूर्ति विभाग में उपभोक्ता सहकारी समितियों के प्रभारी संयुक्त सचिव की अधयक्षता
में होती हैं और राज्यों के सहकारी विभागों तथा उस क्षेत्र के उपभोक्ता सहकारी संघो
के प्रतिनिधि समें भाग लेते हैं.
७.१६ यह सुनिश्चित करने के लिए कि उपभोक्ता सहकारी भंडार किफायत से अपना व्यापार कर
सकें व प्रचलनात्मक एवं संगठनात्मक कुशलता बढ़ा सकें, परामर्शदात्री तथा प्रोत्साहन
सैल ने प्रचलनात्मक एवं व्यापार संबंधी प्रक्रियाएं, दिशानिर्देश तथा प्रतिमान बनाए
हैं. इसने खुदरा बिक्री तथा क्रय प्रबंध, लेखा प्रणाली और कर्मचारी विकास एवं
प्रशिक्षण के बारे में कई मैनुअल तैयार किए है. परामर्शदात्री तथा प्रोत्साहन सैल
ने देश के कई भंडारो के मुख्य कार्यकारियों के लिए स्वयं सेवा प्रणाली आरम्भ करने
के बारे एक गोष्ठी का आयोजन किया और इस विषय पर एक पुस्तिका निकाली, ताकि सहकारी
खुदरा बिक्री के क्षेत्र में स्वयं-सेवा प्रणाली स्थापित करने के बारे में उपभोक्ता
सहकारी समितियों के बीच अधिक जागरूकता पैदा की जा सके. इसके परिणामस्वरूप
विभिन्न राज्यों में कई भंडारों ने अब स्वयं-सेवा-प्रणाली अपना ली हैं. सैल ने
फर्नीचर, भवन तथा भंडार की रूप रेखाओं के बारे में एक पुस्तिका भी प्रकाशित की और
बड़े आकार के खुदरा बिक्री केन्द्रों व बहुविभागी भंडारों तथा राष्ट्रीय
उपभोक्ताओं सहकारी संघ के लिए व्यापार कुशलता प्रतिमानों को अद्यतन किया.
परामर्शदात्री तथा प्रोत्साहन सेल के निकट सहयोग से सहकारी क्षेत्र में स्थापित किए
गए दो क्षेत्रीय वितरण केन्द्रों को सैल से नियमित रूप से तकनीकी सहायता तथा
मार्गदर्शन मिलता रहा. पर परामर्शदात्री तथा प्रोत्साहन सैल द्वारा उपभोक्ता सहकारी
समितियों को दी जा रही सेवाओं की लाभानुभोगियों द्वारा बहुत सराहना की जाती हैं और
अब सहकारी समितियों द्वारा परामर्शदात्री सेवाओं की पहल से काफी और अधिक मांग की
जाती हैं.
सुपर बाजार,दि कोआपरेटिंग स्टोर लि. नई दिल्ली
७.१७ सुपर बाजार, दि कोआपरेटिव स्टोर लि. नई दिल्ली ऐसी प्रमुख संस्थाओं में से एक
हैं, जिसने एक ही छत के नीचे कई प्रकार की वस्तुएं तथा सेवाएं उपलब्ध करके, खुदरा
बिक्री की आधुनिक तकनीकी तथा स्वस्थ व्यापार पद्धतियां आरम्भ करके उपभोक्ता सहकारी
आन्दोलन को एक नया आयाम दिया हैं. यह कनाट प्लेस आई.एन.ए तथा पटेल नगर में तीन
प्रतिष्ठित बहुविभाग भंडार चलाने के अलावा राजधानी के विभिन्न क्षेत्रों के लिए ९९
शाखाएं चला रहा हैं, जिसमें १४ दवाई बेचने के केन्द्र शामिल हैं. हर महीने अनुमानत:
१५ लाख के लगभग उपभोक्ता खरीदारी के लिए सुपर बाजार में आते हैं. सुपर बाजार,
दिल्ली के उपभोक्ताओं को अच्छे स्तर के विनिर्माताओं की क्वालिटी उत्पाद तथा
क्वालिटी के खाद्य पदार्थ सही तोल तथा माप के साथ उचित मूल्य पर उपलब्ध करके उनकी
सेवा कर रहा हैं. सुपर बाजार के माध्यम से बेचे जाने वाले सभी खाद्य पदार्थों का
पहले प्रयोगशाला में परीक्षण किया जाता हैं. वर्ष के दौरान परीक्षण प्रयोग शाला
सुक्ष्मजैविकीय (माईक्रोबायोलिजिकल) यूनिट के साथ कुशलता से कार्य करती रही. सुपर
बाजार ने पूर्व पैकिंग, स्वयं-सेवा तथा मूल्य प्रदर्शन आदि से नई बातें शुरू की
हैं. खाद्य अपमिश्रण के खतरों से उपभोक्ताओं में जागरुकता पैदा करने के लिए
भंडार ने एक पैन्फलेट निकाला हैं, जिसमें खाने में मिलावट का पता लगाने के आसान
तरीके दिए गए हैं. सुपर बाजार ने उपभोक्ता संरक्षण के उपाय के रूप में अपने
बहुविभागी भंडारों में एक सेल्फ बेइंग स्केल रखा हैं. ताकि संदेह होने पर उपभोक्ता
पहले से पैक की गई बस्तुओं तथा अन्य वस्तुओं को तोल सकें.
७.१८ मई, १९८५ के दौरान, जबकि आवश्यक वस्तुओं के मूल्यों में वृद्धि हो रही थी, सुपर
बाजार ने २०० इलाकों, विशेषकर जहां समाज के कमजोर वर्ग के लोग तथा औद्योगिक मजदूर
आदि रहते हैं, में कई विशेष चलता-फिरता दुकानें चलाई थी. सुपर बाजार ने अपनी शाखाओं
और नियमित तथा विशेष चलती-फिरती दुकानों के माध्यम से उपभोक्ताओं को नियत मूल्यों
पर आयातित लेवी मुक्त चीनी उपलब्ध कराने में महत्वपूर्ण भूमिका निभाई. सितम्बर,
१९८५ में फलों तथा तथा सब्जियों के मूल्यों में बृद्धि होने पर सुपर बाजार ने
केवल फल तथा सब्जियों बेचने के लिए फिर से विशेष चलती-फिरती दुकानें चलाई और
ऐसी २४ चलती-फरती दुकानें,जो राजधानी के लगभग ८० चुने हुए इलाकों में चल रही
हैं, उपभोक्ताओं को उचित दरों पर अच्छी किस्म की सब्जियों तथा फल उपलब्ध कराने
में महत्वपूर्ण भूमिका निभा रही हैं. इस प्रकार सुपर बाजार ने आवश्यक वस्तुओं की
कमी के समय में बहुमूल्य सेवाएं प्रदान करने के अलावा बाजार का गतिविधियों पर
स्वस्थ प्रभाव डाला है.
७.१९ सुपर बाजार द्वारा की जाने वाली सेवाओं का पता उसके द्वारा की गई भारी
बिक्री से चलता है. बाजार द्वारा १९८०-८१ में २० करोड़ रुपये की बिक्री की गई थी,
जब कि इसकी तुलना में १९८४-८५ के दौरान उसने ४५.३२ करोड़ रुपये की बिक्री की.
दिसम्बर,१९८५ तक ६ महीनों की वास्तविक बिक्री ३२.५७ करोड़ रुपये थी और इस बात की
संभावना है कि १९८५-८६ के लिए रखे गये ६५ करोड रुपये की बिक्री के लक्ष्य को
प्राप्त कर लिया जाएगा. सुपर बाजार ने १९७१-७२ तक हुई लगभग १ करोड़ रुपये की
पिछली समेकित हानि को पूरा कर लिया है तथा अधिशेष भी दिखाया है और इस प्रकार यह
अपनी अंशपूजी पर वर्ष १९८३-८४ के लिए ६ प्रतिशत के लाभांश की घोषणा कर चुका है.
७.२० सुपर बाजार की सेवाओ की बढ़ती हुई मांग को पूरा करने की दृष्टि से वर्ष के
दौरान विस्तार कार्यक्रम को जारी रखा गया. दिल्ली विकास प्राधिकरण ने सुपर बाजार
को नये खुदरा बिक्री केन्द्र खोलने के लिए १४ बाजार परिसर आबंटित किए हैं और आशा
है कि चालू वर्ष के दौरान सभी बिक्री केन्द्र खोल दिये जायेगें . भंडार को
ग्रामीण क्षेत्रों में भी खुदरा बिक्री केन्द्र खोलने की योजना है और दिल्ली
विकास प्राधिकरण द्वारा इस प्रयोजन के लिए सुपर बाजार को अलीपुर तथा पालम गांव
में दो भूखंड भी आबंटित किये गये हैं. सुपर बाजार यमुनापार क्षेत्र, जहाँ अभी तक
इसकी पर्याप्त सेवाएं उपलब्ध नहीं थी, के लोगों को सेवा के लिए उक्त क्षेत्र में
एक नया क्षेत्रीय वितरण केन्द्र खोलने के लिए जमीन खरीदने के बारे में दिल्ली
वकास प्राधण से बातचीत कर रहा है.
७.२१ हाल में सुपर बाजार ने कर्मचारियों की कार्यक्षमता में वद्धि लाने तथा
कर्मचारियों को सेवा के बेहतर अवसर प्रदान करने के लिए अपनी क्रय नीति को युक्ति
संगत बनाया है. विभिन्न श्रेणियों के कर्मचारियों के लिए प्रशिक्षण कार्यक्रम
चलाए जा रहे है. इसने वस्तु सूची नियंत्रण तथा वित्त के क्षेत्र में प्रबंध की
आधुनिक तकनीकी को लागू किया है. और इस प्रकार भण्डार की वित्तीय स्थिति को
सुधारा है.
प्रत्याभूति प्रचालन
७.२२ भारत सरकार १९६६ से ऋण प्रत्याभूति योजना चलाकर उपभोक्ता सहकारी
समितियों की सहायता करती आ रही है, ताकि वे ऋणों की वापसी की गारंटी दिये जाने
पर माल दृष्टिबंधक तथा बंधक रखकर अपने कार्य कर पूंजी की आवश्यकताओं को पूरा
करने लिए राष्ट्रीयकृत वाणिज्यक बैंकों और सहकारी बैंको से दृष्टिबंधक ऋणो के
मामले में ४०% तथा बंधक ऋणों के मामले में २५% के सामान्य मार्जिन की तुलना में
समान रूप से घटाये गए १० प्रतिशत के मार्जिन पर ऋण ले सकें. अपने चौथे चरण में
यह योजना ३१ मार्च, १९८५ को समाप्त हो गई. योजना के तहत उपभोक्ता सहकारी
समितियों द्वारा उठाये गये लाभ को देखते हुए इसे सातवी पंचवर्षीय योजना के दौरान
भी चालू रखा गया है.
७.२३ दिसम्बर, १९८५ तक ६ समितियों के संबंध में २८० लाख रुपये की गारंटी दी गई.
आशा है कि मार्च, १९८६ के अंत तक १८ समितियों को कुल ६८० लाख रुपये की नकद ऋण
सीमा के लिए गारंटी दे दी जायेंगी. इन ऋणों से , संबंधित उपभोक्ता सहकारीं
समितियों के सहकरी भण्डारों के वित्तदायी संस्थाओ से पर्याप्त कार्यकर पुंजी मिल
सकेंगे. संबंधित राज्यों के सहकारी समितियों के पंजीयकों के माध्यम से लाभग्राही
समितियों के कार्य पर पूरी निगरानी रखी जा रही है. तथा उनकी प्रचलनात्मक
कार्यकुशलता में सुधार लाने के लिए आवश्यक मार्ग दर्शन दिया जा रहा है.
