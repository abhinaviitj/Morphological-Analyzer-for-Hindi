<औङ्ङिचिअल् अन्ड् ंएडिअ लन्गुअगेस्><आड्मिनिस्ट्रटिवे><आनोन्><आ.ष्.८२-८३ श्टेएल् ' ंइनेस्><१९८३><ंइन्. ओङ् श्टेएल् ' ंइनेस्><णेत् ढेल्हि><४० टो ४९><२१००><आनोन्-आ.ष्.८२-८३ श्टेएल् ' ंइनेस्><ढ्हनन्जय् खुमर्>

भारतीय खान ब्यूरो
३.१ भारतीय खान ब्यूरो एक बहुविषयक वैज्ञानिक व तकनिकी विभाग है, जो मूलत: सभी
खनिज स्त्रोतों कोयला, पेट्रोलियम, प्रकृतिक गैस, परमाणु खनिजों, गौण खनिजों को
छोड़कर, के संरक्षण और वैज्ञानिक विकास के लिए जिम्मेदार है. इस प्रयोजन से
ब्यूरो खानों का निरीक्षण और अध्ययन करता है तथा निम्न ग्रेड अयस्कों और खनिजों
के परिष्करण और विशेष खनिज समस्याओं पर अनुसंधान करता है. वह खनन उद्योग को खनिज
स्त्रोंतो के सर्वे और भू वैज्ञानिक मूल्यांकन तथा खनन परियोज-~नाओं और परिष्करण
संयंत्रो की साध्यता रिपोर्ट तैयार करने में तकनीकी परामर्शी सेवाएं प्रदान करता
है. ब्यूरो खान और खनिजों का डाटा बैंक भी है तथा समय-समय पर खानों और खनिजों का
सांख्यिकीय सूचनाएं प्रकाशित करता है, मोनोग्राफ और बुलेटिनों के रुप में तकनीकी
प्रकाशन जारी करता है.
३.२ सरकार ने हाल ही में अपने दिनांक ११-८-१९८१ के संकल्प संख्या
एफ-२३०१२/१३३/८०-खान-६, द्वारा ब्यूरो के लिए कार्यो का एक नया अध्याय अधिसूचित
किया है. संशोधित अध्याय के अंतर्गत मौजूदा प्रविष्टियों के कार्य क्षेत्र का
विस्तार किया गया है तथा कार्योंमें फेर-बदल भी किया गया है. ब्यूरो के कार्यो
में मुख्य परिवर्तन निम्नलिखित है :-
[१] ब्यूरो के अधिकारियों द्वारा खनिजों के उचित उपयोग तथा संरक्षण को उन्नत
करने के लिए परिष्करण संयंत्रो तथा खनिज आधारित उद्योगों का निरीक्षण.
[२]भूवैज्ञानिक, खनन पारिष्करणतथा दूसरे संबंधित तकनिकी-~आर्थिक क्षेत्रों का
अध्ययन करना.
[३] खनन तथा खनिज परिष्करण कार्यो के संबंध में पर्यावरण सुरक्षा तथा प्रदूषण
नियंत्रण का अध्ययन करना.
[४] विभागीय कार्यक्रम के अंतर्गत सागर से प्राप्त अयस्क तथा खनिजों की जांच तथा
विश्लेषण करना और खनिज परिष्करण के मौलिक पहलुओं पर अनुसंधान करना.
[५] वर्तमान तरह के प्रकाशनों के अलावा खनन,खनिज, परिष्करण तथा खनिज आधारित
उधोगों से संबंधित सूचना परिपत्र जारी करना.
[६] सरकार को समुद्री खनिज साधनों और भूमि व समुद्र के विषय में आधारभूत
आवश्यकताओं पर पर्यावरण सुरक्षा और प्रदुषण नियंत्रण के बारे में सलाह देना.
[७] भारत तथा विदेश की खनिज व दूसरी एजेंसियों के वैज्ञानिक, तकनीकी और अन्य
कर्मचारियों को प्रशिक्षण देना.
[८] संग्रहालयों तथा अन्य दृश्य-श्रव्य सहायता द्वारा खनिज निक्षेपों के
संरक्षण और क्रमबद्ध विकास के संबंध में जागरुकता उत्पन्न करना.
संगठनात्मक ढांचा :
३.३ भारतीय खान ब्यूरो का मुख्यालय नागपुर में है. उसके १२
क्षेत्रीय/उपक्षेत्रीय कार्यालय है, जो अजमेर, बंगलौर, कलकत्ता, देहरादू, गोआ,
हैदराबाद, हजारीबाग, जबलपुर, नैल्लोर, मद्रास, नागपुर तथा उदयपुर में स्थित है.
इस समय नागपुर में अयस्क प्रसाधन प्रयोगशाला और प्रयोगिक संयंत्र की सुविधाएं
हैं. अयस्क प्रसाधन प्रयोगशाला, अजमेर, ने अक्तूबर, १९८१ से कार्य करना प्रारंभ
कर दिया है. दूसरी अयस्क प्रसाधन प्रयोगशाला तथा प्रायोगिक संयंत्र बंगलौर से
पूरा होने के स्तर पर है.
किए गए कार्य की मुख्य बातें [अप्रैल-फरवरी, १९८३]
३.४ अप्रैल-फरवरी, १९८३ वर्ष के दौरान १२४५ खानों का निरीक्षण किया गया तथा ७३
अन्य अध्ययन किए गए. निरीक्षणों के दौरान खनिज संरक्षण विकास नियमों के ११७७
उल्लंधन के मामलों का पता चला और ये खान स्वामियों के ध्यान में लाया गया जिनमें
४६९ से सुधार किया गया . ४७२ को कारण बताओ नोटिस जारी किए गए तथा ३० के विरुद्ध
मुकदमें दायर किए गए. खानों में क्रमबद्ध विकास तथा उत्पादित खनिजों के वांछित
उपयोग के लिए विभिन्न खान स्वामियों को ९९५ से भी अधिक सुझाव दिए गए. इनके
फलस्वरुप खनिजों का अच्छा उपयोग, खनिजों की अच्छी प्रप्ति, अतिरिक्त खनिज,
भंडारों का पता चला तथा अभ्रक मैगनीज, चूनापत्थर डोलोसाइट, एसबैस्ट्स खानों के
उत्पादन में वृद्धि हुई.
अयस्कों तथा खनिजों का परिष्करण तथा विश्लेषण:
३.५ वर्ष के दौरान [अप्रैल-फरवरी, १९८३] ३७ अयस्क शोधन खोजें,१९३६८ विश्लेषण
तथा ९६० खनिज विज्ञान खोजें पूरी गई. ३२ अयस्क खोजें चल रही हैं. पूरी की गई
महत्वपूर्ण खोजों में हिन्दुस्तान जिंक लि. के राजपुरा दरीबा सीसा-जस्ता खानों
में टेलिग से बैराइट्स की वसूली, हिन्दुस्तान जिंक लि.के अगूछा खान से सीसा
जस्ता नमूनों का परिष्करण, हिन्दुस्तान कापर लि. के खेतड़ी तथा कोलिहान खानों से
उच्च श्रेणी ताम्बा सान्द्रों की वसूली, हिन्दुस्तान कापर लि. की मलंजखंड तांबा
खानों के कापर आक्साइड नमूनों से तांबे की वसूली,मध्य प्रदेश, झाबुआ में राक
फास्फेट का परिष्करण, राजस्थान में क्ले वासिंग प्लांट के बेकार बालू से उच्च
किस्म की सिलिका की वसूली तथा यू.सी.आई.एल. के मिल टैलिंग से मैगनेसाइट की
वसूली.
तकनीकी परामर्शी सेवाएं
३.६ खनन उधोग को निर्धारित दरों पर तकनीकी परामर्शी सेवाएं प्रदान की गई. वर्ष के
दौरान [अप्रैल-फरवरी, १९८३] २० कार्य पूरे किए गए तथा ३ कार्य चल रहा था.
खनिज मानचित्र बनाना:
३.७ बिहार-उडीसा क्षेत्र के मैगनीज अयस्क तथा गोआ में लगभग १०,००० है. क्षेत्र
के लौह अयस्क के खनिज मानचित्रछो का कार्य चल रहा था.
खनिज स्त्रोतों की वस्तुसूची
३.८ १-१-१९८० को १५ खनिजों की मसीदा वस्तुसूची तैयार की गई. इसके साथ ही, इस
उद्देश्य हेतु पहले के ४५ खनिजों का कार्य पूरा हो गया. छांटे गए १२ खनिजों में
से १-१-१९८२ को एपेटाइट,राक फास्फेट, क्रोमाइट तथा स्वर्ण की वस्तुसूचियां पूरी
की तथा शेष पर काम चल रहा था.
बाजार सर्वेक्षण
३.९ राक फास्फेट का बाजार सर्वेक्षण पूरा किया गया तथा लौह अयस्क का सर्वेक्षण
और बैराइट्स के बाजार सर्वेक्षण के पूरा करने का कार्य चल रहा था. भारत में
अलौह धातुओं-तांबा, सीसा तथा जस्ता की खपत के बारे में २ त्रैमासिक बुलेटिन जारी
किए गए.
प्रकाशन
३.१० भारतीय खान ब्यूरो को विभिन्न प्रकाशनों से खनिज उत्पादन,स्टाक, प्रेषण,
रोजगार, खनन आदान सामग्री, खनन मशीनरी आदि के विषय में जानकारी प्राप्त होती है.
३.११ इस वर्ष ब्यूरो के प्रकाशन हैं क्विक रिलीय टू मिनरल स्टेटिसिटक्स आफ
इंडिया [मासिक], मिनरल स्टाक्स [तिमाही] वुलेटिन आन खनिज स्टेटिस्टिक्स एंड
इन्फारमेशन [अर्द्ध-मासिक] मिनरल स्टेटिस्टिक्स आफ इंडिया (अर्द्ध-बार्षिक),
मिनरल कन्ज्यूमर आफ इंडिया [पार्ट-ई] की एक डयरेक्टरी, इंडियन मिनरल इअर बुक १९७८
-७९ का सम्मलित अंक जारी किया गया. इंडियन खनिज इअर बुक १९८० तथा १९८१ हेतु
जानकारी एकत्र करना तथा संकलन जारी था.
३.१२ भारतीय खान ब्यूरो खनिज तथा और समस्याओ के तहत विषय-सम्बन्धी हितों के
मानोग्राफ तथा बुलेटिन निकाले जाते हैं . बर्ष के दौरान क्रोमाइट पर मानोग्राफ
तथा माऊंट ईसा माइन्स, आस्ट्रेलिया के खनन कार्यो पर बुलेटिन जारी किया तथा
चूनापत्थर, डोलोमाइट और तांबा के मोनोग्राफ तैयार हो रहे थे.
विशेष खनन परियोजनाओं पर अनुसंधान :
३.१३ अप्रैल-फरवरी, १९८३ के दौरान सर्वश्री भारत गोल्डमाइन्स लि. के
नन्दीदुर्ग स्वर्ण खान में हो रहे कार्य अध्ययन का प्राथमिक कार्य किया गया.
प्रशिक्षण केन्द्र
३.१४ १९८२-८३ के दौरान [फरवरी,१९८३ तक] प्रशिक्षण केन्द्र द्वारा सहायक खान
नियंत्रकों के लिए कार्यकारी विकास कार्यक्रम समूह "घ" कर्मचारियों हेतु एक विशेष
प्रशिक्षण कार्यक्रम हिन्दी टंकण पाठ्यक्रम तथा हिन्दी कार्यशालाएं चलाई गई.
इसके अतिरिक्त १८ अधि-~कारियों तथा कर्मचारियों को देश के अन्य संगठनों द्वारा
चलाए जा रहे प्रशिक्षण पाठ्यक्रमों में प्रशिक्षण के लिए नामित किया गया.
परामर्शी भूमिका
३.१५ ब्यूरो खान और खनिजों के आयात-निर्यात की नीति, वित्तीय शुल्कों, उपकरों,
न्यूनतम मजूरी, खनिज खपत,औधोगिक उपयोग, खनिजों की खोज और विदोहन,खनन उधोग को
महत्त्वपूर्ण आदान सामग्री की मांग और पूर्ति खनन पट्टों की मंजूरी और नवीकरण
माइनिंग मशीनरी के आयात के लिए आवश्यक प्रमाण पत्र देने मामलों पर केन्द्र व
राज्य सरकारों को सलाह देता रहा. गैर-सरकारी पार्टियों/संस्थाओं और विदेशी
संगठनो को भी खनिज उत्पादन और खपत आदि के बारे में सहायता दी गई.
निर्माण कार्यक्रम
३.१६ नागपुर में मुख्यालय भवन के निर्माण हेतु व्यय अनुदान केन्द्रीय लोक
निर्माण विभाग द्वारा तैयार किए गए हैं तथा अब ये सरकार के विचारधीन है.
मारगो[गोआ] में आवासीय भवन तथा जबलपुर और उदयपुर में कार्यालय भवनों के निर्माण
का अनुमोदन कर दिया गया है तथा केन्द्रीय लोक निर्माण विभाग को कार्य निष्पादन
हेतु सूचित कर दिया गया है.
लेखा आपत्तियां
३.१७ पहले पर्ष की रिपोर्ट में [३०-११-८१ को] १० लेखा पत्तियां शेष थी, ७ का
निपटान हो गया है तथा ३ पैरा अभी शेष है. इन पैराओं में से एक पैरा को वित्तीय
आपत्ति ५३.८०७/-रु. की है तथा अन्य पैराओं का मुद्रा मूल्य नहीं है. दिसम्बर,
१९८१ से फरवरी, १९८३ की अवधि के दौरान नए ३५ पैरा जुड़े, जिनमें से १० पैराओं का
निपटान पहले हो चुका है तथा १३ पैराओ के निपटान हेतु अंतिम उत्तर संबंधित लेखा
अधिकारियों को भेज दिए हैं. शेष १२ पैराओं, जो हाल में आने है, के लिए उत्तर
शीध्र ही भेज देने की आशा है. २८-२-८३ को कुल १५ पैरा शेष थे.
योजना प्रावधान तथा व्यय
३.१८ छठी योजना में भारतीय खान ब्यूरो हेतु ८.५५ करोड़ रुपये का प्रावधान है. ३१
मार्च, १९८२ तक २.०८ करोड़ रुपए की राशि खर्च हो चुकी थी. १९८२-८३ के लिए
संशोधित अनुमान २.१३ करोड़ रुपए तथा १९८३-८४ हेतु बजट अनुमान २.३० करोड़ रुपए
है.
विज्ञान और प्रौधोगिकी कार्यक्रम १९८२-८३[अप्रैल-फरवरी,१९८३] का निष्पादन:
३.१९ ब्यूरो में विज्ञान और प्रोधोगिकी कार्यक्रम के अंतर्गत ६ स्कीमें चल रही
हैं अप्रैल से फरवरी, १९८३ के दौरान प्रत्येक स्कीम की प्रगति निम्नलिखित थी:-
भारतीय खान ब्यूरो में अयस्क शोधनशाला तथा एकत्रीकरण सुविधाओ को सुद्रढ़ बनना
३.१९.१ नागपुर में अयस्क शोधन सुविधाओं को उच्चतर बनाने का कार्य पूरा हो गया
है. हैवी मीडिया सेपरेशन प्लांट तथा रिडयूसे-~बिलिटी यंत्रों के अलावा सभी
आवश्यक उपकरण खरीदे जा चुके हैं. इन दोनों उपकरणों के आर्डर दिए जा चुके हैं
तथा शीघ्र ही प्राप्त होने की आशा है.
३.१९.२ अजमेर की अयस्क शोधनशाला ने अक्तुबर, १९८१ से कार्य प्रारंभ हो गया है.
अवधि के धौरान १४ अयस्क शोधन खोजें चल रही थी तथा ४३९६ रेडिकल्स का विश्लेषण
किया गया तथा ३५० खनिज संबंधी जांच की गई.
३.१९.३ कमियों के सुधार के अतिरिक्त जो कि केन्द्रीय लोक निर्माण विभाग दूर कर रहा
है, बंगलौर में प्रयोगशाला तथा पायलट प्लांट भवन का सिविल निर्माण कार्य पूरा हो
गया है. विधुत लाइन की जांच की कार्य चल रहा था. मशीनरी तथा उपकरण लगाए जा चुके
हैं.
नए खनन तरीकों का विकास- खानों में कंकरीट चद्दरों का प्रयोग
३.२०.१ कंकरीट चद्दरों में मढ़े औजारों से पूर्व अध्ययन में कोई अंतर नहीं आया
है. जिन खान स्वामियों से यह मसला शुरु किया गया है वे कंकरीट मैट के नीचे २२वें
स्तर स्टोपिंग करेंगे ताकि इस प्रसंग में आगे अध्ययन किया जा सके.
३.२०.२ हट्टी गोल्ड माइन्स में कंकरीट मैट के डिजाइन तथा एक उचित परत के
निर्धारण हेतु खान प्रबंधकों तथा सी. एम. आर. एस से बातचीत की गई यह निर्णय लिया
गया है कि परियोजना विवरण तैयार करने हेतु सी. एम. आर. एस. के एक प्रतिनिधि सहित
सभी संबंधित पक्षों की एक बैठक की जाए.
खान और खनिज भू-आंकड़ा केन्द्र की स्थापना (खान और खनिज आंकड़ा बैंक )
३.२१ भारतीय खान ब्यूरो में एक आंकड़ा बैंक है जहां खान और खनिज सांख्यिकी सूचना
एकत्र की जाती है वर्ष के दौरान निम्नलिखित कार्यमदों पर कार्य किया गया.
आंकड़ो का प्रोसेसिंग
३.२२.१ संगणना हेतु खनिज सरक्षण विकास नियमावली आंकडों से उत्पादन, प्रेषण,
स्टाक्स, रोजगार, निवेश तथा मूल्यह्रास आदि आंकड़ो को प्रोसेस करना जारी रखा.
३.२२.२ सिस्टम और डिजाइन के अतिरिक्त विदेशी व्यापार के संबंध में विभिन्न आई.
एम. वाई. बी. सारणियां तैयार करने के लिए सोप्ट वेयर पैकेज पद्धति का विकास किया
गया खान विभाग की १९८२-८३ की वार्षिक रिपोर्ट में शामिल करने हेतु विभिन्न
सारणियां तैयार की तथा १९७६-७७ और १९८०-८१ हेतु खनिज तथा धातु और उनके उत्पादों
के आयात-निर्यात की देश-बार सारणियां तैयार की.
खनन पट्टो से संबंधित सूचना को अद्यतन करना
३.२३.१-१-८१ को ११ राज्यों में खनन पट्टा डायरेक्टरी तैयार करने के सम्बन्ध में
१-१-८० को ३ राज्यों की आंकड़ा शीट तैयार की जा रही थी.
खनिज वस्तुसूची
३.२४ ७ खनिजों का कोडिंग, डाटा एन्ट्री तथा निक्षेप आंकड़े जांच तैयार की तथा २
खनिजों पर कार्य चल रहा था. खनिज वस्तु सूची पर विभिन्न सारणियों हेतु सोप्ट
वेयर विकास चल रहा था.
अभ्रक पैगमेटाइट पर अनुसंधान
३.२५ पैरामीटर जो पेगमाइटाइटके में अभ्रक खनिजीकरण को नियंत्रित करते हैं, को
निर्धारित करने हेतु ब्यूरो ने बिहार और राजस्थान में अच्छी अभ्रक खानों का
अध्ययन किया है. वर्ष १९८२-८३ (अप्रैल फरवरी-१९८३) के दौरान बिहार और राजस्थान
में क्रमश: सर्वश्री ए. के गुप्ता की स्योशंकर "ए" अभ्रक खान तथा श्री जी. डी.
अग्रवाल की लक्षी भंडार अभ्रक खान में उत्पादित अभ्रक पैगमाटाइट का अध्ययन जारी
रखा गया.
नागपुर में अयस्क शोधनाशाला तथा परीक्षण संयंत्र की स्थापना
३.२६ नागपुर से १३ कि.मी. दूर खापड़ी ग्राम में भूमि आबंटित करने हेतु कलेक्टर,
नागपुर को एक आवेदन पत्र दिया गया है. यह भूमि शहरी भूमि सीमा के अन्दर है.
स्थानीय प्राधिकारी आवेदन पर कार्रवाही कर रहे हैं. स्थानीय प्राधिकारियों को
सूचित कर दिया गया है कि अगर जल्दी भूमि आबंटित नही की जाती है तो परियोजना
रायपुर में कार्यान्वित की जाएगी, जहां भूमि उपलब्ध है.
क्राइसोटाइल एसबैस्रस को वोलेस्टोनाइट प्रतिस्थापित करने हेतु अनुसंधान और विकास
कार्य
३.२७ एसबैस्टस की दुर्लभ क्राइलोटाइल फाइबर किस्म, आयात करना पड़ता है. को
संरक्षित करने हेतु, एसबैस्टस सीमेंट उत्पादों के उत्पादन में अंशत:
वोलास्नोनाइट प्रयोग करने की संभावना के अध्ययन हेतु केन्द्रीय भवन निर्माण
संस्थान के साथ एक अनुसंधान योजना बनाई गई है. वोलेस्टोनाइट के निर्माता
सर्वश्री वोलकैम प्रा. लिमिटेड़ द्वारा जांच हेतु वोलेस्टोनाइट नमूने केन्द्रीय भवन
संस्थान को भेजे गए थे. सर्वश्री एसबैस्टस सीमेंट लि. को क्राइसोटाइल एसबैस्टस
नमूने केन्द्रीय भवन निर्माण संस्थान को जांच हेतु भेजने का अनुरोध किया गया था.
योजना परिव्यय तथा व्यय
३.२८ भारतीय खान ब्यूरो की योजनाओं और गतिविधियों हेतु छठी योजना का प्रावधान
तथा अव तक की व्यय राशि नीचे दिखाई गई है:-
खनन कानूनों का प्रशासन और अनिज विकास
४.१ खान और खनिज (विनियमन और विकास) अघिनियम, १९५७ और उसके निर्मित नियमों यथा
(१) खनिज अनुदान नियमावली, १९६०; (२) खनिज संरक्षण और विकास नियमावली, १९५८; और
(३) खनन पट्टा (शर्तो का आशोधन) नियमावली, १९५६ का प्रवतन इस विभाग द्रारा किया
जाता है.
४.२ खान और खनिज (विनियमन और विकास) अधिनियम १९५७,१-६-१९५७ को लागू हुआ. इस
अधिनियम में १९७२ में अनेक संशोधन किए गए. इस अधिनियम के दो उदेश्य हैं-विकास और
विनियमन/अधिनियम के विभिन्न प्रावधानों के कार्यान्वयन में राज्य सरकारों ने कुछ
कठिनाइयां और विसंगतियां बताई थी, वे अधिनियम और इसके अन्तर्गत नियमों तथा खनन
उद्योग और अन्य कार्यो के लिए विभिन्न सुझाव दिए थे. इन सुझावों पर विचार कर
लिया गया है और प्रावधानों को तर्कसंगत बनाने हेतु संशोधनों पर वि चार किया जा रहा
है. वर्ष १९८२-८३ में खनिज रियायत नियमावली, १९६० के नियम ६४-ए में संशोधन किया
गया है जिसके फलस्वरुप खनन देय राशि पर साधारण ब्याज की दर १० प्रतिशत से बढाकर
१५ प्रतिशत वार्षिक कर दी गई है.
४.३ इसी प्रकार खनिज अनुदान नियमावली, १९६० तथा खनिज संरक्षण और विकास
नियमावली,१९५८ में अनेक संशोधन करने पर विचार किया जा रहा है ताकि खनन पट्टों की
मंजूरी और नवीनीकरण में आने वाली कठिनाइयों को दूर करने के लिए नियमों को सरल
बनाया जा सके और समुचित और वैज्ञानिक खनन सुनिश्चत किया जा सके.
४.४ भारतीय समुद्रतटीय क्षेत्रों में खनिज स्रोतों को विनियमित और विकसित करने
हेतु एक नए उपयुक्त विधान पर विचार किया जा रहा है.
