<णटुरल् श्चिएन्चे><ंआः><ंअडन् ंओहन् फट्हक् श्हस्ह्ट्रि><आयुर्वेड ंअहसम्मेलन् फट्रिक><१९८६><आक्हिल् भ्हर्टिय आयुर्वेड ंअहसम्मेलन्><णेत् ढेल्हि><२६ टो ३१><२६००><ंअडन्-आयुर्वेड ंअहसम्मेलन् फट्रिक>

आज से लगभग ७५-७६ वर्ष से पूर्व आयुर्वेद विद्या एवं शिक्षा का स्तर भारत में
गुरू परम्परा मात्र था. अन्य पैथियों में मुख्यत: ऐलोपैथी के विद्वान स्वार्थवश
आयुर्वेद के अति आलोचक बन रहे थे. वस्तुत: वह इस विज्ञान के सिद्धान्तों या
आधारभूत ज्ञान से भी शून्य थे. पर आलोचना का प्रचार प्रभाव जितना प्रबल था कि
इसके मर्मज्ञ बड़े-बड़े विद्वानों को भी क्वैक की श्रेणी में माने जाने के लिए
सत्तासीन व्यक्तित्वों पर दबाव डाला जा रहा था. सत्य तो यह तब ही था और कुछ
सीमा तक आज भी है वे कि स्वयं (ऋउअलिङिएड् र्‍उअच्क्स्) थे और हैं. एक रोग की विशेष
चिकित्सार्थ प्रदत्त औषधियों से अनेकों अन्य प्रतिक्रियात्मज रोगों को जन्म दे
देते हैं. निदान प्रक्रिया भी इनकी अति जटिल तथा भारत जैसे निर्धन देश के लिए
अति व्यय साध्य है तथा विविध स्वार्थ पूरित योजनाओं के द्वारा और भी
अतिव्यय-साध्यतर बना देते हैं. अस्तु- तब आयुर्वेद के कतिपय मनीषियों ने अखिल
भारतीय आयुर्वेद महासम्मेलन तथा निखिल भारतवर्षीय आयुर्वेद विद्यापीठ के संगठन
तथा शिक्षा संस्था की आवश्यकता अनुभव की तथा इनको मूर्तरूप दिया. १९०७ तथा १९१०
में इनका शुभारम्भ हुआ. स्वनामधन्य श्री शंकर दाजी पदे शास्त्री के प्रथम
प्रयास को श्रेय स्वत: ही जाता है. प्रथम अध्यक्ष का भार भी उन्होंने ही
सम्भाला. एक बात ध्यान में रखना अत्यावश्यक है कि यदि ये संगठन, संगठन के सही
रूप में न उपजे होते तो निश्चित ही आयुर्वेद आज नाममात्र भी न होता. इन संगठनों
ने आयुर्वेद के विद्वानों को एक श्रृंखला में आबद्ध किया और प्रचार-प्रसार के
लिए विद्यापीठ को दायित्वपूर्ण बनाया. विद्यापीठ ने तत्कालीन वातावरण के अनुरूप
आयुर्वेद परीक्षाओं का चलन आरम्भ किया. परीक्षाओं की प्रक्रियाओं को उत्तरोत्तर
नियमबद्ध किया. सत्य तो यह है कि आज तक आयुर्वेद को जीवित रखा. पाठ्यक्रम,
अध्ययन, अध्यापन विधि एवं अन्य परीक्षा क्रमों के बारे में आज कुछ को मतभेद हो
सकता है, किन्तु यदि वह बन्धु तनिक उस समय की कल्पना करें, जब इसकी वैज्ञानिकता
और इसके आधारभूत ज्ञान को ही अवैज्ञानिक या काल्पनिक बताने का प्रयास प्रबलतर
होता जा रहा था, तब स्थिति के अनुरूप जो कुछ किया गया, वह स्तुत्य नहीं है
क्या?
वैसे आज भी उस पाठ्यक्रम आदि का तर्क एवं युक्तिपूर्ण ढंग से सत्य तथा
तथ्य की कसौटी पर कसें तो आधुनिक विकसित कालेजों की पाठ्यक्रम आदि की प्रक्रिया
से श्रेष्ठता पायेंगे. क्यो ? तो आइये, व्यामोह या पक्षपात से ऊपर एक आयुर्वेद
के स्नातक के नाते इसकी सात्विक भावना से मीमांसा करें.
आयुर्वेद का भविष्य- विद्यापीठ द्वारा संचालित विद्यालयों के स्तर निश्चित ही
उतने श्रेष्ठ नहीं थे, जितने उच्च स्तर की अपेक्षा भारतीय केन्द्रीय चिकित्सा
परिषद् (छ्.छ्.ई.ं.) के नियमानुसार होनी चाहिए, पर आयुर्वेदीय निदान एवं
चिकित्का, आयुर्वेदीय औषध की कल्पना आदि के दृष्टिकोण से इनका स्नातक वर्ग
आयुर्वेद की सर्वथा उपेक्षा नहीं करता है. आयुर्वेदीय परिवेश से उसे सर्वथा
घृणा भी नहीं है. उस वर्ग में से कुछ तो इतने योग्य सिद्ध हुए हैं और अब भी हैं
कि उनकी ख्याति न केवल भारत में, वरन् विदेशों में भी अत्यधिक है. इसमें तनिक
भी अतिशयोक्ति नहीं है कि वह आयुर्वेद के तात्विक कलेवर को सुरक्षित रखे हुए
हैं, स्वरूप को निखार रहे हैं. पर दुर्भाग्य से सामयिक आयुर्वेद के कालेजों के
स्नातक न केवल स्वयं को वैद्य या आयुर्वेदाचार्य कहने में ही संकोच करते हैं,
अपितु इस शब्दों के प्रति घृणाभाव भी रखते हैं. हालांकि वास्तविक प्राप्य उपाधि
का नाम आयुर्वेदाचार्य ही है. कोष्ठक में अंकित घ्.आ.ं.श्. या वर्तमान में
भ्.आ.ं.श्. हैं. इनका प्रयोग ही इनको प्रिय है. क्यों? यह आप सभी जानते हैं. इनकी
निदान प्रक्रिया और औषध कल्पना भी प्राय: ऐलोपैथिक ही होती है. अपने
बोर्डों पर ये आयुर्वेर्दिष्ट या आयुर्वेद स्नातक तक लिखना उचित नहीं समझते.
मूलत: भावना यही होती है कि लोग इनको ऐलोपैथिक कालेजों के स्नातक समझें.
निस्सन्देह इनमें से कुछ का चिकित्सा व्यवसाय अति सुन्दर हैं. इनका तर्क है कि
"तदैव युक्तं भैषज्यं यदारोग्याय"(वही औषधि ठीक है, जो रोगी को रोगमुक्त कर
दें). इसी तर्क के आधार पर ये प्राय: शत-प्रतिशत ऐलोपैथी चिकित्सा ही अपनाते
हैं. प्रश्न यहां चिकित्सा सौन्दर्य या बहु अर्थोपार्जन का नहीं हैं, वरन्
आयुर्वेद स्नातक द्वारा आयुर्वेदीय चिकित्सा परित्याग का है. क्या भारत या बाहर
का शिक्षित वर्ग आयुर्वेदीय चिकित्सा के नाम पर ऐलोपैथिक चिकित्सा के लिए इन
ळेअगल्ल्य् तेल्ल् र्‍उअलिङिएड् आयुर्वेद के स्नातकों के पास आता हैं? क्या वह यह नहीं
सोचता होगा कि यदि ऐलौपैथिक चिकित्सा ही करानी हैं तो क्यों न उसी पैथी के
योग्यतम (ऋउअलिङिएड्) विद्वानों के पास जाया जाए? साथ ही उनकी धारणा क्या
आयुर्वेद के विद्यालयों की निरर्थकता के प्रति बलवती नहीं होगी? इस भांति
शिक्षित वर्ग की धारणा के परिप्रेक्ष्य में आयुर्वेद विज्ञान का भविष्य और जीवन
कितना उज्जवल या अन्धकारमय हो सकता हैं, यहां समागत सभी विद्वानों के लिए क्रोध
या आवेश से ऊपर उठकर धैर्य के साथ गहन चिन्तन का विषय हैं. आशा है, हम सब एक
सात्विक विचारक की भांति आयुर्वेद के भविष्य के बारे में शान्त भाव से विचार
करेंगे. साथ ही यह भी चिन्तन का विषय होना चाहिए कि जिस भांति ऐलोपैथिक
चिकित्सक आयुर्वेदीय औषधियों "च्यवनप्राश, लिव ५२, लिवोमिन, स्पीमेन, सिस्टोन,
वासावलेह" आदि औषधियों का तदरूप में ही प्रयोग करते हैं, उसी प्रकार हमारे
स्नातकों का भी उनकी ५% से १०% तक अत्यावश्यक एण्टीबायोटिक्स (आन्टिबिओटिच्स्)
निद्राजनक या अन्य उवेगनाशक अत्याधुनिक औषधियों का प्रयोग उपयुक्त है या
नहीं? मेरे विचार में ऐसा करने में कोई दोष नहीं हैं.
क्या आयुर्वेद समय की चिकित्सा दौड़ में पिछड़ रहा हैं?
यह पिछड़ने वाली बात अति असंगत ही नहीं बेतुकी भी हैं. आयुर्वेदीय रोग निदान और
चिकित्सा प्रक्रिया का वर्गीकरण इतना अनूठा, अल्प समयापेक्षी और बौद्धिक
तर्कसंगत हैं कि अल्पव्यय में ही अनायास निदान तथा स्वास्थ्य प्रदान कर देता
हैं. रोग निवारणार्थ प्रयोज्य औषधियों का प्रभाव स्थायी एवं निरूपद्रव होता
हैं. पुराने और जटिल रोगों के लिए ये औषधियां वरदान सिद्ध होती हैं. आत्ययिक
स्थिति में इस पद्धति की दवाओं का प्रभाव, अनुपान भेद से चमत्कारपूर्ण होता
हैं. रस चिकित्सा से अनेक अवसरों पर आसन्न मृत्यु रोगी भी अनुपान विशेष के
सहारे काल-कलवित होने से बच जाते हैं. इस प्रकार की जीवन-रक्षक औषधियां बहुत
हैं-कस्तूरी योग, सुवर्ण योग, सुवर्ण सिन्दूर, मल्ल सिन्दूर, ताम्र सिन्दूर,
ताम्र भस्म, हीरक भस्म, मुक्ता भस्म आदि अकल्पनीय लाभ, विवेकपूर्ण प्रयोग से
करती हैं. चिकित्सकों की फ्रेसेन्चे ओङ् मिन्ड् तुरन्त बुद्धिता या सुझबूझ तो यथावसर
अपेक्षित होती ही हैं. यह तो रोग निवारण का पक्ष हैं, पर आयुर्वेद का वास्तविक
लक्ष्य तो है शरीर एवं मानस धरातल को इतना सशक्त बनाने वाला ज्ञान देना, जिससे
व्यक्ति रोगाक्रान्त न हो सके. व्यक्ति को बल, वीर्य, तेज और ओज से इतना समृद्ध
रखना कि दोषज या आगन्तुज (संक्रमण शील) रोग उसको प्रभावित न कर सकें. इस दिशा
में आयुर्वेद मार्गदर्शन दिनचर्या, ऋतुचर्या, सदाचार परक, सवृत्तोपदेश रसायन
तथा बाजीकरण वर्णन द्वारा स्पष्ट परिलक्षित होता हैं. दिनचर्या, ऋतुचर्या,
सदाचार परक, सवृत्तोपदेश रसायन तथा बाजीकरण तथा आहार मात्रा आदि के बारे में
सूत्ररूप में नियमोपदेश जहां शारीरिक स्वास्थ्य के लिए बहुमूल्य हैं, वहां
सवृत्तोपदेश मानस स्वास्थ्य के लिए अत्युपयोगी हैं.
रसायन-तन्त्र के बारे में महर्षि सुश्रुत तथा चरक मत:-
१. वय: स्थापनं, आयुर्मेधावलकरं,
 रोगापहरण समर्थ च. सू.१/१५
२. दीर्घमायु: स्मृति मेधा मारोग्यं तरुणं वय:.
 प्रभावर्ण स्वरौदांर्यदेहेन्द्रिय बलं परम् ..
 वा सिद्धि प्रणर्ति कांर्ति लभते ना रसायनात् ..
 (च. चि. १)
 अस्य प्रयोगात् च्यवन: सुबृद्धो़अभूत् पुनर्युवा .
रसायन तन्त्रीय आयुर्वेद औषधियों तथा प्रक्रिया से जीवन में तारूण्य, यौवन
चिरस्थायी होता है, आयु बढ़ जाती है. बुद्धि, धारणा शक्ति एवं शारीरिक तथा
मनोबल की प्राप्ति होती है. साथ ही प्राकृतिक रोग रोधक शक्ति (णटुरल्
ईम्मुनिट्य्) बढ़ जाती है. इतिहास साक्षी है च्यवन ऋषि जब वृद्ध हो गये तो
च्यवनप्राश आदि के सेवन से पुन: युवा बन गये. यह प्रयोग अइवनी कुमारों ने
कराया था. केवल च्यवनप्राश ही नहीं, इस तन्त्र में प्रतिपादित- ब्राह्मी रसायन,
आमलकी रसायन, हरीतकी रसायन, पिप्पली रसायन, त्रिफला रसायन एवं लौहादि रसायन आदि
अनेकों योग ऐसे हैं, जो समय, बल और प्रकृति के अनुसार उपर्युक्त सभी प्रकार की
शक्ति प्रदान करते हैं. मानसिक चेतना, वृद्धि एवं मानव को पशुवृत्ति से बचाये
रखने के लिए आचार रसायन का भी इस तन्त्र में प्रतिपादन है. सत्य तो यह है कि
इस आचार रसायन के अनुकूल आचरण से मनुष्य के मन में राष्ट्रीय हित की वृत्ति
अर्थात् सबके भले में ही अपना भी भला है कि भावना जागृत होती है. वस्तुत:
आयुर्वेद जीवन का दर्शन है. इसीलिए केवल यही आयुर्विज्ञान मानवता पूर्ण आचरण
को रसायन का भाग बताता है. अन्य पैथियां इस दिशा में (सदाचार से सहज
मनोविकारों को दूर करने की दिशा में) शून्य प्राय: हैं. उसी प्रकार आयुर्वेदीय
बाजीकरण विधान भी अन्य पैथियों से असन्दिग्ध रूप से अनोखा एवं चमत्कारपूर्ण है.
इस तन्त्र के बारे में महर्षि सुश्रुत अभिमत- बाजीकरणतन्त्र नाम अल्प दुष्ट,
क्षीण विशुष्क रेतसां- आप्यायन प्रसादोपचय जनन निमित्त प्रहर्श जननार्थ च
. (सु. सू.)
रेत और शुक्र शब्दों का प्रयोग विशेषत: शुक्रकीट (श्पेर्म्स्) युक्त वीर्य के लिए
है अर्थात् जिस वीर्य में श्पेर्मटोॅउअ की संख्या ( जो सामान्यत: एक बार के
स्खलन में दो करोड़ से अधिक होती है) कम हो या दूषित हो, शिथिल या मृत एवं पूय
युक्त हों या शुक्रकीट अशक्त कम ंओटिलिट्य् वाले हों, अचेतन हों या उत्पन्न ही न
होते हों, को बढ़ाने (अल्प का आप्यायन करने) दुष्ट वीर्य का शोधन करने, क्षीण
शुक्रकीटों का उपचय (वृद्धि. सक्षम करने) तथा विशुष्क, अनुत्पन्न का जनन
(प्रादुर्भाव करने) के उपाय इस तन्त्र में हैं. साथ ही प्रहर्षजनन (ञुल्ल्
ऐरेच्टिओन्सेड्) प्रदान करना भी इसका काम है. इस भांति अनेकों अति लाभकारी योगों
का उल्लेख इस तन्त्र में है. यथा- अपत्यकारी षष्टिकादि गुटिका, अपत्यकर:
स्वरस:, वृष्य घृत:, वृष्योघिसर प्रयोग, वृष्य पिप्पली योग, वृष्य पायस योग,
शतावरी घृत, अपत्यकर घृत: वृष्योत्कारिका, वृष्य गुटिका आदि योग हैं (च. चि.
२-३-४). इतने दिव्य एवं आलौकिक योग बहुल आयुर्वेद समय की मांग के अनुरूप नहीं ?
यह केवल कपोल कल्पना मात्र ही हैं.
केन्द्रीय तथा प्रान्तीय सरकारों से निवेदन
आयुर्वेद मूलरूप में भारतीय चिकित्सा दर्शन है तथा अनिर्वचनीय विशेषताओं से
भरपूर होने पर भी स्वतन्त्र भारत में इसको वह स्थान नहीं मिल सका है, जिसकी
आशा थी. स्वतन्त्रता संग्राम में वैद्यवर्ग का योगदान इतना अधिक था कि जिसकी
कल्पना भी नहीं की जा सकती थी. अनेकों सेनानी वैद्य काल-कलवित हो गये हैं.
अनेकों विभिन्न प्रदेशों में जराजीर्ण जीवन बिता रहे हैं. कुछ एक यहां भी
उपस्थित हैं श्री धर्मदत्त जी, बरेली; वैद्य श्री विष्णुदत्त जी, कनखल; श्री
बृहस्पति देव जी त्रिगुणा, देहली; श्री प्रकाशनाथ जी तिवारी, जालन्धर आदि यहां
बैठे हैं. मैं स्वयं भी उनमें से एक हूं. यहीं हरिद्वार के बाजार में विदेशी
कपड़ो की दुकान पर, ज्वालापुर में शराब के ठेकों पर वर्षो पिकेटिंग लगाया करता
था. यहीं से कारावास भी गया था. २६ जनवरी को स्वातन्त्रय हेतु प्रतिज्ञा-पत्र
पढ़ने पर सन् १९३०-३२ में पुलिस ने इतना मारा था कि मृतप्राय: हो गया था. वह
यातनायें आज भी रोंगटे खड़े करने वाली कहानी हैं. जेल के दारुण कष्ट भी
अविस्मरणीय हैं. मुझसे भी अत्यधिक तदर्थ पीड़ित एवं बलिदानी व्यक्ति हैं. पर तब
ह्दय के किसी कोने में यह भाव भी था कि देश के स्वतन्त्र होने पर आयुर्वेद की
परतन्त्रता भी समाप्त हो सकेगी. यह भारतीय आयुर्विज्ञान सर्वोपरि आदर पा सकेगा.
संस्कृत एवं हिन्दी भाषायें तथा प्रान्तीय भाषायें निश्चित ही अंग्रेजी भाषा से
अधिक समादृत हो सकेंगी. किन्तु भारी खेद है कि ३७ वर्ष जाने पर भी न अंग्रेजी
और न एलोपैथी के व्यामोह से हम मुक्त हो सके हैं.
केन्द्रीय तथा प्रादेशिक सरकारों का इस विज्ञान तथा इसके अध्यापक वर्ग के प्रति
कर्त्तव्य
ऋग्वेद आदि वेदों में आयुर्वेद सम्बन्ध बहुमूल्य सामग्री हैं, पर अथर्ववेद में
तो आयुर्विज्ञान सम्बद्ध अपार ज्ञान राशि है. औषधि विज्ञान के बारे में भी
आशातीत वर्णन है. बहुत-सी बातों और औषधियों के बारे में खोजपूर्ण अनुसन्धान
अपेक्षित हैं. केन्द्रीय तथा प्रान्तीय सरकारों ने इस विज्ञान के अध्यापक वर्ग
को एलोपैथिक अध्यापक वर्ग से अधिक तो क्या समकक्ष भी न तो आदर दिया है और न
वेतनमान ही. और न वास्तविक विद्या केन्द्रों को अनुसन्धान के लिए उचित धनराशि
ही दी है. यह जानने का यत्न भी नहीं किया है कि वास्तव में यह संस्थान कौन से
हैं ? जो आयुर्वेद की चिरकाल से नि:स्वार्थ भाव से सेवा कर यथावत् बनाये हुए
हैं. तत्वत: इस संस्थान के पास सुयोग्य, कर्मठ, लगनशील एवं अत्यनुभवपूर्ण
विद्वानों की कमी नहीं है. हां, धनराशि की कमी है. वैसे इस संस्थान
(विद्यापीठ) के पास अपने ही प्रयासों से निर्मित एक ऐसा भवन है, जिसका मूल्य
एक करोड़ रुपये से कम नहीं है. इसका सदुपयोग आयुर्वेद अनुसन्धान केन्द्र के
रूप में राष्ट्र हितकारी परिवार नियोजन, कैंसर, इवत्र या किलास, किटिम
(सोराइसिस) एवं श्वास आदि दुश्चिकित्स्य रोगों के लिए सद्य: फलप्रद औषध
अन्वेषण के लिए किया जा सकता है. इनके साथ-साथ स्नात-~कोत्तर कक्षाओं के लिए
आयुर्वेद के अष्टांगो के लिए भी एक-एक अनुसन्धान विभाग बनाकर खोजपूर्ण कार्य
किया जा सकता है. इसके लिए अपेक्षित धनराशि की व्यवस्था केन्द्रीय सरकार को
सप्तम योजना में करनी चाहिये. २-३ करोड़ मात्र का संनिवेष पर्याप्त हो सकता है.
केन्द्रीय स्वास्थ्य एवं परिवार नियोजन मन्त्रालय अपने संरक्षण में एक ऐसी
समिति जिसमें विद्यापीठ तथा आयुर्वेद महासम्मेलन के व्यक्ति भी हों, का गठन कर
कार्य तथा व्यय की समीक्षा तथा उचित देखभाल राष्ट्र हितार्थ कर सकता है.
स्वास्थ्य मन्त्रालय को यह निश्चित रूप से मानना चाहिये कि वैद्यवर्ग सचमुच अति
राष्ट्रभक्त एवं जन-~सेवक हैं. प्रत्येक जनपद में जनता की सेवा 'वैद्य' केवल
जीवन-यात्रा चल सके, इस धार्मिक भावना से करता है. इसीलिये प्राय: सामान्य जनता
के जीवन स्तर के समान ही इनका अपना जीवन स्तर है. एलोपैथिक-~चिकित्सक कोई ही
होगा, जिसके पास कार न हो और वैद्य विरला ही होगा जिसके पास कार हो. इसका कारण
उनका अर्थोपार्जन की भावना से ही चिकित्सा करना तथा इनका चिकित्सा को केवल
मात्र धर्मवृत्ति से सेवा मूलक मानना ही है. बहुधा सवैद्य मरणासन्न से न
निरीक्षण शुल्क लेते हैं और न औषधि मूल्य ही. राष्ट्रभक्ति इनके रक्त के कण-कण
में व्याप्त है और ज्ञानोपार्जन के आधार में भी सुश्रुत संहिता के इस वाक्याँश
से यह भाव स्पष्ट हो जाता है- "प्रजाहित हेतो रास्मन: प्राणयान्त्ऱअर्थ च
आयुर्वेद श्रोतु मिच्छाम इहोपदिश्य मानम्." इसलिए सरकार को भी चाहिये कि इनकी
राष्ट्रनिष्ठा, विद्या और लगन का उचित लाभ उठावे.
और सरकार क्या करे ?
इस विज्ञान के कालेजों को उचित सहायता प्रदान करे, जिससे ये विद्यालय
सी.सी.आई.एम. द्वारा अपेक्षित मूल आवश्यकताओं की पूर्ति कर सकें. एलोपैथी के
अध्यापकों के समान इस विज्ञान के अध्यापकों को भी वेतनमान दे सकें तथा
स्नातकोत्तर छात्रवृत्ति दे सकें. यह तर्क नितान्त अर्थहीन है कि एम. बी.
बी. एस. की प्रवेश योग्यता ईन्टेर्मेडिअटे तिट्ह् ंएडिचल् श्चिएन्चेस् होती है, जबकि
आयुर्वेद की फ्रेप् फर्ट् ईईन्ड्. कुछ विद्यालयों में फ्रे ंएडिचल् ही होती है. कुछ
में फ्रेप् है. इनको एक वर्ष फ्रे आयुर्वेड में फ्ह्य्सिच्स्, छ्हेमिस्ट्र्य् आदि विषय तथा
आयुर्वेद पदार्थ विज्ञान पढ़ाया जाता है. फ्रे ंएडिचल् और फ्रे आयुर्वेड समान ही
प्रवेश स्तर है. हां, सभी फ्रे ंएडिचल् पास ं.भ्.भ्.श्. में प्रवेश नहीं पा जाते
हैं. जो नहीं पाते, उनके लिये भ्.श्च्. तथा आगे ं. श्च्., भिओ., फ्ह्य्. या
भिओच्हेमिस्ट्र्य् या भ्.फ्हर्म एवं ं.फ्हर्म के सभी खुले रहते हैं. यदि उसी सरणी पर
चलना हो तो इन फ्रे आयुर्वेड वालों के लिए भी भ्. श्च्. आय्. ं. श्च्. आय्., भ्. फ्हर्म
आयुर्वेद आदि का चलन प्रत्येक यूनिवर्सिटी में होना चाहिये. जहां तक
फ्रे-~आयुर्वेड का सम्बन्ध है, दोनों का प्रवेश शिक्षा स्तर समान है. ढेग्रेए
प्राप्ति का शिक्षा समय भी समान है. फिर दोनों के वेतनमानों में अन्तर का होना
न केवल औचित्यहीन है, वरन् अन्यायपूर्ण भी.
अपने भाई वैद्यवरों से
सस्नेह सादर दो शब्द
'स्वाध्यायन् मा प्रमद.' 'स्वाध्यायन्न प्रमदितव्यम्.'
इन दो वेद वाक्यों के आदेश और सुझाव के अनुरूप हमारा कर्त्तव्य होना चाहिये कि
हम सदा नित्य स्वाध्यायशील बने रहें. नित्य अध्ययनशील स्वभाव बना लेने से अधीन
विषयों को भी अनुशीलन करने से उनके मर्म का ज्ञान प्राप्त कर सकते हैं. संहिता
ग्रन्थों चरक, सुश्रुत, वाग्भट, भेल, काश्यप आदि संहिताओं के स्वाध्याय के
साथ-साथ अथर्ववेद का अनुशीलन भी अवश्य करते रहें. मुझे ज्ञात है कि आप सभी अति
विद्वान हैं. यह भी जानता हूं कि आप कतिपय वैदिक भाषा, शैली एवं शब्दावलि रचना
के बारे में भी मार्मिक ज्ञान रखते हैं. स्वाध्याय से विद्वता आर्ष श्रेणी में
पहुंच जाती है. कुछ दिन पूर्व संयोगवश मुझे अथर्ववेद का स्वाध्याय सौभाग्य
प्राप्त हुआ. वैदिक युग में भी आयुर्वेद सम्बद्ध औषधियों के बारे में कितना
स्पष्ट ज्ञान था, उस काल में इसकी कुछ झलक निम्न मन्त्रो
द्वारा व्यक्त होती है-
अथर्व का.-१ सूत्र-३
विद्या शरस्य पितरं वरुणं शतवृष्ण्यम्.
तेनाते तन्वे ३ शंकर पृथिव्यां ते निषेचनं बहिस्टे अस्तु बालिति ..३..
यदान्त्रेत्रेषु गवीन्योर्यद्वस्तावधि संश्रुतम् .
एवा ते मूत्रं मुच्यतां बहिर्बालिति सर्वकम् .. ६..
प्रर्तेभिनह्मि मेहनं वंर्त्र वेशन्त्या इव.
एवा ते मूत्रं मुच्यताँ बहिर्बालिति सर्वकम् ..७..
विषितं ते वस्तिबिलं समुद्रस्योदघेरिव .
एवा ते मूत्रं मुच्यताँ बहिर्बालिति सर्वकम् ..८..
इनका अभिप्राय अति संक्षेप में वरुणा औषधि के सम्बन्ध में है कि किस प्रकार वह
मूत्रमार्गीय पौरुषग्रन्थिज वृद्धि एवं अन्य शोध आदि को दूर करती है.
अथर्व काँ-१ सूत्र-२३ मन्त्र-१
नक्तं जातास्योषधे रामे कृष्णे असिविन च .
इदं रजनि रजय किलासं पलित च यत् ..१..
अस्थिजस्य किलासस्य तनूजस्य च यत्त्वचि.
दूष्याकृतस्य ब्रह्मणा लक्ष्य श्वेत मनीनशम् ..४..
अथर्व काँ-१ सूत्र-२४ मन्त्र-१,२
सुपर्णो जात: प्रथमस्तस्य त्व पित्तमासिथ.
तदासुरी युधा जिता रूपं चक्रे वनस्पतीन्..
आसुरी चक्रे प्रथमेदं किलासभेषजमिदं किलासनाशनम्.
अनीनशत्किलासं सरूपाम करत्त्वचम् ..
ये तीनों मन्त्र किलास (श्वेत या रक्त कुष्ठ) तथा सब प्रकार के त्वचा रोगों को
नष्ट करने वाली हरिद्रा तथा वावची के विषयों में सुपर्णा वावची को कहते हैं.
हां, अस्थिज किलास रोग होता है. यह एक नई बात इस मन्त्र में है.
अथर्व कां-४ सूत्र-१७ मन्त्र-१
ईशानांत्वा भेषजानामुज्जेष आभामहे .
चक्रे सहस्त्रवीर्य सर्वस्मा ओषधे त्वा ..१..
यह शतावरी के बारे में है. यह अति वीर्यवर्धक बताई है.
अथर्व कां-७ सूत्र-५६ मन्त्र-२
इयं वीरुन्मधुजाता मधुश्चुन्मधुला मधू:.
सा विहुतस्य भेषज्यथो मशकजम्भनी ..२..
यह महुआ (मधूक) के बारे में है. यह वीर्यकर है तथा मच्छर नाशक भी बताया है.
महुआ का मधुस्त्रव पर्याय है, अत: मधुश्चुत् जो वेद-मन्त्र में पर्याय दिया
है, वह इसी के बारे में है. हॉ, मशक से मच्छर या मस्सों को नष्ट करती है, यह
विचारास्पद है और भी सैकड़ो मन्त्र हैं. समय का ध्यान रखकर उद्धृत नहीं कर रहा
हूं, पर कुछ मन्त्रों में वर्णित औषधियों के बारे में खोज अपेक्षित है, इसीलिए
उन मन्त्रों को यहां दे रहा हूं-
अथर्व कां.-६ सूत्र-२१ मन्त्र-३
रेवतीरनाघृष: सिषासव: सिषासथ.
उतस्थ केशदृहणीरथो ह केशवर्धिनी:..३..
इस मन्त्र में रेवती औषधि को अति शक्तिशालिनी एवं आरोग्यप्रद बताया गया है.
साथ ही केशों को दृढ़मूल एवं केशवर्धक कहा है. रेवती नामक औषधि कौन हो सकती
है ? यह विद्वानों के विचार के योग्य है. ऐसे पुलद्रू एवं चितद्रू औषधियों के
बारे में भी है. ये भी विचारणीय है.
कां.५ सूत्र १३, मन्त्र १ से १२ तक यह सारा प्रकरण ही सर्पविष नाशक औषधियों के
बारे में है. औरों को तो कुछ जाना जा सकता है, किन्तु ताबुब तथा तस्तुव औषधियां
विचारणीय हैं.
ताबुबं न ताबुबं न घेत्त्वमसि ताबुबं ताबुबेनारसं विषम् ..१०..
तस्तुवं न तस्तुवं न घेत्त्वमसि तस्तुवं. तस्तुवेनारसं विषम् ..११..
ताबुब तथा तस्तुब निश्चित ही हानिकारक किसी प्रकार की प्रतिक्रिया से रहित हैं.
इनके प्रयोग द्वारा विष वेग को नष्ट किया जा सकता है.
यहां मैंने कुछ मन्त्रों को उद्धृत इसलिए किया है कि अथर्ववेदीय औषधि विज्ञान
के बारे में बहुत खोज की आवश्यकता है. हो सकता है कि साथियों से परामर्श कर
शीघ्र ही कोई ऐसा विद्वत्सर्मागम का आयोजन करें, जिसमें इन सब विचार्य विषयों
पर गम्भीरतापूर्वक विचार किया जा सके.
औषधि निर्माताओं से नम्र निवेदन
आपका सम्पूर्ण व्यवसाय आयुर्वेद चिकित्सकों की चिकित्सा से सम्बद्ध है और
समृद्ध भी. सामयिक चिकित्सक जिस कठिनाई के कारण ऐलोपैथिक चिकित्सा की ओर आकृष्ट
होते हैं, उसका समाधान आप सबको मिलकर खोजना चाहिये. अखिल भारतीय स्तर का एक
संगठन बनाया जा सकता है, जिसकी देखरेख में सक्षम औषधि अनुसन्धान संस्थान वेदना
निग्रह, उद्विग्नता तथा उद्वेग शामक, निद्राजनक तथा उग्र आन्टिबिओटिच्स् जैसी
आशुफलप्रद औषधियों की खोज का कार्य करें. मूलत: इसी कमी के कारण ही सामयिक
स्नातक उस ओर (ऐलोपैथी की चिकित्सा की ओर) झुकने को प्राय: बाध्य होता है. यदि
इस स्तर का कोई संगठन प्रथम ही है, तब उसको सक्षम एवं कर्मठ बना, इस प्रकार की
खोज में जुटाना चाहिये. विद्यापीठ एवं आयुर्वेद महासम्मेलन इस विषय में, इस
आपके अति-उपयोगी संस्थान की अपेक्षित सहायता कर सकते हैं. अब तक का आपका औषध
निर्माण सम्बद्ध क्रिया-~कलाप प्राय: निज लाभ के दृष्टिकोण से ही होता रहा है.
यदि आप आज के विद्यार्थी, स्नातक एवं समूचे चिकित्सक वर्ग के लिए अपने सामूहिक
प्रयास से इस संस्थान द्वारा इस प्रकार की औषधियों का अन्वेषण कर सकेंगे तो
निश्चित ही एक बहुत भारी सेवा आयुर्वेद की होगी और यह सेवा पारमार्थिक भावना से
होगी. आयुर्वेद में ऐसी औषधियों का सर्वथा अभाव है, ऐसी बात नहीं है.
अहिफेन,भृंगा, धुत्तुर, विषमुष्टि, मीठा-~तेलिया, विधारा, सर्प विष, सहस्त्रपदी
विष आदि बहुत-सी वस्तुएं हैं. इनकी भी निरापद, आशु प्रभावकारी मात्रा तथा
गुणोत्कर्ष विधि की खोज करनी होगी. एतदर्थ अन्य औषधियों का अन्वेषण भी
अपेक्षित होगा.
