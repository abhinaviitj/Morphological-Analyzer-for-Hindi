<ठ्.ं.><श्छीऐण्ठीञीछ्.><ंआःऐण्ढ्षा भ्ःआष्ढ्थाझ्.><झैऐआण् खै श्ःआठ्षू  आण्ढ् शौण्श्.><ढैळ्ःई><२४ ठौ ३१><२५००><ंआःऐण्ढ्षा झैऐआण् खै श्ःआठ्षू  खूंआष्>

 जंगल (अध्याय ५) के सम्बन्ध में जब हम फिर पीतज्वर पर विचार करेंगे, तो हम
देखेंगे कि घोड़ो का यह विषणु रोग साधारण नहीं है और इसे केवल मच्छर ही नहीं
फैलाते. इसे फैलाने में अन्य जीव भी सहायक हैं और सम्भवत: इनमें सें सबसे अधिक
महत्वपूर्ण के बारे में अभी हमें पता नहीं चला है.
घोड़ो के इस रोग और पीतज्वर में कुछ समानता है. जैसे एक रोगी घोड़े के दूसरे के
सम्पर्क में आने से यह रोग नहीं फैलता, बल्कि इसे मच्छर या कोई अन्य कीट फैलाते
हैं ; इस रोग के विषाणु और मच्छर में भी पीतज्वर के विषाणु और मच्छर जैसा ही
पारस्परिक सम्बन्ध है.
इस रोग को फैलाने वाले कीट भी पीतज्वर फैलाने वाले मच्छरों की तरह रोगी घोड़ों के
काटने के तुरन्त बाद किसी अन्य घोड़े को छूत नहीं लगा पाते. इसके लिए पाँच या छ:
दिन की जरूरत होती है. पीतज्वर की तरह इस रोग को छूत लगे कीट भी जीवनपर्यन्त
स्वस्थ घोड़ों को छूत लगाने में सक्षम रहते हैं, जैसा कि हम छठे अध्याय में
देखेंगे. यह विषाणु भी मच्छरों के भीतर बढ़ता है. हमें यह समझने की कोशिश करनी
चाहिए कि एक मच्छर, रोगी घोड़े को काटकर और उसके तुरन्त बाद एक स्वस्थ घोड़े को
काटकर उसे छूत क्यों नहीं लगा पाता. इस सम्बन्ध में कुछ कठिनाइयाँ ये हैं : यदि
रोगी घोड़ा ही मच्छर के लिए इस रोग के विषाणु प्राप्त करने का एक मात्र साधन है,
तो यह बीमारी एक साथ बहुत दूर-दूर के इलाकों में कैसे होती है ? यह बीमारी गरमी के
शुरू में क्यों नहीं फैलती, जब कि मच्छर बहुत बड़ी संख्या में होते हैं, बल्कि गरमी
के अन्त में या शरद ऋतृ में क्यों होती है ? साथ ही मच्छर इतनी बड़ी तादाद में किस
प्रकार विषाणु प्राप्त कर लेते हैं, जब कि ये विषाणु बहुत समय के लिए और बहुत थोड़ी
मात्रा में घोड़े के शरीर में रहते हैं ? इन बातों से यह स्पष्ट होता है कि
मच्छर या रोग फैलाने वाले किसी अन्य कीट को इस रोग के कीटाणु किसी अन्य स्रोत से
भी मिलते हैं . थोड़े समय पहले की बात है कि अमरीका के एक हिस्से में बहुत बड़ी
तादाद में पालतू कबूतर मरने लगे. कबूतर पालने वालों नें देखा कि उस समय वहाँ
बहुत बड़ी संख्या में मच्छर भी पैदा हो गए थे. इन मरे हुए कबूतरों का खून ले कर
चूहों और सूअरों को टीका लगा कर परीक्षण किए गए, जिसके फलस्वरूप चूहों और सूअरों की
मृत्य हुई. इस परीक्षण से पता चला कि इनकी मृत्यु एक्विन एन्सिफेलोमाइलिटिस के
विषाणुओं के कारण हुई. इसी प्रकार चकोरों के बच्चों में अचानक पक्षाघात-जैसी बीमारी
फैल गई जिसमें दो सौ से अधिक चकोर मर गए. इन पक्षियों के शरीर मे भी उक्त विषाणु
मिले. यदि ये पक्षी इतनी शीघ्रता से इस रोग के कारण मर जाते हैं, तो इन्हें मच्छरों
के लिए विषाणु प्राप्त करने का अच्छा स्रोत नहीं कहा जा सकता. ऐसी सम्भावना है कि
कोई ऐसा पशु या सम्भवत: पक्षी हैं, जिस के शरीर मे इस रोग के विषाणु बने रहते हैं
और उस पर इसका गम्भीर प्रभाव नहीं पड़ता . सम्भवत: ये विषाणु इस पशु या पक्षी के
शरीर में सदा बने रहते हैं. हाल में कुछ ऐसे प्रमाण मिले है जिनसे विषाणुओं के ऐसे
किसी भण्डार के होने का संकेत मिलता है. मुर्गी के बच्चों, टर्की और अमरीकी इगरेट
(एक किस्म का बगुला) को इस विषाणु के टीके लगाकर देखा गया. इन टीकों से इन्हें
किसी रोग के लक्षण नहीं दिखाई पड़े, पर कई दिन तक इनके रक्त में इस रोग के विषाणु
बने रहे.
इतनी तो विषाणुओँ के स्रोत का पता लगाने सम्बन्धी कठिनाइयाँ हैं. अब हम विषाणुओं
के फैलने सम्बन्धी कुछ तथ्यों की चर्चा करेंगे. यद्यपि परीक्षणों से यह पता चला है
कि प्रयोगशालाओं में, उपयुक्त परिस्थितियों में, मच्छरों ने घोड़ों को रोग की
छूत लगाई, लेकिन सामान्य परिस्थितियों में ऐसा कोई मच्छर नहीं मिला है, जिसके भीतर
रोग के विषाणु हों. यही बात मच्छर से भिन्न एक अन्य जीव के सम्बन्ध में भी सही है,
जो मच्छर की तरह ही प्रयोगशाला में स्वस्थ घोड़ो को रोग की छूत लगा सकता है. यह
आठ टाँगों का रक्त चूसने वाला चीचड़ है, जिसे वैज्ञानिक भाषा में डर्मासेंटर
एन्डरसोनी कहते हैं. यह कीट नहीं है, लेकिन एक सम्बन्धित वर्ग के अन्तर्गत आता
है. इसके बाद हाल में कन्सास में एक और खोज हुई. कुछ चरागाहों में दो घोड़ो की
एन्सि-~फेलोमाइलिटिस से मृत्यु हुई. इससे पहले वर्ष, खून चूसने वाले एक प्रकार के
बड़े कीट जिन्हें `हत्यारे खटमल' नाम से ही पुकारा जाता है बहुत बड़ी तादाद में
मिले और परीक्षण से पता चला कि इन कीटों के रक्त में विषाणु थे.
अत: हमारे सामने ऐसे तीन जीव हैं, जो घोड़ों के विषाणु रोग को फैलाने में समक्ष
हैं. ये हैं मच्छर, चीचड़ और हत्यारे खटमल. इन तीनों में वस्तुत: कौन रोग फैलता
है और या तीनों ही रोग फैलाते हैं, अब तक निश्चित रूप से मालूम नहीं है. इस काम
का श्रेय किसी ऐसे अनुसन्धानकर्ता को होगा जो उक्त जानकारी और इनके बीच को लुप्त
कड़ियों को जोड़कर विषाणु रोग का पूरा जीवन-इतिहास हमारे समक्ष उपस्थित करे .
अब मैं एक और कीट की चर्चा करना चाहता हूँ, जो मच्छर की तुलना में बहुत तुच्छ है,
लेकिन जिसने विषाणुओं से अपने सम्बन्ध के कारण सेनाओं को हराया है, राजाओं को
गद्दी से उतार दिया है और लाखों लोगों को मौत के घाट उतारा है.
(जूं)
कैटरबरी के कैथेड्रल (बड़ा गिरजाघर) में २९ दिसम्बर (हमारे कैलेंडर के हिसाब से ४
जनवरी) को टामस एओ बैकेट की हत्या कर दी गई. उनका शव कैथेड्रल में पूरी रात और अगले
दिन, दिनभर पड़ा रहा. कुछ बहस के बाद यह निश्चय किया गया कि उन्हें दफनाने की तैयारी
करने के लिए उनके कपड़े उतारे जाएँ. मृत आर्चबिशप ने अत्यधिक कपड़े पहन रखे थे.
सबसे ऊपर एक बहुत बड़ा भूरे रंग का चोगा था, उसके नीचे दो ऊनी बंडियाँ औ अ इसके नीचे
बेनेडिक्टिन  र्डर (ईसाइयों का एक पन्थ) का काला चोगा पहन रखा था. इस चोगे के
नीचें कमीज थी और कमीज के नीचे शरीर से चिपका हुआ सख्त ऊन का सूट था जिसके बाहर
की और लिलेन का अस्तर लगा था. इससे पहले इंग्लैड में किसी व्यक्ति ने इस किस्म
का सूट नहीं देखा था.
`असंख्य जुएँ जो मृत आर्चबिशप के शरीर में भरी पड़ी थीं, ठंड के कारण इस प्रकार
इधर-उधर दौड़ रही थीं कि उनका सख्त ऊन वाला वस्त्र एक इतिहासकार के शब्दों में
कहें तो ऐसा लग रहा था, जैसे पानी के खोलते हुए कड़ाह का दृश्य हो. उस समय वहाँ
जो लोग उपस्थित थे, वे कभी रोते थे और कभी हँसते थे. इसका कारण एक इतने महान
आर्चबिशप की मृत्यु का शोक था और इस खोज की खुशी भी थी कि उन्होंने एक इतने
बड़े महात्मा को खोज निकाला है. '
ये पंक्तियां मैकआर्थर की `ओल्ड-टाइम टाइफस इन ब्रिटेन'से उद्धृत की गई हैं जिससे
यह पूरी तरह स्पष्ट होता है कि मध्ययुग में समाज में इतने ऊँचें लोगों की भी जूं
से मुक्ति नहीं थी. वास्तल में उस समय किसी व्यक्ति के शरीर में जूँ होना कोई बुरी
बात नहीं समझी जाती थी. पहले अध्याय में आपने पढ़ा होगा कि जुएँ टाइफस ज्वर
फैलाती हैं. बाद के अध्याय में हम एक अन्य बीमारी के बारे में भी पढ़ेगें जिसका
सम्बन्ध १९१४-१८ के महायुद्ध से है. फिलहाल हम जूँ की ही चर्चा करेंगे. यदि आप
एनसाइक्लोपीडिया ब्रिटेनिका में जूँ के बारे मे देखेगें तो इसके लिए एक कॉलम का
दो-तिहाई हिस्सा ही दिया गया है. इस सम्बन्ध में जिन्सेर ने कहा है, `यह जीव
जिसने ऐसी महामारियों को जन्म दिया जिनके कारण शहर-के-शहर बरबाद हो गए, लोग
अपने घर-~बार छोंडकर भाग खड़े हुए, जिसने विजयी सेनाओँ को भयभीत लोगों के
झुंड़ो में बदल दिया, इसे सिर्फ यह कहकर टाल दिया गया है कि यह पंखहीन कीट है.
भोजन के लिए पक्षियों और स्तनधारियों पर निर्भर करता है और एनोप्लूरा कोटि के
जीवों के अन्तर्गत आता है.'
यहाँ हम जिस कीट की चर्चा कर रहे हैं, वह पिस्सु और खटमल से पूरी तरह भिन्न है.
यह लम्बे आकार का कीट है, जिसकी लम्बाई कुछ मिलीमीटर होती है. इसके पांव ऐसे
होते हैं जिन्हें गड़ाकर वह मनुष्य या पशुओँ के शरीर में चिपक सकती है. जूँ दो
प्रकार की होती हैं, सिर की जूँ और शरीर की जूँ. ये दोनों कीट एक ही जाति के हैं
लेकिन जब मनुष्य ने कपड़े पहनने शुरू किए तो सिर की जूँ का यह नया प्रकार बना
जूँ के अंड़े, जिन्हें लीख कहते हैं, मनुष्य के सिर के बाल या कपड़ों से एक
प्रकार के सीमेंट से चिपक जाते हैं. जूँ अपने भोजन के लिए मनुष्य का खून पीती
हैं. अपने मुंह के खोखले हिस्सों को शरीर में गड़ा कर वे खून चूसती हैं. जूँ एक
सच्चा परजीवी कीट है, जो अपने जीवन में किसी भी समय मनुष्य से अलग स्वतन्त्र रूप
से जीवित नहीं रह सकता. मनुष्य के शरीर से जरा कम तापमान पर वह बहुत अच्छी तरह
रह पाती है और इस कारण इसके शरीर के पास के कपड़ों पर चिपक जाती है. मनुष्य के
शरीर के तापमान में यदि अधिक वृद्धि या कमी होती है तो जुएँ उसे छोड़कर तुरन्त
किसी अन्य व्यक्ति की तलाश में निकल पड़ती है. आर्चबिशप टामस एओ बैकेट के मामले
में हमने देखा है कि मृत्यु के कारण शरीर के ठ़अडा हो जाने पर किसी प्रकार जुएँ
शरीर छोड़कर इधर-उधर भागने लगीं. इसी प्रकार जब ज्वर के कारण शरीर का तापमान बढ़
जाता है तो टाइफस के रोगियों में यह देखा गया है कि उनके शरीर में जुएँ नहीं
रहतीं. इस प्रकार इस रोग के फैलने में मदद मिलती है. सम्भवत: यही कारण है टाइफस
को `बिस्तर रोग' नाम भी दिया गया.
मैंने इसी अध्याय का नाम `विषाणुओं के मित्र कीट' दिया है जबकि यह बात अन्य
कीटों के बारे में सही है, जूँ के सम्बन्ध में कुछ संशोधन की आवश्यकता है. हम
देख चुके हैं कि विषाणुओं का अपने संक्रमण में सहायक मच्छर पर कोई बुरा असर नहीं
पड़ता, लेकिन टाइफस के विषाणु से जूँ की मृत्यु निश्चित रहती है, चाहे जिस
व्यक्ति को उससे छूत लगी हो, वह टाइफस ज्वर से ठीक हो जाए. टाइफस के रोगी का खून
चूसने के आठ दिन के भीतर जूँ बीमार-सी हो जाती है और बारह दिन के बाद मर जाती
है. इस दृष्टि से जूँ को विषाणु का मित्र कहना उचित नहीं है, क्योंकि वह हमारी
तरह ही टाइफस की छूत का शिकार होती है.
मनुष्य को जिस ढ़ंग से टाइफस ज्वर की छूत लगती है, उससे यह स्पष्ट होता है कि
किस प्रकार अनचाहे ही जूँ इस रोग को फैलाने में सहायक होती है. मच्छरों और खून
चूसने वाले अन्य कीटों से जिस प्रकार रोग की छूत लगती है, उसके आधार पर बहुत समय
तक यह समझा जाता रहा कि जूँ भी मनुष्य का खून चूसते समय टाइफस के कीटाणु मनुष्य के
शरीर में छोड़ देती है. पर वास्तव में बात ऐसी नहीं है. रोग के विषाणु जूँ की
लार में नहीं, जैसी कि मच्छरों के सम्बन्ध में होता है, बल्कि उसके मल में होते
हैं. ऐसा समझा जाता है कि जब जूँ का मल मनुष्य की खाल की खरोंच आदि के सम्पर्क
में आता है तो टाइफस की छूत लगती है और मनुष्य कि सिर या शरीर में जूँ होने पर
खुजलाने के कारण खरोंच लगना स्वाभाविक ही है. इस बात ता सुझाव १९२२ में दो
अनुसन्धानकर्ताओं ने दिया, जिन्होने एक बन्दर को टाइफस की छूत लगी जुओं से
कटवाया. इस प्रयोग में इस बात का विशेष ध्यान रखा गया कि बन्दर की खाल के
सम्पर्क में जूँ का मल न आए. शोधकर्त्ताओं ने देखा कि देखा कि बन्दर पूरी तरह
स्वस्थ रहा. हमने पीतज्वर और मच्छर के सम्बन्ध में यह देखा है कि रोग के विषाणु
मच्छर के शरीर के भीतर बढ़ते हैं. यही बात टाइफस ज्वर और जूँ के बारे में भी
सही है. टाइफस ज्वर के रोगी का रक्त चूसने के बाद टाइफल के विषाणु- रिक्ट्स-
जूँ की पाचन-नली की कोशिकाओं के भीतर बढ़ते हैं. कुछ दिन के बाद ये कोशिकाएँ
बेहद फूलकर फूट जाती हैं और जूँ के मल में असंख्य विषाणु बाहर आते हैं. इसके
तुरन्त बाद पाचन-प्रणाली के नष्ट हो जाने के कारण जूँ मर जाती है.
टाइफस के विषाणु एक और तरीके से भी फैल सकते हैं और उसके महत्व के कारण मै यहां
के कारण मैं यहां उनकी चर्चा कर रहा हूँ. प्रयोगों से यह स्पष्ट हो गया है कि
रिक्ट्स यानी टाइफस के विषाणु जूँ के सूखे मल में ६६ दिन तक छूत लगाने में सक्खम
रहते है. अत: धूल के साथ साँस में जूँ के मल के इन सूखें कणों के शरीर में
पहुँचने या आँख के कोमल हिस्सों के सम्पर्क में आने से इस रोग की छूत लग सकती
है.
जूँ की चर्चा समाप्त करने से पहले मै एक और रोग के बारे में बताना चाहता हूँ,
जिसका जूँ से सम्बन्ध है और जिसके कारण १९१४-१८ के महायुद्ध में बहुत बड़ी
संख्या में लोगों की मृत्यु हुई. इस पुस्तक के बहुत से पाठक ट्रैच-फीवर (लड़ाई
के मोर्चों पर खोदी गई खाइयों में होने वाला ज्वर) से परिचित होंगे, जो कि
टाइफस ज्वर के समान है, लेकिन उससे कुछ कम खतरनाक है. यह ज्वर भी रिक्ट्स
विषाणुओँ के कारण होता है, पर इस रोग में जूँ को छूत नहीं लगती. यह ज्वर केवल जूँ
के लिए ही टाइफस ज्वर से भिन्न है, क्योंकि इसके विषाणु टाइफस ज्वर के विषाणुयों
की तरह पाचन-नली को कोशिकाओं में बढ़ने के स्थान पर पाचन-नली में ही बढ़ते हैं. इस
रोग के फैलने के बारे में भी यह विचार है कि जूँ के मल के, खाल आदि पर लगी
खरोंचों के सम्पर्क में आने से छूत लगती है, हालाँकि इस सम्बन्ध में विशेषज्ञ एकमत
नहीं हैं. अरचज की बात है कि १९१४-१८ के महायुद्ध के बाद ट्रेंच-फीवर पूरी तरह
समाप्त हो गया और इस कारण आधुनिक तरीकों से इस ज्वर के कारणों की ठीक-ठीक जाँच
नहीं की जा सकी.
अब तक मैंने विशेषकर मनुष्यों और पशुओं के विषाणु-रोगों की चर्चा की है हमने देखा
है कि मच्छरों और जुओं से ये रोग किस प्रकार फैलते हैं. अब हम पौधों के
विषाणु-रोगों की चर्चा करेंगे और देखेंगे कि इनसे कौन-कौन से कीट सम्बद्ध हैं.
(ऐफिड)
इस अध्याय में पहले मैंने बताया है कि किस प्रकार दो प्रमुख तरीकों से कीट पौधों को
अपनी आहार बनाते हैं . एक प्रकार के कीट जैसे इल्ली (केटरपिलर) और बीटल पत्तियों को
इस तरह खाते हैं जिससे उनमें छेद बन जाते हैं. दूसरे प्रकार के कीट पौधे में चोंच
गड़ाकर रस चूसते है (देखिए चित्र १ अ). अब हम पौधों का रस चूसने वाले कीटों के
बड़े वर्ग पर विचार करेंगे, जिनमें हरी मक्खी या ऐफिड भी हैं . प्राय: प्रत्येक
व्यक्ति ऐफिड से परिचित है. कम-से-कम वे सब लोग तो इसे भली-भांति जानते हैं
जिन्हें खेतों या बागों की देखभाल का काम करना पड़ता है. एक किस्म के ऐफिड गुलाब
की कलियों पर छाये रहते हैं. दूसरे किस्म के एफिड से बेर, आलूबुखारे आदि के
पेड़ों की पत्तियाँ मुड़ और विकृत-सी हो जाती हैं. तीसरे किस्म के ऐफिड हरे नहीं
बल्कि काले होते हैं और सेम की चौड़ी फलियों के अंकुरों पर बहुत बड़ी तादाद में
बढ़ते हैं. चौथे किस्म के ऐफिड भूरे रंग के होते हैं और ये बन्द और फूलगोभियों को
नष्ट कर डालते हैं. ऐफिडों के फसल पर इस प्रभाव से आप परिचित होगें, पर सम्भवत:
आप यह नहीं जानते होगे कि ऐफिड और पौधों का यह सम्बन्ध सबसे कम महत्वपूर्ण है.
इन कीटों का पौधों से वैसा ही सम्बन्ध हैं, जैसे इडिस ईजिप्टी मच्छरों का
मनुष्यों और घोड़ों से है . दूसरे शब्दों में कहें तो ऐफिड खेतों और बागों के
पौधों को अनेक किस्म के विषाणुओं की छूत लगाने का काम करता है और इन कीटों से
पौधों को वैसे ही खतरनाक विषाणु रोग हो सकते हैं, जैसे मनुष्यों के लिए पीतज्वर
और घोड़ो के लिए उनका विषाणु रोग.
कीटों के माध्यम से विषाणु रोग लगने में मनुष्यों और पौधों में एक अन्तर है, और वह
यह कि पौधों को लगभग तीन सौ किस्म के विषाणुओं से रोग की छूत लगती है. विभिन्न
प्रकार के जो ऐफिड पौधों को अपना आहार बनाते हैं, उनमें एक विशेष जाति का ऐफिड
विषाणु रोग फैलाने में अन्य कीटों से भिन्न है. यह हरे रंग का एक छोटा ऐफिड
है, जिसे ब्रिटेन में पीच (आडू) ऐफिड और अमरीका में स्पिनेच (पालक) ऐफिड कहते
हैं. इसका वैज्ञानिक नाम माइज़स परसिके है. यह एक सार्वभौनिक कीट है और संसार
के प्राय: प्रत्येक भाग में मिलता है. यह अनेक प्रकार के पौधों को अपना आहार
बनाता है. इस कारण और विषाणुओं से इसका सम्बन्ध होने से यह कीट अन्तर्राष्ट्रीय
महत्व का हो गया है. पता चला है कि माइज़स परसिके संसार के विभिन्न भागों में
पौधों के पचास किस्म के विषाणु रोग फैलाता है. ब्रिटेन में इस कीट के कारण
किसानों और बागबानों को हजारों पौड़ फसल की हानि होती है. यह विशेषकर आलू की
फसल को हानि पहुंचाता है. खेत और बगीचों के विषाणुओँ पर बाद में विचार करते समय
हम यह देखेंगे कि विषाणु रोग ही एकमात्र कारण है, जिसके फलस्वरूप ब्रिटेन में
आलू की फसल निरन्तर खराब होती जा रही है.
ग्रेट ब्रिटेन में जिस व्यक्ति ने कभी आलू की फसल उगाई है, उसे कभी न कभी आलू के
पौधे के इस रोग का सामना करना पड़ा होगा, जिसके कारण आलू के पौधे की पत्तियाँ खुदरी
और चमड़े जैसी हो जाती हैं तथा सिकुड़कर मुड़ने लगती हैं. यह रोग एक विषाणु के कारण
होता है, जिसे फैलाने में माइज़स परसिके ऐफिड प्रमुख है.
