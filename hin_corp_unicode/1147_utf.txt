<औङ्ङिचिअल् आन्ड् ंएडिअ ळन्गुअगेस्><ंअस्स् ंएडिअ><आग्निहोट्रि, ख्रिस्ह्न><श्तब्हिमनि><१९८३><ण्ह्ड्-भ्हर्टिय  भ्हतन्><भोम्बय्><१२९-१३५><१९८०><आग्निहोट्रि, ख्-श्तब्हिमनि>

आप अपने आपको क्या समझती हैं भला?' कान्ता ने आंखें टेढ़ी करके अपनी गोरी चिट्टी सास को घूरा. वैजंती शक से सहम गयी और शरीर तो ऐसा कि काटो तो खून नहीं! उसके शरीर की खसखसी सिल्क की साड़ी चरर.
.
.
चरर सी जैसे तार-तार हो उठी.हां.
.
.
वहां.
.
.
आप चुप क्यों हैं.
.
.
कहिये न.
.
.
भला आप अपने को क्या समझती हैं?'`मैंने तुमसे ऐसा तो कुछ नहीं कहा बहू, कि तुम मेरे लिए इस तरह के प्रश्न खड़े कर रही हो.'`कुछ नहीं कहा.
.
.
कुछ नहीं कहती.
.
.
कुछ न कहूंगी.
.
.
. ये शब्द तो मैं पूरे एक बरस से सुन रही हूं लेकिन क्या नहीं कहतीं? क्या और कहना शेष है?'`अरे बह, इतना ही तो कहा है न कि मुन्ने को चंप सूट पहना दो.
.
.
झगला अच्छा नहीं लगेगा.'`हां, क्योंकि वह मेरे मायके से आया है न. और जाने-अनजाने आपको मेरे मायके वालों व उनकी चीज से घृणा है.'`तुम भी तो अपने मायके की हो.' वैजंती ने तीखी उदासी से कहा.`और इसीलिये पहले दिन से आप मुझे घर से बाहर निकालने का फैसला किये हैं.' कांता की टेढ़ी आंखें चौड़ी और बड़ी हो गयीं.`बाहर मेहमान इकट्ठे हो रहे हैं.
.
.
बात का बतंगड़ बनाने की कोई आव-श्यकता नहीं, कांता.' वैजंती वहां से नीचे उतरने लगी.पर कांता का कडुआ वाक्य भी साथ हो लिया था. `बड़ी अपने आपको `माडर्न एक्सपर्ट होम वाइफ' समझती हैं.
.
.
जैसे मैं नहीं जानती कि ये सासजी कैसी मॉडर्न वाइफ रही हैं.'विष्णु नीचे से ऊपर आते-आते मां से टकराया व हड़बड़ाकर बोला-`गजब करती हो.
.
.
देखो तो आपके कितने मिलने-जुलने वाले इकट्ठे हो गये हैं.
.
.
डैडी तो बात कर नहीं पा रहे.
.
.
जरा जल्दी से पहुंच जाइये न!'वैजंती नीचे आयी तो श्रीमती भंडार-कर ने गले से लगा लिया.
.
.
`मानते हैं तुम्हें.
.
.
क्या सजावट की है पंडाल में.
.
.
अब तो मानना पड़ेगा कि तुम सचमुच ही होमसाइंस की एक्सपर्ट हो. सुनो, ये जो दरवाजे पर मटके रखे हैं.
.
.
उन पर दूधिया पेंटिंग किसने की है?'वैजंती हंस दी-`भूतों ने. तुझे पता नहीं क्या कि मैं ही वह भूतनी हूं.'`जानती हूं तू काम करने में भूत जैसी जुट जाती है.' वे हंस दीं.श्रीमती सिन्हा को लाइट अरेंजमेंट भाया और डा.
अग्रवाल ने दही-बड़ों की प्रशंसा करके पूरे बीस खा लिये. तभी ऊपर से उतरकर कांता पोते को लिये उधर चली आ रही थी.अपने सांवले रंग की चिंता छोड़ उसने सितारे जड़ी नीली साड़ी पहनी थी और बच्चे को वही झगला पहनाकर मटमैला टोपा बांधा था.वैजंती ने सिर झुका अपने आपको संभाला लेकिन शीला नहीं मानी.
.
.
मुंहफट-सी आकर बोली-`क्यों वैजंती, तुम तो इतनी माडर्न.
.
.
और बहू-पोते को ऐसी लापरवाही से रखा है.
.
.
कहना व लिखना बड़ा सरल है कि बहू को बेटी मानो परंतु व्यवहार में उसे अपनाना कठिन होता है.'वैजंती का गोरा चेहरा सुर्ख हो आया.
.
.
कोई कड़वी-सी बात जबान पर आयी थी लेकिन विष्णु के फक चेहरे को ताक वह सहजता से मुस्कराई, `ठीक कहती हो.
.
.
लेकिन मैं बहू को बेटी मानती हूं तभी तो जोर-जबरदस्ती भी नहीं करती. वह पहनने-पहनाने के लिए पूर्ण स्वतंत्र है.डा.
अग्रवाल ने मुस्कराकर कहा, वैजंती क्या करे, उसे तो कुछ भी पहना दो.
.
.
वह तो सुंदर लगेगी, उम्र का प्रश्न तो आता ही नहीं उस पर.'`हां वो तो विष्णु के डैडी को देखकर पता चलता है.' शीला नाक सिकोड़ कर छोले चबाने लगी.वैजंती ने तभी देखा उसके पति निर्मल के कांपते हाथों में छोले का डोंगा भी कांप रहा था.
.
.
उसने तपाक से डोंगा ले लिया और आहिस्ते से बोली, `कोई और कार्य देख लो.
.
.
डोंगा गिर जाता तो?'निर्मल चले गये और दूर जाकर आने-जाने वालों को बैठाने का प्रबंध देखने लगे.बारह बजे तक बच्चे का जन्म-दिन समारोह समाप्त हो गया.
.
.
बहू सारे प्रेजंट व रुपये के लिफाफे उठा ऊपर चली गयी.ऊपर से आते विष्णु व कांता की चुहल-बाजियों के स्वरों के बीच नीचे सूने पंडाल में खड़ी वैजंती किसी खाली कागज की प्लेट-सी वहां उड़ने लगी.विष्णु मंद स्वर में कह रहा था.
`आखिर मां के ही कारण तो इतना व्यव-हार मिला है.
.
.
उसे यह सब तो बताना ही चाहिये न.'`नहीं बताना मुझे. अब जो आ गया तो आ गया. सभी अपनी औलाद के लिए ही व्यवहार पालन करते हैं. मैं उनसे बात नहीं करती.
.
.
पता नहीं वे अपने आपको क्या समझती हैं भला.' बहू ने पुन: वही शब्द दुहराये.`मैडम सामान ले जायें. पेमेंट कर दें.'पंडाल और क्राकरी वाले आ गये. पर्स खाली करके खाली मन से थकी-मांदी वैजंती अपने कमरे में आ गयी. निर्मल पलंग पर लेटे गहरी नींद में खर्राटे ले रहे थे. वैजंती अपने स्टडी-रूम की सैटी पर ही लेट गयी. -अभी पूरा बरस ही तो हुआ है बहू आये.
.
.
पर.
.
.
. विष्णु को भी कुछ कहना निरर्थक है.
.
.
एक ही बेटा है लेकिन.
.
.
अपने `कांप्लैक्स' में गिरफ्त है. उसे रोज-रोज कोंचकर क्या लाभ? घर में इससे शांति तो न होगी और तर्क, व्यंग्य, कोंचना क्या इस स्थिति को सुधार सकते थे?लेटते ही उसका अपना अकेलापन पूर्ण छितराये भयावह अंधेरे के बीच से उसके ऊपर धड़धड़ाती ट्रेन-सा गुजरने लगा.आसपास जो है.
.
.
जो फैल रहा है उसमें वैजंती हाथ-पैर नहीं मार सकेगी.
.
.
उसे उस घर की दीवारें जैसे अपने ऊपर गिरती दिखाई देने लगीं. -वह अपने आपको क्या समझती है? और उसे अपने आपको क्या समझ लेना चाहिये कि शेष जिंदगी के पल शांति से कट जायें. वह यही शायद नहीं समझ पा रही थी.एक जोर का ठसका आया. तुरंत तत्परता से उठकर उसने दमे की गोली खा ली. दहशत से वह अपनी उभरी खांसी दबाने लगी. अन्यथा अभी कांता आकर घूरने लगेगी. खांसो.
.
.
`खांसो तुम्हारा घर है न.
.
.
हम सबको सोने मत दो और मेरे बच्चे को दमा कर दो.
.
.
बहुत सफाई व स्वास्थ्य पर भाषण देती व लिखती हो न.' वैजंती की आंखें खांसी के अवरोध से भर गयीं.
.
.
वह बैचेन हो आयी.वैजंती पालमपुर की रहने वाली गोरी-चिट्टी पहाड़न, दो भाइयों में एक लाडली बहन. पिता के सेब के बगीचों में लगे ताजे सेब-सा उसका रंग.
.
.
पहाड़ पर प्यार व देखरेख के बीच उसने होमोसाइंस ही में डिप्लोमा लिया. मामा के घर की दह-लीज व दिल्ली के लेडी इरविंग कालेज का परीक्षा का भवन. बस इतना ही तो देखा था.लाडों से पाली प्यारी बेटी का ब्याह भाई के भरोसे मां-बाप ने निर्मल से कर दिया.
.
.
निर्मल यूं तो छोटे कद के थे.
.
.
लेकिन गोरे, कमसिन और भोले चेहरे वाले थे.रेडीमेड कपड़ों की अच्छी खासी बड़ी दूकान और कर्नलगंज में पुराने जमाने का बड़ा-सा मकान था. लड़के के माता-पिता सीधे और धार्मिक प्रवृत्ति के थे. वैजंती के आते ही सारा कुछ उसे सौंप सत्संग में व्यस्त हो गये. लेकिन.
.
.
मेंहदी रचे हाथों के साथ वैजंती की पिया मिलन की आस जैसे अधूरी-सी रह गयी थी.निर्मल का मस्तिष्क अपरिपक्व था. उसे किसी भी बात का ज्ञान न था. पत्नी से क्या बात की जाती है.
.
.
उसे कैसे समझा जाता है.
.
.
वह नहीं जानता था.रातें गुजरती गयीं.
.
.
वैजंती की नव-यौवना कातर आवाजें देती रही.
.
.
आओ प्रियतम.
.
.
मेरी साधना तोड़ दो.
.
.
वह शुभ मुहूर्त आ जाने दो.
.
.
जिसके लिए माता-पिता ने इतने मंगल गीतों व बधावों के बीच कन्यादान दिया है. लेकिन-निर्मल कई माह केवल दो शब्द कहते- `आप अच्छी हैं, सो जाइये.
.
.
' और स्वयं खुर्राटे लेने लगते.वह अभी तक याद नहीं कर पाती कि वह कौन-सी रात्रि थी.
.
.
और कब वह क्षण सार्थक हुए कि विष्णु का जन्म हो गया. विष्णु के लाल जिस्म को यूं तो वैजंती ने सीने से लगा लिया था.
.
.
लेकिन उसका मन यह नहीं स्वीकारता था कि वह निर्मल का बेटा है. वह तो केवल वैजंती का ही बेटा था.
.
.
और शायद उसी बेटे के कारण वह कुंवारी नहीं कहला सकती थी.निर्मल ने तो बेटे को पालने में कभी कोई सहयोग नहीं दिया. जब तक सास-ससुर थे वह उसके रहम-करम से पांच बरस का हो गया.
.
.
और तभी एक दिन बड़ी सहजता से निर्मल ने हाथ का टिफन मेज पर टिका वैजंती से कहा, `मेरा दिवाला निकलगया.
.
.
दूकान चली नहीं!' और उसके बाद उन्हीं शांत खर्राटों के साथ सो गया.वैजंती का मन तो हुआ कि अपना सिर इस आदमी के सिर से पीट ले.
.
.
लेकिन विष्णु के रोने से वह चुप रह गयी.मां एवं पिता ने पुन: दामाद को कुछ रुपये देकर पुस्तकों व स्टेशनरी की दूकान खुलवा दी.लेकिन इस बार वैजंती संभल गयी. सारा कारोबार उसने अपने हाथों में ले लिया.
.
.
और निर्मल से वह बहुत सख्ती से हिसाब लेती. ऐसा कुछ निर्मल को कहां अच्छा लगता. वह दूकान जाने से ही कतराता. बस बच्चों के कामिक लाकर पढ़ने लगता. वैजंती ने टोका तो सीधा-सा उत्तर दिया-`ठीक है जी.
.
.
आप जैसा ठीक समझो करो.
.
.
मुझे तो कुछ समझ नहीं आता.' वैजंती के अंदर एक नागिन फुंकारने लगी थी-जब कुछ समझ नहीं आता, कुछ करना नहीं चाहते तो शादी करने की क्या आवश्यकता थी? लेकिन कहने से लाभ! उत्तर तो पता था.
.
.
वही भावरहित मुद्रा से निर्मल कहेगा `जी! वो तो मां ने करा दी.' निर्मल ने तो इस वाक्य के साथ सारे दायित्वों से छुटकारा पा लिया. घर कैसे चलता है, घर चलाने के लिए पति का क्या सहयोग है. बच्चे की परवरिश में कितनी भाग-दौड़ व त्याग की आवश्यकता है? इस सबसे उसका कोई लेना-देना न था.सब्जी अच्छी बननी चाहिये. शाम का नाश्ता ताजा घर का बना हो और उसके मित्रों का खातिर-तवाजो होता रहे और दिन-भर ताश या शतरंज जमे. पर कहने को तो वह एक आदर्श पति था. उसने कभी शराब नहीं पी. सट्टा नहीं खेला. पर-स्त्री को तो ताका तक नहीं. वैजंती से भी यह नहीं पूछा कि वह कहां कब क्यों जाती है? और किससे मिलती है? क्या इनकम है और क्या खर्च होता है? यहां तक कि दोनों में हफ्तों बात तक नहीं होती. तू-तू मैं-मैं की घटना होने का कोई प्रश्न नहीं. लेकिन झगड़े की जड़ें उनके आपसी संस्कार थे. वैजंती बचपन से बहुत नाजुक मिजाज है, वह इस मिजाज के लिए कितनी दोषी है, नहीं जानती.
.
.
क्योंकि बचपन से ही मां और पिता उसे गलत आदतों के लिए डांटते रहे हैं.
.
.
एक बार बचपन में उसने शीघ्रता में आंगन में पेशाब कर दी थी.
.
.
बस उसे डांट तो पड़ी ही.
.
.
इसके साथ ही उसे टॉफी एक हफ्ते तक नहीं दी गयी. अपना साबुन.
.
.
अपना तौलिया.
.
.
अपना कंघा.
.
.
अपना बिस्तर सब अलग और बेहद स्वच्छ. उसे याद नहीं आता कि बड़े होने पर भी कभी मां के कपड़े उसने कई बार पहने हों. उसके पास बहुत बड़ा कमरा और उसके साथ ही जुड़ा बरांडा था. मन में जब आये बत्ती जलाओ-बुझाओ.
.
.
खुली हवा में बैठ सांस लो. वैजंती के पैर-हाथ सब चिकने रहते.
.
.
उसकी सहेलियां मजाक भी बनातीं, `अरे इस बिहारी की नायिका के पैर तो कॉलीन से नीचे नहीं पड़ने चाहिये.'वैजंती के कामों के लिए मुन्नी बचपन से साथ थी. उसका बाथरूम जब तक धुलता नहीं वह नहाती नहीं. मां तो कभी-कभी मुस्करा देती- `मेम बिटिया, तेरे अलावा वहां कौन नहाता है, जो इतनी देर तक बैठी जमादारन का रास्ता देखती है?' अंधेरे में ही वैजंती सोती आयी है.
.
.
उसके बरांडे में नाइट लैम्प जलता है. स्वच्छ बिस्तर और सारा कमरा मोटे परदों से ढंका. मजाल है कोई उसके कमरे के पास जोर से बोले.पिताजी ही खुनखुनाते कह उठते थे, `उसे मत डिस्टर्ब करो.
.
.
चलो उधर बात कर लेंगे.'ससुराल का घर पुराने जमाने का था. यही क्या कम था कि दिल्ली जैसे शहर में इतनी बड़ी जगह अपनी थी. लेकिन घर में सील.
.
.
दीवारों पर पलस्तर उघड़ा हुआ. सास-ससुर के जाते ही पलस्तर और झड़ने लगा और कंपाउंड में कचरे के ढेर उगने लगे.एक-दो बार रोज ही वैजंती निर्मल को यह सब याद दिला देती.
.
.
लेकिन वह पुस्तक पढ़ते-पढ़ते सब भूल जाता.पत्नी जब थककर सोना चाहती निर्मल को `पैरी मैसन' समाप्त करने के लिए बत्ती जलाने की आवश्यकता होती.
.
.
और उपन्यास पढ़ते-पढ़ते रात के बारह-एक बजे गरम चाय पीने के लिए वह भड़ा-भड़ दरवाजे पीटता किचन में घुस जाता. और वैसे ही गंदे पांवों से बिस्तर पर नये प्रिंट उछाल देता.वैजंती ने लगभग दो बरस यह सब सहा, लेकिन विष्णु के होते ही उससे यह सहा नहीं गया. बच्चे को भी निर्मल चौंकाकर जगाता तो वैजंती को रात उसे संभालने में बितानी पड़ती.एक दिन निर्मल ने खांसा और पलंग के पीछे क्या थूका कि वैजंती की आंखें फट गयीं और वह गुर्राने लगी, `यही सब आता है न तुम्हें?' दरवाजा जोर से बंद हुआ कि वह चीख पड़ती `बैंड बाजे के साथ क्यों नहीं घर में घुसते हो भला?'और जब सीधे निर्मल ने पैजामे में हाथ पोंछ कर पूछा था, `आप अपने को क्या समझती हैं जो?' -तब बदबूदार पसीने को पोंछते पति को ताक वैजंती चुपचाप दूसरे कमरे में सोने लगी. उस दिन कितनी राहत अनुभव की थी वैजंती ने. यूं तो वैजंती ने मन की चाहत को कितना काटा.
.
.
कितना घिसा परंतु वह चंदन की तरह कट-कटकर भी सुगंधित रही. शरीर कंचन को उसने घुला देना चाहा परंतु वह स्वर्ण-सा चमकता रहा.मन के बीरान कांटों से भरे पहाड़ पर भी कोई हरीतिमा चमके.
.
.
हरी वादियां फूट पड़ें.
.
.
इस भाव से तो वह विलग न हो सकी थी. जब पलस्तर.
.
.
ढहते घर.
.
.
चबूतरे सब कांपने लगते थे तब वहां मीठे शहद के टपकने की प्रतीक्षा उसे बरबस हो जाती थी.मथते मनोबल के साथ ही वैजंती ने लेख लिखने प्रारंभ किये.
.
.
और उसे कई पत्रिकाओं में कालम लिखने का आमंत्रण मिलने लगा. एक बार वह जब लिखने में डूब-सी गयी थी विष्णु निर्मल के सामने साइकिल चलाते-चलाते गिर गया.
.
.
पर वह उसे या उसकी चोट को टाल गया.मां का अहं इसे सह नहीं सका.
.
.
वैजंती का मुह लाल हो उठा और पूरी घृणा के साथ उसने पति से बोलना बंद-सा कर दिया.लेकिन वीरान वातावरण में उस घर में अकेले बच्चे को पालते-पालते वैजंती जैसे टूट-सी रही थी. लेकिन उसका यह अहं ही तो था कि पति की इस कमजोरी को उसने सबके सामने व्यक्त नहीं किया. और जब विष्णु को उसे एक अच्छे स्कूल में भरती करवाने के लिए किसी सहयोग की आवश्यकता हुई तो सुमन से उसका परिचय हुआ.
