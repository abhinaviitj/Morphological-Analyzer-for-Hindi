<औङ्ङिचिअल् आन्ड् ंएडिअ ळन्गुअगेस्><ंअस्स् ंएडिअ><आनोन्><ढइल्य् णेत्स्-५><१९८७><णव्ब्हर्ट् ठिमेस्><णेत् ढेल्हि><२१४०><णव्ब्हर्ट् ठिमेस्-ढइल्य् णेत्स्-५><घर्गि ंअहेस्ह्तरि>

बैजनाथ पांडे सरीखे नेता भी विश्वनाथ प्रताप सिंह के लिए नवनिर्वाचित सांसदों
से अनुरोध कर रहे हैं. वे चंद्रशेखर को महाराजगंज में जीताने के लिए जुटे हुए
थे. बिहार से ३१ सदस्य जनता दल के हैं. उनमें २३ सदस्य विश्वनाथ प्रताप सिंह के
साथ हैं. गुटों की दीवारें ढ़ह गई है. शाम को वकील और राज्य सभा सदस्य
रामजेठमलानी ने बिहार के अनेक नेताओं और सांसदों से भेंटकर अनुरोध किया कि
विश्वनाथ प्रताप सिंह के लिए अपने समर्थन का खुले आम एलान कर दें, ताकि
चंद्रशेखर और देवी लाल मैदान से हट जाएं.
अगर सर्व् सम्मत चयन नहीं होता है तो विश्वनाथ प्रताप सिंह के लिए समर्थन जुटाने
वालों की संख्या बढ़ती जा रही है. मधु दंडवते, जार्ज फर्नान्डिस और बीजू
पटनायक इस कार्य में सक्रिय हैं.
चंद्रशेखर ने आज शाम को स्पष्ट तौर पर कहा कि वे सर्वसम्मत निर्वाचन के पक्ष में
हैं. इसमें वे जोड़ते है कि अगर सभी इससे सहमत है. जनता दल में आम सहमति बनाने
की कोशिशें तेज हो गई हैं. सहमति के लिए नेता पद के अलावा जनता दल के संगठन, और
सरकार के गठन के बारे अनेक फार्मूले सामने आए है. जनता दल की राजनीतिक मामलों की
समिति की बैठक में जार्ज फर्नांडिस ने अपने भाषण में सुझाया कि राषट्रीय सहमति
की संयुक्त सरकार बने, जिसमें भाजपा और वाममोर्चा आदि शामिल हों, उसके तुरन्त
बाद देवीलाल ने कहा कि वही तो मैं कहता रहा हूं.
केन्द्रीय स्तर पर नेता पद के चयन में आम सहमति पर सभी पक्षों का जोर बढ़ रहा
है, क्योंकि चुनाव के खतरे से सभी वाकिफ है. जनतादल और उसके समर्थक दलों मे तीन
बातों पर सहमति उभरती नजर आ रही है. राष्ट्रीय मोर्चा की सरकार को भाजपा और
वामपंथी दल फिलहाल बाहर से समर्थन करें. केन्द्र सरकार की मदद और आपसी समन्वय के
लिए समिति बनाने का सुझाव है. प. बंगाल की वाममोर्चा सरकार के तरीके की यह
समन्वय समिति सुपर कैबिनेट की तरह कार्य करेगी. उसमे सभी दलों के वरिष्ठ नेता
शरीक होंगे. विपक्ष में संसदीय स्तर पर पिछले पांच साल से चल रहे आपसी समन्वय का
यह नया रूप होगा. प्रभावकारी कार्य के लिए न्यूनतम कार्यक्रम और सामान्य आचरण
संहिता बनाने पर भी विचार विमर्श जारी है.
'प्रेस'के अनुसार, जनता दल ने आज एक महत्तवपूर्ण निर्णय यह लिया कि सरकार बनाने
में समर्थन देने वाली पार्टियों की भागीदारी के लिए भी प्रयास करेगा. जनता दल
महासचिव यशवंत सिन्हा ने पार्टी की राजनीतिक समिति की बैठक के बाद कहा कि
राष्ट्रीय मोर्चा केन्द्र में सरकार बनाने में लगा हुआ है, लेकिन वह चाहता है कि
सरकार विस्तृत आधार वाली हो. इसलिए सरकार बनाने में जो दल अभी राष्ट्रीय मोर्चा
को बाहर से समर्थन देना चाहते हैं, उनसे आग्रह किया जाएगा कि वे सरकार में ही
शामिल हो जाएं.
पाटील कर्नाटक के मुख्यमंत्री बने
बेंगलूर, ३० नवम्बर (यून्यू). कर्नाटक में आज प्रदेश कांग्रेस अध्यक्ष वीरेन्द्र
पाटील ने मुख्यमंत्री का पद सम्भाल लिया. आज दोपहर बाद राजभवन में राज्यपाल पीं.
वेंकटसुबैया ने उन्हें पद और गोपनीयता की शपथ दिलाई.
इससे पूर्व ६४ वर्षीय श्री पाटील को १७७ सदस्यीय कांग्रेस विधायक दल ने
सर्वसम्मति से अपना नेता चुन लिया था.
मुख्यमंत्री पद की शपथ ग्रहण करने के बाद श्री पाटील ने पत्रकारों से बात करते
हुए कहा कि वे अपने मंत्रिमंडल का विस्तार कांग्रेस अध्यक्ष राजीव गांधी के साथ
विचार-विमर्श के बाद करेंगें और वे आज ही दिल्ली के लिए रवाना हो रहे है.
उन्होनें अपने प्रस्तावित मंत्रिमंडल के स्वरूप पर पार्टी आला कमान से
विचार-विमर्श से पूर्व कोई भी जानकारी देने से इंकार कर दिया.
उन्होनें कहा कि वे केन्द्र के साथ, भले ही वहां राष्ट्रीय मोर्चे की सरकार
बने, टकराव का दृष्टिकोण नहीं अपनाएंगे. वे केन्द्र सरकार के साथ सहयोग करेंगे
और केन्द्र से भी वैसा ही उम्मीद रखेंगें.
श्री पाटील ने कहा कि उनकी सरकार की प्राथमिकता एक स्वच्छ,सक्षम और स्थायी
प्रशासन प्रदान करना रहेगी. पूर्व जनता दल की सरकार द्वारा शुरू किए गए
कार्यक्रमों को गुण-दोष के आधार पर जारी रखा जाएगा.
उन्होंनें कहा कि उनकी पिछली सरकार के नेताओं को उनके विभिन्न घपलों में लिप्त
होने के कथित आरोपों के कारण परेशान नहीं करेगीं. उन्होंनें कहा कि उन्हें यह
जानकारी नहीं है कि जमीन के उन घोटालों की जांच के लिए, जिनमें जनता दल
उपाध्यक्ष रामकृष्ण हेगड़े भी लिप्त है, किन परिस्थितियों में न्यायमूर्ति
कुलदीप सिंह आयोग की नियुक्ति की गई थी.
उन्होंनें कहा:मैं यह बताना चाहता हूं कि हम पिछली सरकार शामिल लोगों को
उनके खिलाफ लगें आरोपों के कारण तंग नहीं करेगें. हां, यदि सत्ता के दुरुपयेग का
कोई स्पष्ट मामला बनता है, तो बात अलग है. श्री पाटील ने इस बात से इंकार किया
कि मंत्रियों के चयन को लेकर कोई समस्या है. उन्होंनें कहा कि मुख्यमंत्री पद के
लिए कोई और भी दावेदार था, उन्हें इस बात की कोई जानकारी नहीं है. अगर कोई और भी
इसके लिए इच्छुक था तो इसमें कोई बुराई नहीं है. वास्तव में लोकतंत्र में
प्रत्येक विधायक संभावित मुख्यमंत्री होता है.
नेता के चयन के लिए बुलाई गई कांग्रेस विधायक दल की बैठक में केन्द्रीय
पर्यवेक्षक के तौर पर पार्टी महासचिव गुलाम नबी आजाद उपस्थित थे. उन्होनें श्री
पाटील को सर्वसम्मति से नेता चुननेके लिए सभी विधायकों का धन्यवाद दिया.
उल्लेखनीय है कि कल कांग्रेस विधायक दल ने सर्वसम्मति से एक प्रस्ताव पारित कर
पार्टी अध्यक्ष राजीव गांधी को नेता के चयन का अधिकार दे दिया था.
मान आज रिहा होंगे
नयी दिल्ली, ३० नवंबर (यून्यू) शिरोमणि अकाली दल (मान) के अध्यक्ष सिमरनजींत
सिंह मान को भागलपुर जेल से कल रिहा किए जाने की संभावना है. केन्द्रीय गृह
मंत्रालय और बिहार सरकार के नजदीकी सूत्रों ने आज देर रात बताया कि मान.
अतिन्दरपाल सिंह और दो अन्य को कल जेल से रिहा कर दिया जाएगा. उल्लेखनीय है कि
इन्दिरा गांधी हत्या कांड के षड्यंत्र और राष्ट्रद्रोह का मुकदमा उन पर
भागलपुर और दिल्ली की अदालतों में चल रहा है. दोनों अदालतों में कल एक साथ
मुकदमा वापस ले लिया जाएगा
राम जेठमलानी भूख हड़ताल पर
नई दिल्ली, ३० नवम्बर (हप्र) जनता दल के राज्य सभा सदस्य राम जेठमलानी ने कल से
पार्टी नेता चन्द्रशेखर के निवास पर भूख हड़ताल का ऐलान किया है. उन्होंनें यह
फैसला श्री चन्द्रशेखर को राष्ट्रीय मोर्चा के संसदीय दल के नेतृत्व की होड़ से
हटने को तैयार करने के लिए किया है.
श्री रामजेठमलानी ने आज जनता दल नेता चन्द्रशेखर को एक कड़ी चिट्ठी लिखी है.
पार्टी नेता के चुनाव में हो रहे विलम्ब के लिए चिट्ठी में श्री चन्द्रशेखर को
दोषी ठहराया गया है और उनसे पार्टी को अपमानित और ध्वस्त होने से बचाने की अपील
की गई है.
श्री जेठमलानी ने लिखा है कि चूंकि आप बीमार होने के कारण अपने बिस्तर तक सीमित
है, इसलिए आपको मौजूदा जनभावना की वास्तविक जानकारी नहीं है. जनता बेचैन है और
जल्दी ही हमें उसके भयानक आक्रोश का शिकार होना पड़ेगा.
चिट्ठी मे आगे कहा गया है कि आपके अपने कुछ विचार हो सकते है, लेकिन आपको भी जन
भावना से बंधना होगा. चुनाव के दौरान हममें से ज्यादातर लोगों श्री वि.प्र.सिंह
को अपना नेता के तौर पर पेश किया था. जनता हमें हमारे इस वचन से मुक्त नहीं कर
सकती है. हां,यदि वि.प्र.सिंह नेता बनने को तैयार न होते तो मैं भी आपका समर्थन
करता. चौधरी देवीलाल का कहना है कि यदि आप होड़ में शामिल नहीं होंगे तो वे भी
हट जाएंगें उनका कहना है कि वे नेता पद की होड़ में इसीलिए है कि चुनाव
अपरिहार्य हो रहा है. इस तरह सम्पूर्ण उत्तरदायित्व आप है.
नई दिल्ली, ३० नवम्बर. अब बिधानसभा की घुड़दौड़ में हिस्सा लेने के लिए कांग्रेस
ने कमर कसना शुरू कर दिया है. पांच राज्यों में नये कांग्रेसी मुख्यमंत्रियों की
की नियुक्ति पर तेजी से विचार चल रहा है. कुछ राज्यों में प्रदेश कांग्रेस
अध्यक्षों को बदलने की बात भी जारी है.
विपक्ष को अपना प्रधानमंत्री तय करने में देरी हो रही है. कांग्रेस का मानना है
कि यह स्थिति हर लिहाज से उसको लिए अच्छी है और इसी दौरान नए मुख्यमंत्रियों की
नियुक्ति का ऐलान कर दिया जाना चाहिए. इससे नए मुख्यमंत्रियों को विधानसभा के
चुनावों के पहले काम करने का मौका मिल जाएगा. कांग्रेस के भीतर संसदीय दल के
नेता का मसला निबट जाने के बाद अब राज्यों में नए नेता भेजने की बारी है.
कांग्रेसी माथे पर इस बात से चिंता की कुछ लकीरें हैं कि विपक्ष का नया
प्रधानमंत्री अपना काम संभालने के फौरन बाद उन सभी विधानसभाओ को भंग कर
राष्ट्रपति शासन लागू कर सकता है, जहां अगले बरस फरवरी-मार्च में चुनाव होने है.
इसलिए कांग्रेस कोई मौका हाथ से नही जाने देना चाहती.
शिमला, ३० नवम्बर. हिमाचल के चारों चुनावी नतीजे कांग्रेस के मंत्रियों और
विधायकों की काहिली और सपने में ही शानदार जीत देखते रहने का परिणाम है.
कांग्रेस प्रदेश की लोकसभा सीटों में तीन पर भाजपा के हाथों मार खा गई है, चौथी
सीट शिमला केवल उसे इसलिए मिली है कि यहां त्रिकोंणात्मक संघर्ष था और
मुख्यमंत्री के गृह क्षेत्र ने कांग्रेंस को भारी मत दे डाले. कांग्रेंस जिन
सीटों पर पराजित हुई है वे १९७७ को छोड़कर सदा कांग्रेंस के मजबूत किले रहे है.
मंडी से केन्द्रीय मंत्री सुखराम और हमीरपुर से प्रो.नारायण चंद पराशर १९८० से
सांसद थे. कांगड़ा की सीट कांग्रेस की रानी चंद्रेश कुमारी ने १९८५ में लाखों
वोट से जीती थीं किंतु इस बार वे पूर्व मुख्यमंत्री और भाजपा के प्रदेश अध्यक्ष
शांता कुमार के हाथों बुरी तरह पराजित हुई है.
कांगड़ा का चुनाव प्रदेश भर में प्रतिष्ठा का चुनाव था, दोनों पक्षों ने यहां
सारी ताकत को झोंक दिया था. सत्रह विधानसभा वाले इस क्षेत्र से राज्यमंत्रिमंडल
में ५ मंत्री है. दो तो सरकार में दूसरे और तीसरे नंबर की हैसियत रखते है. यहां
केवल नूरपूर को छोड़कर सोलह विधानसभा क्षेत्रों में कांग्रेस काफी पीछे रही.
मुख्यमंत्री के बाद दूसरे नजर के मंत्री पं.सतराम (बैजनाथ) सागर चंद
नैयर(चंपा) और राज्यमंत्रियों में मानचंद राणा(मुलैर)के क्षेत्रों में कांग्रेस
की जबर्दस्त पिटाई हुई है. नूरपूर में कांग्रेस को केवल पांच हजार वोटों की बढ़त
हासिल हुई है. अगर खुद मुख्यमंत्री वीरभद्रसिंह ने इस क्षेत्र में मतदान से पांच
दिन पहले डेरा न डाला होता तो हालात और भी बुरे होते.
के.के. तिवारी पराजित
बक्सर, ३० नवम्बर (यून्यू). केन्द्रीय सूचना एवं प्रसारण मंत्री कमला कांत
तिवारी लोकसभा चुनाव में पराजित हो गए है. उन्हें भारतीय कम्युनिस्ट पार्टी के
उम्मीदवार ने पराजित किया.
