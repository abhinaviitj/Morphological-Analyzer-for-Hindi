<णटुरल् श्चिएन्चे><श्चिएन्चे ' शोचिएट्य्><आनोन्><आतिस्ह्कर्-ईईई><१९८३><ण्.ष्.ढ्.छ्><णेत् ढेल्हि><१३० टो १३३><२८००><आनोन्-आतिस्ह्कर्-ईईई><ढ्हनन्जय् खुमर्>

विज्ञान के विविध आयाम
अंतरिक्ष में मानव का भविष्य
मनुष्य ने अभी तक विशाल अन्तरिक्ष पर जो छाप छोड़ी है, वह बहुत हल्की है. लेकिन
बहुत सम्भव है कि कुछ ही वर्ष में, अन्तरिक्ष में मनुष्य की स्थाई छाप समानव
अन्तरिक्ष स्टेशनों, निर्माण-~कारी व्यवस्थाओं और टैक्नोलोजी सम्बन्धी 'रिपेयर
शाप' के रूप में प्रदर्शित होगी.
अन्तरिक्ष में मनुष्य का व्यक्तिगत अनुभव १९६१ में आरम्भ हुआ जब सोवियत
अन्तरिक्ष यात्री यूरी गगारिन को अन्तरिक्ष में प्रक्षिप्त किया गया, और वह एक
घण्टा ४८ मिनट की उड़ान के बाद पृथ्वी पर सकुशल उतर आया.
सन् १९६९ और १९७२ के बीच अमेरिका की समानव अंतरिक्ष उड़ानों की अपोलो श्रृंखला
सम्पन्न हुई, जो न केवल चन्द्रतल से चान्द्र शिलाएं और मिट्टी के नमूने संग्रह
करने में, बल्कि उन नमूनों को भी एकत्र करने के लिए मनुष्यों को भी चन्द्रतल पर
उतारने में सफल रही.
उसके बाद, अमेरिका के स्काईलैब कार्यक्रम के अन्तर्गत (१९७३ में सम्पन्न तीन
उड़ानों के दौरान), अमेरिका के पुन: प्रयुक्त हो सकने वाले अन्तरिक्ष शटल यान
की चार उड़ानों के अन्तर्गत, और सोवियत संघ के अन्तरिक्ष स्टेशनों -सोयुज (१९६७
से अब तक ४० से अधिक) और सैल्युट (१९७१ से लेकर अब तक ७)-में अन्तरिक्ष
यात्रियों ने समानव उड़ाने की हैं. पिछले कुछ वर्ष में अन्तरिक्ष में मनुष्य
की उड़ाने अक्सर जल्दी-जल्दी और अधिक लम्बी अवधि की होती रही हैं. १९८० में
सोवियत संघ के दो अन्तरिक्ष यात्रियों ने सैल्युट-६ अन्तरिक्ष स्टेशन पर सवार
होकर १८५ दिन की उड़ान भरी जो अब तक की सबसे लम्बी अवधि की अन्तरिक्ष उड़ान है.
अन्तरिक्ष में बस्ती बनाने की धारणा से मानव का कल्पनाशील मस्तिष्क कई दशाब्दी
से उत्तेजित रहा है. वाशिंगटन के राष्ट्रीय अन्तरिक्ष संस्थान के ल्योनार्ड
डेविड के अनुसार समानव अन्तरिक्ष स्टेशन का पहला काल्पनिक वर्णन एडवर्ड एवरेट
हेल द्वारा १८६९ में 'अटलाण्टिक मंथली' पत्रिका के लिए लिखी गई एक कहानी में
प्रकाशित हुआ था. डेविड का कहना है कि हेल ने ६० मीटर व्यास के ईट से बने एक
भू-उपग्रह की कल्पना की थी जिसमें ३७ साहसी व्यक्ति रहते थे. उसमें रहने वाले
व्यक्ति ईट के भू-उपग्रह के बाहरी भाग पर ऊपर-नीचे कूद कर मोर्स-~संकेत में
पृथ्वी से सन्देशों का आदान-~प्रदान करते थे.
लेकिन अब समानव उड़ान कल्पना-~लोक से हट कर वास्तविकता बनती जा रही है. सोवियत
संघ और अमेरिका, दो ही देश हैं जिन्होंने अन्तरिक्ष में मनुष्य भेजे हैं. अब वे
समानव अन्तरिक्ष अनुसन्धान की ओर दो भिन्न-~भिन्न तरीकों से बढ़ रहे हैं.
सोवियत संघ ने अपना प्रयास कक्षागत अन्तरिक्ष स्टेशनों पर केन्द्रित किया है,
जिसके अन्तर्गत बार-बार प्रयुक्त हो सकने वाले अन्तरिक्षयान-अन्तरिक्ष-~शटल -का
उपयोग होता है.
किन्तु अमेरिका ने अन्तरिक्षीय कक्षा में स्थापित कार्यशाला-स्काईलैब-~से जो अब
नष्ट हो चुकी है, बहुत व्यावहारिक जानकारी प्राप्त की है. यह यान तीन कमरे के
मकान के आकार का था जिसमें अन्तरिक्ष यात्रियों की तीन टोलियां १९७३ में
सम्पन्न तीन उड़ानों के दौरान रहीं. स्काईलब-कार्यक्रम के अन्तर्गत २५० प्रयोग
किए गए जिनमें सौर पर्यवेक्षण, पृथ्वी के साधन स्रोतों के सर्वेक्षण और
अन्तरिक्ष में वस्तुओं के निर्माण सम्बन्धी अध्ययन शामिल थे. यह अन्तरिक्षयान
जुलाई १९७९ में पृथ्वी पर गिर पड़ा और इस प्रकार २५० करोड़ डालर की लागत से
निर्मित अन्तरिक्ष प्रयोगशाला का अन्त हो गया.
अमेरिका के अन्तरिक्ष में मानव सम्बन्धी प्रयास के अन्तर्गत इस समय, और निकट
भविष्य में जिस बात पर बल दिया जा रहा है वह पुन: प्रयुक्त हो सकने वाले
अन्तरिक्ष शटल वाहनों के एक बेड़े पर आधारित है. इसके लिए चार अन्तरिक्षयान
बनाये जा चुके हैं और पांचवें का निर्माण का प्रस्ताव है. ये वाहन
भू-उपग्रह, छोटे शोधयान और उनसे सम्बद्ध उपकरणों सहित ३२ टन वजनी सैनिक और
अ-सैनिक उपकरण ढो सकते हैं. भविष्य में, जब अन्तरिक्ष शटल
द्वारा पृथ्वी और अन्तरिक्षगत निर्माण स्थल के बीच सामग्रियों और श्रमिकों को
पहुंचाने और वापस लाने का क्रम चालू हो जाएगा, तो अन्तरिक्ष में स्टेशन के
निर्माण का कार्य कुशल ढंग से सम्पन्न हो सकेगा.
अन्तरिक्ष शटल कोलम्बिया की चौथी और अन्तिम परीक्षण उड़ान पिछले वर्ष ४ जुलाई
को पूरी हो गई. नासा ने अक्टूबर १९८४ तक के लिए १५ और उड़ानों का कार्यक्रम
तैयार किया है. शटल की छठी अन्तरिक्ष उड़ान के दौरान वह नासा का एक टोहक और
आंकड़ा प्रसारक भू-उपग्रह (टी डी आर एस) ले जाएगी और उसे एक उच्चतर कक्षा
में स्थापित करने के लिए अतिरिक्त उपकरण वहन करेगी. 'टी डी आर एस' नासा का एक
संचार भू-उपग्रह है, जो आगे चलकर दो अन्य भू-उपग्रहों के साथ मिलकर अन्तरिक्ष
शटल और अन्य अन्तरिक्ष वाहनों के बीच संचार की कड़ी का निर्माण करेगा.
शटल की सातवीं उड़ान अप्रैल १९८३ में सम्पन्न होगी. इस उड़ान में वह अपने साथ
इण्डोनेशिया के लिए एक संचार भू-उपग्रह, कनाड़ा की संचार भू-उपग्रह
श्रृंखला के अन्तर्गत एक अन्य भू-उपग्रह, वैज्ञानिक प्रयोग के लिए एक
प्लेटफार्म और एक अमेरिकी-पश्चिमी जर्मन सामग्री संसाधन प्रयोग उपकरण अन्तरिक्ष
में ले जाएगी. जुलाई १९८३ में होने वाली ८ वीं उड़ान के दौरान अन्तरिक्ष शटल
'टी डी आर एस' श्रृंखला के अन्तर्गत द्वितीय भू-उपग्रह और भारत के विज्ञान
विभाग के लिए एक संचार और मौसम भू-उपग्रह अन्तरिक्ष में ले जाएगी.
अन्तरिक्ष शटल की ९वीं उड़ान अक्टूबर १९८३ में सम्पन्न होगी. इस उड़ान में वह
अपने साथ स्पेसलैब ले जाएगी. स्पेसलैब पुन: प्रयुक्त हो सकने वाली अन्तरिक्ष
प्रयोगशाला है, जिसे यूरोपीय अन्तरिक्ष एजेंसी ने नासा के लिए तैयार किया है.
स्पेसलैब के दो मुख्य अंग हैं: एक प्रयोगशाला, जहां अनुसन्धानकर्ता कार्य
करेंगे, और प्लेट-~फार्म जो अन्तरिक्ष में प्रत्यक्ष रूप से खुले रहने के लिए
बनाए गए हैं. प्रथम स्पेसलैब में एक अमेरिकी और एक यूरोपीय वैज्ञानिक काम
करेंगें. स्पेसलैब से ऊपरी वायुमण्डल सम्बन्धी भौतिकी, अन्तरिक्षीय ऊर्जा
(प्लाज्मा) सम्बन्धी भौतिकी, जीव विज्ञान, नक्षत्र विज्ञान और भूतलीय
पर्यवेक्षण सम्बन्धी प्रयोग किए जा सकते हैं.
कार्यक्रम के अनुसार, दसवीं उड़ान अगले वर्ष दिसम्बर में होगी. उस उड़ान के
दौरान अन्तरिक्ष शटल अमेरिकी प्रतिरक्षा विभाग के लिए अन्तरिक्ष में माल की
ढुलाई करेगी. १९८४ में अन्तरिक्ष शटल की कुल १० उड़ाने होंगी जिनके दौरान 'आर
सी ए',सदर्न पैसिफिक कम्युनिकेशंस, अमेरिकन टेलि-~फोन एण्ड टेलिग्राफ, वेस्टर्न
यूनियन और ह्गूज कम्युनिकेशंस सर्विस सहित कई अमेरिकी निगमों के भू-उपग्रह
अन्तरिक्ष में पहुंचाए जाएंगे. १९८४ में ही अन्तरिक्ष शटल के माध्यम से
कनाड़ा, इण्डोनेशिया और अरब राष्ट्र-~मण्डल के लिए भू-उपग्रह, वैज्ञानिक प्रयोग
सम्बन्धी अनेक उपकरण और स्पेसलैब भी अन्तरिक्ष में पहुंचाए जाएंगे.
अन्तरिक्ष शटल की उड़ानों और स्पेसलैब से वैज्ञानिकों और इंजीनियरों को
अन्तरिक्ष में जटिल वैज्ञानिक प्रयोग करने के अवसर प्राप्त होंगे. निस्सन्देह,
पृथ्वी के गुरुत्वाकर्षण के अभाव के कारण उत्पन्न भारहीनता से मनुष्य के शरीर
पर होने वाली प्रतिक्रिया के बारे में जानकारी संग्रह करने की बड़ी जरूरत है.
अन्तरिक्ष में अधिक लम्बी उड़ानों से रक्त-संचरण प्रणाली, अस्थियों और
मांसपेशियों पर अन्तरिक्षयात्रा के प्रभावों के बारे में अधिक जानकारी
प्राप्त होती है.
भारहीनता के दौरान, शरीर का रक्त टांगों और धड़ के निचले भाग से हट कर सिर में
चला जाता है. शरीर में होने वाला यह परिवर्तन हानिकारक नहीं होता. लेकिन पृथ्वी
पर वापिस लौटने पर शरीर के भीतर जो पुन: समायोजन होता है, उससे मूर्च्छा आने
लगती है और कठिन व्यायाम असह्य हो जाता है. अन्तरिक्ष में शरीर में होने वाले
परिवर्तन का रहस्य समझ लेने पर वैज्ञानिक विस्तृत अध्ययन के लिए प्रयोगशाला में
इन दशाओं की अनुकृति उत्पन्न कर सकते हैं.
गुरुत्वाकर्षण के अभाव में, अस्थियों का धीरे-धीरे क्षरण होने लगता है और
मांसपेशियां संकुचित होकर कमजोर हो जाती हैं. यद्यपि यह क्षति इतनी धीमी गति से
होती है कि अन्तरिक्ष में ६ से १२ महीने का निवास प्राय: निरापद होता है, फिर
भी अनुसन्धान-~कर्ता शरीर की इस प्रतिक्रिया के बारे में अधिक जानकारी हासिल
करने और भविष्य में उसे दूर करने के उपाय ढूंढ़ने के लिए बहुत उत्सुक है.
चिकित्सा सम्बन्धी अनुसंधान के अलावा, वैज्ञानिक सैकड़ों प्रयोगों के लिए उपकरण
तैयार कर रहे हैं जिनके फलस्वरूप अन्त में अन्तरिक्ष में वैज्ञानिक कारखानों की
स्थापना हो सकेगी. अनुसन्धान का एक क्षेत्र, जो अन्तरिक्ष में किए गए
प्रारम्भिक परीक्षण में व्यवहार्य सिद्ध हुआ है, जीव वैज्ञानिक सामग्रियों के
संसाधन का क्षेत्र है. इस क्षेत्र के अन्तर्गत, मानवीय जीव कोशों और शरीर के
द्रवों को शुद्ध करने के लिए उनका परीक्षण किया गया है ताकि उनका उपयोग रोगों
के उपचार के लिए दवा के रूप में किया जा सके.
शटल की पिछली उड़ान के दौरान इलेक्ट्रोफोरेसिस प्रयोग किया गया.
इलेक्ट्रोफोरेसिस एक ऐसी विधि है जो जैव सामग्रियों को उनके प्राकृतिक
विद्युतीय संचार के अनुसार पृथक करती है. इस विधि से उपचारित
सामग्रियां जितनी शुद्धता के साथ भारहीनता की दशाओं में तैयार हो सकती हैं. उतनी शुद्धता के साथ पृथ्वी पर तैयार नहीं हो सकतीं. उदाहरण के लिए, यूरोकि-~नेस
इनजाइम (जो गुर्दे के कोशों से निकाली जाती है) के शुद्धिकरण की अंतिम क्रियाएं
गुरुत्वाकर्षण की मौजूदगी में सम्पन्न नहीं हो सकतीं. ह्दय रोग से पीड़ित
रोगियों के रक्त के थक्कों को समाप्त करने के लिए इस पदार्थ की बहुत मांग है.
हारमोन और रक्त प्रोटीन जैसी अन्य महत्वपूर्ण सामग्रियां जिनका उपयोग गुर्दे
के रोग और कैंसर से पीड़ित व्यक्तियों का उपचार करने में होता है, अन्तरिक्ष
में अधिक सक्षमता के साथ तैयार की जा सकती हैं.
अन्तरिक्ष में सामग्रियों की जिन अन्य संसाधन-प्रक्रियाओं में सुधार लाया जा
सकता है, उनमें धातुओं और अन्य तत्वों को ठोस बनाना या मानकों का रूप देना
शामिल है. इन जड़ सामग्रियों को अन्तरिक्ष में संसाधित करने से कई ऐसी समस्याएं
हल हो सकती हैं जिनका सामना वैज्ञानिकों को पृथ्वी पर करना पड़ता है. इस समय इन
क्षेत्रों में छोटे पैमाने के प्रयोग तथा अन्तरिक्ष में खाद्य-पदार्थ उत्पन्न
करने विषयक अनु-~सन्धान अन्तरिक्ष शटल पर, अथवा अगले साल के बाद, स्पेसलैब पर
किए जा सकते हैं.
लेकिन नासा के अधिकारी अन्तरिक्ष में इससे भी अधिक स्थाई अनुसन्धान केन्द्र
स्थापित करना चाहते हैं. वह है समानव अन्तरिक्ष स्टेशन. नासा अन्तरिक्ष स्टेशन
के निर्माण के विषय में पृष्ठभूमि तैयार करने के लिए अनुसंधान शुरू कर रही है.
इन अध्ययनों को १९८४ में परिष्कृत किया जाएगा और निर्माण की योजना संभवत: १९८६
तक तैयार हो सकेगी. ऐसी दशा में, सम्भवत: अमेरिकी अन्तरिक्ष स्टेशन १९९० के
दशाब्द में अन्तरिक्ष में स्थापित हो जाएगा. उसके बाद, अन्तरिक्षीय कारखाने और
कार्यशालाएं स्थापित करने के प्रयत्न किए जाएंगे.
अन्तरिक्ष में स्थापित इस केन्द्र से मनुष्य सृष्टि के इतिहास के बारे में
जानकारियां प्राप्त करने में समर्थ होगा और अपनी कल्पनाशक्ति के परिणामों का
प्रयोग करके पृथ्वी पर मानव जीन की गुणवत्ता सुधारने में सफल होगा.
लघु उद्योगों के विकास के लिए सुविधाएं
लघु उद्योग विकास संगठन, उद्योग मंत्रालय, नई दिल्ली राष्ट्रीय स्तर पर लघु
उद्योगों के विकास के लिए नीतियां और कार्यक्रम तैयार करता है, उनका समन्वय
करता है और उनकी देखरेख करता है. यह संगठन अपने २५ लघु उद्योग सेवा संस्थानों
, २० शाखा संस्थानों, ४१ विस्तार केन्द्रों, ४ क्षेत्रीय परीक्षण केन्द्रों, १
उत्पाद एवं प्रक्रिया विकास केन्द्र, २ प्रशिक्षण केन्द्रों, २ औजार कक्षों और
५ उत्पादन केन्द्रों के माध्यम से व्यापक विस्तार सेवाएं प्रदान करता है.
प्रत्येक संस्थान, शाखा संस्थान या केन्द्र में, क्षेत्र विशेष की लघु इकाइयों
की आवश्यक्ताओं के अनुसार, तकनीकी अधिकारियों की सेवाएं, कर्मशालाएं और
परीक्षण सुविधाएं उपलब्ध हैं.
राष्ट्रीय लघु उद्योग निगम, नई दिल्ली किराया-खरीद आधार पर मशीनें और उपकरण
उपलब्ध कराता है, सरकारी भंडार-खरीद कार्यक्रम में भाग लेने के लिए इकाइयों की
सहायता करता है और मूलाकृति (प्रोटोटाइप) विकास एंव प्रशिक्षण सुविधाएं प्रदान
करता है.
राज्य संगठन की सहायता करते हैं
राज्य स्तर पर उद्योग निदेशालय, राज्य लघु उद्योग विकास निगम तथा राज्य वित्त
निगम, भूमि, सायबान, बिजली, मशीनरी, कच्चा-माल आदि प्राप्त करने में लघु
इकाइयों की सहायता करते हैं.
परिभाषाएं
लघु उद्योग: "वे उपक्रम जिनमें स्थिर परिसम्पत्तियों के रूप में संयंत्र और
मशीनरी पर बीस लाख रुपए से अधिक की पूंजी न लगी हो".
सहायक (एंसिलरी) उद्योग: "वे उपक्रम जिनमें स्थिर परिसम्पत्तियों के रूप में
संयंत्र और मशीनरी पर २५ लाख रुपए से अधिक की पूंजी न लगी हो और जो
हिस्से-पुर्जे, संघटकों, उप-~संयोजनों (सब-असैम्बलीज), टूलिंग या
अन्तर्वतियों (इंटरमींडिएट्स) के निर्माण में लगें हों या सेवाएं प्रदान करते
हों या जो अन्य वस्तुओं के उत्पादन के लिए दूसरी इकाइयों को अपने कुल उत्पादन
या सेवाओं का ५० प्रतिशत भाग दे रहे हों, बशर्ते कि ऐसा उपक्रम किसी अन्य
उपक्रम का सहायक उपक्रम या उसके स्वामित्व या नियंत्रण में न हो".
अतिलघु (टाइनी) इकाइयां: "वे उपक्रम जिनमें स्थिर परिसम्पत्तियों के रूप में
संयंत्र और मशीनरी पर २ लाख रुपये से अधिक की पूंजी न लगी हो और जो १९७१ की
जनगणना के अनुसार ५०,००० से कम की आवादी वाले कस्बों और गांवों में स्थित हों.
पंजीकरण क्यों जरूरी है
राज्य उद्योग निदेशालयों (जिला उद्योग केन्द्र/जिला उद्योग अधिकारी) के यहां
पंजीकरण करवाने से इकाइयों को केन्द्रीय या राज्य सरकारी संगठनों से सुविधाएं
प्राप्त करने का हक मिलता है. अस्थायी पंजीकरण करवाने से पार्टी को इकाई लगाने
के लिए आवश्यक कार्यवाहियां करने का अधिकार मिलता है जिसमें औद्योगिक बस्तियों
या विक-~सित स्थलों में सायबान प्राप्त करने, पानी और बिजली के कनैक्शन, ऋण
सुविधाएं प्राप्त करने के लिए आवेदन देना आदि शामिल है. सभी आवश्यक
कार्यवाहियां कर लेने के बाद पार्टी द्वारा स्थाई पंजीकरण के लिए आवेदन
दिया जा सकता है.
लघु उद्योग विकास संगठन की व्यापक विस्तार सेवाएं
आर्थिक सूचना: लघु उद्योग विकास संगठन उद्योग संभाव्यता पत्रक, क्षेत्रीय
सर्वेक्षण रिपोर्ट, परियोजना रूपरेखाएं, व्यवहार्यता अध्ययन रिपोर्ट प्रकाशित
करता है जिनमें विभिन्न उद्योगों के विकास की संभाव्यता के बारे में जानकारी दी
जाती है. इस जानकारी से मौजूदा और संभावी उद्यमियों को उत्पाद चुनने में बड़ी
सहायता मिलती है.
तकनीकी सहायता: लघु उद्योग विकास संगठन तकनीकी प्रक्रियाओं के विकास, आधुनिक
मशीनों और उप-~करणों के प्रयोग, मशीनरी के खाके (ले-आउट) और डिजाइन तैयार करने
में तकनीकी परामर्श और उत्पादन के सभी पहलुओं पर सहायता प्रदान करता है.
प्रत्येक लघु उद्योग सेवा संस्थान और विस्तार केन्द्र में कर्मशालाएं हैं जहां
कामगारों को प्रशिक्षण देने, समुन्नत मशीनों और प्रक्रियाओं का प्रदर्शन करने
आदि की सामान्य सुविधा सेवाएं उपलब्ध हैं.
औद्योगिक प्रबन्ध और प्रशिक्षण
लघु उद्योग विकास संगठन तकनीकी-~प्रबन्ध, विपणन, कोटि नियंत्रण,उत्पा-~दन,
वित्त, श्रमिक कानून आदि के मामले में परामर्श सेवाएं प्रदान करता है और विशेष
प्रशिक्षण कार्यक्रमों, अन्त:संयंत्रीय अध्ययनों, अनौपचारिक परिचर्चाओं और
संगोष्ठियों का आयोजन करता है. ऐसे कार्यों या परियोजनाओं के लिए, जिनमें लघु
उद्योग विकास संगठन के पास विशेषज्ञ उपलब्ध नहीं हैं, परामर्शकों की एक सूची
बनाई गई है जिसमें टेक्नालोजी की प्रत्येक शाखा से संबंधित वैज्ञानिकों
, टेक्नालोजिस्टों और ख्यातिप्राप्त इंजी-~नियरों को शामिल किया गया है.
२४७ पिछड़े क्षेत्रों में लघु इकाइयां इन परामर्शकों की सेवाओं का लाभ उठा सकती
हैं और उसका पूरा खर्च लघु उद्योग विकास संगठन द्वारा उठाया जाता है. अन्य
क्षेत्रों में, ७५ प्रतिशत खर्च इकाइयों को और शेष २५ प्रतिशत खर्च लघु उद्योग
विकास संगठन को उठाना होता है. श्रम मंत्रालय और राज्य सरकारों के बहुत से
प्रशिक्षण केन्द्रों में भी विभिन्न व्यवसायों के तकनीकी प्रशिक्षण की सुविधाएं
उपलब्ध हैं.
विशेषज्ञ संस्थाएं
विभिन्न विकासात्मक संगठनों में उपलब्ध विशेषज्ञों और विशेषज्ञ संस्थानों के
जरिए विविध उद्योगों को तकनीकी सहायता और मार्गदर्शन भी दिया जाता है.
भिन्न-भिन्न संस्थाओं और संगठनों द्वारा लघु इकाइयों को दी जाने वाली मुख्य
सुविधाओं का उल्लेख अलग से किया गया है.
केन्द्रीय औजार डिजाइन संस्थान
(सेंट्रल इंस्टिट्यूट आफ टूल डिजाइन)
हैदराबाद: तकनीकी परामर्श और औजार सुविधाओं, औजारों के डिजाइन और निर्माण में
प्रशिक्षण देने के लिए यह एक विशेषज्ञ संस्थान है.
विद्युतमापन यंत्र डिजाइन संस्थान (इंस्टिट्यूट फार डिजाइन आफ इलेक्ट्रिकल
मेजरिंग इन्स्ट्रूमेंट्स), बम्बई: यह संस्थान विद्युतमापन यंत्रों के
विनिर्माताओं को तकनीकी जान-~कारी और प्रशिक्षण अशंशोधन (केलि-~ब्रेशन),
प्रयोगशाला, कर्मशाला और प्रशिक्षण की सुविधाएं उपलब्ध कराता है.
ओखला (नई दिल्ली), मद्रास, राजकोट और हावड़ा स्थित मूलाकृति (प्रोटोटाइप) विकास
और प्रशिक्षण केन्द्र (प्रोटोटाइप डेवलपमेंट एंड ट्रेनिंग सेंटर): ये केन्द्र
मशीनी औजारों और अन्य मशीनों की मूलाकृतियों का विकास करते हैं, मूलाकृति विकास
में इकाइयों की सहायता करते हैं और तकनीकी परामर्श
एवं प्रशिक्षण प्रदान करते हैं.
कांच और सिरामिक्स के लिए उत्पाद एवं प्रक्रिया विकास केन्द्र (प्राडक्ट एण्ड
प्रासेस डेवलपमेंट सेंटर फार ग्लास एंड़ सिरामिक्स),रांची: यह केन्द्र सक्षम
प्रक्रियाओं, उत्पादों और मशीनों के नये डिजाइनों का विकास करता है और कांच एवं
मृत्तिका-~शिल्प (सिरामिक्स) के क्षेत्र में परामर्श सेवाओं और प्रशिक्षण की
व्यवस्था करता है.
दस्ती औजार संस्थान (हैंड टूल इंस्टिट्यूट), जालन्धर: दस्ती औजार संस्थान
जालन्धर उत्तम डिजाइन और उत्पादन प्रक्रियाओं की जानकारी कराता है और देश में
दस्ती औजार उद्योग के विकास में योगदान करता है.
लुधियाना और कलकत्ता स्थित केन्द्रीय औजार कर्मशालाएं (सेंट्रल टूल रूम):
केन्द्रीय औजार कर्मशालाएं औजारों के डिजाइन, विकास और निर्माण के लिए लघु
उद्योगों को परा-~मर्श और प्रशिक्षण सुविधाएं उपलब्ध कराती हैं.
लघु उद्योग विस्तार प्रशिक्षण संस्थान (स्माल इंडस्ट्री एक्स्टेंशन ट्रेनिंग
इंस्टिट्यूट), हैदराबाद : लघु उद्योग विस्तार प्रशिक्षण संस्थान औद्योगिक
प्रबन्ध और लघु उद्योग विकास के अन्य क्षेत्रों में प्रशिक्षण प्रदान करता है,
व्यवहार्यता एवं अनुसंधान अध्ययन करता है, अपने प्रलेखन केन्द्र
(डाक्यू-~मेंटेशन सेंटर) के माध्यम से तकनीकी जानकारी एकत्र करता है और इसका
प्रसार करता है.
विकास कार्यक्रम
देश के चुने हुए २४७ पिछड़े जिलों में लघु उद्योगों के विकास के लिए विशेष
प्रोत्साहन और सुविधाएं उपलब्ध हैं. इनमें अनेक रियायतें शामिल हैं जैसे कम
ब्याज दर पर ऋण सुविधाएं, कर्ज की अदायगी, देर से शुरू करने की सुविधा, सेवा
के दाम और जमानत की सीमा में कमी, करों में राहत आदि.
उपदान (सब्सिडी): चुने हुए कुल १०१ पिछड़े जिलों में नई औद्योगिक इकाइयां लगाने
या पहले से ही कार्यरत इकाइयों में पर्याप्त विस्तार करने के लिए किए गए कुल
स्थिर पूंजी निवेश का १५ प्रतिशत अंश केन्द्रीय उपदान (सब्सिडी) के रूप में
दिया जाता है जबकि उत्तर पूर्वी क्षेत्र में यह उपदान २० प्रतिशत तक दिया जाता
है. चुने हुए दूरवर्ती और पहाड़ी क्षेत्रों में कच्चे माल और तैयार उत्पाद को
लाने, ले जाने के लिए ५० प्रतिशत परिवहन अनुदान दिया जाता है. आयात सुविधाओं
के अन्तर्गत पिछड़े क्षेत्रों की इकाइयों को कच्चा माल आयात करने की सुविधा दी
जाती है.
जिला उद्योग केन्द्र: लघु और ग्रामीण उद्योगों की आवश्यकताओं की पूर्ति के लिए
प्राय: प्रत्येक जिले में एक अभिकरण है जिसे जिला उद्योग केन्द्र कहा जाता है.
इस केन्द्र में एक ही स्थल पर लघु और ग्रामीण उद्यमियों को सभी तरह की सेवाएं
और सहायता उपलब्ध कराई जाती हैं. इस केन्द्र में एक अलग प्रभाग है जो लघु
उद्योगों से भिन्न कुटीर और घरेलू उद्योगों की विशेष आवश्यकताओं की देखभाल करता
है. ग्रामीण उद्योग परियोजना और ग्रामीण दस्तकार कार्यक्रम को भी जिला उद्योग
केन्द्र कार्यक्रम के साथ मिला दिया गया है.
