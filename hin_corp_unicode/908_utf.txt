<शोचिअल् श्चिएन्चे><ळिन्गुइस्टिच्स्><अइस्ह्न णरन्ग्><शमन्य भ्हस  शन्स्ट्हन्><ढेल्हि><१०८ टो ११५><२०८०><अइस्ह्न-शमन्य भ्हस  खुमर्>

 ७.१.१ बीसवीं शताब्दी में सस्यूर, पामर, ब्लूमफ़ील्ड आदि के विचार प्रकाश में
आने पर इस प्रकार के निर्देशात्मक व्याकरणों का भाषा शिक्षण के नाम पर शिक्षण
समाप्त प्राय: हो गया. इन भाषा वैज्ञानिकों ने भाषा के मौखिक रूप के वर्णन और
विश्लेषण पर बल दिया. इस दृष्टि से भाषा वर्णन-विश्लेषण की जिन पद्धतियों का
विकास हुआ वे संरचनात्मक/संघटनात्मक पद्धतियां कहलाती हैं.
इन भाषा वैज्ञानिकों ने भाषा के बोलचाल के रूप को लेखन की अपेक्षा अधिक
महत्वपूर्ण बताया और भाषा के विवरणात्मक पक्ष को उभारते हुए कहा कि भाषा जीवन्त
है, परिवर्तनशील है और वास्तव में प्रयोग किया जाने वाला ऐसा सशक्त सम्प्रेषण
माध्यम है जिसका असली व्याकरण वही है जो भाषा के प्रयोक्ता भाषा का प्रयोग करते
हुए काम में लाते हैं. बोलचाल की भाषा और लिखित भाषा के सम्बन्ध में यह कहा गया
कि दोनों में शैली-भेद तो हो सकता है परन्तु बोलचाल की भाषा मानक भाषा से विचलित
अथवा मानकच्युत नहीं है. इस संरचनात्मक धारा में बोल-~चाल की भाषा को प्रमुखता
मिलने के कारण भाषा शिक्षण में भाषा के उच्चरित पक्ष को महत्व दिया जाने लगा. एक
और तथ्य जो इस समय में उभर कर सामने आया वह यह था कि भाषा के बारे में सीखना और
भाषा सीखना दो अलग-अलग चीजें हैं. इसीलिए भाषा शिक्षण व्याकरण शिक्षण नहीं है.
किसी भाषा के शब्दों एवं शब्द वर्गों का ज्ञान प्राप्त कर लेने से और भाषा की
वाक्य रचना के कुछ नियम जान लेने से यह कतई ज़रूरी नहीं कि विद्यार्थी को भाषा
का प्रयोग करना भी आ जाए.
लगभग इसी अवधि में, बीसवीं शताब्दी के शुरू में ही बी. एफ़. स्किन्नर ने भाषा
अधिगम प्रक्रिया को सामान्य व्यवहार का एक अंग बताया. स्किन्नर के इस
व्यवहारवादी सिद्धान्त (भेहविओउरिस्ट् ंओडेल्) के अनुसार मनुष्य अपने वातारवरण से
मिलने वाले उद्दीपन (श्टिमुलुस्) के अनुसार अनुक्रिया (षेस्पोन्से) करता है.
जैसे-जैसे मानव समाज में व्यवहार करना सीख़ता है वैसे-वैसे वह भाषा का भी सही
संदर्भों में सही प्रयोग करना सीखता है. इस प्रयोग की बारम्बारिता ही भाषा अधिगम
प्रक्रिया को आगे बढ़ाती है. इस सिद्धान्त के आधार पर भाषा शिक्षण में अभिरचना
अभ्यास (फट्टेर्न् फ्रच्टिचे) और क्रमिक अधिगम (श्टेप् ब्य् स्टेप् लेअर्निन्ग्) को बहुत
अधिक महत्व दिया जाने लगा. भाषिक संरचनाओं का एक-एक कर सरल से कठिन की ओर बढ़ते
हुए शिक्षण एवं प्रत्येक संरचना का पर्याप्त मौखिक और फिर लिखित अभ्यास इस समय
के भाषा शिक्षण की प्रमुख विशेषताएं हैं. इस सैद्धान्तिक अन्तर्दृष्टि पर आधारित
जो शिक्षण विधियां इस समय में प्रचलित हुईं इनमें प्रमुख हैं-संरचनात्मक विधि,
प्रत्यक्ष विधि और वार्तावाप विधि. ये सभी विधियां उस शैक्षिक व्याकरण का
व्यावहारिक रूप हैं जिसने कुछ सिद्धान्त भाषा विज्ञान की संरचनात्मक धारा से और
कुछ मनोविज्ञान के व्यवहारवाद से ग्रहण किए हैं. इस शैक्षिक व्याकरण की प्रमुख
मान्यताएं निम्नलिखित हैं--
भाषा आदत है, आदत अभ्यासजन्य होती है, इसलिए भाषा को किसी न किसी पुनरावृत्ति
प्रक्रिया से ही पढ़ाना चाहिए. दूसरे, मौखिक भाषा कौशलों का अभ्यास भाषा के लेखन
कौशल से पहले करवाया जाना चाहिए, इनमें भी सुनना-समझना, बोलने से पहले
पढ़ना-लिखने से पहले अर्थात् संग्राहक अभ्यास उत्पादक अभ्यास से पहले करवाया
जाना चाहिए. तीसरे-संरचना अभ्यास अनुस्तरित होना चाहिए.
कक्षाध्यापन के स्तर पर भाषा प्रयोगशाला एवं श्रव्य-दृश्य सामग्री का प्रयोग इसी
संरचनात्मक एवं व्यवहारवादी दृष्टिकोण की देन है.
इस अवधि में भाषा विश्लेषण में स्वनिमिक विश्लेषण, रूपिमिक विश्लेषण, शब्दकोश
आदि को पर्याप्त महत्व दिया गया परन्तु वाक्य-विन्यास यहां भी पहले की तरह लगभग
अछूता रहा. वाक्य रचना का विवरण संक्षिप्त एवं बाह्य रचना तक ही सीमित रहा इसलिए
कहीं भी भाषाओं की परस्पर समानता या असमानता को बहुत अधिक महत्व नहीं दिया गया.
यही कारण है कि व्यतिरेकी विश्लेषण एवं अनुवाद के सैद्धान्तिक पक्ष ने
शोधकर्ताओं को विशेष आकर्षित नहीं किया. यद्यपि व्याकरण-अनुवाद विधि इससे पहले
प्रचलित थी परन्तु, अनुवाद के आधुनिकीकरण अथवा दो भाषाओं के व्यतिरेकी विश्लेषण
पर कोई व्यवस्थित कार्य नहीं किया गया.
इस अवधि में भाषा वैज्ञानिक विश्लेषण एवं भाषा शिक्षण (सिद्धान्त एवं व्यवहार)
के परस्पर सम्बन्धों को भी एक नए रूप में देखा जाने लगा. इससे पहले भाषा शिक्षण
से सम्बद्ध शोधकर्ता भाषा विज्ञान से कुछ ऐसे सिद्धान्तों की अपेक्षा करते थे
जिनके आधार पर वे भाषा शिक्षण को अधिक सफल एवं प्रभावशाली बना सकें. अब इसे एक
दोमुखी (बिडिरेच्टिओनल्) प्रक्रिया के रूप में देखा जाने लगा, अर्थात् यह माना
जाने लगा कि इन दो अध्ययन क्षेत्रों में से किसी एक में भी किया गया शोध कार्य
दूसरे क्षेत्र को अवश्य प्रभावित करता है. यह परस्पर आदान-प्रदान की एक दोमुखी
प्रक्रिया है. पूर्व सिद्धान्त 'भाषा विज्ञान -> भाषा शिक्षण' से हटकर अब इसे
'भाषा विज्ञान <- -> भाषा शिक्षण' के रूप में देखा जाने लगा. लेकिन इसमें भी शीघ्र
ही संशोधन करने की आवश्यकता महसूस हुई क्योंकि 'भाषा सिद्धान्त' के आधार पर
भाषाओं का विश्लेषण करके 'भाषा विवरण' या भाषा का सामान्य व्याकरण लिखा जा सकता
है और कई भाषाओं का विवरण 'भाषा सिद्धान्त' पर प्रकाश डालता है. भाषा शिक्षण इन
दोनों ही से समान रूप से, न केवल प्रभावित होता है बल्कि भाषा शिक्षण के क्षेत्र
में किया गया शोध-कार्य इन दोनों क्षेत्रों को भी प्रभावित करता है. इन तीनों का
परस्पर सम्बन्ध आर्ड (आर्न्ड्ट्) ने इस रूप में प्रस्तुत किया-
७.१.२. १९५७ में चाम्स्की की 'श्य्न्टच्टिच् श्ट्रुच्टुरेस्' नामक पुस्तक के प्रकाशन ने
भाषा सिद्धान्त को एक नई दिशा दी. इस पुस्तक में चाम्स्की ने भाषायी क्षमता/भाषा
व्यवहार (छोम्पेटेन्चे/फेर्ङोर्मेन्चे) भेद प्रस्तुत किया, मानव मस्तिष्क में सहजात
वृत्ति के रूप में विद्यमान भाषा अधिगम क्षमता (ळन्गुअगे आच्र्‍उइसिटिओन् ढेविचे,
ळाढ्) और इसके द्वारा भाषा अधिगम प्रक्रिया पर विस्तार से चर्चा की. यही नहीं
वाक्य विश्लेषण में आभ्यन्तर स्तर की वाक्य रचना और बाह्य स्तर की रचना में भेद,
और आभ्यन्तर स्तर की रचना से बाह्य रचना के लिए रूपान्तरण नियमों का प्रयोग
आवश्यक बताया.
रूपान्तरण प्रजनन व्याकरण में चाम्स्की द्वारा प्रस्तावित सिद्धान्त मूलत:
मनो-~वैज्ञानिक सिद्धान्त है. जिनके द्वारा मानव मन के भाषा सम्बन्धी क्रिया
कलापों का सूक्ष्म अध्ययन किया गया है. यह मनोवैज्ञानिक अध्ययन तो है परन्तु
इसके विश्लेषण के लिए भाषा के वास्तविक प्रयोग, बाह्य रूप का ही सहारा लेना
पड़ता है अर्थात् भाषा का मनोवैज्ञानिक पक्ष 'साध्य' है जिसका एक मात्र 'साधन'
भाषा का बाह्य रूप है.
यद्यपि चाम्स्की का अध्ययन केन्द्र भाषा का मनोवैज्ञानिक पक्ष था, भाषा शिक्षण
के क्षेत्र में इन सिद्धान्तों का पर्याप्त प्रभाव एवं प्रयोग दिखाई पड़ता है.
इसका एक महत्वपूर्ण योगदान यह है कि अब भाषा शिक्षण के स्थान पर भाषा अधिगम
प्रक्रिया को अधिक महत्व दिया जाने लगा और इसके परिणामस्वरूप भाषा शिक्षण का
केन्द्रक पाठ्य सामग्री न रहकर शिक्षार्थी माना जाने लगा. 'क्या पढ़ाया जाए ?'
प्रश्न से हटकर भाषा शिक्षकों का ध्यान शिक्षार्थी की ओर और उसकी भाषा अधिगम
क्षमता एवं भाषा अधिगम की सामान्य प्रक्रिया की ओर आकर्षित हुआ. शिक्षार्थी को
केन्द्रक मानने पर भाषा शिक्षण सामग्री एवं विधियां अध्येता की आवश्यकतानुसार
बनाई जाने लगीं. यही नहीं भाषा शिक्षण में संरचना अभ्यास ने मुख्यत: रूपान्तरण
अभ्यास का रूप ले लिया, अर्थात् एक प्रकार की वाक्य रचना का दूसरे प्रकार के
वाक्यों में रूपान्तरण करने का अभ्यास और सरल वाक्यों का अभ्यास रूपान्तरित
वाक्यों से पहले करवाने पर बल दिया जाने लगा.
चाम्स्की के सिद्धान्तों के आधार पर ही स्पॉल्स्की ने भाषा शिक्षण एवं भाषा
विज्ञान के परस्पर सम्बन्धों को इस प्रकार व्यक्त किया है-
७.१.३ रूपान्तरण प्रजनन व्याकरण में भाषा की संरचना एवं वाक्य स्तर की इकाइयों
के विश्लेषण को प्रमुखता दी गई लेकिन भाषा की संरचना का अर्थ तो सामाजिक,
सांस्कृतिक सन्दर्भ से जुड़ा हुआ है. समाज भाषा वैज्ञानिकों ने भाषायी क्षमता की
अपेक्षा भाषा प्रयोग/व्यवहार के विश्लेषण को अधिक महत्वपूर्ण माना और कहा कि
चाम्स्की वाक्य को एक स्वायत्त इकाई मान कर चलते हैं और 'प्रयोग' के स्तर पर
वाक्य के जो विभिन्न सन्दर्भगत अर्थ सामने आते हैं उन्हें चाम्स्की ने भाषायी
क्षमता से बाहर के 'विकल्पन' (अरिअटिओन्स्) मान कर अपने अध्ययन क्षेत्र से बाहर
रखा. रूपान्तरण-प्रजनन व्याकरण के बाद का विकास इसी भाषा व्यवहार के स्तर पर
भाषा विकल्पन का अध्ययन है, भाषा सिद्धान्त के विकास के इस पक्ष में भाषा के
अर्थ एवं प्रयोग को अधिक महत्व दिया गया. अर्थ को महत्व देने वाले भाषा
वैज्ञानिकों में भी दो वर्ग हैं जो दो भिन्न सिद्धान्तों पर चलते हैं. एक वर्ग
है जिन्हें प्रजनक शब्दार्थ-~विज्ञानी (घेनेरटिवे शेमन्टिचिस्ट्स्) के नाम से जाना
जाता है. इस वर्ग के प्रमुख विद्वान हैं, मैकाले, फिलमोर एवं रॉस. इनके अनुसार
मानव शिशु रूप/संरचना नहीं बल्कि 'अर्थ' को अपने वातावरण से ग्रहण करता है और
अपनी भाषा अधिगम क्षमता द्वारा संरचना तक पहुंचता है. चाम्स्की तथा इस वर्ग के
विद्वानों के सिद्धान्तों का अन्तर इस रूप में देखा जा सकता है-
दूसरा वर्ग है जिन्हें समाज भाषा वैज्ञानिकों के नाम से जाना जाता है. इनमें
प्रमुख हैं...लेबॉव, गम्पर्ज़ आदि. इस विचार धारा के प्रवर्तकों ने ही प्रश्न
उठाया कि क्या भाषा का सामाजिक सन्दर्भ एवं संस्कृत से हटकर भी कोई अस्तित्व है?
भाषा तो उस समाज और संस्कृति का एक अंग है, उसी में निहित है जिसमें प्रयोग की
जाती है. इनके अनुसार मानव शिशु वाक्यों को सही सामाजिक सन्दर्भों के साथ ग्रहण
करता है और संदर्भ के कारण ही वह अर्थ समझता है. जैसे-जैसे वह सामाजिक सन्दर्भ
से परिचित होता है और समाज में व्यवहार करना सीखता है वैसे-वैसे ही व्यवहार के
एक साधन या उपकरण के रूप में वह भाषा भी सीखता है. भाषा अर्जन की प्रक्रिया
संस्कृत अर्जन के साथ-साथ ही चलती है, अर्थात्-
इसीलिए इन भाषा वैज्ञानिकों ने 'वाक्य' को भाषा विश्लेषण की महत्तम इकाई न मानकर
'शाब्दिक घटना' (श्पेएच्ह् एवेन्ट्) और 'कथन-इकाई' (ढिस्चोउर्से उनिट्) जैसी इकाइयों की
संकल्पना की है.
७.१.४ भाषा सिद्धान्त में वाक्य विश्लेषण से अर्थ विश्लेषण की ओर परिवर्तन
निश्चित रूप से भाषा शिक्षण के क्षेत्र में भी परिवर्तन की अपेक्षा रखता है.
इसलिए भाषा शिक्षण का आधार भी 'शाब्दिक घटना' (श्पेएच्ह् एवेन्ट्) या कथन-इकाई
(ढिस्चोउर्से उनिट्) जैसी इकाई होना चाहिए, न कि सन्दर्भ से अलग किया हुआ एक वाक्य.
आज भाषा शिक्षण को एक स्वायत्त इकाई मानने वाले भाषा शिक्षक इस अध्ययन क्षेत्र
का भाषा सिद्धान्त, समाज भाषा विज्ञान, मनोविज्ञान आदि क्षेत्रों के साथ सम्बन्ध
जिस रूप में देखते हैं उसे (ऐड्ड्य् षोउलेट्) एडी रूले ने यह प्रारूप दिया है-
(चित्र पृष्ठ ११२)
७.२ भाषा शिक्षण
७.२ १ भाषा सिद्धांत के आधार पर किसी भाषा का विस्तृत विवरण तैयार कर लेना भाषा
शिक्षण के लिए पर्याप्त नहीं है. इस सामान्य विवरण का कक्षाध्यापन में प्रयोग
करने के उद्देश्य से उसे एक नए व्याकरण की रचना करनी पड़ती है जिसे शैक्षिक
व्याकरण कहा जाता है. शिक्षक भाषा के वर्णन और भाषा अधिगम प्रक्रिया के आधार पर
एक शैक्षिक व्याकरण की रचना करता है. इस शैक्षिक व्याकरण का स्वरूप क्या है और
यह सामान्य व्याकरण से किस प्रकार भिन्न होता है, इन प्रश्नों पर विचार करना
जरूरी है.
जैसा कि पहले बताया जा चुका है, भाषा का प्रयोग सामाजिक, सांस्कृतिक परिस्थितियों
पर आधारित होता है और भाषा अधिगम प्रक्रिया का संबंध भाषा के मनोवैज्ञानिक पक्ष
से होता है. इसलिए विभिन्न सामाजिक, सांस्कृतिक परिस्थितियों के साथ-साथ भाषा
के मनोवैज्ञानिक पक्ष को ध्यान में रखते हुए शिक्षक सर्वप्रथम शिक्षण सामग्री का
चयन करता है.
अमुक पाठ्यक्रम में क्या पढ़ाया जाए और कैसे पढ़ाया जाए यह दोनों ही तथ्य कई
बातों पर निर्भर हैं. जैसे-शिक्षार्थी का उद्देश्य (आइम्स् ' मोटिवटिओन्)
शिक्षार्थी लक्ष्य भाषा का मुख्यत: किस रूप में प्रयोग करना चाहता है, इसके आधार
पर शिक्षक विशेष प्रयुक्ति एवं भाषा शैली का चुनाव करता है. यदि शिक्षार्थी इस
भाषा का औपचारिक स्तर पर सरकारी कार्यालय में, या कानून की भाषा का उसी संदर्भ
में प्रयोग करना चाहता है तो उसी संदर्भ के लिए उपयुक्त सामग्री का चयन होगा,
जब कि आम बोलचाल की भाषा सीखना शिक्षार्थी का उद्देश्य हो तो उसके लिए वही
संदर्भ-कार्यालयीन संदर्भ की भाषा या कानून की भाषा के आधार पर निर्धारित पाठ्य
सामग्री सर्वथा अनुपयुक्त होगी. उसके लिए बोलचाल अर्थात् उच्चारण-श्रवण कौशलों
में और विभिन्न सामाजिक संदर्भों में उपयुक्त प्रयोग सिखाने के लिए पर्याप्त
उपयुक्त शिक्षण प्रणाली का भी चयन करना होगा. कक्षा में पाठ्य-सामग्री का
प्रस्तुती-~करण किस रूप में किया जाए यह शिक्षार्थी के उद्देश्य एवं पाठ्य
सामग्री दोनों पर ही निर्भर करता है.
