<औङ्ङिचिअल् आन्ड् ंएडिअ ळन्गुअगेस्><ंअस्स् ंएडिअ><आअग भबर्><घुलब्डेएन् च्हिट्टिर्सन्><१९८७><ंइट्र फ्रकस्हन् फ्रिवटे ळिमिटेड्><आल्लहबड्><१६-१९><२६२२><ंअनोरम-घुलब्डेएन् च्हिट्टिर्सन्><ढेएप आगर्तल्>

पोस्ट-आफिस के पिछवाड़े वाली इमारत के लंबे कमरे में खासी चहल-~पहल दिखाई दे रही
थी. आज डाकियों के इलाके बदले गये थे. चिट्ठीरसां गुलाबदीन का चेहरा उतरा हुआ था.
करम इलाही ने अकरम से पूछा,"गुलाबदीन की मां क्यों मरी हुई है?"
"उसकी बदली हीरा मंडी(लाहौर का वैश्या बाजार) हो गई है."
करम इलाही ने हाथ आगे करते हुए कहा,"सौं रब दी."
अकरम बोला,"सौं रब दी." और इसने भांड की चपरास की तरह अपना हाथ उसके हाथ पर दे
मारा. दोनों खिलखिलाकर हंस पड़े. "इसका क्या मतलब हुआ जी!" रिजक देने वाला तो
खुदा होता है. मुझे ख्वाह नौकरी क्यों न छोड़नी पड़े, मैं तो बड़े साहब के पास
अपील करूँगा. आप खुद समझदार हैं. अफसरों का तो ख्याल करना चाहियें कि कौन-सा
इलाका किसको देना चाहिये." गुलाव दीन अपने दिल का भड़ास निकाल रहा धा.
वह पाँच वक्त का नमाजी था. उसे दीनदार लोगों का सोहबत, मसले-मसाइल से भी खासी
आगाही हो चुकी थी. कर्तव्य परायणता और ईमान-~दारी के आधार पर अपने-पराये सभी उसे
इज्जत की निगाह से देखते थे, मगर आज उसकी इज्जत का दम घुट रहा था. तू हीरा मंडी
में खत बांटने जायेगा. तवाइफों के कोठों पर चढ़कर आवाज देगा. बीबी खत आया है.
गंदी गलियों में जाकर पेशेवरों को उनके यारों के खत देगा,जो हवस से शुरू होकर
हवस ही पर खत्म होंगे. जिनका विषय सिर्फ बदकारी होगा. किसी खत में मां की ममता न
होगी, किसी खत में बाप का प्यार न होगा. माँ की छातियों में दूध की तरह संखिया
होगा, और बाप की निगाहों में बेगैरती, बेहयाई. वह हड़बड़ाकर उठ बैठा. अगले दिन
पोस्टमास्टर कह रहा था, "गुलाब दीन , क्यों पेश होना चाहता है." सुपरबाइजर
बोला,"आपसे कोई दरख्वास्त करना चाहता है. सिर्फ दो मिनट के लिये पेश होने को कह
रहा है."
"बुलाओ!"
गुलाबदीन का चेहरा बड़े साहब की पेशी में जर्द पड़ रहा था. दिल बैठा जा रहा था .
फटे हुए होठ ज्यादा मोटे दिखाई दे रहे थे. दाढ़ी के बाल ज्यादा घने नजर आ रहे थे.
वह शायद ताजा-ताजा वुजू करके दुआ मांग कर आया था.
"क्या बात है गुलाबदीन ?"
"जी मैं सिर्फ यह अर्ज करने को पेश हुआ हूँ, कि मेरी बदली हीरा मंडी मे कर दी गई
है..."
"तो फिर?"
"जी, जरा ख्याल फरमाइये. में पाँच वक्त का नमाजी, परहेजगार आदमी हूं. मेरी बड़ी
बेइज्जती होगी." उसने दरख्वास्त निकालकर मेज पर रख दी और अपने खाकी कोट की जेव से
काले दानों की माला निकाल कर बोला,"हुजूर जिस हाथ से यह माला फेरी जाती है वह
बदकारी के अड्डों में जाकर पेशेवर औरतों को खत बांटेगा ? या खुदा! " मुझसे यह न
हो सकेगा जनाब मेरी गुजारिश है कि मुझे फैज बाग का इलाका दे दिया जाये या मिश्री
शाह में रहने दिया जाये."
पोस्टमास्टर ने पेपर वेट हाथ में घुमाते हुए कहा, "तो तुम्हारी बदली मनसूख कर दी
जाये?"
"आपके बच्चे जीते रहें . यही कमतरीन का मतलब था."
"फिलहाल तो यह मुश्किल है. गौर करने के लिए तुम्हारी अर्जी रखे लेते हैं, मगर इस
वक्त बदली मनसूख नहीं हो सकती." गुलाबदीन के सीने में एक तीर सा लगा.
सिराज और गुलाबदीन दोंनों पानी वाले तालाब से होते हुए जब नौगजे की कब्र पर पहुंचे,
तो सिराज रुक गया. उसने हाथ में थामी हुई डाक छांटी और बोला, "मौलवी गुलाबदीन. इधर
से शुरू करें." वह दांये हाथ को घूम गया, "यह पहला चौबारा फीरोजा का है. इधर सब
गाने वालियां रहती है." फाटक के सामने चारपाई बिछाये तीन-चार आदमी ताश खेल रहे
थे. मकान की छत पर एक औरत कंधे पर तौलिया डाले गीले वाल उंगलियों से झटके दे-दे
कर सुखा रही धी दुपट्टा न होने की वजह से गुलाबदीन को वह बहुत बेशर्म दिखायी दी.
हर झटके के साथ उसका सीना... उसका जी चाहा, वह आंखें बंद कर ले . उसने अपनी पगड़ी
का शमला पकड़ कर नाक और मुंह छुपा लिया. "कल से मेरी जगह यह चिट्ठियां बांटा
करेंगे."
"हैं. नया चिट्ठीरसां लग गया ?"
"जी हां."
लम्बी-लम्बी मूंछों वाले ने ताश के पत्ते फटाक से बंद करते हुए पहले सिराज को
देखा. फिर गुलाबदीन की तरफ निगाह फिराई. देखने वाले की आंखें सुर्ख थी और चारपाई
का काफी हिस्सा उसके भारी जस्से(शरीर) ने घेरा हुआ था. उसने घुटना उठा कर लट्ठे
की चादर चड्डों में दे ली. फिर आराम से बैठ गया. उसकी पिडलियो पर मुड़े हुए
वालों का खुरदरा गुबार फैला हुआ था. "मुंशी होरां का नाम क्या है ?" नौजवान
छोकरे ने पूछा. सिराज ने जवाब दिया, "गुलाबदीन."
नौजवान छोकरे ने हंस कर कहा, "ओ रांझा, फुल्ल गुलाब दा मेरी झोली टुट पिया."
"शरम नहीं आती तुझे. " सलाम दुआ लेने के बजाय उल्टा मसखरियां करने लगा. छत पर
खड़ी तवाइफ ने झिड़का. उसने अपना पांव कटघरे पर उठा रखा था, जिससे उसकी भारी
रानों का अंदाजा लगाने में कोई गलती नहीं हो सकती थी.
"ओ बीबी अपनी सलवर जाकर सीऊं पहले."
उसने अपना पांव कटहरे स नचे रख लया और बोली, 'फिटे मुंह बेशरमा!'
मूंछों वाले ने डिबिया उठाकर गुलाबदीन से कहा,"सिगरेट पियों मौलवी जी."
गुलाबदीम बोला,"जी नहीं मेहरबानी."
सिराज ने सिगरेट सुलगा लिया और सलाम-अलैकुम लेकर आगे चल दिया- "यह मूंछों वाला
कौन है?"
"इस गली का चौधरी."
"और वह लच्चर-सा छोकरा?"
"यह बिल्लो के चाचे का लड़का है. यह बिल्लो ही तो थी. ढोलक के गीत बहुत अच्छे
गाती है. यह निचली बैठक बालां की है और ऊपर चौबारे में गिग रहती है."
उसने हाथ में पकड़ी हुई डाक में से एक लिफाफा गुलाबदीन को दिखाया, जिस पर सरनामे
लिखा था-"जम्मर्द सुलताना उर्फ गिग" वे सीड़ियां चड़कर गिलियारे में आ पहुंचे.
बैठक खाली पड़ी थी दरवाचे पर मोतियों से पिरोई हुई लड़ियां आप ही आप लरज रहीं
थीं. सिराज ने मैली-मैली चांदनी पर खत फेंकते हुए कहा, "चिठ्टी लेलो जी."
एक ठिकनी-सी औरत ने खत उठा लिया, सिराज बोला, "बीबी जी कल से ये चिट्टीरसां
चिट्ठियां बांटा करेंगे."
"अच्छा मुंशी" उसे बिना ध्यान दिए हुए कहा और व्याकुलता से लिफाफा देखकर यह कहती
हुई अंदर चली गयी,"गिग जी, चिट्ठी आई है."
वापसी पर ताश खेलने वालों के पास से गुजरते वक्त गुलाबदीन ने अपनी खाली-खाली
निगाहें हवा मे डाल दीं ताकि वह लच्चर सा लड़का उसे फिर मजाक में कुछ कह न दे ,
मगर उन लोगों ने अब देखा भी नहीं कि कौन गुजर गया . बाजार में पहुंच कर गुलाबदीन
ने एक लंबी-सी सांस ली और शमले के सिरे से मांथा पोंछा, "यह निक्का पान वाला है.
यह शहाबे दुकान है. शहाबे के पान सारी हीरामंडी में मशहूर हैं. यह उसका शागिर्द
है. दिन को यह बैठता है. शहाबा इस वक्त सोया हुआ होगा. शाम को बैठेगा. पान
सिगरेट की दुकाने दलाली के अड्डे हैं, मौलवी जी."
उस वक्त तक गुलाबदीन को चुप लगी हुई थी वह सिराज के यों सीधे खिताब पर चौंक
पड़ा. बोला, "खुदा गारत करे इन लोगों को."
"बाजार में यह लोग, जो हम को इस वक्त दुकानों पर बैठे नजर आ रहे हैं,
तवाइफों के नौकर हैं." इस गली के सिरे पर खड़े होकर सिराज चिट्ठीरसां ने खत फिर
छांटे,"इस गली में पेशा कमाने वाली बैठती हैं." सिराज ने किसी जज्बे के बगैर
कोरे गाइड की तरह कहा औ अ गुलाबदीन को लेकर बढ़ गया. उस गली में सड़े हुए खरबूजों
की बदबू आ रहीं थी. गुलाबदीन नें शमले में फिर अपना मुंह ढक लिया. आजिजी से
बोला,"इस गली मे जाना जरूरी है ?"
"सिर्फ एक खत हैं"
"किसका ?"
"कंजरो के चौधरी मातू का. इस गली मे बहुत कम चिट्ठियां होती हैं. अगर कोई होती
है, तो वह चौधरी की या किसी दलाल की होती है."
चौधरी की खिजाब लगी दाढ़ी थी. वह चारपाई पर बैठा हुक्का पी रहा था और एक शख्स
उसकी पिडलियां सूत रहा था. करीब ही एक तेल मालिशया बैठा था,"किधर माश्टर ?"उसने
चिठ्टीरसां की ओर देख कर कहा.
"चौधरियों आपकी यह चिट्ठी थी."
कसबियां अपनी-अपनी दहलीजों में लोहे की कुरसिंयां रखे बैठी थी. चैहरों पर फटकार
बरस रही थी. गुलाबदीन नजरें नीची किये हुए सिराज के साथ-साथ गुजर रहा
था. इतने में किसी औरत की आवाज आयी,"मियां मिट्ठू चूरी खानी है?"
गुलाबदीन ने चोर आंख से देखा एक कसबी(वेश्या) ने अपने दरवाजे पर तोते का पिंजरा लटका
रखा था. चिट्ठीरसां को देखकर बोली,"मुंशी जी ! हमारी चिट्टी नहीं आई?""मुंशी सिराज
ने जब सिर हिलाया" तो बोली ,"हाय हमें कोई खत नहीं लिखता "
वे दोनो आगे निकल गए. सिराज ने कहा, तोते वाली औरत का नाम गुलाबो है. इस गली की
सारी रौनक उसी के दम से है. बहुत से तमाशबीन इस गली में उसी की खातिर आते हैं.
- गली आगे से तंग होती जा रही थी. तमाशबीन जो छिदरे छिदरे दिखाई देते थे, अब
उनकी वजह से रास्ता रुकता हुआ सा महसूस हो रहा था. गुलाबदीन का दम घुटने लगा.
उसमे खुली सड़क पर पहुंच कर इत्मीनान की सांस ली. पगड़ी के शमले से माथा पोंछा
और दाढ़ी पर हाथ फेरा. दाढ़ी पर हाथ फेरते वक्त उसे याद आया, कि उसने तमाशबीनियों
के रेले में एक दाढ़ी वाले को भी देखा था, जिसने माथे पर हार लपेटा हुआ था,और
फिर कंजरों के चौधरी की खिजाब से रंगी हुई भैरवी दाढ़ी उसे याद आयी. वह थक चुका
था और अपने काम से बेजारी महसूस कर ! उसकी नून तेल की दुकान
होती. आराम से बैठा दुकान करता. उसे मालूम नहीं, तांगों के अ़अडे तक पहुंचने
में कितना वक्त लगा. सिनेमा के करीब का माहौल उसे कुछ भिन्न लगा. उसका जी चाहा
सीढ़ियों पर बैठकर आते-जाते लोगों को देखता रहे. ताकि उसके दिल-दिमाग से खिचाव
दूर हो जाये. सिराज ने उसकी तरफ देख कर कहा," क्यों मुंशी जी ! थक गये"
"नहीं तो."
"बस ये दो चिठ्ठियां और बांटनी हैं."
यह कहकर सिराज मे चार पांच खत गुलाबदीन को थमा दिये. गुलाबदीन को यों महसूस हुआ,
जैसे किसी ने गंदे खून मे भरे लत्ते, कूड़े के ढेर से उठा कर उसके पाकीजा हाथों में
थमा दिये हों. इतने में सिराज एक मकान में दाखिल हो गया. मकान की ड्योढ़ी बहुत
बड़ी थी, जो खाली पड़ी थी . वह बेधड़क आगे सहन में बढ़ गया. सहन में एक तरफ
निवाड़ी पलंग पर दो नौजवान लड़िकयां लहसुन की तुरियां छील रहीं थी. सामने
लहसुन के छिलको का ढेर लगा था. जमीन पर चौकी बिछाये एक छोटी लड़की अलग बैठी
लहसुन छील रहीं थी. सिराज ने गुलाबदीन के हाथ में थमी हई डाक से एक खत निकाल
लिया,जिस पर बदरुन्निसा का नाम लिखा था. उनकी आवाज सुनकर दोंनों लड़कियों ने
निगाहें ऊपर उठाईं. सिराज बोला," खत आया जी."
दोनों लड़कियां बेताबी से आगे बढ़ी. सिराज ने खत देने के लिए गुलाबदीन को आगे
धकेला. यह पहला खत था , जो गुलाबदीन ने दिया. बदरून्निसा खत खोल कर पढ़ रही थी कि
ड्योढ़ी में से दो भारी भरकम आदमी दाखिल हुए. सिराज बोला, लो उस्ताद होरी भी आ
गये. मुंशी जी . उस्ताद नूरुद्दीन की चिठ्ठी देखना.
गुलाबदीन खत छांटने लगा. बदरुन्निसी खुशी से चिल्लाई, आपा के काकी हुई है. दोनो
लड़कियां बदरुन्निसा के पीछे भाग गई.
उस्ताद नूरुद्दीन सहन में खड़ा," कह रहा था ओ हैवानो शैतानो हमें चिट्टी तो दिखाओ."
बरामदे के पीछे लटकी हुई चिक के पीछे से किसी बूढ़ी औरत की आवाज आई- उस्ताद जी
कमर के काकी हुई है"
"नसीबो वाली हो. मुबारकां हो अम्माजी."
"आपको भी हों. अरी लड़कियो !" चिट्ठीरसां का मुंह तो मीठा करा दो.
उस्ताद बोला एक चिट्ठीरसां नहीं दो है.
सिराज मुस्करा कर बोला ,"उस्ताद जी अपना खत भी लिया कि नहीं."
गुलाबदीन ने नूरुद्दीन को उसका खत दे दिया जो सहज इशारा पाने के इंतजार में खड़ा
था. दूसरा भारी भारी-~कम आदमी बोला ,"आज आप "
सिराज ने कहा,"आज मेरा आखिरी दिन है. कल से मुंशी गुलाबदीन चिट्टियां बांटा
करेंगे."
सिराज के हाथ में कदरो ने आकर दो रुपये दे दिये. उस्ताद ने गुलाब दीन की तरफ
देखकर जुगत की,"बड़ी कतिस्मतवाले हो. कंजरो के घर में पहले ही दिन बोनी कर चले हो."
बंदरो बोली मसखरियां छोड़ो उस्ताद जी! बाहर जाकर अब्बे होरां को देखो और कहो, घर
मिठाई की टोकरी लेकर आये.
बाजार में पहुंच कर सिराज ने लोहे के जंगले वाले मकान की तरफ इशारा करके
कहा,"यहां बेघां रहती है. वह साथ वाला मकान बक्खो का है. उसके पीछे वह जो बैठक
नजर आती है, वह उस्ताद नूरुद्दीन की बैठक है. उसे बदरंगे की बैठक भी कहते है.
देखना तो एक चिट्टी मुशतरी की भी थी."
गुलाबदीन ने डाक देखकर कहा,"हां!"
"यह घर जोहरा और मुशतरी का है." यह कह कर वह ड्योढ़ी में दाखिल हो गया. सामने
बरामदे में एक औरत चारपाई पर करवट बदले लेटी थी. उसके मोटे-मोटे कूल्हों से कमीज
हटी हुई थी. कदमों की चाप सुनकर भी उसने उस तरफ न देखा, जैसे वह कोई नशा पीकर
बेसुध पड़ी हो. सिराज ने खांस कर कहा,"चिट्टीरसां आया."
सामने से एक दुवली नाजुक-~सी लड़की खत लेने के लिए निकल आयी. सामने वाले कमरे में
दो साजिंदे बैठे एक छोटी सी लड़की को सबक दे रहे थे,जिसने नाक मे नथनी पहन रखी
थी. हाथ कान के पास रखे लंबी आवाज में कहती जा रही थी -"आ ." उसी तरह फिर कहे जा
रही थी "जा ."
नये बाजार में सिराज ने गुलाबदीन को दुबारा एक रुपया देने की कोशिश की. दोनो
रुपये खुद रख लेना उसे अच्छा न लगता था. उसने एक रुपया जबर्दस्ती उसके कोट की
जेब में डाल दिया और बोला,"यह बात है . किसी की जेब से रुपया निकाल लेना बड़ा
मुश्किल काम होता है. रुपये का तो यही हिसाब-किताब है. आज यह हमारी जेब में है,
कल दूसरे की जेब में. परसों वहां से तीसरे के पास. यह किसी के पास कब ठहरता है."
गुलाबदीन को वह नथनी वाली लड़की याद आ गयी जिसे पहला सबक यही दिया जा रहा था--
आ...जा, फिर आ ,फिर जा.... "यह अब किधर? " गुलाबदीन ने सिराज को अब तीसरी गली
में घुसते हुए देखकर हैरत से पूछा.
"हमें किसी भड़वे का डर है. हम अपनी ड्यूटी दे रहे है. इस तरह तो आप भर पाये."
उस गली में कच्चे गोश्त की वसांध आ रही धी, जैसी मीट मार्केट में आती है. दो तरफ
कुर्सियों पर पेशेवर औरते मर्दों की तरह टांग-पर-टांग रखकर बेबाकाना बैठी थीं. उनकी बाते
बातें बेहूदा और हरकतें बड़ी लचर थीं. कुछ और चौबारों पर बैठी ताक-झाक कर रहीं थी.
आधी गली में पहुंचकर उसने कहा,"मुंशी जी! फजलदीन मार्फत इलाही का खत निकालना.
उसे दे दो."
गुलाबदीन ने उस पते का खत इलाही जान को दे दिया, उस के पास से उसे नसवार की बू आ
रही थी. एक दरवाजे के सामने बहुत-से तमाशबीन एक मुश्की रंग की औरत से चुहल कर
रहे थे,जिसने तहबंद बांध रखा था. कानों में मोतियों के फूल थे औ अ बालो में सुर्ख
गुलाब उड़स रखा था. सिराज ने यह कहकर इलाके के बाखबर चिट्टी-~रसां होने का
प्रदर्शन किया,"यह खानगी जात की मसल्लन है."
उस वक्त गुलाबदीन को यह बात अच्छी न लगी. बाहर निकलते ही उसने हड़बड़कर पूछा,"इन
में खान-~गियों की कितनी तादात होगी?"
"कोई गिनती-शुमार नहीं हैं. खान-~गियां नहीं कहते उन्हें मौलवीजी ,ये कंजरियां है.
नयी पेशा बैठने वाली को खानगी कहते है."
"खूक.."गुलाबदीन ने हलक खुरच कर जोर से थूका.
डाक बांटने के दो वक्त थे. एक दोपहर एक तीसरे पहर. दोनों वक्त गुलाबदीन को इलाका
घूमना पड़ता. चारों तरफ चिट्ठियां बांटने जाना पड़ता. इस बात का उसे बड़ा अफसोस
था कि वह कदरो के घर से लिया हुआ रुपया वापस न दे सका. उस रोज सिराज ने
रुपया उसकी जेब मे जरदस्ती डाल दिया था. उसने इसे उसी तरह जेब रखने दिया कि अगले
रोज जाकर उसे वापस दे देगा मगर उसे उधर जाने का हौसला न पड़ा, उसने सोचा , किसी
रोज उनकी चिट्ठी देने जायेगा, तो रुपया भी वापस कर देगा. मगर चिट्ठी ही न आई.
जिस दिन आई, उससे दो रोज पहले उसकी बीबी ने उसकी जेब से वह रुपया निकालकर मिट्टी
का तेल मंगा लिया. बदरो औ अ कदरो सफेद चांदनी पर लेटी हुई थी. गाव तकिये पर उनकी बहन
आलती पालती मारकर बैठी थी, जो आज अपनी उम्र से बड़ी दिखाई दे रही थी. पास उनका
बाप बैठा हुक्का गुड़गुड़ा रहा था. जब गुलाबदीन सहन में दाखिल हुआ, तो बदरी उसे
देखते ही बोली,"चिट्टीरसां आया." गुलाबदीन ने डाक छांटकर तीन लिफापे उसे
पकड़ा दिये. उसका बाप बोला-"आओ मुंशी जी!जी आया नू . लड़कियां रोज कहती थी, चिट्टी
नहीं आई नये मुंशी लगे हैं कहीं हमारी चिट्टियां दूसरी जगह न दे दें."
गुलाबदीन बोला,"जी नहीं आपकी चिट्टियां नहीं आयी थीं."
"मेरी बात का खयाल न करें. आदमी बंदा बंशर है. गलती हो ही जाती है. बाजार में मेरी
लड़कियां बदरो कदरो के नाम से मशहूर हैं . असल नाम बदरुन्निसा और कदरुन्निसा
हैं. तीसरी कमरुनिसा करांची में बैठक करती है."
कदरुन्निसा चांदनी पर बैठी-बैठी बोली, "यही तो उस रोज काकी के पैदा होने की
चिट्टी लैये थे."
"बड़े मुबारक कदम हैं आप मुंशी जी! खुदा आपका भला करे. यह मनी आर्डर तो लिख
दें." उसने गाव तकिये के पीछे से एक मनीआर्डर फार्म उठाकर गुलाबदीन के हाथ में
दे दिया. बैठने के लिए जगह खाली कर दी और हुक्का उसकी तरफ मोड़कर नौकर से कहने
लगा ,"ओ मुंशी जी के लिए लस्सी ला."
"जी नहीं तकलीफ न करें."
"तकलीफ किस बात की . भई घर की लस्सी है."
"कोई लवेरा है ?"
"भैंस है मुंशी जी की."
बदरुन्निसा बोली,"हमारा घराना तो मुगलो के वक्त से आबाद है."
गुलाबदीन की समझ में यह बात न आयी. बदरो का बाप बोला,"हम कोई ऐसे वैसे नही. बड़े
खानदानी कंजर हैं." फिर उसने कमरुन्निसा के नाम मनीआर्डर लिखाना शुरू कर दिया.
जब आखिरी खाना आया तो बोला-"यह दो सौ रुपया तुम्हें काकी-चुसनी के लिये भेजा जा
रहा है. तुम्हारी मां की तबियत अच्छी नहीं. ज्यों ही अच्छी हुई तुम्हें मिलने आ
जायेगी."
लस्सी के शुक्रिये के तौर पर गुलाबदीन ने पूछ लिया क्या तकलीफ है.
"चक्कर आते है. हम लोग परहेज भी तो नहीं करते मुंशी जी."
गुलाबदीन चलने लगा तो बदरी का बाप बोला,"मुंशी जी. जिस रोज घर की लस्सी पीने को
जी चाहा करें बिना तकल्लुफ चले आया करें.
