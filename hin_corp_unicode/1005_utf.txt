<णटुरल् श्चिएन्चे><श्चिएन्चे ' शोचिएट्य्><आनोन्><शएहिट्र घ्यन्  खोस्ह्><१९८९><इग्यन् भ्हरटि><णेत् ढेल्हि><२० टो २५><२४००><आनोन्- शएहिट्र घ्यन्  खोस्ह्>

इस पपड़ी के नीचे दूसरी तरह की चट्टान की मोटी तह है जिसे पृथ्वी का चट्टानी
खोल कहते हैं. इस खोल की चट्टान ठोस है. लेकिन यह भी उसी तरह ठोस है जिस तरह
गेंद की तागे की पपेट ठोस होती है. दबाब पड़ने पर यह कुछ दब सकती है और अपनी
शक्ल बदल सकती है. चट्टानी खोल १,८०० मील की गहराई तक है.
चट्टानी खोल के नीचे पृथ्वी का केन्द्र (कोर) है. गेंद के केन्द्र से कुछ भिन्न
रूप में पृथ्वी का केन्द्र दो भागों में बना है : एक ऊपरी केन्द्र और दूसरा
भीतरी केन्द्र.
पृथ्वी के केन्द्र के ये दोनों भाग धातु से बने हैं- अधिकांश लोहा है, जिसमें
कुछ निकल मिला हुआ है. लेकिन ऊपर केन्द्र तरल है और भीतरी ठोस है.
केन्द्र के बीच का तापमान लगभग ८,००० डिग्री सेंटीग्रेड है, जो सूर्य की सतह के
तापमान के लगभग बराबर है.
पृथ्वी की सतह से उसके केन्द्र की कुल दूरी औसतन लगभग ३९६० मील है.
हम पृथ्वी के भीतर भाग के बारे में कैसे जानते हैं.
आज तक कोई भी वैज्ञानिक यंत्र पृथ्वी में दो या तीन मील से ज्यादा गहरा नहीं जा
सका है. फिर, हम यह कैसे जान पाते हैं कि पृथ्वी का भीतरी भाग कैसा है ? इसका
जवाब है : भूकम्प की गतिविधि से .
प्रतिवर्ष संसार के विभिन्न भागों में हजारों भूकम्प आते हैं. इनमें से केवल कुछ भूकम्प ही ऐसे होते हैं जो तीब्र होते है और जिनसे हमें नुकसान पहुंचता है. अब
तक इतिहास में कई ऐसे भूकम्प आ चुके हैं जो बड़े भयानक सिद्द हुए हैं. सोवियत
रूस के अर्मीनिया प्रान्त में १९८९ के आरंभ में भयंकर तूफान आया, जिसमें ५०-६०
हजार लोग मारे गए और पूरा नगर तथा कई गांव पूरी तरह नष्ट हो गए. लेकिन अधिकांश
भूकम्प हल्के होते हैं और इनसे कोई नुकसान नहीं होता. कई बार तो हमें इन
भूकम्पों का पता केवल समाचार पत्र से चलता है. परन्तु प्रत्येक भूकम्प से, चाहे वह तेज हो या हल्का, आघात तरंगें उत्पन्न होती हैं जो सारी पृथ्वी के सबसे गहरे भागों में भी फैल जाती है.
भूकम्पकी ये तरंगें मूल रूप से दो तरह की होती है: प्राथमिक तरंगें और गौँण
तरंगें. प्राथमिक तरंगें गौण तरंगों से ज्यादा तेज चलती हैं. प्राथमिक तरंगें
तरल पदार्थों में भी पार हो जाती हैं. प्राथमिक और गौण दोनों प्रकार की
तरंगों की गति का अन्तर इस पर निर्भर होता है कि वे पृथ्वी की कितनी गह-~राई
में चली गई हैं. दोनों प्रकार की तरंगें एक ही प्रकार की चट्टानों के बीच में से गुजरते समय अलग-अलग ढंग से व्यवहार करती हैं.
जब ये तरंगें वापस सतह पर लौटती हैं, तो उन्हें भूकम्पलेखी या साइज्मोग्राफ नाम के एक नाजुक-~यंत्र पर दर्ज किया जाता है. प्राथमिक और गौण तरगों की गति और
उसके व्यवहार के अध्ययन से वैज्ञानिक लोग इसका पता लगा लेते हैं कि पृथ्वी का
भीतरी भाग कैसा बना है- अर्थात् वे यह देखते हैं कि तरंगें अपने
उत्पत्ति-केन्द्र से कितनी दूरी तक चली है, वे गहराइयां कितनी हैं जहां से
तरंगें टकराकर लौटी हैं और मुड़ी हैं, तथा वह समय कितना है जिसमें
उन्होंने अपनी यह यात्रा समाप्त की है.
कुतुबनुमा की सूई उत्तर की ओर संकेत करती है
इस तथ्य का पता एक हजार साल से भी ज्यादा पहले लग चूका था कि पृथ्वी एक
विशाल चुम्बक है. लेकिन चुम्बक के महत्त्व और उपयोग को लोग बहुत वर्षों तक नहीं समझ पाए. लोगों इतना मालूम था कि अगर किसी सूई को चुम्बक पत्थर (एक प्रकार
का खनिज जो प्राकृतिक चुम्बक होता है) से रगड़ा जाए तो सूई हमेशा उत्तर की ओर
संकेत करेगी. लेकिन इसका मतलब उन्होंने यह रखा था कि सूई ध्रुव तारे से आकर्षित
होती हैं. अब हम यह जानते हैं कि सूई उत्तरी चुम्बकीय ध्रुव से आकर्षित होती है. इसलिए कुतुबनुमा की सूई हमेशा उत्तर की ओर संकेत करती है.
अब हमें यह भी मालूम हो गया है कि चुम्बकीय ध्रुव वास्तविक, या भौगोलिक, ध्रुव
से कम से कम एक हजार मील दूर है. लेकिन ये दोनों ध्रुव हमेशा एक-सी दूरी पर ही
रहते हैं.
चुम्बकीय क्षेत्र कैसे बनता है.
पृथ्वी की चुम्बकीय शक्ति के बारे में अब भी ऐसी बहुत-सी बातें हैं कि वैज्ञानिक नहीं जान पाए हैं. फिर भी आमतौर से यह बात मान ली गई है कि चुम्बकीय क्षेत्र उन
विद्युत धाराओं या तरंगों से बना है जो पृथ्वी की तरल केन्द्र में गहराई पर
स्थिति हैं. ये धाराएं तब उत्पन्न होती हैं जब ऐसी धातुएं जिनके तापमान तथा
विद्युतीय गुणधर्म भिन्न होते हैं, आपस में मिलती हैं. इसका मतलब यह है कि
पृथ्वी का भीतरी भाग एक विशाल प्राकृतिक जनरेटर या विद्यु उत्पादक यंत्र है
जो एक यांत्रिक ऊर्जा (पृथ्वी का घूर्णन या घुमाव और तरल केन्द्र की हरकत) को
निरन्तर विद्युत ऊर्जा में बदल रहा है. और इसके अलावा हम यह भी जानते हैं कि सभी चुम्बकीय क्षेत्र विद्यु धाराओं के कारण बनते हैं तथा सभी विद्युत् धाराएं
चुम्बकीय क्षेत्रों से घिरी हुई होती हैं.
आप अपने लिए कुतुबनुमा कैसे बना सकते हैं
आप चाहें तो अपने लिए कि एक कुतुबनुमा बना सकते हैं. एक मामूली सूई लीजिए. बाजार से एक साधारण चुम्बक लाकर उससे सूई को एक ही दिशा में कई बार रगड़िए. अब किसी
बोतल के कार्क में से एक पतला-सा टुकड़ा काट लीजिए और उसे पानी से भरी हुई शीशे
की एक तश्तरी में छोड़ दीजिए. कार्क के इस टुकड़े पर सुई रख दीजिए. कार्क का
टुकड़ा अपने आप उस समय तक घूमता जाएगा जब तक सूई उत्तर और दक्षिण की ओर संकेत
नहीं करने लगेगी.
क्या पृथ्वी के ध्रुवों ने कभी अपनी स्थिति बदली है.
भूवैज्ञानिकों ने पता लगाया है कि पृथ्वी के वे कुछ भाग जहां आजकल गरम मौसम रहता है, कभी हिमनदों को की बर्फ की तहों के नीचे दबे पड़े थे. इस बात का पता
उन्होंने संसार के विभिन्न भागों में मिली प्राचीन चट्टानों के अध्ययन से तथा
पथराए हुए (फॉसिल) जानवरों और पेड़-पौधों की जांच -~पड़ताल के आधार पर लगाया है. उन्होंने यह भी पता लगाया है कि उन प्रदेशों में जो अब आर्कटिक(उत्तरी ध्रुव
क्षेत्र) कहलाते हैं, कभी काफी गरम मौसम रहा है. वैज्ञानिकों की इस जांच से पता
चलता है कि उत्तरी और दक्षिणी ध्रुवों ने पृथ्वी के जीवन में बराबर अपनी जगह
बदली है, तथा उत्तरी और दक्षिणी ध्रुवों के हिमावरणों ने भी उनके साथ ही अपनी
जगह बदली है.
वैज्ञानिक लोग अब विभिन्न प्रकार की अनेक चट्टानों का बहुत हल्का चुम्बकत्व भी
नाप सकते हैं. इस हल्के चुम्बकत्व का कुछ अंश उस मूल चुम्बकत्व का बचा हुआ भाग
है जो चट्टानों को उस समय प्राप्त हुआ था जब वे लाखों साल पूर्व पहली बार बनी
थीं. चूंकि यह मूल चुम्बकत्व उन दिशाओं की ओर संकेत नहीं करता जहां इस समय ध्रुव प्रदेश है, इस लिए हम यह अनुमान कर सकते हैं कि चट्टानों के बनने के बाद ध्रुवों की स्थितियां बदली हैं.
पांच अरब साल पहले उत्तरी ध्रुव पूर्वी प्रशान्त महासागर में भूमध्यरेखा के पास
था. इसी प्रकार सत्रह करोड़ साल पहले यह साइबेरिया प्रदेश में स्थित था. यह उस
युग के आरम्भ के दिनों की बात है जब पृथ्वी पर डाइनोसार या भीमसरट नामक विशालकाय प्राणी घूमा करते थे.
इस प्रकार चूंकि भूतकाल में ध्रुव प्रदेश अपनी जगहें बदलते रहे हैं, इसलिए यह
विश्वास के साथ कहा जा सकता है कि वे भविष्य में भी अपनी स्थितियां बदलते
रहेंगे. हो सकता है कि आज से लाखों साल बाद उत्तरी ध्रुव का बर्फीला इलाका भारत
या अमरीका या अफ्रीका के मध्य में हो जाए, और उत्तरी ध्रुव प्रदेश की जलवायु
गरम हो जाए.
पृथ्वी में उलट-फेर
भूकम्प क्यों आते हैं
अधिकांश समय पृथ्वी की सतह दृढ और स्थिर रहती है. लेकिन कभी-कभी जमीन हिल उठती
है और कांपने लगती है, जिसमें पहाड़ों पर वे बड़ी-ब़्अड़ी चट्टानें टूटकर गिर जाती हैं. जमीन में दरारें प़्अड़ जाती है और नगरों में इमारतें टूट-फूटकर नष्ट हो जाती है.
हमें मालूम है कि पृथ्वी ऊपरी पतली पपड़ी विभिन्न प्रकार की चट्टानों की
ऊंची-नीची तहों से बनी है. इन चट्टानों पर बराबर दवाब पड़ता रहता है. यह दवाब
उनके ऊपर वाली चट्टानी तहों का ही नहीं होता, बल्कि पृथ्वी के अन्दर भी कुछ
शक्तियां चट्टानों पर दवाब डालती रहती है. ये दवाब चट्टानों को तोड़-मरोड़ डालते हैं और इस तरह उनकी शक्ल बदल देते हैं.
यदि ये दवाब बहुत भारी हुए तो चट्टानी तहें अचानक टूट जाती हैं- ठीक उसीतरह जिस
तरह यदि आप किसी को मोड़ें तो पहले तो वह मुड़ती चली जाएगी, किन्तु फिर अचानक
टूटकर दो टुकड़े हो जाएगी.
जब ऐसा होता है तो चट्टानें छड़ी की तरह टूटकर अलग हो जाती हैं और टूटे हुए सिरे बडे जोर से ऊपर की ओर उभरते हैं. चट्टानों के इस तरह अचानक ऊपर की ओर उभरने से
पृथ्वी की पपड़ी को जोर का धक्का लगता है और वह हिल उठती है. पृथ्वी के इस
प्रकार हिलने को 'भूकम्प' अथवा भूचाल कहते हैं.
पहाड़ कैसे बने
यदि हम हिमालय पर्वतमाला या ऐसी ही किसी पर्वतमाला को ऊपर से नीचे की ओर दो
फांकों में चीर दें तो हम देखेंगे कि चट्टानों की परतें टूटी हुई, मुड़ी हुई,और सिकुड़ी हुई हैं. हम यह भी देखेंगे कि ऐसी कई चट्टानी परतें जो इस समय समुद्रतल
से हजारों फुट ऊपर उठी हुई हैं, कभी समुद्र की तलहटी में बनी थीं. इस बात का
हमें इससे पता चलता है कि कभी-कभी समुद्री जीव-जन्तुओं के कुछ पथराए हुए अवशेष
पहाड़ों की सबसे ऊंची चोटियों की चट्टानों में दबे हुए मिल जाते हैं.
इन सब तथ्यों के आधार पर हम इस नतीजे पर पहुंचते हैं कि पहाड़ समुद्र की प्राचीन तलहटी की चट्टानों से बनें हैं-और पृथ्वी के भीतर की महाप्रबल शक्तियों ने इन
चट्टानों तोड़-मरोड़कर और दबाकर वर्तमान ऊंचाईयों तक उठा दिया है.
जब इस तरह पर्वतमालाएं धीरे-धीरे ऊपर उठ-~कर समुद्र के बाहर आई तो अन्य शक्तियों ने भी अपना काम शुरू कर दिया. तेज बहने वाली धाराओं और धीमी रफ्तार सरकने वाली
हिमनदों ने पहाड़ों के खिसकने अथवा कटकर गिरने की ऊंची जगहों की चीजें नीची
जगहों पर गिरने लगीं. जैसे ही पहाड़ समुद्र से ऊपर आए कि भूक्षरण ने उनको नष्ट
करना शुरू कर दिया.
भूवैज्ञानिकों का कहना है कि इस प्रकार पृथ्वी का धरातल बराबर बदलता ही जा रहा
है. वे यह भी कहते हैं कि पृथ्वी की पपड़ी समुद्र की लहरों की तह निरन्तर गतिशील रहती हैं. अन्तर यह है कि समुद्र की लहरें क्षण-भर में ऊंची उठती हैं और
क्षण-~भर में ही गिरकर ही बराबर हो जाती हैं, जबकि पृथ्वी की सतह की 'लहरों' का
उठना और फिर गिरकर बराबर हो जाना करोड़ों वर्षों की लम्बी अवधि से नापा जाता है.
महाद्वीपों के प्रमुख पर्वत
एशिया ऊंचाई फुट
एवरेस्ट (हिमालय, नेपाल, तिब्बत) २९,०२८
गाडविन आस्टिन (पाकिस्तान भारत) २८,२५०
कंचनजंघा (हिमालय, नेपाल, तिब्बत) २८,१४६
मकालू (हिमालय, नेपाल, तिब्बत) २७,७९०
धौलागिरि (हिमालय,नेपाल) २६,७९५
नागपर्वत (हिमालय, भारत) २६,६६०
अन्नपूर्णा (हिमालय,नेपाल) २६,४९२
अफ्रीका
किलीमंजारों (तंजानिया) १९,३४०
यूरोप
एलबुज़ (काकेशस-रूस) १८,४८१
माउएट ब्लांक (अल्पस-फ्रांस) १५,३८१
उत्तरी ध्रुव
किन्सन मैसिस्क १६,८६०
दक्षिण अमेरिका
अकोंकागुआ २०,८८०
उत्तरी अमेरिका
मैकिन्ले १८,५८२
ओशनिया
जया १४,६४९
ज्वालामुखी कैसे बनते हैं
वे ठोस चट्टानी परतें जिनसे पृथ्वी की पपड़ी बनी है, कुछ स्थानों पर पतली हैं तो कुछ स्थानों पर मोटी हैं, और उनके ठीक नीचे पृथ्वी का भीतरी तापमान इतना ज्यादा
है कि उसके कारण चट्टानें पिघल जाती हैं. पिघली हुई चट्टानों को मैग्मा या खनिज
पदार्थों का उबलता हुआ मोटा गारा कहते हैं.
पपड़ी के नीचे कई स्थानों पर मैग्मा छोटे-बड़े कुड या तालाब के रूप में जमा हो
जाता है. जब यह मैग्मा पृथ्वी के अन्दर से ऊपर की ओर निकलने की कोशिश करता है तो यह कुछ गैसों को अपने से पहले ऊपर की ओर फेंकता है. जब गैसें बहुत जोर से दबने
लगती हैं तो ये पपडी के निचले हिस्से पर भारी दवाब डालने लगती हैं. जब यह क्रिया किसी ऐसी जगह पर होती है जहां पपड़ी कमजोर हो या जहां किसी पुराने भूकम्प के
कारण चट्टान में कोई दरार पड़ चुकी हो तो गैस और मैग्मा का मिश्रण उस दरार में
से फूट निकलता है और लावा की शक्ल में पृथ्वी की सतह पर निकल कर बहने लगता है.
जब उबलता हुआ लावा पृथ्वी की दरारों में से बाहर निकलता है तो बाहर वह ठंड़ा और
कड़ा होने लगता है; और, कुछ समय में शंकु के आकार में मुंह के चारों ओर इकट्ठा
होता चला जाता है. शंकु के आकार का यह ढेर धीरे-धीरे ऊंचा होता जाता है. अंत में यह एक ज्वालामुखी पर्वत बन जाता है.
कभी -कभी ऐसा होता है कि कोई ज्वालामुखी पर्वत निरन्तर कई-कई वर्षों तक फटता
रहता है और धुएं और राख के बड़े-बड़े बादल उगलता रहता है. तथा लावा की नदियां
बहाता रहता है. जब भीतरी गैसों का काफी बड़ा हिस्सा निकल जाता है और नीचे गहराई
की ओर से पड़ने वाला दवाब हल्का पड़ जाता है तो ज्वालामुखी का विस्फोट बन्द हो
जाता है. फिर शंकु के भीतर का लावा भी ठंड़ा हो जाता है और वह पपड़ी में बने हुए छेद को बंद कर देता है. प्राय: ऐसा होता है कि कई साल तक इकट्ठा होने के कारण
दवाब फिर से शक्तिशाली हो जाता है और वह दोबारा ठोस लावा की डाट को तोड़
डालता है. इस प्रकार ज्वालामुखी एक बार फिर से फट पड़ता है.
गरम पानी के फौवारे
आप जान चुके हैं पृथ्वी का भीतरी भाग बहुत अधिक गरम है तो निश्चय ही उसमें समाया हुआ पानी अंदर के अंदर ही खौलने लगेगा. और जब जहां से भी उसे पृथ्वी की सतह से
बाहर आने का मौका मिलेगा, वह फौव्वारे की तरह फूट पड़ता है, इन्हें 'गीजर' कहते
हैं.
पृथ्वी की सतह का पानी निचली चट्टानों की सीधी (अर्थात् ऊपर से नीचे की ओर जाने
वाली) गहरी दरारों में से होकर बहुत नीचे पहुंच जाता है. ये दरारें पानी के लिए
मानों प्राकृतिक 'नलों' का काम देती हैं. जब तक पानी काफी गहराई में पहुंच जाता
है. तो पृथ्वी की गरमी के कारण उबलने लगता है. जब पानी और भाप का पूरा स्तम्भ
तेजी से ऊपर उठता है और उस 'नल' में से जोर के साथ बाहर निकल पड़ता है. बाहर
निकलकर यह उस सुन्दर फौवारे का रूप लेता है जिसके लिए 'गीजर' प्रसिद्ध है. जब एक बार गीजर का फौबार छूट लेता है तो यही क्रिया दोबारा शुरू हो जाती है.
गीजर या गर्म पानी के फौवारे संसार में केवल तीन प्रदेशों में मिलते हैं :
आइसलैंड,न्यूजीलैंड और अमरीका के पश्चिम भाग में स्थित 'येलोस्टोन नेशनल पार्क'
इनमें से येलोस्टोन के गीजर संख्या में सबसे अधिक हैं और देखने में सबसे ज्यादा
शानदार होते हैं. येलोंस्टोन का सबसे अधिक प्रसिद्ध 'ओल्ड फेदफुल' नामक गीजर
लगभग एक घण्टे के अन्तर पर बराबर छूटता रहता है.
आप गरम पानी का फौवारा कैसे बना सकते हैं
आप चाहें तो अपना निजी गीजर या फौवारा बना सकते हैं. इसके लिए एक छिछली कड़ाही
में एक कीप को उल्टा रखना होगा. कड़ाही में इतना पानी भरदें कि कीप की सिर्फ
गर्दन ही बाहर निकली रहे. कीप के किसी एक सिरे के नीचे एक चम्मच या ऐसी ही कोई
दूसरी चीज रख दें ताकि पानी उसके नीचे जा सके. अब कड़ाही को आग पर चढ़ादें. जब
कड़ाही में पानी उबलने लगेगा तो वह कीप की नली से बाहर की ओर निकल पड़ेगा, ठीक
उसी तरह जिस तरह गीजर का पानी निकलता है.
समुद्र कैसे बने
पृथ्वी को जन्म लिए अभी बहुत दिन नहीं हुए थे. तब तक उसकी सतह पिघली हुई
चट्टानों से ही बनी हुई थीं. जब ये चट्टाने ठंडी होकर ठोस होने लगीं, तब पृथ्वी
के खौलते हुए भीतरी भाग में से गैसों के बादल बाहर निकलकर पृथ्वी के चारों और के वायु-~मण्डल में मिलने लगे .यहां वे आपस में मिलकर भाप के बड़े-बड़े विशाल बादल
बनाते गए. जब ये बादल काफी भारी हो गए तो उनका पानी जमने लगा और वह वर्षा के रूप में पृथ्वी पर गिरने लगा. लेकिन पृथ्वी की सतह अब भी अंगारे की तरह जल रही थी.
वर्षा का पानी इस पर गिरता तो था, किन्तु गिरते ही दोबारा भाप में बदल जाता था
और फिर से ऊपरी वायुमंडल में जा पहुंचता था.
संसार का सारा पानी लगातार इसी तरह एक चक्र के रूप में चलता रहता है. सूरज उसे
समुद्र की सतह पर से सोख लेता है. शायद लाखों -करोड़ों वर्षों तक पृथ्वी वर्षा
के बादलों के एक बड़े भारी पर्दे से ढंकी रही जो कई मील घना था. यह बादल लगातार
घना होता रहता था, वर्षा के रूप में बरसता रहता था और उबलकर भाप के रूप में फिर
से आसमान में इकट्ठा होता रहता था.
यह चक्र बराबर चलता रहा. धीरे-धीरे पृथ्वी की पपड़ी ठंडी और कडी होती गई. और
अन्त में सतह पर की चट्टानें इतनी इतनी ठंडी हो गई कि उनकी गर्मी अब पानी को
उबाल हीं सकती थी. उधर इन लाखों-करोड़ों वर्षों में वर्षा के जो घने बादल आकश
में भरगए थे उन्होंने वर्षा की कमी न थमने-~वाली झड़ी के रूप में बरसना शुरू
किया सैकड़ों या शायद हजारों साल तक पृथ्वी पर लगातार जोरदार वर्षा होती रही. इस वर्षा ने पर्वत-~मालाओं को समतल कर डाला और पृथ्वी पर बड़ी-~बड़ी घाटियां बना
डालीं. अन्त में जब यह धुआंधार वर्षा हल्की होती हुई बन्द हुई तो पृथ्वी की
सिकुड़ी और मुड़ी हुई पपड़ी के सबसे निचले हिस्से पानी से भर चुके थे. ये ही
सबसे पहले बननेवाले समुद्र थे. आपको यह भी जान लेना चाहिए कि इस पृथ्वी के
तीन-चौथाई भाग को समुद्रों ने घेर रखा है.
समुद्र का पानी खारा क्यों है
धरती की सतह पर बहनेवाली नदियां हर साल लाखों टन गाद (सिल्ट) और मिट्टी बहाकर
समुद्र में ले जाती हैं. पानी में घुली हुई इन वस्तुओं में लगभग वे सभी खनिज
पदार्थ मिले हुए होते हैं जो इस पृथ्वी में पाए जाते हैं. इनमें काफी बड़ी
मात्रा में नमक भी होता है.
सूरज की गर्मी समुद्र की सतह पर के कुछ पानी को भाप बनाकर उड़ा देती है. या
सुखा देती है और उसे भाप के रूप में वापस वायुमंडल में भेज देती है. वहां यह
भाप घनी होकर बादल बन जाती है और वर्षा या हिम के रूप में पृथ्वी पर आ गिरती
है.
लेकिन पानी के इस तरह भाप बनकर उड़ने की क्रिया में खनिज पदार्थ समुद्र में
ही पड़े रह जाते हैं. इनमें से कुछ को -जैसे,लोहे और कैल्सियम को-~समुद्री जीव
और वनस्पतियां खा लेती हैं. किन्तु नमक का उपयोग न तो समुद्री जीव करते हैं और
न पौधे. इसलिए उसकी मात्रा समुद्र में बराबर बढ़ती ही रहती है.
जब हम यह कहते हैं कि महासागर खारी है तो हमारा मतलब यह होता है कि उसमें घुले
हुए खनिजों की मात्रा अधिक है. महासागर के पानी में जो पदार्थ घुले हुए हैं
उनमें लगभग तीन चौथाई सोडियम क्लोराइड अर्थात् साधारण नमक हैं. शेष में लगभग
सभी ज्ञात मूल तत्वों के रासायनिक यौगिकों की विभिन्न मात्राएं होती हैं. इनमें
से कुछ तत्व, मुख्यतया मैग्नीशियम और ब्रोमीन अब व्या-~पारिक रूप से महासागर के
पानी से निकाले जाते हैं. विमानों और उपग्रहों के लिए हल्की मिश्र धातुओं के
निर्माण में इस्तेमाल किए जाने वाले मैग्नीशियम का अधिकतर भाग समुद्र से आता
है. महासागर के पानी में अन्य बहुत से खनिजों की मात्रा इतनी कम है कि उनको
इनमें से निकालना लाभदायक नहीं है. पर वैज्ञानिक ऐसे उपायों का आविष्कार कर
सकते हैं जिनसे उनका निकालना व्यापारिक रूप से लाभदायक बन जाए.
महासागर के विभिन्न भागों में पानी में घुले हुए कुल लवणों की मात्रा या खारेपन
में बहुत अन्तर पाया गया है. पर औसत रूप से प्रत्येक हजार भाग समुद्री पानी में
३५ भाग, या ३५ प्रतिशत लवण होते हैं. पर संयुक्त राज्य अमेरिका के ऊटा राज्य
में स्थित ग्रेट साल्ट लेक की लवणीयता की बराबरी महासागर का कोई भाग नहीं कर
सकता. उसमें औसत रूप से लवणों की मात्रा २८ प्रतिशत है. समझा जाता है कि चारों
ओर थल से घिरी हुई यह झील उस प्राचीन सागर का अन्तिम अवशेष है जो किसी समय
उत्तरी अमेरिका के बहुत-से पश्चिमी भाग पर फैला हुआ था. पर स्वयं विश्व महासागर
में भी इस समय इतने लवण हैं कि उनकों यदि पृथ्वी के सम्पूर्ण महा-~द्वीपों पर
बिछा दिया जाए तो १५० मीटर ऊंची परत बनेगीं.
ज्वार क्यों आते हैं
समुद्र के किनारे जाने वाले हर व्यक्ति ने प्रतिदिन ज्वार की लहरों को चढ़ना और
उतरना देखा होगा. दिन के किसी एक निश्चित समय में पानी की सतह ऊंची होने लगती
है, और आम तौर से पानी दस या बीस फुट ऊंचा उठ जाता है. फिर पानी वापस लौट जाता
है और अपने पीछे बालू का एक लम्बा-चौड़ा मैदान छोड़ जाता है. ज्वार और भाटे की
यह क्रिया सूर्य और चन्द्रमा के गुरुत्वाकर्षण के कारण होती है.
प्रतिपदा और पूर्णिमा को सूर्य, पृथ्वी और चन्द्रमा एक सीधी रेखा में होते हैं.
ऐसे समय में सूर्य और चन्द्रमा दोनों मिलकर बहुत ऊंचे ज्वार पैदा करते हैं. ये
'बृहत् ज्वार' (स्प्रिंग टाइड्स) कहलाते हैं.
दूसरी ओर जब चन्द्रमा पहले और तीसरे चतु-~र्थाश में होता है तो वह सूर्य के ठीक
समकोण में होता है. ऐसी स्थिति में सूर्य और चन्द्रमा का खिंचाव एक-दूसरे का
विरोधी हो जाता है और ज्वार हल्के पड़ जाते हैं. ये 'लघु ज्वार' (नीप टाइड्स)
कहलाते हैं.
किन्तु ज्वारों के बारे में कुछ ऐसी विलक्षण बातें भी हैं जिनकी व्याख्या हम
केवल गुरुत्वाकर्षण के आधार पर नहीं कर सकते.
अटलांटिक महासागर के चारों ओर दिन में दो बार ज्वार चढ़ता है और उतरता है.
लेकिन प्रशांत महासागर के तथा हिन्द महासागर के कुछ भागों में दिन में केवल एक
बार ही ज्वार आता है. अमरीका में मैसाचुसेट्स के तट के समीप नैण्टुकेट द्वीप
में उच्च ज्वार के समय पानी का तल केवल एक फुट के लगभग ही ऊंचा उठता है.
