<ळिटेरटुरे><ःउमोउर्><फर्सइ,हरिस्हन्कर्><खहट् खबिर्><१९८८><घ्यन् भ्हर्टि><ढेल्हि><२४-३१><२०००><फर्सइ,ह्-खहट् खबिर्-ःउ-औ>

+ चर्बी, गंगाजल और एकात्मता यज्ञ
साधो,तुम पूछोगे कि गुरू यह मामला क्या है-चर्बी,गंगाजल और यज्ञ ? देखो,यह
आगामी चुनाब के लिए कार्यक्रमों का घोषणा-पत्र है. अब तुम कहोगे कि गुरू चुनाव
घोषणा-पत्र में तो दुनिया-भर में इस तरह की चीजें होती हैं-आर्थिक नीति,
उत्पादन की योजना, कृषि विकास,विज्ञान और तकनीक, सामाजिक सुधार,गरीबी दूर
करने के उपाय, विदेश नीति वगैरह. मगर यह क्या घोषणा-पत्र है-चर्बी, गंगाजल और
यज्ञ ! साधो, दूसरे देशो की बात छोड़ो. न यहाँ भगवान पैदा हुए, न इतने देवी
देवताओं ने अवतार लिया, न वहां स्वर्ग जाने के इतने रास्ते हैं, न वहां इतने
धर्म मूढ़ हैं. इस-~लिए वहां लंबे-चौड़े प्रोग्राम बनते हैं. हमारा मामला दूसरा
है, रास्ता सीधा है. यहाँ सिर्फ भगवान को अवतार लेना है और धर्म की स्थापना
करना है. बस चमत्कार से सब सुखी और समृद्ध हो जायेंगे. दूध-दही की नदिंयां
बहेंगी. यहाँ भगवान अवतार लेने को तैयार हैं. ठीक बक्त की तलाश में हैं. अगर
जनता पार्टी सरकार १९८२ तक रहती, तो भगवान अवतार ले लेते. पर चरणसिंह ने वह
सरकार गिराकर भगवान को अवतार लेने से रोक दिया. अब चरणसिंह को गलती
समझ में आ गयी. अब चरणसिंह अटलबिहारी बाजपेई के साथ मिलकर भगवान के
अवतार की भूमिका बना रहे हैं.
साधो,यों तो भगवान के अवतार की तैयारी जनता सरकार ने १९७८ में शुरू कर दी थी,
जब उसने विदेशों से गाय की चर्बी के आयात को खोल दिया था. तब भगवान ने अपने
दूत धर्म के रक्षक जनसंघ वाले सरकार में थे. उन्हें पाप बढाना था, क्योंकि
पाप बढे बिना भगवान अवतार नहीं लेते. अंदाज है कि तभी से बनस्पति घी में गाय
की आयातित चर्बी मिल रही है. मगर मोहनधारिया कहते हैं कि तब नहीं मिलाई गई
क्यों कि वह महंगी प़्अड़ती है. अब मिलाई जा रही है, जब दिल्ली की एक फर्म को
इस मामले में पकड़ा गया पकड़े जाने का यह अर्थ नहीं है कि शिद्ध हो गया. मगर
विपक्षी आरोप लगा रहे हैं कि इस अधर्मी काग्रेस सरकार के राज में वनस्पति घी
में गाय की चर्बी मिलाई जा रही है. जबाब में कांग्रेसी कहते हैं-१९७७ के पहले
तक जब हमारी सरकार थी, तब गाय की चर्बी के आयात की सामान्य सूची में नहीं थी.
गौ भक्त जनसंघियों वाली जब जनता सरकार बनी तब गाय की चर्बी के आयात की छूट दे
दी गयी पाप इन दक्षिणपंथी विपक्षियों के सिर पर है. इन्हीं ने गौ माता की
चर्बी बुलवायी और इन्हीं ने बनस्पति घी में मिलाने दी. धर्म भ्रष्ट इन्होंने
किया.
अब साधो, सवाल यह उठता है कि सन् १९७८ में एकाएक ऐसी कौन सी जरूरत आ पड़ी थी
कि र्बी के आयात की छूट देनी पड़ी उसके पहले भी तो बिना इस चर्बी के काम चल
रहा था क्या तब वनस्पति घी बनाने वालों से सौदा पट गया था? क्या उनका सरकार पर
इतना दबाव था कि गौभक्त संधियों को भी गाय की चर्बी बुलाने की छूट देनी पड़ी?
साधो, कांग्रेस और भारतीय जनता पार्टी वाले राष्ट्रीय मोर्चे के यह विवाद जोर
पर है. तुम्हारी सरकार में वनस्पति में गाय की चर्बी मिल रही है. जबाब-गाय की
चर्बी बुलाने की छूट तुमने दी थी. जबाब-मगर हमारे शासन में चर्बी नहीं मिलायी
गयी. जबाब-झूट है. मिलायी जाती थी, पर तुमने पकड़ी नहीं. हमने मिलावट पकड़ी.
जबाब- तुमने मिलावट पकड़ी. जबाब- तो पाप तुम्हारे सिर पर तुमने हिंदुओं कि धर्म
का भ्रष्ट किया. कोई हिन्दू तुम्हें वोट नहीं देगा. जो तुम्हें वोट देगा, वह
नर्क जायेगा. गौ माता उसे वैतरणी पार नहीं करायेगी. साधो, इस विवाद में चाहे
जो चाहे जो जीते,बहुत से परिवारों में इस दिवाली पर पकवान नहीं बने.
साधो, इसी चर्बी के सात कार्यक्रम लगा है-विश्व हिंदू परिषद का 'एकात्मकता
यज्ञ'. यह धर्म की चर्बी है, जिसे देश में ही निकाल-~कर राजनीति में मिलाया
जा रहा है. कांइयां सांप्रदायिक राजनेता जानते हैं, इस देश का मूढ़ आदमी
न अर्थनीति समझता, न योजना, न विज्ञान, न तकनीक, न विदेश नीति. वह समझता है-गौ
माता, गौ हत्या, चर्बी, गंगाजल, यज्ञ. वह मध्ययुग में जीता है और आधुनिक
लोकतंत्र में आधुनिक कार्यक्रम पर वोट देता है. इस असख्य मूढ़ मध्ययुगीन जन पर
राज करना है तो इसे आधुनिक मत होने दो. इसे गौ माता, गंगाजल, यज्ञ और रथ
में उलझाये रखो. तो साधो, विश्व हिन्दू परिषद की योजना है-'एकात्मकता यज्ञ'.
विश्व हिंदू परिषद क्या है? एक ही ब्रह्मा की माया के कई रूपों में एक रूप
है यह. वह ब्रह्मा कौन है? वह ब्रह्मा है, हिंदू सांप्रदायिकता और
पुनरू-~त्थानवाद. इस ब्रह्मा का कारोबार संघ देखता है? इस ब्रह्मा की माया के
दूसरे नाम हैं- भारतीय जनता पार्टी, अखिल भारतीय विद्यार्थी परिषद, विवेकानंद
शिला स्मारक, कुछ हद तक अरविंद आश्रम, कल्याण आश्रम, महिला सम्मान
आंदोलन, गिरिजन कल्याण संघ. किसी का कल्याण नहीं छूटा इस माया से. विद्धानों के
कल्याण के लिए दीनदयाल उपाध्याय शोध संस्थान है, भारतीय विद्धत परिषद है.
मजदूरों के लिए भारतीय मजदूर संध है.
तो साधो, एकात्मकता यज्ञ भारत यात्रा के रूप में होगा. यह कारों में निकलेगा,
मगर कार का रूप रथ का होगा. साथ में साधुओं को इकठ्ठा चलाया जायेगा.
गंगोत्री और गंगासागर से लिया हुआ जल साथ में होगा. इसे आचमन के लिए
श्रद्धालुओं को दिया जायेगा. प्रवचन होगें. उत्तर से दक्षिण और पूर्व से पश्चिम
तक यह यात्रा होगी. पश्चिम में यात्रा सोमनाथ तक यह याद दिलाने के लिए होगी कि
सोमनाथ को महमूद गजनव ने लूटा था. यह बात भुला दी जायेगी कि गजनवी के
मार्गदर्शक हिंदू थे. आधे सिपाही हिंदू थे. सोमनाथ के महंतों ने गजनवी से
सौदाबाजी करनी चाही थी.
साधो, यह 'एकात्मकता यज्ञ' कहलायेगा-तामझाम वाला. किनमें एकात्मकता ? कौन सा
संकट आ गया देश पर ? अभी क्या एकता नहीं है ? तीन लड़ाइयाँ इस देश में १९४७
से लड़ी ? क्या किसी लड़ाई में एकता की कमी थी कोई भारतीय या कोई तबका क्या
शत्रु से मिल गया था ? यह किनकी एकात्मता है ? इसका उद्देश्य क्या है ?
देखो, ये सवाल सब पापी पूछते हैं. तुम साधु हो. इतना समझ लो कि जो लोग देश को
धर्म, संप्रदाय, वर्ण के आधार पर बांटने वाले हैं- वही लोग 'एकात्मता यज्ञ
कर रहे हैं. चोर पुलिस की वर्दी पहनकर गश्त लगाते हैं-ऐसा एकात्मकता यज्ञ है
यह. यह जनता को अंधविश्वासी, धर्माध, अवैज्ञानिक, मूढ़ संकीर्ण, सांप्रदायिक
द्वेशपूर्ण रखकर एक सांप्रदायिक पार्टी को वोट दिलाने का अभियाम है. अब तुम
समझ गये होगे-रथ में गाय की चर्बी और गंगा-~जल दोंनो रखे हैं. इसके साथ
अटलबिहारी बाजपेयी और चौधरी चरणसिंह के चर्बी बिरोधी एक दिन के उपवास का पुण्य
है. यह यज्ञ वास्तव में 'इलेक्शन मैनिफैस्टो'(चुनाब घोषणा-पत्र) है. यह १५
नवंबर ८३ से जारी किया जायेगा.
मगर साधो, यज्ञ शुरू होने के पहले विघ्न पड़ गया. दो पीठों के शंकराचार्य
स्वामी स्वरूपानंद ने इसका विरोध किया है. इसे पाखंड बताया है. कहा है कि यह
धर्म-विरूद्ध और शास्त्र-विरूद्ध है. ऐसे यज्ञ का विधान कहीं प्रचीन वेद
शास्त्रों में नहीं है. उन्होंने यह भी घोषणा की है कि कोई शंकराचार्य इसमें
भाग नहीं लेगा.
मगर साधो,'एकात्मकता यज्ञ' होगा. यह धर्म नहीं, राजीति है. मैंने कहा ही है
शुरू में कि आगामी चुनाव चर्बी और गंगाजल का होगा. राजीव गांधी की अखबारों
को न सीहत साधो राजीव गांधी व्यावहारिक राजनीति में अभी आये हैं. उन्हें
उनकी पार्टी के लोग संजय गांधी बनाने की पूरी कोशिश कर रहे हैं, पर वे बन
नहीं रहे हैं, न बनेंगे. उनका चरित्र दूसरे किस्म का है. साधो, कहते हैं-नया
मुल्ला ज्यादा नवाज पढ़ता है. आगे चलकर वह मुल्ला जब घिस जाता है, तब नबाज
को रस्म मानता है. खुदा है तो होने दो. नमाज पढ़ना और पढ़ाना रोजी-रोटी कमाने
का जरिया है. यही वह मानने लगता है.
साधो, काग्रेस के राजनीतिक दांव-पेंच छोड़ो तो राजीव गांघी कुछ मोकों पर सही और
समझदारी की बांतें करते हैं. भोपाल में पत्रकारों के सम्मेलन में उन्होंने कहा-
अखबार राजनेताओं के भाषण ज्यादा छापते हैं. दूसरी सांस्कृतिक, वैज्ञानिक,
सामाजिक गतिविधियों के समाचारों की अवहेलना करते हैं.
साधो, बात राजीव गांधी ने काफी ठीक कही. मगर उस रैली में नारा लग रहा था-
उत्तर-दक्षिण-राजीव गांधी !
पूरब-पश्चिम-राजीव गांधी !
समर्थक, चाटुकार, चापलूस, पार्टी वाले तो राजीव को चारों दिशाओं में व्याप्त
भगवान बना रहे थे, क्यों कि आगे चुनाव टिकिट वही देने वाले हैं. संजय थे तो
नारे लगाये जाते थे : देश की नेता-इंदिरा गांधी. युवकों के नेता-संजय गांधी!
लोंगो ने मजाक वना लिया था : बच्चों के नेता-वरूण गांधी!
साधो, सवाल राजीव गांधी से यह है कि- उत्तर-दक्षिण, पूरब-पश्चिम राजीव गांधी का
समाचार अखबार छापें? यदि न छापें तो खुद राजीव गांधी बुरा मानेंगे. इधर अखबार
के मालिक संपादक को ड़ाटेगें कि आप हमारे संबंध खराब करा रहे हैं,सरकार से.
साधो, राजनेता प्रचार पर जिंदा रहते हैं. बड़े से लेकर, मध्यम और छुटमैया
नेता तक रोज अपना नाम अखबारों में छपाना चाहते हैं. वे भाषण देते हैं,वयान
जारी करते हैं. कभी एक दो किलोमाटर की पदयात्रा करके चार कालम का समाचार
छपाना चाहते हैं. ये अखबार वालों को घेरते हैं. मालिक से कहते हैं. इनके समर्थक
अखबार तय हैं.
साधो,दूसरी बात यह है कि फिल्मी हीरो-हीरोइन के बाद सबसे मनोरंजक इस देश के
नेता ही हैं. सबसे हास्यास्पद रोल और सबसे मजेदार बात
यही करते हैं. कितने नेता हैं जो अगर फिल्मों में मस-~खरे का रौल करते तो
विशवविख्यात होते. चरणसिंह और जगजीवन-~राम जैसे बुजुर्ग नेता जो मनोरंजक बातें
करते हैं, वैसी कोई फिल्मी कामेडियन भी नहीं कहता. लोग इंतजार करते हैं कि आज
बाबूजी और चौधरी साहब क्या बोलते हैं. पाठकों को इस
मनोरंजन से वंचित कैसे कर सकते हैं ! मुसीबत छोटे शहरों से क्षेत्रीय अखबार
निकालने वाली है. स्थानीय विदूषक नेता तो संपादकों को हर कहीं सड़क पर मिल
जाते हैं और शिकायत करते हैं-हमारा समाचार नहीं छापा आपने ! इनसे कोई पत्रकार
कैसे वचे!
साधो, यह बात सही है कि भारतीय आदमी राजनीति की सबसे कम समझ रखकर
भी राजनीति में सबसे अधिक दिलचस्पी लेता है. अमेरिका ,फ्रांस, रूस के लोग
राजनीति में इतनी दिलचस्पी नहीं लेते. मगर भारतीय पाठकों को अखबार खोलते
ही राजनीति चाहिए. मगर राजनीति की समझ गौ माता, गंगाजल, मस्जिद, मंदिर,
गुरूद्वारे से बनती हैं. सैद्धातिकराजनीति बहुत कम लोग समझते और अपनाते हैं.
ज्यादा लोग नेताओं की देशव्यापी नाटक मंड़ली के अभियान में दिलचस्पी लेते हैं.
साधो, मेरे सामने दो अच्छे स्तर के क्षेत्रीय पत्र पड़े हैं. एक में पहले
प्रष्ठ पर ज्ञानी जैलसिंह, इंदिरा गांधी और सायेर अराफत हैं. लंबा समाचार
मुख्यमंत्री की पदयात्रा का है. बाकी नेहरू की जन्म-~तिथिके आयोजनों के समाचार
हैं. ये समाचार भीतर के प्रष्ठों पर भरे पड़े हैं. ये मौके होते हैं- गांधी
जयंती,नेहरू जयंती जब छोटे-छोटे बौड़म नेता, जिनका विश्वास दोनों में नहीं है,
दोनों को अच्छे आचरण का सार्वजनिक सर्टिफिकेट देते हैं. कहते हैं- हमें गांधी
और नैहरू के बताये मार्ग पर चलना चाहिए. यानी दूसरे लोग चलें. हम इस मार्ग पर
नहीं चल सकते क्यों कि हमारे एक पांव में स्वार्थ का और दूसरे में बेईमानी का
कांटा पड़ा है. इन नेताओं के सुभाषित छपेंगे ही,बरना ये परेशान कर देंगे.
साधो, एक पृष्ठ क्रिकेटट को समर्पित है. कहीं-न-कहीं टेस्ट मैच होते ही रहते
हैं. कपिलदेव और गावस्कर बगैरह भारतीय क्रिकेट के लिए बहुत जरूरी हैं. इधर नयी
दिलचस्पी पैदा हुई है- फिल्म अभिनेत्रियों का क्रिकेट खिलाड़ियों के पीछे
भागना. कभी सबसे दिलचिस्प समाचार होता था-जीनत अमान का इमरान खाँ के पीछे
भागना. बस, शादी होने ही वाली है. अब जहीर अब्बास के पीछे रीना राय पड़ी हुई
है. यह जान-बूझकर प्रचार के लिए होता है. ढलती सेकंड ग्रेड अभिनेत्रियां अपने
बारे मे खुद इन प्रेम-कांडों की खबर फैलाती है.
