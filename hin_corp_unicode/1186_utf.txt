<ःइन्डि ळिटेरटुरे><ठेद्ट् भोओक्><फ्रब्हकर् ढ्विवेडि><ठन्बेन् खि ख्हुलि ख्हडन् ंएइन्><१९८७><ण्चेर्ट्च् खिस्होरे भ्हर्टो-ईइ><णेत् ढेल्हि><१६८-१७७><१८०६><ढ्विवेडि, फ्-ठन्बेन् खि ख्हुलि ख्हडन्-ठ्द्ट्> 

ताँबे की खुली खदान मेंमध्य प्रदेश के कान्हा किसली के राष्ट्रीय अभयारण्य
में बाघ, हिरन, चीतल,बारहसिंघे और अरना भैंसे को निकट से जी भर कर देख
लेने के बाद मैं बालाघाट की ओर जा रहा था. सड़क पर दोनों ओर सागौन और साल
के लंबे-लंबेपेड़ों की कतारें थी जिनके नीचे बाँस की सघन झाड़ियों ने धरती
का चप्पा-चप्पाढक रखा था. इस प्राकृतिक सुषमा के मध्य से हमारी सड़क साँप
की भाँति बलखाती हुई उस पहाड़ी जमीन को बाँध रही थी.जीप राजेन्द्र स्वयं
चला रहे थे और उनकी बगल में बैठा मैं अब शिवपुरी के जंगलोंको देखने की
योजना बना रहा था. सहसा मेरी बात काट कर वे बोले, "हरे-भरेजंगल तो आपने
बहुत देख लिए. अब मैं आपको वह जगह दिखाना चाहता हूँजहांॅ मनुष्य ने अपने
बाहुबल और बुद्धिबल से धरती के खजाने पर कब्जाकर रखा है."मैंने प्रश्नसूचक
भाव से राजेन्द्र की ओर देखा. उन्होंने अपनी बात को स्पष्टकरते हुए कहा,
"पृथ्वी तो रत्नगर्भा है. इसकी कोख में हीरे, मणि, माणिक्यही नहीं सोना,
चाँदी जैसे खनिज पदार्थ भी हैं. किसी जमाने में आदमी केवल सोनाही खोजता
था. लेकिन सभ्यता के विकास के साथ-साथ भिन्न-भिन्न खनिजों का मूल्यऔर उनका
उपयोग आदमी समझता गया और आज मानव सभ्यता की नींव ही इन खनिजों पर टिकी हुई
है.""तो तुम मुझे लोहे या इस्पाल का कारखाना दिखाना चाहते हो?""नहीं, मैं
आपको इस्पात से भी कीमती धातु की खदान दिखाना चाहता हूँ.आप तो जानते हैं
कि मैं ताँबे की खदान में इंजीनियर हूँ. पास में ही मलंजखंडताम्र परियोजना
की ताँबे की खदानें हैं, जिनमें मैं काम करता हूँ. आप वहाँचलकर हिन्दुस्तान
की सबसे बड़ी खुली खदान में देखिए कि किस प्रकार हमलोग पत्थर तोड़कर और उसे
पीस कर ताँबा निकालते हैं.""लेकिन तुमने यह कैसे कहा कि ताँबा इस्पात से
भी कीमती धातु है?आजकल तो ताँबे के बर्तनों का रिवाज उठता जा रहा है.""हाँ,
अब ताँबे के बर्तनों का इस्तेमाल कम होता है. लेकिन पिछले साठ-सत्तरवर्षों
की अवधि में मनुष्य के लिए ताँबे का महत्तव बहुत बढ़ गया है क्योंकि हमने
बिजली के कामों में ताँबे के इस्तेमाल को सीख लिया है. ताँबा बिजली कासबसे
अच्छा संचालक है. इसलिए विद्युत उत्पादन केन्द्रों, जेनरेटरों, टेलीफोनऔर
मोटरों के तारों और सभी तरह की बिजली की मशीनों में ताँबे का इस्तेमालहोता
है. ताँबे का सबसे ज्यादा इस्तेमाल कारतूस की खोल में होता है. इसमेंजंग नहीं
लग सकता इसलिए इसका महत्व और भी बढ़ जाता है.""पीतल भी तो ताँबे से ही बनती
है?""हाँ, आपने यह अच्छी बात बताई. दरअसल ताँबे का एक उल्लेखनीय इस्तेमालयह
है कि इसकी मदद से कई यौगिक मिश्रित धातुएँ बनती हैं. काँसा, पीतल और जर्मन
सिल्वर जैसी कई मिश्रित धातुएँ ताँबे से ही बनाई जाती हैं.""हमारे देश में
ताँबे की जितनी खपत है क्या उतना ताँबा हमें भारत मेंही मिल जाता है?""नहीं,
हम अपनी खपत का केवल पाँचवांॅ भाग ही यहाँ उत्पन्न कर सकते हैं.""ऐसा क्यों
है? क्या यहाँ की धरती में ताँबे का अयस्क कम है? या हमअभी ताँबे के भंडारों
को खोज ही नहीं पाए हैं?""दोनों ही कारण सही हैं. पृथ्वी की खनिज संपदा का
पता लगाने के लिएभूविज्ञानी बड़े ध्यान से चट्टानों का अध्ययन करते हैं.
वे जमीन की सतह में छेद करके या बरमा चलाकर भीतर छिपी खनिज संपदा का पता
लगाने की चेष्टा करते हैं. अब खनिजों का पता लगाने के लिए विमान द्वारा
भू-सर्वेक्षणकिए जा रहे हैं. सर्वेक्षण करनेवाले विमानों में अति सुग्राही,
चुंबकीय, विद्युत चुंबकीय और रेडियोधर्मी यंत्र लगे होते हैं. हवाई उड़ानों
के समय एकत्र किए गए आँकड़ों के आधार पर ये यंत्र भूमि के भीतर गहराई में
दबी चट्टानों की प्रकृति, संघटन, घनत्व आदि के बारे में जानकारी देते हैं.
इनकी सहायता से भूमि के भीतर तरह-तरह के खनिजों का अनुमान लगाना सरलहोता
है. ऐसे सर्वेक्षणों ने हमारे देश में ताँबा जैसे खनिजोंके संभावित विशाल
भंडारों को खोज निकालने में सहायता की है.""विश्व में ताँबा कहाँ सबसे
ज्यादा पाया जाता है?""यह संयुक्त राज्य अमरीका में, खासकर वहाँ के मिशीगन,
एरीजोनाऔर उटाह राज्यों में सबसे ज्यादा पैदा किया जाता है. इसके बाद चिली,
जांबिया,जायरे, सोवियत रूस, स्पेन और मैक्सिको में उत्पन्न किया जाता
है.""और भारत में इसके भंडार कहाँ-कहांॅ हैं?""भारत में इसकी प्रमुख खानें
राजस्थान के खेतड़ी, कोलिहन, चाँदमारी, दरीबमें, बिहार के सिंहभूमि, रखा,
मोसाबनी, घाटशिला, धोबनी, बेदिया, केंदाडीहऔर हजारीबाग में, आंध्रप्रदेश
के अग्निगुंडला और अनंतपुर क्षेत्र में तथा कर्नाटक के हसन और चित्र दुर्ग
क्षेत्र में हैं. मलं-जखंड (मध्यप्रदेश) जितना ताँबा कूता गया था अब उससे भी
अधिक मिलने लगा है. इनके अतिरिक्त अन्य जगहों में भी ताँबे के भंडार मिलने
की संभावना है."अचानक चीप के सामने एक लोमड़ी आ गई. फिर हम से भी तेज गति
सेहमारे आगे-आगे काफी दूर तक दौड़ लगाकर उसने हमारा ध्यान बँटालिया और हमारी
बातचीत का विषय बदल गया.रात में राजेन्द्र जीप लेकर आ गए और बोले, "चलिए,
आपको अपनी ताँबे की खदान दिखा लाऊँ.""रात में? वहाँ क्या दिखेगा?""हम लोग
रात-दिन चौबीसों घंटे काम करते हैं. तभी तो हमारा ताँबा-उत्पादनका लक्ष्य
पूरा होगा."चाँदनी रात थी. हल्की-हल्की ठिठुरन भी. थोड़ी ही देर में हम
जहाँ पहुँचे वहाँ दीवाली से भी बढ़कर जग-मग रोशनी हो रही थी. जाने कितने
शक्तिशाली बल्बों की रोशनी में दिन जैसी चहसल-पहल थी. जमीन काटकर बनाए गए
घुमावदार पहाड़ी रास्तों के बीच-बीच मे बड़े-बड़े मैदान और बड़े-बड़े गड्ढे
थे. उन मैदानों और गड्ढों में काफी लोग बड़े-बड़े बूट पहने और हेल्मेट लगाए
अपना-अपना काम कर रहे थे.अचानक एक दुमंजिले ट्रक जैसे वाहन ने अपनी भयंक
आवाज से मुझे डरा दिया.मैं कूदकर एक किनारे हो लिया. राजेन्द्र ने कहा,
"डरिए मत. यह डंपर है. इसमेंट्रक से साढ़े आठ गुना ज्यादा माल भरा जाता है.
इसमें इस बात की सुविधा होती है कि इससे माल उतारने के लिए मजदूर नहीं लगाने
पड़ते. इसके पीछे का मालवाही भाग इंजन की सहायता से ही तिरछा कर दिया जाता
है और सारा माल अपने आप नीचे ढरक जाता है."डंपर एक बड़ी चट्टान के किनारे
जाकर खड़ा हो गया, जहाँ काफी मलबा पड़ा हुआ था. राजेन्द्र ने मुझे वहाँ
ले जाकर दिखाया. इसके पहले मैंने जो खदान बिहार में देखी रखी थी, वह इसके
मुकाबले बच्ची थी. वहाँ सारा काममजदूर फवड़ों और बेलचों से कर रहे थे. माल
ढोने का काम वहाँ ट्रक करते थेऔर ट्रक में मलबा भरने का काम मजदूर लोग.यहाँ
डंपर के पास एक बहुत बड़ी क्रेन खड़ी थी. क्रेन के एक किनारे मशीनीबेलचा
लगा हुआ था. अचानक यह क्रेन जिसे पी.  एंड एच.  शावेल कहते हैं, घूमने लगी
और बेलचा स्वतः चालित हो मलबा भरने लगा. सेकंडों मेंबेलचा भर गया और क्रेन
ने उसे उठाकर डंपर के पेट में डाल दिया. थोड़ी ही देरमें डेपर पूरा लद गया
और माल लेकर चला गया.एक और दुमंजिली ट्रक जैसी सवारी को जिसे ब्लास्ट होल
ड्रिल कहते हैं, दिखाकर राजेन्द्र ने बताया कि इस मशीन के बिजली से चलने वाले
बरमोंकी सहायता से जमीन में १५ मीटर गहरे छेद कर लिए जाते हैं.फिर उन छेदों
को बारूद से भर देते हैं. इसके बाद उस जगह को निर्जनकर दिया जाता है. पतीला
लगाकर बारूद का विस्फोट किया जाता है. विस्फोटके साथ ही जमीन और चट्टान दरक
जाती है और वहाँ पत्थरों यानी ताम्रअयस्क का मलवा इकट्ठा हो जाता है जिसे
डंपर भरकर ले जाते हैं.मैंने देखा कि कई पी.  एंड एच.  शावेल अलग-अलग डंपरों
में माल भर रहे थेऔर डंपर उस माल को ले जाकर सांद्रक संयंत्र में पलट रहे
थे.इसके बाद राजेन्द्र हमें अपना सांद्रक संयंत्र यानी क्रेशर प्लांट दिखाने
लेगए. जिस प्रकार दक्षिण भारतीय रसोइए चावल और उड़द की दाल को रगड़े में
डालकर पीसते-रगड़ते हैं, उसी तरह यहाँ की विशालकाय मशीनबड़े-बड़े पत्थरों
को मिनटों में चूरा बना दे रही थी. उस चूरे को कन्वेयरबेल्ट की सहायता
से बड़े-बड़े झन्नों (चलनियों) में डालकर चाला जा रहा था जैसे कि कोई
विशाल चलनी आटा या दलिया को चलाती हो. पत्थरों के आकारके हिसाब से अलग-अलग
मशीनों में उन्हें पीसकर सीमेंट के गारे की-सीशक्ल प्रदान की जा रही थी.
विशालकाय हौजों में गारे जैसी वह लेईदाल की भाँति पक रही थी जैसे कि दही
मथकर मक्खन निकाला जा रहा हो. इस प्रक्रिया के बाद ही ताँबा मिट्टी से अलग
हो पाता है. और इसमिट्टी में सामान्यतः केवल दो प्रतिशत ताँबा होता है.
यहाँ की मिट्टी में तोकेवल डेढ़ प्रतिशत ताँबा ही है. इस ताँबे को सहज
कर बाकी पछोरन मिट्टीको फेंक देते हैं.प्रति वर्ष १९ लाख टन वजन वाली इस
पछोरन मिट्टी को फेंकने के लिए मलंजखंड में जो व्यवस्था है, वैसी भारत में
अन्यत्र कहीं नहीं है. इसमिट्टी को पानी में घोलकर तीन बड़े-बड़े पाइपों
(नलकों) द्वारा चार किलोमीटरदूर बहा दिया जाता है. पछोरन के निथरन से निकले
पानी को संयंत्र में पुनःइस्तेमाल के लिए शुद्ध किया जाता है ताकि किसी
तरह का प्रदूषण न हो. पानीके निरंतर घर्षण से पाइस घिस न जाएँ इसके लिए
उनके भीतर रबड़ का अस्तर लगाया जाता है. समय-समय पर कटने-घिसने के पहले
ही इस अस्तर को बदलते रहते हैं. राजेन्द्र हमें सुदूर स्थित डेल्टा जैसी
वह जगह दिखाने भी ले गए जहाँ यह पछोरन मिट्टी बहाई जाती है. १८मीटर ऊँचे
बाँध पर काफी विस्तार में सफेद मिट्टी फैली थी औरअबरक की तरह चमक रही थी.
समुद्रतवर्ती बालुका राशि की तरह वहचाँदनी में रुपहली आभा फैला रही थी. उस
मोहक वातावरण में हमकाफी देर तक चाँदनी में नहाते हुए जंगलों को देखते रहे.
