<शोचिअल् श्चिएन्चे><फ्स्य्च्होलोग्य्><श्तेट् ंअर्डेन्><आगे भर्हो भर्ह्टे षहो><१९८८><णय शहिट्य><ढेल्हि><९६ टो १०३><२०४०><श्तेट् - आगे भर्हो भर्ह्टे षहो>

शक्ति का सुरक्षित भण्डार
संकट ही मनुष्य की योग्यता की कसौटी है. सरकार के युद्ध-~पोतों के लिए जो
तोपें बनाई जाती हैं, उन्हें एक विशेष स्थान पर ले जाकर, उनमें गोले भरकर
और उन्हें दाग कर उनकी परीक्षा ली जाती हैं जो तोपें फट जाती है, वे
निषिद्ध समझी जाती हैं और रद्दी कर दी जाती हैं. जो परीक्षा की आंच में
खरी नहीं सिद्ध होतीं उन्हें दुबारा पिघला दिया जाता है.
बहुत-से लोग कहेंगे कि यह धन का अपव्यय है, परन्तु नहीं. तोपों की
परीक्षा करना नितान्त आवश्यक है. जो संकट के समय धोखा न दें, वे ही तोपें
उपयोगी हैं. सरकार को यह निश्चित पता होनी चाहिए कि उसकी तोपें संभावित
संकय का मुकाबला करने में समर्थ हैं.
प्रत्येक इंजन में, साधारण प्रयोग के लिए जितनी अश्व-शक्ति की आवश्यकता
होती है उसके ऊपर सदा ही रिजर्व शक्ति होती है. यदि आप २० अश्व-शक्ति के
इंजन के निर्माण का आदेश दें तो इंजन बनाने वाला ३० अश्व-शक्ति का इंजन
बनाएगा. इस प्रकार उसमें १० अश्व-शक्ति सुरक्षित शक्ति होगी. प्रत्येक
साधारण प्रयोग के लिए यह रिजर्व शक्ति आवश्यक नहीं होती, परन्तु इंजन
बनाने वाले संकट काल के लिए इसकी व्यवस्था करनी पड़ती है. वह निश्चित रूप
से संभावित आवश्यकता के लिए अतिरिक्त शक्ति की व्यवस्था करता है.
जिस मनुष्य के पास रिजर्व मानसिक शक्ति बहुत अधिक परिमाण में हो, जिसके
पास समुचित सन्तुलन की सामर्थ्य हो, वह घबराहट का कारण उपस्थित होने पर
अथवा आपात्काल में तनिक भी विचलित नहीं होता, अपने पथ पर से भ्रष्ट नहीं
होता, जबकि ओछे लोग अपने मस्तिष्क का सन्तुलन खो बैठते हैं.
महान् व्यवसायी भली-भांति जानते हैं कि बहुत-से लोग उनके यहां ऐसे हैं जो
व्यापार को चला सकते हैं, जबकि पैसा खूब आ रहा हो और ग्राहकों की बहुतायत
हो, परन्तु जब बाज़ार में घबराहट हो, मन्दा चल रहा हो, उस समय वे ही
श्रेष्ठ प्रबन्धकर्ता व्यापार का संचालन करते हैं, जो बहुत चतुर,
सन्तुलित मस्तिष्क और महान् सुरक्षित शक्ति वाले व्यक्ति हों.
विद्या, अनुभव व्यापार के सौदों में नियोजित शक्ति आदि के कारण किसी
व्यवसायी का नाम इतना नहीं चमकता, जितना रिजर्व पावर के कारण होता है और
इस रिजर्व पावर की परीक्षा उस समय होती है जब व्यापारिक संकट या मन्दी की
लहर आती है. इस प्रकार की सुरक्षित शक्ति वाला व्यक्ति उस समय अपनी
सुरक्षित धनराशि के आधार पर उस संकट को झेलने में सफल होता है, उस राशि
को उसने न तो व्यापार में न्यस्त किया होता है और न अन्य किसी प्रकार से
व्यय किया होता है. वह रकम दो बैंक में जमा करके रखी गयी होती है. सत्य
तो यह है कि बैंक की संस्था का सूत्रपात ही इसी करण हुआ है.
बहुत-से लोग जीवन-भर बहुत छोटे काम पर ही सीमित रहते हैं, जबकि वे कोई
महान् काम कर सकते हैं परन्तु उसके पास इस प्रकार की सुरक्षित शक्ति होती
है, अत: वे छोटे-मोटे काम में ही जीवन बिता देते हैं. वे किसी बड़े काम
को पूर्ण करने के लिए तैयारी नहीं करते, दैनन्दिन कार्यों में उलझे हुए
वे सारा जीवत काट देते हैं और कोई महान् उपलब्धि उनके वश से बाहर की बात
होती है.
वे साधारण काम-धन्धे में अपने साधनों को साथ-साथ व्यय करते चलते हैं,
व्यापारिक आदान-प्रदान में वे अपनी सारी रकम और सम्पूर्ण शक्ति लगाए रहते
हैं, न तो मानसिक प्रशिक्षण की सुरक्षित शक्ति उनके पास होती है और न धन
की. संकट के लिए उनके पास न तो आत्मानुशासन का और न अनुभव का ही संचित
भंडार होता है. अत: जब कोई असाधारण बहात हो जाती है, कोई विपत्ति आ पड़ती
है, कोई संकट आ जाता है, व्यापारिक क्षेत्र में सनसनी या घबराहट फैल जाती
है तो उनका कचूमर निकल जाता है.
एक बार हमें एक कस्बे में जाने का अवसर मिला. एक दिन पहले वहां भंयकर
झंझावात (अंधड़) आ चुका था. उसके कारण सब कुछ गिर चुका था. केवल ठोस,
मजबूत ढांचे, पत्थर-लोहे सीमेंट के द्वारा निर्मित भवन ही बच रहे थे.
तमाम सूखे-सड़े पेड़, कच्चे मकान, झोंपड़े आदि ढह गए थे. जो कुछ शक्तिहीन
था, गिर चुका था.
जब संकट आता है तो सबसे दुर्लभ सबसे पहले गिरते हैं. जब गम्भीर व्यापारिक
संकट आता है, तो उससे दुर्बल व्यापारी सूखे पत्तों की तरह झड़ जाते हैं,
जिनके पास धन, अनुभव और शक्ति-~शाली सुरक्षित व्यावसायिक बुद्धि की
सुरक्षित जमा-पूंजी नहीं होती, उनका व्यापार सबसे पहले चौपट होता है.
कई बार मंदी, मुद्रा अवमूल्यन, एकाएक भाव गिरने आदि के कारण व्यापारी धूल
में मिल जाते हैं--कारण यही होता है कि उसके पास अनुभव, अतिरिक्त
व्यावसायिक बुद्धि सुरक्षित धन का अभाव होता है.
ऐसे संकटकाल में वे ही बच सकते हैं जो लगातार बैंक में सुर-~क्षित धन जमा
करवाते रहे हों और इस प्रकार काफी संचय कर रखा हो. सुरक्षित पूंजी के
अभाव में बड़े से बड़ा व्यवसाय भी हर समय खतरे में होता है.
यही सिद्धान्त शरीर के सम्बन्ध में भी लागू होता है. जिस समय कोई महामारी
फैलती है तो उसके पहले झटके के शिकार वे ही व्यक्ति होते हैं जो सबसे
दुर्वल हों. जो संयम और ब्रह्मचर्य द्वारा शरीर को सबल बनाये रखते हों,
अपनी देह में सुरक्षित शक्ति का पर्याप्त भण्डार रखते हैं, वे आसानी से
रोग के चंगुल में नहीं फंसते. जो तगड़े मजबूत तथा उत्साही होते हैं, वे
महामारी से बचे रहते हैं.
हम सब उन लोगों को जानते हैं जिनके पास शक्ति का रिजर्व भण्डार नहीं है.
न तो उनके पास ज्ञान का भंडार होता है, जान-~कारी या समान्य ज्ञान का
भंडार भी नहीं होता, न कोई विशेष प्रशिक्षण होता है, न कोई मानसिक
सुरक्षित शक्ति होती है, क्योंकि सनकी सारी रोजमर्रा के `रूटीन' में खर्च
हो जाती है, जमा-~खर्च बराबर होता है.
जीवन में हर समय विपत्तियां और संकट, आपदायें और परि-~वर्तन आते रहते
हैं. उनका मुकाबला करने के लिए सुरक्षित शक्ति के भण्डार की आवश्यकता
पड़ती ही रहती है, जो लोग वेग से कुछ कर गुजरे, किन्तु इस प्रकार की
सुरक्षित शक्ति के अभाव में विनाश ही विनाश होता है.
प्रतिदिन की योग्यताएं तथा प्रतिदिन काम आने वाली शक्तियां भी आवश्यक
हैं, परन्तु वे साधारण मांग की ही पूर्ति कर सकती हैं, संकट-काल तो किसी
अन्य प्रकार की विशिष्ट योग्यता एवं सामर्थ्य की मांग करता है और इसके
लिए शक्ति की अतिरिक्त मात्रा आवश्यक होती है.
जिस व्यापारी ने छोटी अवस्था में ही व्यापार में प्रवेश किया था,
धीरे-धीरे नीचे से वह ऊपर चढ़ता चला गया. उसने अनुभव और पूंजी का निरन्तर
संचय करने का विशेष ध्यान रखा, जब व्यापारिक संकट आता है, तो वह झेल जाता
है. उसकी सुरक्षित संचित शक्तियां काम आती हैं. वे ही निर्णय करती हैं कि
संकटकाल में उसके व्यापार की क्या अवस्था होगी.
प्राय: किसी देख की सेना के लिए निर्णायिका शक्ति उसकी युद्ध-निरत सेना
में नहीं बल्कि सुरक्षित सेना में होती है. आवश्यकता आ पड़े तो उसी को
बुलाकर देश की रक्षा की जा सकती है.
महान् सेनापति प्राय: अपनी सर्वोत्तम टुकड़ियों को सुरक्षित रखा करते
हैं, इसी प्रकार वे खाद्य एवं शस्त्र का भी एक सुरक्षित भंडार रखा करते
हैं. जब विशिष्ट आवश्यकता आ पड़ती है तो उसे ही प्रयोग में लाया जाता है
और उन महान् सेनापतियों की विजय का कारण वह सुरक्षित शक्ति ही होती है.
इसके विपरीत जो सेनापति अपने प्रत्येक सैनिक को, सारे सामान को; तमाम
शस्त्रों को युद्ध में झोंक देता है, सुरक्षित संचित करके नहीं रखता,
उसके लिए विजय का अवसर बहुत कम होता है.
वेलिंगटन ने अपनी ऊंची योग्यता के कारण वाटरलू के रण-~क्षेत्र में विजय
नहीं प्राप्त की थी, बल्कि उसकी विजय का श्रेय उसकी सुरक्षित शक्ति को
था. वह शक्ति थी ब्लूचर तथा उसके तीस सहस्र जर्मन सैनिक, इसमें वेलिंगटन
को सहयता इस बात से मिली कि नेपोलियन के विरुद्ध युद्ध का अन्त इसीलिए
हुआ कि वह अपनी युद्ध निरत सेना की तीव्र वेग से सहायता न कर सका.
जिस व्यक्ति के पास रिजर्व शक्ति नहीं है, उसकी पराजय निशिचित है.
बहुत-से स्त्री-पुरुष अपने पास रिजर्व शक्ति का संचय न रखने के कारण अपना
जीवन बिगाड़ लेते हैं. कारण, वे अपने को उस काम से बृहत्तर तथा महत्तर
नहीं बना पाते, जिसे वे करते हैं. वे अपने शरीर की अतिरिक्त शक्ति का
संचय नहीं करते, वे निरन्तर अध्ययन द्वारा ज्ञान की अतिरक्त शक्ति का
संचय नहीं करते, अपने अधिकाधिक संयमित एवं अनुशासित बनाने का प्रयत्न
नहीं करते. जब कभी अपेक्षित मांग आ पड़ती है या किसी अचिंतित से कष्ट आ
पड़ता है, उस समय वे उसका मुकाबला करने के योग्य सिद्ध नहीं होते.
जो व्यक्ति हर समय संग्राम से जूझने के लिए तैयार रहता है, जो संकट की आग
में से बचकर निकलना जानता है, जो अपनी बड़ी-से-बड़ी उलझन को सुलझाने के
लिए विशिष्ट शक्ति निरन्तर संचित करता रहता है, उस कौन पराजित कर सकता
है?
किसी कवि या लेखक के शब्दों में नहीं, उसके अन्त:करण में जो सुरक्षित
रिजर्व शक्ति होती है, उसी के कारण उसके शब्दों में विशिष्ट
प्रभावोत्पादकता या चमत्कार का उद्भव होता है. जिसके पास सुरक्षित
असाधारण शक्ति नहीं होती उसकी रचना भी साधारण ही रह जाती है.
कोई भी वक्ता जिन बातों को अभिधा द्वारा प्रत्यक्ष कहता है, उनका हम पर
उतना अधिक प्रभाव नहीं पड़ता, जितना उसके व्यंग्य का पड़ता है या उसके
कथन से हमें जो सुझाव प्राप्त होते हैं उन्हीं का हम पर अधिक प्रभाव
पड़ता है.
जब विशेष अवसर आ पड़ता है तो वक्ता अपनी सुरक्षित शक्ति का आह्वान करता
है, वह अपने अन्दर निहित शक्ति को पुकारता है और वह उसकी वाणी में
असाधारण सामर्थ्य उत्पन्न कर देती है, जिससे वह हमारे ह्रदयों पर गहरा
प्रभाव डालने में समर्थ होता है. उस प्रकार के वक्ता का भाषण जो लोग
सुनते हैं उन्हें ऐसा प्रतीत होने लगता है मानो उसका ज्ञान अनन्त तथा
अगाध है. उसके होठों में वाणी इतनी सरलता से नि:सृत होती है कि मानो उसका
मस्तिष्क अपने सर्वोच्चय शिखर पर पहुंचकर कार्य कर रहा हो. वह गम्भीर,
संतुलित और शान्त रहकर अपने काम को आसानी से करता चला जाता है, मानो भाषण
करना उसके लिए संसार का सबसे स्वाभाविक कार्य हो. वह पर्वत के समान ऊंचा
तथा सागर के समान गहरा प्रतीत होता है. इस प्रकार का भाषण अत्यन्त उदात्त
होता है.
साधारण मुकदमों की पैरवी आम वकील प्रतिदिन करते ही रहते हैं, भले ही वे
आधी तैयारी करें तो भी काम निकाल ले जाते हैं; क्योंकि मुकाबले के वकील
भी तो पूरी तैयारी करके नहीं आते, परन्तु जिन्होंने कानून की पूरी
तैयारीन की हुई हो, वे संकटकालीन मुकदमों (हत्या आदि के मुकदमों) की
पैरवी कभी नहीं कर सकते क्योंकि असाधारण कार्य के लिए असाधारण तैयारी तथा
असाधा-~रण सुरक्षित संचित की आवश्यकता होती है.
महामारी फैलने पर एक डॉक्टर का काम ठप्प होने लगता है, जबकि उसकी उसी रोग
के विशेषज्ञ के यहां रोगियों की भीड़ लग जाती है. वह दस रुपये फीस लेता
है; जो कि कई लोगों को अधिक प्रतीत होती है, परन्तु क्या आप यह भी सोचते
हैं कि उस विशेषज्ञ ने अध्ययन में कितना परिश्रम किया है, हजारों रुपयों
की पुस्तकें देश-विदेश से मंगाकर पढ़ी हैं, कितने वर्ष वह उसी विशेष रोग
के, विषय में कठोर परिश्रम से पढ़ता रहा है, अब उसका ज्ञान इतना निर्मल
है कि वह झट रोग का निदान करके चिकित्सा करता है और रोगी को लाभ पहुंचता
है. वह जो निरन्तर ज्ञान का भंडार संचित करता रहा है और जिसे उसने
इमर्जेन्सी के लिए सुरक्षित रखा हुआ था, अब आवश्यकता पड़ने पर काम में
आया. यदि रोगी इस डॉक्टर से कम सुरक्षित ज्ञान वाले के पास जाता होता तो
शायद उसे हानि होती.
विशेषज्ञों का अधिकांश प्रशिक्षण साधारण कार्य के लिए नहीं, अपितु
आपात्काल के लिए होता है. अकस्मात् अनपेक्षित क्षेत्र से मांग आ जाती है
और उसकी पूर्ति वही कर सकता है, जिसके पास तत्सम्बन्धी सुरक्षित भंडार
हो.
इस प्रकार के कुछ एक सर्जन हैं, जिन्होंने जीवन-भर में शायद दस-बीस ही
 परेशन किये होंगे, क्योंकि उन्होंने जिस विषय में विशेषज्ञता प्राप्त कर
रखी है, उसकी आवश्यकता किसी विशेष संकटकाल में ही पड़ती है, परन्तु उस
समय उस विशेष अवसर पर रोगी को कोई अन्य सर्जन अपने हाथ में ले नहीं सकता,
अत: वे विशेषज्ञ ही उसे अपने हाथ में लेते हैं. इतने ही  परेशनों के कारण
उन्हें समस्त विश्व में यश प्राप्त होता है और धन की भी उन्हें कुछ कमी
नहीं रहती. कुछ एक भयंकर  परेशन करके ही वे प्रसिद्ध हो जाते है और उनकी
फीस इतनी अधिक होती है कि साधारण व्यक्ति सुनकर ही दंग रह जाए.
जिस समय किसी विशेष रोग से किसी व्यक्ति का जीवन खतरे में हो उस समय एक
अच्छा सर्जन, एक कार्यकुशल शरीर-~विज्ञानी, एक स्थिरचित्त मानव, एक
सूक्ष्म-दृष्टि वाला व्यक्ति, विशेष अध्ययनशील व्यक्ति आगे बढ़ता है,
 परेशन करके रोगी के प्राण बचा लेता है. ऐसे लोग ही विश्वविश्रुत हो
जाते हैं.
