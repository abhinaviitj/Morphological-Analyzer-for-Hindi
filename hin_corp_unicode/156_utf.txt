<ळिटेरटुरे><श्होर्ट् श्टोर्य्><भरडिय ंअड्हु><ढम् ठोडट आह्सस्><१९८७><ंअड्हुमटि (षज् शहिट्य आकडमि)><ऊडय्पुर्><७२ - ७७><२०१०><भरडिय ं., ढम् ठोडट आह्सस्, श्श्>

निलय, जैसी कि उसकी आदत थी किसी के बारे में भी बताते वक्त उसकी पूरी
जन्म कुण्डली, घर परिवार तक पहुंच जाता था. शुभेन्दु के बारे में भी उसने
और भी कई बाते बताई...`जिस सराउन्डिग्स में शुमेन्दु रहता है कि गधे भी
घोड़े बन जायें उसकी दादी तक स्टेट्मैन पढ़ती थी तब चाय पीती थी. उसके
पिता तक कैम्ब्रिज पलट है. उसका एक ही बड़ा भाई है जिसने बॉस्टन
युर्निवर्सिटी से अर्थ-~शास्त्र में डाक्टरेट किया है, वह भी सैमुलेसन के
अधीन. थोडे दु:खी दु:खी स्वर में वह फिर कहने लगा था... जिस तरह लोगों के
बीच यह रहता है...हम रहे तो हम भी कुछ बन जाएँ...पर हमारे यहा तो दाढ़ी
मूंछ आई नहीं कि जाकर दुकान संभालने वाला हाल है...
शुमेन्दु के भव्य व्यक्तित्व के साथ उसकी शानदार शैक्षणिक प्रतिभाए उसे
सचमुच विशिष्टों में विशिष्ट एवं औरों से और बना देती थी.
मैं उससे उतना प्रभावित था कि अकसर उससे बातचीत के बहाने ढूंढा करना था.
कालेज का काफी लम्बा चौड़ा अहाता था. इस सारे अहाते को सीमाबद्व करते हुए
छोटे-छोटे ढेरों गमले लगे हुए थे जिनमें मौसम के अनुरूप चन्द्रमाल्लिका,
सूर्यमुखी, गेंदा जैसे फूल लगा करते थे. उससे काफी दूर हटकर बीच-बीच में
कही देवदारू के वृक्ष लगे थे तो कहीं कृष्नपुरी के तो कहीं युकलिप्टस के.
शुभेन्दु प्राय: किसी न किसी वृक्ष के नीचे बैठकर पढ़ता रहता था-घंटो-कभी
अकेले, कभी सगी साथियों के साथ वही पर मेरी उससे प्रथम बार बातचीत हुई
थी. सिर्फ उससे जी भर बातचीत करने भर के लिये मैंने दो, आने वाले दो
महत्वपूर्ण पिरीयड उस दिन छोड़ दिये थे.
उसकी बातचीत के आत्मीयपूर्ण ढंग एवं जीवन के प्रति उसके सुलझे साफ
दृष्टिकोण ने मुझे सचमुच प्रभावित किया था. बेहद. सामान्य ज्ञान असाधारण
था. अनेकानेक महान साहित्यकारों, एवं दार्शनिकों एवं चिन्तकों की अनेक
महान् कृतियाँ वह उन्नीस-बीस वर्ष की उस अल्प आयु में ही पढ़ चुका था.
गौर्की मां एवं टालस्टॉय की रिसरेक्शन का वह परम प्रशंसक था. जिन्हें वह
कम से कम दस बार पढ़ चुका था. उसी दिन मुझे यह जानकर भी परम् प्रसन्नता
हुई थी कि उसका घर भी मेरे घर के ही समीप था.
मैं उसके साथ-साथ घर जाने के मौके तलाशता रहता था. अकसर कई बार मेरे सारे
पीरियड समाप्त तहो जाते तो भी मैं उसके इन्तजार में आने वाले पीरियड के
पूरे पैंतालीस मिनट तक उसका इन्तजार करता रहता था मेरे और उसके विषय अलग
अलग थे. वह अर्थशास्त्र का विद्यार्थी था एवं मैं जीव विज्ञान का. उसका
साइनध्य मात्र काफी ज्ञानवर्धक, उत्साहजनक एवं आशाजनक था. उसकी बातों
से मुझे लगता मानो मैं सुषुप्तावस्था से जागृतावस्था की और जा रहा हूं.
उसकी बातों से मेरा आत्मविश्वास अनायास ही बढ़ जाता था.
दिन अच्छी तरह गुजर रहे थे.
आना-जाना ! बौद्विक चर्चाएँ ! हँसी ठहाके !
जीवन सुन्दर था ! जीवन शक्ति से भरपूर ! उल्लास से लबालब !! हम अकसर
साहित्य, समाज एवं राजनीति चर्चा में स्वयं को मशगुल पाते. कई बार
नारी-ह्रदय, नारी-प्रेम एवं प्रकृति सौन्दर्य जैसी कौमल भावनाओं से भरपूर
विषय भी हमारी वार्त्तालाप के विषय बन जाते और हम सब अपनी नस-नस में
मधुरता एवं स्पंदन पैदा करने वाली सनसनाहट एवं रोमांच का अनुभव करते.
कुछ समय का अंतराल...., कालेज का ग्रीष्मावकाश.
कालेज के करीब दो महीने के सुदीर्घ ग्रीष्मावकाश के पश्चात् जब मेरी उससे
मुलाकात हुई तो मैंने उसमें काफी परिवर्तन पाया और धीरे-धीरे उसमें यह
परिवर्तन काफी मुखर होता जा रहा था.
उसकी वेश-भूषा अब पहले से काफी साधारण होती जा रही थी. पहले जहां वह
बात-बात पर उन्मुक्त ठहाके लगाता था. अपनी तरल एवं उच्च हास्य लहरी से
रास्ते चलते को चौंका देता था नहीं अब वह काफी गंभीर एवं खामोश रहने लगा
था. अक्सर उसकी सागर सी विराट एवं गंभीर आंखे शून्य में किसी समस्या का
समाधान ढूंढ़ने में उलझी रहती.
पढ़ाई की तरफ भी उसका ध्यान अब धीरे-धीरे हटने लगा था. पहले जहां उसका
अधिकांश समय लाइब्रेरी में ही बीतता था वहां अब वह अक्सर महत्वपूर्ण
विषयों के पीरियड में भी नदारद रहता था.
और एक दिन...मैं यह देखकर हैरान था कि जिस शुमेन्दु ने बी. ए. पार्ट वन
में कालेज का नाम रोशन किया था वहीं अपने चार-पांच दोस्तों के साथ आकर
हमसे कह रहा था...केऊ क्लॉस कौरवे ना (काई क्लास नहीं करेगा)
वर्त्तमान शिक्षा पद्वति एवं विश्वविद्यालय में दी जाने वाली शिक्षा पर
से उसका विश्वास धीरे-धीरे उखड़ते लगा था. इस कारण वह प्राय: अपने
साथियों के साथ कक्षाओं को नियमित रूप से होने देने में व्यवधान पहुंचाता
था.
मेरे साथ उसकी मुलाकाते भी अब पहले के समान अंतहीन एवं नियमित सी नहीं रह
गई थी. मैं फिर भी जहां तक संभव होता, उससे मिलने का कोई भी अवसर नहीं
चूकता था.
एक बार घर वापस जाने के दौरान उसने मुझे कई बातें बताई थी कि मैं चमत्कृत
रह गया था. उसने मुझे रूस में क्रान्ति के बारे में, वियतनाम के संघर्ष
के बारे में, पुराने जमाने में जर्मनी के बारे में एवं स्वतंत्रता के
संघर्ष में फ्रांसीसी मजदूरों की वीरता के बारे में इतने आज पूर्ण शब्दों
में बताया था कि मैं मंत्रमुग्ध सा रह गया था...एवं सचमुच सोचने को विवश
हो गया था...कि क्यों देश की आधी से अधिक जनसंख्या का जीवन इतना जाहिल है
?...उन्हें ढंग से जीने का अधिकार क्यों नहीं है ? ......क्यों सुबह से
शाम तक हड्डी तोड़ मेहनत के बाबजूद उन्हें दो जून भरपेट खाना तक नसीब
नहीं है......क्यों ? क्यों ? क्यों ? ? कौन उनकी ह़अडी तोड़ मेहनत का
मजा लूट रहा हैं......कौन ? कौन ? ? कौन ? ? ?
किसी मर्यादित नही की स्वच्छ एवं कलकल बहती जलधारा के सामान मेरे
शान्तिपूर्ण एवं व्यवस्थित जीवन में उसके विचारों से ओत प्रोत पुस्तकें
पर डाली थी. बहुत दिनों तक मैं भी सर्वहारा वर्ग के हित चिन्तन और अपने
स्वार्थ साधन के बीच डूवता उतराता रहा था.
पर मेरे सामने था-मेरा सुनहारा भविष्य जिसमें शुभेन्दु के सामान मैं किसी
भी कीमत पर दाब पर नही लगा सकता था और थी सदियों से विरासत में मिली एक
प्रकार की ठण्डी उदासीनता. इस कारण शुभेन्दु द्वारा मेरे अन्तर में जगायी
गई क्रान्ति की चिनगारी मेरे दुनियादार एवं हिसाबी किताबी ह्रदय में जाकर
शोला नहीं बन पाई थी. बस कुछ समय तक वहां ठहरकर मुझे सचेत कर ठण्डी पड गई
थी.
फिर भी शुभेन्दु की मुझे आवश्यकता थी क्योंकि उसका साइनध्य मेरे
बौद्विक मस्तिष्क को नित्य नवीन विचारों एवं संभावनाओं की खाद देता था. इस
कारण उसके साइनध्य की आकांक्षा मेरे ह्रदय मैं तब तक बराबर बनी रही थी
जब तक कि मैंने यह नहीं जान लिया था कि वह कालेज के काफ सक्रिय
नकसलवादियों में से एक हो गया है.
नकसलवादियों के बारे में उन दिनों मैंने जो कुछ सुन रखा था, उसके कारण
मेरे अवचेतन मन में उनके प्रति एवं प्रकार का अज्ञात भय समाया हुआ था.
कालेज में भी उन दिनों सदैव आतंक एवं तनाव का-वातावरण छाया रहता था.
कालेज की सभी दीवारें नारों से रंगी रहती...नक्सलवाड़ी लाल सलाम !
चेयरमैन माओ-~जिन्दाबाद, चीन का रास्ता हमारा रास्ता.
नक्सलवादी कहलाने वाले सभी लड़को से हम जैसे अच्छे लड़के एकदम बचकर रहते
थे. उनसे दुश्मनी भी बुरी, दोस्ती भी बुरी. सबसे भली चुप्पी एक सुरक्षित
तटस्थता. अक्सर कुछ नक्सलवादी कहलाने वाले लड़के, हमारी कक्षाएं समाप्त
हो जाने पर हमें जबरदस्ती कुछ समय तक रोक कर हमें अपने उद्देश्य, ध्येय
एवं विचारों से अवग्रत कराते थे एवं इसी शताब्दी में हुई रूस और जीन की
क्रांतियों के बारे में बताते थे.
भारत के लिये भी वे एक ऐसे ही वर्गहीन, शोषण रहित एवं साम्यवाद की नींव
पर आधारित समाज की कल्पना करते थे जिसमें सबको उन्नति के बराबर हक
मिलेगे. मुझे उनकी बातें सुनना बहुत अच्छा रखता था. उनकी निष्ठा एवं
समर्पण में मुझे विश्वास था. लेकिन फिर भी सब कुछ मुझको लगता था-एक
सुहाना सपना भर. एक रूमानी कविता
और तभी कालेज के हास्टल में ही दो वामपंथी दलों के बीच काफी बन्दी हिंसक
गतिविधियों के बढ़ते जाने के कारण हमारा कालेज बन्द घोषित कर दिया गया था
- अनिश्चित काल के लिये.
पूरे दस महीने तक बन्द रहा था हमारा कालेज. उसके बाद शुभेन्दु फिर कभी भी
मुझे कालेज के प्रांगण में नहीं दिखा.
लेकिन उसके बारें में अकसर कुछ न कुछ जन श्रुतियों की लहरों द्वारा मेरे
तक आ ही जाता था.
एक बार सुना-वह अपनें साथियों सहित धनबाद की कोयला मिलों में जाकर
मजदूरों के साथ इतना घुलमिल गया है कि उनके और बाकी मजदूरों के बीच
अन्तर करना मुइकल हो गया है. वहीं रहकर, वह मजदूरों में जागृति पैदा
करना एवं मजदूरों की हित रक्षा के लियें मालिकों से संघर्ष करना ही उसका
मुख्य कार्य हो गया है.
एक बार सुना-उसे पुलिस पकड़कर ले गई है.
फिर सुना-उसे जेल में भीषण यातनाएँ दी जा रही हैं.
फिर अंतिम बात सुनी-उसने किसी आदिवासी स्त्री से शादी कर ली है.
उसकी अंतिम बात मुझे खुश करने के साथ अद्भुत रूप से चौंका देने वाली भी
थी. क्योंकि स्वयं उसने ही मुझे एकबार कहा था ... "क्रांति ही मेरी जीवन
संगिनी है .. वही मेरे जीवन का अंतिम चरण सत्य है ..."
लेकिन बात स्वयं उसके बड़े भाई ने ही मुझे बताई थी-एस कारण अविश्वास का
कारण भी कहां रह गया था ?
करीब बारह वर्ष तक वह जेल में रहा था. इस बीच हम लोग भी अपना पुराना
मकान पुराना मकान मोहल्ला छोड़ चुके थे. इस कारण फिर मुझे उसकी कोई भी
खबर नहीं मिल सकी थी.
इस बीच मैंने बी. एससी. किया. और कई प्रतियो-~गिताओं में एक के बाद एक
सफल होते होते अपनी फर्म के शीर्षस्थ स्थान पर पहुँच अपनी फर्म का चीफ
 फिसर बना दिया गया. उन्हीं कम्पनी के कार्यवश एक बार मुझे बंगाल एवं
बिहार के कुछ गांवो के दौरे पर जाना पड़ गया था.
कही पर अपनी वापसी यात्रा के दौरान मैंने शुभेन्दु को स्टेशन पर बने किसी
बुक स्टॉल पर किताबे बेचते हुए देखा था. साथ ही में उसकी आदिवासी स्त्री
थी.
वर्द्वमान स्टेशन पर दीवाल पर ही बनी छोटी सी अलमारी में वह पुस्तकों को
क्रम से सजा रहा था. काफी देर तक मैं उसमें किसी जाने पहचाने चेहरे को
ढूंढने की भरसक चेष्टा करता रहा था. वही नाक-नक्शा वही हाव-भाव...सभी कुछ
बहुत ही जाना पहचाना सा लग रहा था. कुछ कुछ मैले-से पैंट कमीज पहने वह
पत्रिकाओं को क्रम से रख रहा था. सिर के बाल काफी उड़ गए थे. चेहरा काफी
मलिन बल्कि दयनीय सा ही दिख रहा था. गाल एकदम पिचक गए थे. फिर भी उसके
सम्पूर्ण व्यक्तित्व से अद्दश्य तेज सा टपक रहा था.
और तभी हमारी आंखें चार हुई...उसीकी आँखों में पहचान के कुछ संकेत उभरे
और मेरी आशा के सर्वथा प्रतिकूल उसने अपना चेहरा घुमा लिया था.
मुझे पहचानने में कुछ देरी अवश्य थी. चौदह-पन्द्रह सालों के अन्तराल ने
उसके चेहरे पर काफी असर डाला था. जैल जीवन की अमानवीय यातनाओं ने उस समय
से पूर्व-बूढ़ा बना दिया था. सुना था कि थाने में एक पुलिस अधिकारी
पूछ-ताछ के दौरान अपनी जलती हुई सिगरेट के टोटे को शुभेन्दु के मुंह पर
रगड़ कर ही बुझाता था. शुभेन्दु के चेहरे पर जगह-जगह पड़े काले नीले
निशान शायद उन्हीं टोटो की कहानी चीख-चीख कर कर रहे थे. इसके पहले कि मैं
ध्यान से उसके चेहरे पर किसी तराशी हुई यूनानी मूर्ति कैसे उनके पुराने
चेहरे को ढूढता, वह मेरी दृष्टि पथ से औझल हो गया था. उसने मुझे नहीं
पहचानने का अभिनय किया था, पर मुझे देखते ही उसकी बड़ी बड़ी आँखों में
क्षणांश भर के लिये ही जो चमक कौंधी थी--वह मुझ से छिपी नहीं रही थी. वह
वही था, और मुझे पहचान गया था.
प्लेटफार्म को पार करती गाड़ी ने धीरे-धीरे गति पकड़ ली थी, और उधर मेरे
विचारों की यात्रा ने भी...उसने मुझ से बात क्यों नहीं की थी ?......वह
कितना होनहार था. आज उसमें और मेरे में कहीं कोई समानता न थी......पर वह
चाहता तो मुझसे अधिक ऊंची उड़ान भर सकता था......मुझ से कहीं अधिक ऊंची.
