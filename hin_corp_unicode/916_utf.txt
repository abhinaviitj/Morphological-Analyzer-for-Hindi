<शोचिअल् श्चिएन्चे><ःएअल्ट्ह् अन्ड् ञमिल्य् थेल्ङरे><आनोन्><झन् श्तस्ट्ह्य षक्स्हक् मनुअल्><१९७५><श्तस्ट्ह्य अउर् परितर् खल्यन् ंअन्ट्रलय><णेत् ढेल्हि><१६.१ टो १६.८><२३००><आनोन्-झन् स्तस्ट्ह्य षक्स्हक् ममुअल्><ढ्हनन्जय् क्र्.>

 सिध
१६.१ व्यक्तिगत सफाई और स्वास्थ्य
स्वास्थ्य को ठीक रखने के लिए निम्नलिखित बातें आवश्यक समझी जाती हैं:
(१) आहार
(२) नींद
(३) मानसिक स्वास्थ्य
(४) मौसम के अनुसार खान-पान
(५) सामाजिक व्यवहार
१६.१.१ आहार
थिरुक्कुरल में यह कहावत प्रसिद्ध हैं,"अट्रादरिन्धु कडैप्पीदिथू मराल्ला
थुइक्का थुवर्प पसिठू": व्यक्ति को खाना तभी खाना चाहिए जब पहले खाया हुआ खाना
पच जाए, भूख लगने पर ही उसे भोजन खाना चाहिए.
पुष्टिकर भोजन काफी मात्रा में खाया जाना चाहिए. सामान्यतया आधा पेट भोजन खाना
चाहिए, चौथाई पेट पानी पीना चाहिए, और शेष भाग खाली छोड़ देना चाहिए. भोजन गर्म
और आसानी से पचने वाला होना चाहिए. भोजन खाने के समय पानी नहीं पीना चाहिए और
भोजन के बाद पानी पीना चाहिए. जिस स्थान पर और जिन बर्तनों में खाना खाया जाए वे
साफ होने चाहिए. भोजन ठीक ढ़ग से बनाया जाना चाहिए और उसमें सभी आवश्यक तत्व
उचित मात्रा में होने चाहिए. रिवाज और जरूरत के अनुसार चावल, गेहूं और अन्य अनाज
तथा हरी सब्जियां, फल,दूध, छाछ, मक्खन,घी,अंडे और मांस जैसे खाद्य पदार्थ अच्छी
खुराक माने जाते हैं.
१६.१.२ नींद
गहरी और बराबर नींद से स्वास्थ्य, शक्ति और आयु बढ़ती है. अनियमित नींद से
विभिन्न रोग तथा मानसिक और शारीरिक कमजोरी उत्पन्न होती है. प्रौढ़ों के लिए छ:
घंटे की और बच्चों के लिए आठ से दस घंटे की नींद काफी होती हैं. यदि कोई व्यक्ति
रात में न सो सकता हो तो उसे हल्का खाना खाने के बाद अगली सुबह सोना चाहिए.
ग्रीष्म ऋतु को छोड़कर अन्य ऋतुओं में बच्चो और बूढ़ों के अलावा लोगों को दिन
में नहीं सोना चाहिए.
१६.१.३ मानसिक स्वास्थ्य
मन की प्रसन्नता और चिन्ता से मन स्वस्थ या कमजोर होता है और शरीर के सामान्य
स्वास्थ्य के लिए मन एक महत्वपूर्ण घटक हैं. जीवन के आध्यात्मिक पक्ष से मानसिक
शान्ति प्राप्त करने में सहायता मिलती हैं जिसके परिणामस्वरूप शरीर स्वस्थ रहता
है. शारीरिक और मानसिक स्वास्थ्य को प्राप्त करने के लिए दैनिक जीवन के रूप में
कुछेक आसान और बुनियादी सिद्धान्तों का पालन करना चाहिए. ये सिद्धान्त इस प्रकार
हैं.
(१) प्रात: जल्दी उठना एक अच्छी आदत मानी जाती हैं.
(२) स्वस्थ रहने के लिए नियमित रूप से शौचालय जाना आवश्यक हैं.
(३) दांत और मुख को नीम की हरी दातून या धान के छिलकों को जलाकर और पीसकर
 उसमें कुछ काली मिर्च और नमक के साथ पीसकर पाउडर के रूप में बना कर साफ करना
 चाहिए. मुख को पानी से धोना चाहिए.
(४) त्वचा को ठीक रखने के लिए शरीर और सिर की तेल से मालिश करनी चाहिए.
(५) शारीरिक शक्ति बढ़ाने और मन को स्वस्थ रखने के लिए प्रात: सैर करना और
 छोटे-मोटे शारीरिक व्यायाम करना भी लाभदायक हैं.
(६) बाल और नाखून साफ रखने चाहिए और आवश्यकतानुसार उन्हें ठीक रखाना चाहिए.
(७) प्रतिदिन सुबह और शाम नहाने से शरीर ताजा रहता हैं.
(८) पोशाक साफ और मौसम के अनुसार होनी चाहिए.
(९) पांवों की सुरक्षा के लिए जूते पहनने चाहिए और सिर को धूप, वर्षा और कुहरे
 से बचाव करना चाहिए.
१६.१.४ मौसम के अनुसार खान-पान
विशेष मौसमों अर्थात् गर्मी, बरसात और सर्दी के मौसमों में कुछ सावधानियां बरतना
आवश्यक हैं.
गर्मी- ठंडे पानी से नहाने के बाद शुष्क, साफ और हल्के कपड़ों के प्रयोग करें.
सब्जी,दूध,चीनी, घी,चावल और गेहूं जैसे खाद्यों को खाना चाहिए. खट्टी,तीखी, तली
हुई और गर्म वस्तुओं का सेवन नहीं करना चाहिए.
बरसात-ठंडे या गरम पानी में नहाने के बाद शुष्क,साफ और हल्के गरम कपड़ों का
प्रयोग करें. दूध,सब्जी,चीनी,घी,चावल और गेहूं जैसे खाद्य पदार्थों का सेवन
करें. भोजन गरम होना चाहिए.
सर्दीं- गरम पानी में नहाने के बाद शुष्क,साफ और भारी गर्म पोशाक का उपयोग करें.
सर्दी में शरीर के खुला नही रखना चाहिए. दूध,चीनी,सब्जियों, चावल और गेहूं का
सेवन करना चाहिए. खाना गरम होना चाहिए.
रोगी सब मौसमों में नहाने और पीने के लिए गरम पीनी का उपयोग कर सकते हैं. उन्हें
सर्दी से बचना चाहिए तथा बहुत ही अधिक ठंडा भोजन और पानी नहीं लेना चाहिए.
१६.१.५ सामाजिक व्यवहार
सामाजिक अच्छा व्यवहार भी स्वास्थ्य और मन की शान्ति बढ़ाते हैं, जैसे बड़ों का
आदर करना, आत्मसंयम रखना, हंससुख रहना, अतिथि सत्कार करना, दान करना, बच्चों और
पालतू जानवरों से प्यार करना. जभाई लेते समय,छींकते समय और हंसते समय मुख को ढक
लेना चाहिए.
उपर्युक्त नियमों का ठीक-ठीक पालन करने से शारीरिक और मानसिक स्वास्थ्य ठीक
रहेगा.
१६.२ आम बीमारियों के लिए सिद्ध उपचार
१६.२.१ ज्वर
ज्वर कोई बीमारी नहीं हैं बल्कि यह केवल एक लक्षण है जो कुछेक बीमारियों में हो
सकता है. ज्वर के साथ-साथ विभिन्न प्रकार के जो चिन्ह और लक्षण हैं वे इस प्रकार
है:
(१) नाक के बहने और खांसी के साथ ज्वर- यह एक बहुत ही आम किस्म का ज्वर होता है
जो सर्दी लगने से हो जाता है अथवा सर्दी से प्रभावित व्यक्तियों के संक्रमण से
हो जाता हैं. इसमें सिर-दर्द,बदन-दर्द,खांसी,नाक का बहना और तेज ज्वर हो सकता हैं.
रोगी को सलाह दें कि वह गर्म पानी, दूध,कॉफी या चाय पीये,गरम और तरल भोजन ले और
शरीर को ठंड से बचाने के लिए साफ और गरम कपड़े पहने. दिन में दो अथवा तीन बार
गुनगुने नमकीन पानी से गरारे करने की भी सलाह दें. सिवानर अमिरथम या बास्त
कुसुमाकरम शहद के साथ दिन में तीन बार दें. नीलवेम्बू का काढ़ा भी प्रभावकारी
है. इसके संघटक इस प्रकार है: नीलवेम्बू (चिरायता), वेट्टीवर (काली
खस-खस),विलामिट-चानवर (खस-खस की सफेद जड़),चंदनम (चंदन की लकड़ी), पेपूडल (जंगली
चिचिंडा), कर्कीझंगू (मट ग्रास), पर्पाडगम (बिटर हेअर फ्लावर), चुक्कू ( सूखा
हुआ अदरक), मिलागू ( काली मिर्च) और थिप्पली ( लौंग पेपर); उपर्युक्त औषधियों का
चूर्ण बराबर-बराबर मात्रा में लें, चार कप पानी मिलायें और इसे एक चौथाई होने तक
उबाल लें; खाना खाने से पहले दिन में दो बार इसका सेवन करें.
(२) लगातार ज्वर- तीन से अधिक दिन तक लगातार ज्वर रहने पर रोगी को आगे उपचार के
लिए प्राथमिक स्वास्थ्य केंद्र में भेजना चाहिए. इस बीच रोगी को यह हिदायत दी जाए
कि वह तरल और गरम आहार के अलावा कोई चीज न खाये. प्यास लगने पर कोठामली के साथ
उबला हुआ और ठंड़ा पानी पिया जा सकता हैं. रोगी को तुलसी का काढ़ा भी दिया जा
सकता हैं. दो कप पानी में तुलसी, काली मिर्च, अरगामपुल (हरियाली कोच ग्रास)
जालें और इसे ढक कर कुछ मिनट तक उबालें, छान लें और कुछ शहद मिला लें.
(३) कम्पन सहित ज्वर- प्रतिदिन या एक दिन छोड़कर यदि ज्वर कम्पन के साथ चढ़े और
पसीना भी आये तो दिन में दो बार शहद के साथ सिवानर अमिरथम या वासन्त कुसुमाकरम
दी जानी चाहिए.
(४) दस्त सहित ज्वर- यदि ज्वर के साथ दस्त भी हों तो दिन में दो बार शहद के साथ
पदिगा लिंगा चेंदुरम दें.
(५) लू लगने से ज्वर- यह ज्वर सीधे धूप के प्रभाव सो होता हो. इसमें पेशाब आना
पूरी तरह से बंद हो जाता है या पेशाब कतरा-कतरा आता हैं,उच्च तापमान होता है और
पसीना नहीं आता हैं.
रोगी को सलाह दें कि वह फल के रस जैसे तरल पदार्थ पीए. माथे पर बर्फ रख कर ज्वर
को कम किया जाना चाहिए. यदि ज्वर २४ से ४८ घंटे के भीतर कम न हो तो रोगी को
उप-केन्द्र में भेजें.
१६.२.२ खांसी
खांसी सांस की बीमारियों का एक लक्षण हैं. यह सूखी या बलगम सहित हो सकती है.
चूसने के लिए थालीसाथी वडागम दें और दिन में तीन बार घी या मक्खन के साथ पवला पर्पम
दें. दिन में तीन बार शहद के साथ सिवानर अमिरथम दे. नमक मिलाकर गरम पानी के
गरारे करने की सलाह दी जानी चाहिए. रोगी को बर्फ और ठंडे पेयो का सेवन नहीं करना
चाहिए. गरम खाना खाने और गर्म पानी पीने की सलाह दी जानी जाहिए. यदि खांसी एक
सप्ताह तक बनी रहे ता रोगी को प्राथमिक स्वास्थ केन्द्र में भेजे.
१६.२.३ उल्टी
उल्टी आमतौर पर अधिक खा लेने से, खराब भोजन लेने से या पेट की खराबी के कारण
होती है. कुछ अन्य बीमारियों मे रोग लक्षण के रूप में भी ऐसा हो सकता है . ऐसी
स्थिति में साथी संपीरा कुज़़्अम्बु तथा इलाट्ठी चूर्ण शहद के साथ दिया जाए. दूध या
उबला हुआ पानी दिया जाए. निर्जलीकरण तथा कमजोरी को दूर करने के लिए थोड़ा-थोड़ा
करके काफी मात्रा में तरल (ग्लूकोस या चीनी के साथ पानी) दिया जाए. यदि फिर भी
उल्टी जारी रहती हैं तो रोगी को प्राथमिक स्वास्थ्य केन्द्र में भेज दिया जाए.
१६.२.४ पेट में दर्द
खाना खाने के एक या दो घंटे के बाद या खाना खाने के तुरन्त बाद पेट का दर्द हो
सकता है. अन्य कारणों जैसे बदहजमी,दस्तों, आदि के कारण भी निरन्तर दर्द हो सकता
है.
बदहजमी के लिए पंच दीपाग्नि चूर्ण दिया जाए. हल्की तथा शीघ्र पंच जाने वाली
खुराक दी जाए. मयसार तथा तेल न दिए जाएं.
१६.२,५ अतिसाऱ
दिन मे कई बार दस्त आना और भूख का न लगना इसके लक्षण हैं. अति-~सार के लिए चुदाई
वटरल चूर्ण पानी के साथ दिन में तीन बार या पदिगा लिंगा चेन्दुरम घी या मक्खन के
साथ दिन में तीन बार दें.
घी,मक्खन या शहद के साथ पवला पर्पम या पदिगा लिंग चेंदुरम दिन में तीन बार दिया
जाए. हैजा के लिए कादीकारा चेंदुरम पानी के साथ दिन में दो बार थाली साथी वडागम
चबाने के लिए दिया जाए. हल्का भोजन करने की सलाह दी जाए.
१६.२.६ कब्ज
ट्टटी करने मे कठिनाई होती है. पेट का भरा-भरा लगना,भूख का न लगना,बेचैनी और
सिर-दर्द इसके लक्षण है.
रोगी को पानी,दूध,घी,फल तथा हरी सब्जियां खाने की सलाह दी जाएं.
सोते समय नीलावगे चूर्ण या प्रात:काल मेगमथा मथिराए दिया जाए.
१६.२.७ जोड़ों के दर्द
बच्चों में-बुखार,दर्द और जोड़ों का सूज जाना इसके लक्षण हैं. १२ वर्ष से कम आयु
के बच्चों में यह स्थिति प्राय: आमवातिक ज्वर के कारण होती है. आम ज्वर की तरह
इसमें भी तापमान पर काबू किया जाए. सिवानर अमिरथम दिन में दो बार दी जाए. रोगी
को पूरा आराम करना चाहिए. रोगी को उपयुक्त देखभाल तथा उपचार के लिए प्राथमिक
स्वास्थ्य केन्द्र भेज दिया जाए.
प्रौढ़ व्यक्तियों में-रोगी जोड़ो के दर्द,सूजन और चलने-फिरने में दिक्कत की
शिकायत करता हैं. सिवानर अमिरथम शहद के साथ दिन में दो बार दिया जाए. शरीर के
जिस अंग में पीड़ा हो रही हो वहां पर मयाना थैलम का लेप किया जाए.
१६.२.८ कृमि
टट्टी करते समय कृमि देखे जा सकते है. पेट में दर्द हो सकता है और प्रात:काल भूख
नहीं लगती. सूखी अदरक के काढ़े के साथ सुबह कदुक्के कुडीनीर तथा सोते समय मुरूखान
विथु मथिराए दिया जाए. रोगी को सुबह के समय दलिया जैसे तरल पदार्थो के सिवाय कुछ न
खाने के लिए दिया. यदि दस्त अधिक हो तो रोगी को लस्सी और चावल लेने की सलाह दी जाए.
१६.२.९ चर्म रोग
चर्म रोग कई प्रकार के होते है.
खुजली-इसमें खुजली मवाद सहित अथवा बिना मवाद के होती है और यह पित्तिका सहित अथवा
पित्तिका रहित भी होती है.
रोगी को अन्य व्यक्तियों से दूर रखा जाए. वह बहते हुए या गरम पानी में स्नान करें.
उस व्यक्ति द्वारा उपयोग किए गए वस्त्रों और तौलियों को अलग रखा जाए. शहद के साथ
दिन में दो बार इरूनेली कर्पम लिया जाए.
पदाए संक्रन बाहरी अंगों पर लगाया जाए.
१६.२.१० दाह तथा द्रवदाह
जले अंग पर नारियल के तेल में चुनम्बु थेलीबूनीयर मिलाकर लगाएं. घी के साथ किलासथु
पर्पम दिन में तीन बार लगाएं. यदि ३ या ४ दिन तक रोगी की स्थिति में सुधार न हो तो
उसे आगामी उपचार के लिए प्राथमिक स्वास्थ्य केन्द्र भेज दें.
१६.२.११ घाव तथा खरोंचें
जिस अंग पर घाव या खरोंच हो उसे गरम पानी से धोया जाए और उन पर पचैइनै का दिन में
तीन बार लेप किया जाए. यदि रोगी तीन-चार दिन में ठीक न हो तो उसे प्राथमिक
स्वास्थ्य केन्द्र भेज दें.
१६.२.१२ दांत का दर्द
दांत का दर्द एक आम शिकायत है जो भोजन खाने के बाद दांतों को सही ढंग से साफ
(ब्रुश) न करने के कारण होती हैं. चुकु-थैलम या किरम्बु-थैलम को एक रूई के फोहे में
भिगोकर दर्द कर रहे दांत पर रख दिया जाए.
१६.२.१३ कान का दर्द
कान को रूई के फोहे से साफ कर लेना चाहिए और उसमे पचै-इनै की कुछ बूंदें डाल दें.
यदि कान में कोई बाहरी वस्तु गिर गई हो या सुनने में कठिनाई हो रही हो, या दर्द से
कोई आराम न आ रहा हो तो रोगी को प्राथमिक स्वास्थ्य केन्द्र भेजें.
१६.२.१४ कुत्ते का काटना
कटे हुए भाग को गरम पानी से साफ कर लें और उस पर पचै-इनै लगायें. शहद में मिलाकर
दिन में तीन बार सिवानर अमिरथम दें. यदि कुत्ता पागल हो जाए तो उसे मार दिया जाए और
रोगी को प्राथमिक स्वास्थ्य केन्द्र भेज दिया जाए. यदि कुत्ता जीवित रहे तो रोगी को
प्राथमिक स्वास्थ्य केन्द्र भेजने की आवश्यकता नहीं है.यदि कुत्ते की पहचन या खोज
नही की जा सकती हो तो रोगी को प्राथमिक स्वास्थ्य केन्द्र भेज दिया जाए.
१६.२.१५ सांप का काटना
जहां सांप काट जाए उससे थोड़ा ऊपर वाले भाग को अच्छी तरह रस्सी से बांध दिया जाए.
किसी तेज ब्लेड या चाकू से एक सेंटीमीटर गहरा घाव कीजिए. रक्त को कुछ समय तक बहने
दीजिए. घाव को गरम पानी से साफ कीजिए. २०० मिलीग्राम बजै-मत्तै चारु पिला दीजिए.
१६.२.१६ आंखों का दुखना
आंखों के संक्रमण से या उनमें कोई बाहरी पदार्थ के गिर जाने से आंखे दुखती हैं.
आंखों को गरम पानी से साफ किया जाए. पदिगा पनीर की बूंदे आंखों में डाली जाएं. यदि
आंख में घाव हो गया हो या उसमे कोई बाहरी वस्तु गिर गई हो या दो-तीन दिन तक आंखें ठीक न
हो सकें तो रोगी को प्राथमिक स्वास्थ्य केन्द्र भेजें.
१६.२.१७ फोड़े और फुन्सियां
इसकी सतह पर अमिर्था वैने लगाया जाए और जब यह फट जाए, इसकी पीप और रक्त बह जाए तो
इसकी पचै-इनै से पट्टी कर दें.
१६.२.१८ पीठ का दर्द
पीठ का दर्द कई बीमारियों का लक्षण हैं. सिवानर अमिरथम शहद के साथ दिन में दो बार
दिया जाए. मयाना थैलम पीठ पर लगाया जाए.
१६.२.१९ सिर का दर्द
यह भी कई बीमारियों को लक्षण हैं. सिवानर अमिरथम शहद के साथ दिन में दो बार दिया
जाए. नीरकोवै मथिराए को दूध में मिलाकर उसका लेप बनाएं और उसे माथे पर लगाए.
१६.२.२० बदहजमी
भोजन खाने के बाद बेचैनी,डकार,मत्तली,कभी-कभी दस्त या ज्वर इस रोग के लक्षण हैं.
पंच दीपाग्नि चूर्ण पानी के साथ दिन में दो बार दिया जाए. सन्दे-वट्टरल चूर्ण छाछ
के साथ दिन में तीन बार दिया जाए और दस्त और ज्वर की दशा में पदिगा लिंगा चेदुरम को
शहद के साथ मिलाकर दिन में दो-तीन बार दिया जाए. पेट पर गरम पानी की टकोर भी की
जाए.
१६.२.२१ घाव
घावों को साबुन और पानी से साफ किया जाए और उनकी पचै-इनै से पट्टी की जाए.
१६.२.२२ मोच
मांसपेशियों में अत्याधिक पीड़ा और प्रभावित अंग को हिलाने-डुलाने में कठिनाई देखी
जा सकती हैं.
शहद के साथ सिवानर अमिरथम दिन में दो बार दिया जाए. मोच वाले अंग पर मयाना थैलम
लगाया जाये.
१६.२.२३ सांस लेने में कठिनाई
यह लक्षण दमे और श्वासी बीमारियों से होता हैं.
शहद के साथ सिवानर अमिरथम दिन में तीन बार दिया जाये.
टिप्पणी: सिद्ध औषधियों के सेवन की विधि परिशिष्ट १६.१ पर देखें.
