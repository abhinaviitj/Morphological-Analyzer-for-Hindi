<णटुरल् श्चिएन्चे><ं आ ः><ळक्स्ह्मन् भजज्><आयुर्वेड ंअहसम्मलेर् फट्रिक><१९९०><आक्हिल् भ्हरटिय आयुर्वेड ंअहसम्मलेर्><णेत् ढेल्हि><३१ टो ३५><२१००><ळक्स्ह्मन् - आयुर्वेड ंअहसम्मलेर् फट्रिक>

 <आयुर्वेद शास्त्र डॉ. लक्ष्मण बजाज
 की गणेशराम नगर
 गुणवर्द्धिनी औषधियाँ रामपुर (म. प्र.)
आयुर्वेद शास्त्र सर्वशास्त्रों में प्रमुख माना गया है. इसमें शरीर को
आरोग्यमय बनाने में अनेक जड़ी-बूटी तथा वनस्पतियों द्वारा रोगों को उन्मूलन
करने की विधियां बताई गई हैं. जो जीवन में कल्याणकारी सिद्ध हुई हैं.
१. करौंदा
गुण-धर्म - करौंदा और करौंदी का फल अपरि-~पक्वावस्था में खट्टा,पिपासाशामक, गरम
एवं रुचि स्वाद को बढ़ाने वाला होता है. रक्तपित्त को बढ़ाने वाला एवं कफ को भी
बढ़ाता है. फल के पक जाने पर वह मधुर रूचिकारक, हल्का और पित्त एवं वायु शामक
हो जाता है. करौंदा की जड़ की छाल दस्तावर और कृमिनाशक है.
हिकमत के अनुसार - करौंदे का फल दूसरे दर्जे मे सर्द और तर है. कुछ हकीमों ने
इसे गरम और शुष्क तीसरे दर्जे में बताया है. कच्चा फल पेट को अफारा करता है तथा
बलगम को और भी घटाकर गाढ़ा करता है. पके करौंदे का अचार भूख बढ़ाने और खाना हजम
करने में उम्दा माना गया है. बुखार में करौंदे का काढ़ा मुफीद है. पत्तों को
चूसने से खांसी व खासकर सूखी खांसी में लाभप्रद होता है.
प्रयोग - करौंदा के पत्ते १ तोला दही के तोड़ या मट्ठे में पीसकर प्रतिदिन
लगातार १०-१५ दिनों तक सेवन करने से मिरगी रोग नष्ट होता है.
 (खजा इनुल अदविया)
राजनिघण्टुकार ने करौंदा को विषनाशक माना है. सम्भवत: इसी आधार पर छोटा नागपुर
(बिहार) में सांप के बिल में करौंदे का पेड़ लगा रहता है-साँप वहाँ नहीं आता.
सर्पदंश में इसकी जड़ की छाल पीसकर पिलाने से दस्त होता है और सर्प विष का शमन
होता है. छाल के तेल की मालिश करने से शरीर पर मच्छर या मक्खियां नहीं बैठती
हैं.
बंगाल में विधवा स्त्रियां करौंदा का अचार इसी भावना से विशेष सेवन करती है कि
कामवासना नष्ट हो जावे.
२. कमरख
गुण-धर्म - कमरख अम्ल रस प्रधान, उष्ण वायु-~शामक एवं पित्तवर्धक है. कमरख अपनी
परिपक्वावस्था में मधुर रस प्रधान और अम्ल रसयुक्त (अर्थात् खट्टा मिट्ठा) वल्य
और पुष्टिकारक एवं स्वादवर्धक होता है. विपाक में यह कटुरस और अम्ल-पित्त कारक
होता है.
हिकमत के अनुसार - कमरख दूसरे दर्जे ठण्डा तथा तीसरे दर्जे में रूखा है. कमरख
का रस तीव्र पिपासा (तेज प्यास) को शान्त करता है. मुंह के जायके को दुरूस्त
करता है. यह जिगर और दिल को ताकत देता है. आँख के रोग जैसे-फूली मांडा जाला आदि
रोगों में आँख में डालने से कष्ट देता है.
उपयोग - कपड़ों पर लोहे का मोरचा लगने पर कमरख के पके या कच्चे फल से ४-५ बार
जरा ताकत से रगड़ दें. ४-५ मिनट बाद पानी से उस स्थान को धो डालें, दाग गायब हो
जायेंगे.
प्रात:काल ताजे पके कमरख का रस २-३ तोला लेकर उसमें थोड़ी चीनी मिलाकर एवं
थोड़ा पानी मिलाकर शर्बत पी लिया करें ४-५ दिनों में ही आप अनुभव करेंगे कि भूख
तेजी से लगने लगी है, भोजन में रूचि बढ़ जाती है.
३. इमली
गुण-धर्म - पकी हुई इमली मधुराम्ल (खटमिठी), वायुरोगनाशक है,परन्तु पित्त और कफ
को बढ़ाने वाली होती है. कच्ची इमली अत्यन्त अम्ल (खट्टी) और पित्त को बढ़ाती
है (राज निघण्टु), धन्वन्तरिं निघष्टुकार ने इसे रक्तशोधक तथा मूत्रक माना है.
प्रयोग
१. इमली के पत्तों का गरम काढ़ा बनाकर उसमें एक चौपत्ता कपड़ा भिगोकर और
निचोड़कर गठिया रोग की सूजन पर सेंक करें. गठिया की सूजन कम होकर दर्द शान्त हो
जाता है.
 (हरीत संहिता, चि. अ. २६)
२. इमली के पत्तों को पीसकर लुगनी बना लें और तेल में पका लें तत्पश्चात छानकर
चोट लगने के वेदना पर या हड्डी टूट जाने पर उस तेल की मालिश या बार-बार लेप
करें, अवश्य लाभ होता है.
३. नेत्राभिष्यन्द (आँख आने पर) में इमली के फूलों की लुगदी बनाकर नेत्र के
पलकों पर बांधने से आराम होता है.
४. खूनी बवासीर (रक्तार्श) में १ तोला इमली के फूलों को पीसकर उसका चीनी के
साथ शर्बत बनाकर पीने से खून आना बन्द हो जाता है.
५. भांग या धतूरे के विष या नशे को उतारने के लिए इमली का पना बहुत फायदेमन्द
माना जाता है.
६. लू लगने पर (सन-स्ट्रोक) में इमली के फल का गूदा २ तोला, छुआरा २ तोला, आधा
सेर दूध में औटा दें और इसमें इलायची २ नग तथा कपूरपत्ती डालकर पिलावें. शरीर
में शीतलता आकर आराम होता है.
७. श्री डाक्टर कर्नल चोपड़ा का कहना है कि जिन लोगों को हमेशा कब्जियत बनी
रहने की बीमारी हो, उन्हें लगातार १ मास तक इमली का पना सेवन करना चाहिए.
४. कदम्ब
कदम्ब वृक्ष की छाल एवं पुष्पादि तिल रस एवं गुण-धर्म-कटु और कषाय तीन रसों से
युक्त है. यह शीतल और वात, पित्त एवं कफ तीनों दोषों का शामक है. यह परम
वीर्यवर्धक है. भाव प्रकाश निघण्टु कार ने कदम्ब को मधुर, कषाय और लवण रसयुक्त
माना है. वीर्यवर्द्धक न मानकर दुग्धवर्धक माना है.
हिकमत के अनुसार - कदम्ब पहिले दर्जे में सर्द और रूखा है. तीसरे दर्जे में कुछ
गरम भीं होता है. इसका खास काम पित्त को बढ़ाना है. कदम्ब के फूलों की शराब के
साथ गरम मसालेदार, मांस खाने की सलाह दी है. कदम्ब बलमशी तासीर
को मुफीद और बढ़े हुये पित्त फसादों को भी फौरन रफा करता है. खून के दौरों को
बढ़ाकर औरतों के दुध को बढ़ाता है.
उपयोग- कदम्ब के पत्तों का स्वरस या अर्क से अथवा छाल के काढ़े से फोड़े के घाव
को धोने से घाव ४-५ दिनों में ही भर जाता है. यदि नीम ओर अर्जुन के पत्तों या
छाल का काढ़ा भी मिलाकर घाव को धोवें तो और भी अच्छा है.
 (चरक चि. अ. १२)
सौंठ एक माशा, कदम्ब की छाल दो तोला को डेढ़ पाव पानी में काढ़ा बनावें. डेढ़
छटांक शेष रहने पर छान लें और लगातार तीन दिनों तक रात्रि में सोते समय सेवन
करें. रक्ताभिसार या खूनी दस्ता आने में यह प्रयोग अत्यन्त लाभ करता है.
श्री डॉ. आर. एन. शोरी का कहना है कि कदम्ब की ताजी छाल का स्वरस आधा तोला और
उसमें भूने जोरे का चूर्ण और थोड़ी चीनी मिलाकर आंच पर थोड़ा कुन-कुनकुना
पिलाने से बच्चों का दूध फेंकना या वमन दो-तीन खुराक में ही बन्द होता है.
 अम्लपित्त रोग: * वैद्य महेन्द्रपाल सिंह आर्य सहायक निदेशक (आयु.)
 चिकित्सोपचार * सी.सी. आर.ए.एस., नई दिल्ली.
चरक तथा सुश्रुत ने 'अम्लपित्त' नामक किसी व्याधि का उल्लेख स्वतन्त्र रूप से
नहीं किया है. केवल काश्यप संहिता तथा माधव निदान में अम्लपित्त का वर्णन
विस्तृत रूप से दिया गया है. सुश्रुत ने प्राकृक तथा विकृत पित्त का वर्णन किया
है. प्राकृत पित्त का रस कटु कहा है और विकृत पित्त (विदग्ध पित्त) का रस अम्ल
कहा है, यथा-
"कटु रसं चैव विदग्धं चाम्लमैव च"
 -सुश्रुत
जब पित्त विदग्ध होने पर अम्ल (खट्टा) हो जाता है, तब इस विदग्ध पित्त को अम्ल
पित्त रोग स्वीकार किया जा सकता है. परन्तु चरक ने प्राकृत पित्त का 'अम्लता'
लक्षण कहा है, यथा-
"सस्नेहं उष्ण तीक्ष्णं च द्रवमम्ल सरंकटु."
आचार्यों ने तो यह भी कहा है-जो रोग वर्णित नहीं हैं, उनकी चिकित्सा दोष
लक्षणों से करें, जैसे-
"विकारनामाकुशलो न जिह्वीयात् कवंचन्.
नहि सर्व विकाराणां नामतो़अस्ति ध्रुवास्थिति:.."
 च. सू. १८/५०
चरक ने इस सूत्र से स्पष्ट कर दिया है कि यदि कोई नवीन रोग आता है, तो हम दोष
और दूष्य का जो सम्बन्ध है, उसी से उसका नाम देते हैं और फिर उसकी चिकित्सा
करते हैं.
परिभाषा -
विरुद्ध दुष्टाम्लविदाहिपित्त
 प्रकोपिपानान्न भुजोविदग्धम्.
पित्तं स्वहेतूपचितं पुरा
 यत्तदम्लपित्तं प्रवदन्ति सन्त:..
 -मा. नि.
वर्षा ऋतु आदि के प्रभाव से पूर्व संचित पित्त जब विरुद्ध भोजन, विकृत भोजन,
अत्यधिक अम्ल, विदाही तथा पित्त प्रकोपक भोजन और पान करने वाले व्यक्ति में
विदाग्ध (अधिक अम्ल) हो जाता है, तो उसे 'अम्लापित्त' कहा जाता है.
 "अम्लं विदग्धं च तत् पित्तं अम्लपित्तं."
जब विदग्ध पित्त की वृद्धि हो जाती है तो उसे अम्लपित्त कहते हैं. विदग्ध
अन्नरस के अम्ल हो जाने से तथा इसमें विदग्ध पित्त की उपस्थिति से इसकी संज्ञा
'अम्ल पित्त' के नाम से दी गई है. इस रोग में शरीरगत पित्त विदाही तथा अम्ल
अर्थात् खट्टा हो जाता है. इसे ही आजकल 'हाइपर एसिडिटी' कहते हैं.
अम्लपित्त के निदान
१. अति अम्ल पदार्थों का सेवन.
२. अति उष्ण, स्निग्ध, रुक्ष द्रव पदार्थों का अधिक सेवन.
३. मद्य का अधिक सेवन.
४. गुरु तथा अभिष्यन्दी पदार्थों का अधिक सेवन.
५. अध्यशन, विरुद्धाशन, विदाही अन्न पान, दृष्टान्न सेवन.
६. कुलत्थ, भुना हुआ धान्य, पुलाव एवं पृथकु (चिउड़ा) आदि का अधिक सेवन (चरक ने
कुलत्थ को अम्लपित्तोत्पादक बताया है).
७. आनूपदेश
८. वेगधारण तथा विष.
९. फाणित (राब आदि) इक्षु विकार (गुड़ादि) के अधिक सेवन से.
१० भोजनोपरान्त तुरन्त दिन में सोने से, भोजन के बीच अधिक जल पीने से, अत्यधिक
अवगाहन करने से.
११ बासी भोजन-विदाही अन्नपान.
१२.पित्त प्रकोपक आहार-विहार सेवन.
सम्प्राप्ति
उपर्युक्त कारणों से पित्त की विशेषत: उसके अम्ल-~गुण की वृद्धि हो जाती है.
आहार पाचन की प्रक्रिया में पित्त का कर्तृत्व स्वीकृत है, पित्त सामान्यत: कटु
अधिक और अम्ल कम होता है. यदि अम्लीभाव की अवस्था में किसी भी कारण से बाधा या
व्यवधान पड़े तो पित्त विदग्ध हो जाता है, जिससे उसकी अम्लता बढ़ जाती है.
गैस्ट्रिक अनालिसिस से यदि फ्री एच. सी. एल. अधिक मिले तो अम्ल पित्त और यदि
फ्री एच. सी. एल. अधिक न हो, परन्तु एसिडिटी अधिक हो तो विदग्धाजीर्ण समझना
चाहिए. अम्लपित्त में पित्त का विदग्ध होना बताया है, जिससे उसके अम्ल तथा उष्ण
गुण वृद्धि के ही लक्षण मिलते हैं. अत: कई बार अम्ल की कम वृद्धि और उष्ण की
अधिक वृद्धि हो तो भी अम्ल पित्त निदान होगा, परन्तु ऐसी दशा में ःय्पेरचिडिट्य्
नहीं भी मिल सकती है, अत: ःय्पेरचिडिट्य् या ःय्पेर्च्ह्लोर्ह्य्ड्रिअ अम्लपित्त का
पर्याय न बनकर एक अवस्था बनती है. इस बात को कई अन्वेषण केन्द्रों में किए गए
कार्यों से पुष्टि मिली है. अम्ल-पित्त मानसिक कारणों से भी पाया जाता है.
अम्लपित्त की यदि ठीक तरह से चिकित्सा न की जाए तो आमाश्य तथा आन्त्रों में दाह
और परिणामशूल व्रण भी बन जाते हैं और उस अवस्ता में परिणामशूल की उत्पत्ति हो
जाती है.
सम्प्राप्ति घटक
दोष-पित्त, दूष्य-रस-रक्त, स्रोतस-अन्नवह, अधिष्ठान आमाशय ग्रहणी. यह आमाशयोत्थ
एवं चिरकारी व्याधि है. अम्लपित्त का सम्बन्ध देश-काल तथा ऋतु से भी है. काश्यप
संहिताकार ने इसका आनूपदेश में अधिक होना बताया है, जो कि आज भी सत्य है.
आनूपदेश की आर्द्र हवा तथा आहार अम्लपित्त की उत्पत्ति में सहायक है, इसीलिए
काश्यप ने देशान्तर गमन का भी सुझाव दिया है. अम्लपित्त विशेषतया मध्यम आयु
वर्ग में तथा शरद ऋतु एवं वसन्त ऋतु के अन्तिम भाग में अधिक होता है.
सामान्य लक्षण
अविपाक-तिक्त और अम्ल उगार, ह्रदय प्रवेश में तथा कन्ठ में दाह, अरुचि,
उत्क्लेश, क्लम तथा गौरव (सुस्ती).
अम्लपित्त के भेद
१. ऊर्ध्वांग अम्ल-पित्त.
२. अधोग अम्ल-पित्त.
३. अर्ध्वाधोग अम्ल-पित्त तथा दोषानुसार-
(क) वातानुबन्धी
(ख) कफानुबन्धी
(ग) वातकफानुबन्धी.
ऊर्ध्वग - कफानुबन्धी, अधोग-वातानुबन्धी तथा ऊर्ध्वाधोग वातकफानुबन्धी होता है.
ऊर्ध्वग अम्लपित्त के लक्षण
१. इसमें पित्त के साथ कफ का अनुबन्ध होता है और थमन की प्रधानता रहती है.
हरित -पीत-नील-कृष्ण-वर्ण-कुछ रक्त या गहरे लाल रंग का-मांस धोवन के समान
पतला-खट्टा, कटु-रस-युक्त अन्नपाक काल में या खाली पेट में वमन होता है.
२. अम्लोद्गार सही या कड़वी डकार आती है.
३. ह्रतप्रदेश और कण्ठ तथा छाती में जलन.
४. शिर:शूल.
५. हाथ-पैर में जलन तथा उष्णता, भयंकर अरुचि तथा ज्वर भी होता है.
विशेष
ऊर्ध्वगामी अम्लपित्त में मुख्य रूप से मलावरोध होता है, पेट में जलन रहती
है-डकारों के साथ अति उष्ण तथा खट्टा पानी आता है. जब छाती और गले में जलन होती
है. इससे अन्न नलिका में व्रण बन जाते हैं.
अधोग अम्लपित्त
इसमें अधोमार्ग से हरे-पीले या रक्त वर्ण के मल की प्रवृत्ति होती है.
तृष्णा-दाह-मूर्च्छा-भ्रम-ह्रल्लास, शरीर पर कोठ-ददोड़े का निकलना,
अग्निमांद्य, स्वेदा-~धिक्य तथा शरीर की पीतांगता हो जाना आदि लक्षण मिलते हैं.
इसमें पित्त के साथ वात का अनुबन्ध होता है.
वातानुबन्धी अम्ल-पित्त के लक्षण
उदरशूल, शरीर में झनझनाहट, लोमहर्ष, तमप्रवेश, कम्प, प्रलापमूर्च्छा-गात्र
शैथिल्य, आध्यमान जृम्भा.
कफानुबन्धी अम्ल-पित्त के लक्षण
कफनिष्ठीवन, गौरव, अरुचि, गात्रशैथिल्यता, वमन, दौर्बल्य, कण्डू,
निद्रा-अग्निमांद्य लक्षण होते हैं.
वातकफानुबन्धी
पूर्बोक्त लक्षण - वातानुबन्धी तथा कफानुबन्धी मिले हुए अम्ल-पित्त के लक्षण
मिलते हैं.
साध्यसाध्यता
नवीन अम्ल-पित्त की यदि उचित समय पर चिकित्सा की जाए तो साध्य अन्यथा पुराना हो
जाने पर कृच्छसाध्य तथा थाप्य हो जाता है.
चिकित्सा सिद्धान्त विमर्श
१. यह रोग कफ तथा पित्त के आशय स्थान-~आमाशयोत्थ है. अत: अक्षीण बलमांस के रोगी
का वमन द्वारा संशोधन करें. जिस प्रकार वृक्ष के मूलोच्छेद से उसकी शाखा आदि
सूख जाते हैं, उसी प्रकार अम्ल-~पित्त के मूल स्थान आमाशय की शुद्धि हो जाने पर
अम्लपित्त के सभी कष्ट दूर हो जाते हैं. अत: वमन ही सर्वोत्तम चिकित्सा है.
२. मन्दाग्नि की अवस्था में दुर्बुद्धि-अजितेन्द्रिय पुरुष जब जिह्या के लोभवश
अहित-आहार-विहार को करते हैं, तो उनके द्वारा खाया हुआ अन्न विदग्ध हो जाता है,
जिससे अम्लपाक हो जाता है. इसी से अम्ल-~पित्त के लक्षण होते हैं-वमन कराने से
वह अम्ल बाहर निकल जाता है, जिससे आमाशय की शुद्धि हो जाती है.
३. वमन के बाद दोष निकालने हेतु मृदु विरेचन देना चाहिए.
४. शोधन के बाद भी यदि अनुबन्ध रूप से दोष रह जाए तो उपवास लघु भोजन, सात्म्य
शमन तथा पाचन योगों द्वारा व्यवस्था करें.
५. दोषों के उत्क्लेश हो जाने के बाद 'वमन' के अलावा कोई दूसरी द्रव औषधि
तत्काल न दें.
६. ऊर्ध्वगामी अम्लपित्त में वमन तथा अधोगामी में विरेचन दें. चिरोत्थ में
वमन-विरेचन के बाद अनुवासन तथा स्थापन वस्ति दें. रोगी का अच्छी प्रकार से
स्नेहन करके ही बस्ति का प्रयोग करें.
