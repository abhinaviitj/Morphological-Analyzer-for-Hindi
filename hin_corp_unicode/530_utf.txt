<आ.ञ्><फइन्टिन्ग्><अड्रिनरयन्  ब्हिट्टि छ्हिट्रन्कन् फरम्परे><१९८९><षड्ह फुब्लिचटिओन्><णेत् ढेल्हि><८६ टो ९१><२३००><एर्म-खोस्ह् ब्हिट्टि च्हिट्रन्कन् फ्रम्पर>

२. अलंकारिक रेखांकन:
इस वर्णात्मक रेखांकन भी कहते हैं. इसका उपयोग लेखन-कार्य में भी होता
है. जापान, चीन एवं फारसी चित्रकला में लेखन कार्य को प्रस्तुत करने की
एक सामान्य विशेषता रही है. राजस्थानी चित्रकला में आलंकारिक लेखन से
चित्रित ग्रन्थों में बहुत कुछ देखने को मिलता है. लेखन की रेखा आलंकारिक
गुणों से युक्त होती है.
कोटा के चित्रों में भी आलंकारिक रेखांकन का उल्लेखनीय योगदान रहा है.
(रेखाचित्र-४ च) यह राज-~स्थानी चित्रकला की अपनी विशेषता रही है.
आलंकारिक रेखा को कोटा की कृतियों में वास्तु आकार, वस्त्रांकन, आभूषण,
प्रकृति, चित्रतल विभाजन, अस्त्र-शस्त्र आदि के निरुपण में सहज ही देख
सकते हैं. चित्रों में गति तथा लय उत्पन्न करने हेतु आलंकारिक रेखा का
प्रयोग मिलता है. पोत के रूप में भी आलंकारिक सफलतापूर्वक प्रयोग की गयी
है. कोटा के चित्रों के आकारों में वास्तु आकार का भी अपना अलग स्थान है.
चित्रकार ने वास्तु अंकन में कंगूरे, गुमटियां, झरोखे आदि को
पलंकारणात्मक रूप में प्रस्तुत किया है. (रेखाचित्र १-घ) भवन के सम्मुख
भाग को टाईल्स जैसे आकार में अंकित करके फर्श की अनुभूति कराने की चेष्टा
की है. मानव आकृतियों के वस्त्राभूषण में अंकित करके फर्श की अनुमति
कराने की चेष्टा की है. मानव आकृतियों के वस्त्रभूषण में रेखा की दक्षता
देखने योग्य है. आकृतियों में रेखा के अलंकाराणात्मक स्वरूप में
सौन्दर्यानुभूति होती है रेखाचित्र (च) प्रकृति की आकृतियों के सृजन में
रेखा का उत्कृष्ट स्वरूप देखने को मिलता है. कोटा के कलाकार पेड़ पोधों
के निरूपण में रेखा के अलंकारणात्मक दृष्टिकोण को ध्यान में रखा है. आम,
केले आदि के पत्तों का अंकन यथार्थ रूप में न होकर अलंकरण के रूप में
प्रस्तुत किया गया है. (रेखाचित्र-१२ ग) जिसमें रेखा के अलंकरणात्मक
वैशिष्ट्य की महत्वपूर्ण भूमिका है.
३. सहज रेखांकन:
यांत्रिक एवं अलंकारिक रेखा का उपयोग चित्र सृजन में, सौन्दर्यात्मक
उद्देश्य के लिए मुख्य रूप से होता है जबकि सहज रेखांकन चित्रकार के लिए
अभिव्यंजना का सहज साधन है. इसका सीधा संबंध मन, कल्पना, भावना तथा मानस
चेतना से है. यह अन्तराल में रूप गठन का मौलिक साधन है. इसी से रेखांकन
के रूप में गति पैदा होती है, कि जिस पर हमारा ध्यान सहज ही चला जाता है.
इस प्रकार रेखा, आकार के आन्तरिक गुणों को लायात्मक ढंग से व्यक्त करती
है (रेखाचित्र-७ घ). रेखांकन से रूप में भावाभिव्यक्ति होती है क्योंकि
कलाकार इसका उपयोग अपनी निजी संवेदनाओं की अभिव्यक्ति के लिए करता है, न
कि अलंकरणात्मक प्रस्तुतीकरण के लिए. जिस भाग पर रेखा अंकित होती है,
उससे आकृति बनती है उसमें व्यक्तिगत कल्पना भी होती है, जब द्वि-आयामी,
आकार वस्तु के रूप की पहचान कराता है रेखांकित आकार कल्पना को वस्तु रूप
में रखता दिखलाई देता है. रूप का अस्तित्व रेखा के बिना प्रस्तुत ही नही
हो पाता.
भारतीय चित्रकला रेखा प्रधान रही है. यही परम्परा राजस्थानी चित्रकला के
रूप में कोटा शैली में भी दृष्टिगोचर होती है. मानव, प्रकृति तथा अंकन
बाह्य रेखाओं से होता है. (रेखाचित्र-५ब, ५घ, ८ख, ११घ) रेखा रूप का एक
महत्यपूर्ण अंग है. कलाकार चित्र तल पर रेखा से रूप का सृजन करता है.
रेखाओं का रेखांकन से गहरा सम्बन्ध है, चित्रकृति से नहीं. रेखा की
विशिष्टता धरातल पर दिखाई देती है. कोण चित्रों में रेखा की सफल
अभिव्यंजना वसली एवं भित्तियों पर उल्लेखनीय रही है. रेखा का मानवाकृति,
वास्तु तथा प्रकृति के अकन आदि में वर्णात्मक अलंकरणात्मक तथा भावात्मक
योगदान रहा है. पशु पक्षी तथा हाथी घोड़े आदि से रेखां-~कन के वेग एवं
लयात्मकता की महत्वपूर्ण भूमिका रही है. (रेखाचित्र ८ख, ९च, १२ग)
कोटा का चित्रकार रंगों के पारस्परिक उभार (विरोधी रंग) के उपरान्त भी
आकृतियों की सीमा को रेखांकित करके उत्कृष्ट रूप देने में सफल रहा है.
रेखीय गुण तकनीक एवं सामग्री पर निर्भर करता है. इसलिए कलाकार स्वयं ही
तूलिका भी निर्मित करता है. इन तूलिकाओं का प्रयोग आजकल परम्परागत
चित्रकार ही कर पाते हैं. दो रंगों को एक साथ रखने पर स्वत: ही एक विभाजन
रेखा बनती है जिसे कन्टूर लाईन कहते हैं. रेखा के गुण सम्पन्न कराने में
काली स्याही का भी अमूल्य योगदान रहा है. रेखा के गुण एवं आकर्षण ह्रास
कोटा शैली में १९वीं शताब्दी के आरम्भ में दिखलाई देने लगता है.
अलंकरणात्मक रेखा से चित्र बोझिल होने लगे हैं. डिजाइन में रेखा का
उत्कृष्ट स्वरूप लुप्त होता दिखलाई देता है.
चित्रों में रेखांकन के अध्ययन से यह ज्ञात होता है कि कोटा के लघु
चित्रों एवं भित्ति लघुचित्रों एवं भित्ति चित्रों (१८वीं एवं १९वीं
शताब्दी) में रेखाकन का सफल एवं उत्कृष्ट निर्वाह हुआ है.
रंग:
चित्रकार के लिए रंग बहुत ही शक्तिशाली एवं महत्वपूर्ण कला तत्व होता है.
इसका चित्रों में समुचित उपयोग करने की प्रक्रिया कठिन होती है. क्योंकि
वह चित्र में संतुलन अनुपात लय गति और संगति आदि को नियं-~त्रित करता है.
वस्तुत: सार्थक स्वरूप की उत्पत्ति में वर्ण का भी बहुत कुछ योगदान होता
है. दर्शक की दृष्टि में भी रंग का विशेष महत्व होता है क्योंकि सीधा मन
मस्तिष्क पर प्रतिक्रिया करता है. वस्तुत: रंगों का मनोविज्ञान से गहरा
सम्बन्ध है. एक मनोविज्ञान रंगों को इस दृष्टि से देखता है कि नेत्र
उन्हें किस प्रकार ग्रहण करते हैं और उनके माध्यम से मन कैसे स्पंदित
होता है. जबकि एक रसायन शास्त्री रंग के भौतिक स्वरूप का अध्ययन करते हुए
उसकी निर्माण प्रक्रिया के सन्दर्भ में कार्बनिक तत्वों का विश्लेषण करते
हैं.
रंग का भौतिक पहलू:
रंगों का संसार अपने आप में बहुत व्यापक एवं विस्तृत है. रंग प्रकाश के
माध्यम से हमारी अनुभूतियों का विषय बनता है. अपनी स्थूलता के कारण नहीं.
यह कोई वस्तु सत्ता के रूप में नहीं है, अपितु मन पर आँखों के माध्यम से
प्रत्युत्पन्न प्रक्रिया के कारण अनुभूत होता है. प्रकाश को विभिन्न
किरणों की लम्बाई तथा उनकी पुनरावृत्ति आदि के कारण चक्षु संवेदना के
आधार पर विविध वर्णों के भिन्न-भिन्न स्वरुप सामने आते हैं. मस्तिष्क में
जब आंखें प्रकाश की किरणों को विभिन्न स्पंदन के रूप में ग्रहण करती हैं.
तब इनकी प्रतिक्रिया मस्तिष्क पर पड़ती है. बिना प्रकाश के किसी भी रंग
को महसूस नहीं किया जा सकता क्योंकि नेत्र प्रकाश को किरणों के माध्यम से
ही प्रतिक्रियान्वित होते हैं. रंग का प्रकाश व नेत्रों में प्रतिबिम्वित
या प्रकाशित होता है. जैसे लाल, नारंगी तथा हरा आदि. लाल रंग की तरंग गति
सबसे अधिक होती है, जबकि बैगनी रंग की तरंग गति सबसे कम होती है. अत: यह
स्पष्ट है कि प्रकाश की किरणें ही दर्शक के मस्तिष्क में रंगों का बोध
कराती हैं. वस्तुत रंग की किरणें, उनकी चाल एवं गति की परिगणना करना
अत्यन्त ही दुष्कर कार्य है. इनका ही प्रभाव कलाकृति के अन्तराल में से
गुजर कर हम तक पहुँचता है.
कोटा के कलाकार को रंगों का ज्ञान पूर्व परम्परा एवं अनुभव से मिला है.
उसने चित्र के संयोजन के साथ-साथ वर्ण ज्ञान एवं उसके उपयोग की प्रक्रिया
बूंदी तथा मेवाड़ की चित्रांकन परम्परागत से ग्रहण की. कोटा तथा बूंदी
शासकों को मुगल साम्राज्य से घनिष्ट सम्बन्ध होने के कारण यहां का
चित्रकार सहज ही मुगल चित्र-~कारों के सम्पर्क में पहुँच गया. उसने मुगल
चित्रकला से प्रभावित होकर वर्ण योजना की सौभ्यता को आत्मसात किया. वर्ण
योजना में हरे (शीतल) रंग को विविध रंगतों के साथ गर्म रंगों के अनेक
प्रयोग किये गये जिनके फल-~स्वरूप उसका अपनी वर्ण योजना विकसित हुई.
रंगों में उसका वर्चस्व उभरकर आया (रेखाचित्र-१५) इस प्रकार कोटा के
चित्रकार ने अपनी सूझ-बूझ, अभ्यास एवं दीर्घकालीन अनुभव से रंगों के
समुचित उपयोग की दक्षता प्राप्त की. उसने चित्रों में रंगों का
प्रतीकात्मक एवं मनोवैज्ञानिक ढंग से सफलतापूर्वक निर्वाह किया जिसके
फलस्वरूप कोटा शैली के नियोजन में रंगों का भी पर्याप्त योगदान देखा जा
सकता है.
प्रत्येक चित्रकार प्राय: एक सी रंगतों का प्रयोग करता है अथवा यह कहा
जाय कि रंगतें सभी चित्रकारों के लिए समान होती हैं, किन्तु प्रत्येक
चित्रकार के विभिन्न चित्र पृथक-पृथक रंग योजना के लिए हुए होते हैं.
कोटा के भित्ति चित्रों की रंग योजना में पर्याप्त विविधता है. प्राय: एक
रंग की अनेक रंगते अन्य रंगों के समिक्षण से बनायी गई है झाला हवेली
(कोटा) के चित्रों में वर्ण मिश्रण निकट मान वाले तथा गर्म होने के कारण
आर्थिक सामंजस्य पूर्ण हैं. जबकि देवता श्रीधर जी की हवेली (कोटा) के
कमरे वाले चित्र अमिश्रित एवं स्पष्ट हैं. झाला हेवेली चित्रों के रंगों
में पारदर्शिता है किन्तु देवता जी की हवेली में रंग अधिक अपारदर्शक हैं.
अधिकांश चित्रों में दुहरी विरोधी (डबल काम्पलीमेंन्ट्री) वर्ण योजना को
संतुलित किया गया है. प्राय: लाल रंग के साथ हरे रंग तथा नीले रंग के साथ
पीले अथवा नारंगी लाल वर्ण को लगाया गया है. कुछ चित्रों में अधिकांश भाग
हल्के बादामी अथवा सलेटी बादामी रंग से भरा है. इन रंगों का स्वभाव
मैत्रीपूर्ण होता है. यह लाल अथवा पीले के साथ सामंजस्य रखते हुए रंग के
साथ प्रखर विरोध नहीं दिखता. झाला हवेली के रागतौड़ी चित्र में नीले हरे
को संतुलित करता हुआ पीला रंग लाल रंग को संतुलित करता हुआ हरा रंग
दर्शनीय है. पास-पास विरोधी वर्ण को प्रयोग में किया गया. इसी हवेली के
शिकार वाले पैनल में आखेट दृश्य में लाल और हरे के साथ सलेटी बादामी रंग
का प्रयोग किया गया है. देवता श्रीध अ जी की हवेली में अधिकांश रंग उष्ण
प्रकृति के हैं. यहाँ तक कि हरा रंग मिश्रित होने पर भी शीतलता का प्रभाव
देने में असफल है. सभी चित्रों में प्राय: लाल गुलाबी रंग की ताने गहरी
हैं. इन दोनों वर्णों के अतिरिक्त बादामी, सलेटी, बैंगनी तथा पीले रंग का
प्रयोग किया गया है. वर्ण योजना का प्रभाव इन चित्रों में एकता और
सामंजस्य दोनों को जन्म देता है. स लेटी रंग का प्रयोग वर्ण योजना में
अधिक सांमजस्य पूर्णता उत्पन्न कर सका है वर्ण योजना की मैत्री में गहरी
तानों का प्रयोग भी लाभदायक सिद्ध हुआ है. प्राय: चित्रों में पृष्ठ भूमि
का बड़ा क्षेत्र जो रूप आकृति से रहित है, गहरे रंगों से चित्रित किया
गया है जिसके कारण पृष्ठभूमि अग्रगामी प्रतीत होती है. कृष्ण को दर्पण
दिखाते हुए चित्र में कृष्ण की आकृति नीले पीले तथा हरे रंगों की
सामंजस्य पूर्ण योजना है. गाय तथा गोपियों में विरोधी रंग योजना का
प्रयोग हुआ है.
अर्जुन महल के भित्ति चित्रों के रंग प्राय: चटकीले हैं किन्तु इनको
पारदर्शिता वर्ण योजना को एक सूत्रता प्रदान करती हैं. एक ओर वहाँ नीले
और पीले, लाल और हरे की विरोधी वर्ण योजनायें चित्रों में उत्तेजनात्मक
प्रभाव उत्पन्न करती हैं वहाँ सलेटी तथा बादामी रंगते चित्र में कोमलता
तथा सांमजस्य का प्रभाव देती हैं. नीले रंग का प्रयोग चित्रों को मूल
वर्णधारा के साथ सहयोग नहीं करता, वह अमिश्रित होने के कारण आँखों में
चुभता है. कोटा के विषय के भित्ति चित्रों में हरे के साथ पीली, नीली,
बादामी, गुलाबी, सिन्दूरी रंगतों का प्रयोग करके बहुवर्णीय योजना
प्रस्तुत की गई है.
अन्तराल:
रूपप्रद कलाओं (प्लास्टिक आर्ट) में जिन तत्त्वों का संयोजन किया जाता है
वे हैं रेखा, रूप, वर्ण, तान, पोत एवं अन्तराल. इन तत्वों का उचित संयोजन
ही चित्र में नन्दतिक गुण प्रदान करता है. द्वि आयामी चित्र भूमि पर इन
तत्वों का संयोजन ही चित्र हैं. चित्र के ये तत्व सत्य होते हैं और सीधे
आँख को प्रभावित करते हैं.
एक अक्षत अन्तराल पर किसी रूप के बनते ही अन्तराल सक्रिय और सहायक दो
भागों में बंट जाता है. अत: चित्रकार के समक्ष पहली समस्या अन्तराल
विभाजन, तल विभाजन या चित्रभूमि संयोजन की होती है. इस संयोजन में सक्रिय
रूप की स्थापना का एक विधान, चित्रकार गठित करता है. चित्र के सामने आते
ही आँख के सामने उसके तल के विभाजन स्पष्ट हो जाते हैं तथा उसमें
रूपाकृतियों का विधान दृष्टिगोचर होने लगता है. इस प्रथम अनुभूति के साथ
आँख एक दो क्षण के लिये चित्र की उस व्यवस्था को भूलकर उसके सूक्ष्म
विश्लेषण में तत्पर हो जाती है. जिसमें रेखा से चलकर पुन: अन्तराल तक की
यात्रा आँख को करनी होती है. विद्वानों ने चित्र तत्वों के क्रम में
अन्तराल को अन्तिम तत्व माना है. किन्तु चित्रकार के सामने पहली समस्या
चित्र तल विभाजन की होती है.
अन्तराल-विभाजन:
कोटा के भित्ति चित्रों के अधिकांश संयोजन आयताकार बनाये गये हैं. कुछ
आयतों के लम्बे सिरों को गोल करके बाह्य सीमा को मृदु कर दिया है तथा कुछ
चित्र स्थापत्य में छोड़े गए निश्चित स्थान के कारण मेहराबों में बने
हैं. आयतों की लम्बाई तथा चौड़ाई सभी चित्रों में एक सी नहीं है. कुछ
चित्र के पैनल प्रमुखता के कारण अत्यन्त विशाल हैं, जो भित्ति चित्रण के
अनुरूप हैं तथा कुछ पैनल अत्यन्त छोटे हैं जो लघु चित्रों की अनुकृति का
आभास देते हैं.
कुछ चित्र दीवारों के आलों में बनाये गये जिनका ऊपरी सिरा आलों की
मेहराबों के अनुरूप बना हुआ है (फलक ३,४,११,१२) इनमें बने चित्र दीवारों
पर अलग से जड़े नजर आते हैं. इन चित्रों का अन्तराल विभाजन मुख्यत: तीन
भागों में किया गया है जिसमें ऊपर आकाश, बीच में मैदान और नीचे अग्र भूमि
चित्रित की गयी है. (फलक ३, ४, ११, १२) बीच का भाग चित्र का अधिकांश भाग
घेरता है और बीच में स्थित आकृति को ऐसी पृष्ठ भूमि प्रदान करता है जो
आकृति में किसी प्रकार का व्यवधान उत्त्पन्न नहीं करती. पृष्ठ भूमि में
क्षैतिज रेखा कुछ गोलाई में होकर ऊपर की सीमा से सामंजस्य करती है. झाला
जी की हवेली के भित्ति चित्र इसके सुन्दर उदाहरण हैं (फलक १२)
रूप संयोजन का चित्र सिद्धान्तगत अध्ययन:
किसी चित्र में चित्र के तत्वों की संयोजन व्यवस्था में ही चित्र का
सौन्दर्य तत्व निहित होता है. यह व्यवस्था किन्हीं सिद्धान्तों पर आधारित
होती है और चित्र की परख इन्ही सिद्धान्तों के अनुसार करनी आवश्यक होती
है. ये सिद्धान्त सार्वभौमिक हैं किन्तु चित्रकार इनका अनुसरण करते हुए
नई दिशाओं की खोज करता है और यही चित्रकार की शैलीगत मौलिकता को दर्शाता
है. सभी चित्र सिद्धान्तों का लक्ष्य होता हैं, चित्र में एकता, का अर्थ
होता है उसका बिखराव से बचाव. विरोधी दिशाओं के चित्र तत्वों की विभिन्न
सिद्धान्तों के माध्यम से संतुलित रखना ही एकता है. रूप का रूप से
विरोधाभास या प्रतीयमान अन्तर ही गतिशीलता को पैदा करता है. विभिन्नता
आकर्षण की उत्तेजित करती है. विरोधाभास चित्र में रेखा, दिशा, आकार,
आकृति, रंगत, तान तथा पोत का हो सकता हैं. किन्तु चित्र केवल विरोधाभास
मात्र नहीं होता वरन चित्र में उन विरोधी दिशाओं को संतुलन दिया जाता है.
पुनरावृत्ति और विरोध के बीच सांमजस्य वह दिशा है जहाँ रूप के गुणों में
से अधिकांश मैत्री की स्थिति में होते हैं.
कोटा के भित्ति चित्रों का चित्र संयोजन सिद्धान्तों के अनुसार निम्न
प्रकार से विश्लेषण किया गया है
१. प्रभाविता:
भित्ति चित्रों में प्राय: चित्रित स्थानों का आकार बड़ा होता है. किन्तु
आँख के द्वारा पूरे दिखाई देने वाले क्षेत्र के विस्तृत होते हुए भी
केन्द्रीकृत करके देखने का क्षेत्र सीमित होता है. सामान्य रूप से सारे
चित्र को देखते हुए भी चित्र-तत्वों की विशेषता के कारण आँख किसी निश्चित
क्षेत्र को देखने के लिए बाध्य हो जाती है. यदि चित्र में प्रमुखता का
केन्द्र पूरे चित्र के साथ किसी क्रम से जुड़ा होता है. तब चित्र नन्दतिक
प्रभाव देता है. यदि चित्र में ऐसे प्रभाविता के क्षेत्र कई होंगे अथवा
उनका क्रम अस्त व्यस्त होगा तब चित्र का माधुर्य नष्ट हो जाएगा अत: चित्र
में प्रमुख रूप तथा गौण रूप के बीच चाक्षुष भार का एक निश्चित क्रम होता
है. जिसके सोपान पर चढ़ते हुए आँख एक गतिमय पर चलती है. चित्र को बिखराव
से बचाने के लिये यह क्रम प्रभाविता का सिद्धान्त कोटा के भित्ति चित्रों
में अनेक विधियों द्वारा कार्यान्वित किया गया है.
कोटा के अनेक भित्ति चित्रों में प्राय: चाक्षुष भार का केन्द्र इस
प्रकार संयोजित किया गया है कि उसके आकर्षण में बधें अनेक रूप एकसूत्रता
में बंधे दिखाई देते हैं. रेखाओं, आकार, वर्ण की तानों का विरोधाभास,
अलंकरण तथा विशेष वेशभूषा की विशेषताओं में देखा जा सकता है. (फलक-५, ७,
१३, २२) समूहीकरण में आखेट चित्र के संयोजन में सर्वाधिक प्रभाव मिलता है
(फलक १०, २६, २७) प्रभावृत के कारण एक राज्य प्रमुख को अन्य दरबारियों
एवं सेविकाओं की अपेक्षा अधिक प्रभावशाली बनाया गया है. (फलक-१७,१८)
२. सामंजस्य:
सामंजस्य गुण समरसता और विरोध के बीच का संतुलित गुण है, जिसमें समान
धर्मिता का प्रभाव अधिक होता है और विविधता की तरफ एक कदम होता है. चित्र
तत्वों में रेखा, वर्ण एवं तान द्वारा सामंजस्य के अच्छे प्रभाव सामने
आते हैं.
कोटा के भित्ति चित्रों में रेखा द्वारा सांमजस्य के अनेक सुरूचिपूर्ण
उदाहरण देखने को मिलते हैं. अनेक रेखायें कोणीयता को समाप्त करके विरोधी
दिशाओं के बल को मृदु बनाती हैं. रेखांकन में क्षैतिज रेखाओं के ऐसे
घुमाव किये गये हैं जिससे ऊधर्व रेखाओं के साथ उनका सम्बन्ध विरोध का न
होकर मृदु बन जाता है.
वर्ण सामंजस्य का प्रयोग, देवता श्रीधर जी हवेली तथा झाला जालिम सिंह जी
हवेली के समस्त चित्रों में दिखाई देता है. (फलक-१२) गहरे रंग की मैत्री
में सलेटी तथा पीला लाल वर्ण विरोधी प्रकृति के होते हुए भी सांमजस्य
करता है.
३. संतुलन:
चित्र के संतुलन की अवस्था में उसका प्रत्येक तत्व चित्र के अन्तराल में
इस प्रकार वितरित होता है कि उसका चाक्षुष भार किसी एक ओर के ही क्षेत्र
को बोझिल नहीं करता. चाक्षुष भार में रूप के सभी अवयव-रेखा, आकार, आकृति,
वर्ण, तान, पोत आदि सम्मिलित होते हैं. चित्रों में संतुलन की तीन
स्थितियाँ सम्भावित होती है. अन्तराल के केन्द्र से क्षैतिज से दोनों ओर
समान भार का समान भुजा पर संतुलित होना, क्षैतिज रूप से ही असमान भार का
असमान भुजाओं द्वारा संतुलित होना तथा ऊर्ध्व अथवा कर्णवत रेखा पर
केन्द्र के ऊपर के भार का नीचे के अधिक भार द्वारा समान दूरी पर संतुलित
होना. उपरोक्त तीनों अवस्थाओं में सममित संतुलन अधिक रुचि कर नहीं बने
रहते.
कोटा के भित्ति चित्रों में परम्परागत सममित संतुलन का निर्वाह करते हुए
भी असममित रूपो के संयोजन किये गये हैं. (फलक--२, ३, ५) उपरोक्त फलकों
में केन्द्र से रूपों को भारानुसार संतुलित करते हुए आकृतियों को अंकित
किया गया है.
४. लय:
प्रवाह अथवा लय चित्र का गेय तत्व है. चित्र के तत्वों की सम्बन्धित गति
जिस पर चलकर आंख आनन्द अनुभव करती हैं, लय कहलाती हैं. लम्बी लयात्मक
रेखाओं का सौन्दर्य कोटा भित्ति चित्रों में विशेष उल्लेखनीय है, वह
निम्न है. `जो जो' खेलती हुई युवती, बाहुपाश में नवयौवनाएं नवयौवनाएं तथा
दासियाँ,(फलक १०) राजकीय जुलूस, इन चित्रों की रेखायें तथा आकृति
भंगिमाये नये घुमावों पर घूमकर लय छन्द की सृष्टि करती हैं. चित्रों में
हाथी, ऊँट, घोड़ों की लम्बी कतारों में प्रवाही रेखाओं की गति देखने
योग्य हैं. अनेक चित्रों में वर्ण की आवृति से लय का प्रभाव दिखाया गया
है.
५. प्रमाण:
प्रमाण चित्र के अन्तराल तथा रूपों के बीच सम्बन्ध का नियम है. अन्तराल
संयोजन में जो अनुपात क्षेत्रों का रूचिकर होता है, उसे प्रमाण अथवा
अनुपात कहते हैं. यह सम्बन्ध अन्तराल और रूप के आयामों में स्थापित किया
जाता है. कोटा के अनेक भित्ति पैनल एक दूसरे से पृथक अस्तित्व रखते हुए
भी भित्ति के अन्तराल में एक दूसरे से जुड़े प्रतीत होते हैं. चित्र भूमि
पर रूप का रूप तथा अन्तराल से सम्बन्ध सभी चित्रों में निश्चित किन्तु
विविधता पूर्ण है. अन्तराल से अधिक रूप चित्रित करते समय उनका क्षेत्र
लघु करके तथा अधिक बड़े अन्तराल में कम रूप स्थापित करते समय उनका
क्षेत्र बड़ा दिया गया है. चित्रों में रूप अन्तराल से इस प्रकार जुड़ा
हुआ है कि अन्तराल के रिक्त होते हुए भी वह अन्तराल से पृथक प्रतीत नहीं
होता. इनके लिये अन्तराल में वर्ण एवं वर्ण की तानों का संयोग किया गया
है.
६.एकता:
चित्रों के तत्वों की सूत्रता वह आकर्षण है जो चित्र में बिखराव को रोकती
है. वास्तव में एकता एक सहयोग की भावना है जिसमें सभी चित्र तत्व एक
दूसरे से जुड़े रहते हैं. यह भावना विभिन्न सिद्धान्तों द्वारा अनुभूत
होती है. प्रभाविता में प्राप्त आकर्षण के सोपानों को सामंजस्य के मधुर
सम्बन्ध को रूप के संतुलित लय को अविराम लोचदार गति की तथा प्रमाण के
सूक्ष्म विषयों की एक ही उपलब्धी है और वह है चित्र में सहयोग की भावना.
प्रभाविता के माध्यम से एकता का सृजन कोटा के भित्ति चित्रों में
उल्लेखनीय है. इसी चित्र में प्रभाविता के साथ-साथ रूप संतुलन से भी
एकसूत्रता स्थापित हुई है. कोटा भित्ति चित्रों में प्रयुक्त चित्र तत्व
एक धागे में पिरोए मोती जैसे हैं जिनसे चित्र एक सूत्रता में बंध कर माला
का रूप लिए सामने आते हैं.
