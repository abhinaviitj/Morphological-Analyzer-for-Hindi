<णटुरल् श्चिएन्चे><आग्रिचुल्टुरे><आनोन्><ख्रिस्हि सन्डेस्ह् ब्हग्-३><१९८७><खेन्ड्रिय ख्रिस्हि आनुसन्ड्हन् शन्स्ट्हन्><फोर्ट्ब्लइर्><६८ टो ७५><२५००><आनोन्-ख्रिस्हि शन्डेस्ह् भ्हग्-३>

दुधारू गाय का पोषण
अरब देश में एक कहावत है वह यह कि जो देश पशुधन में उन्नत होता है, वह कभी गरीब
नहीं हो सकता. इस कहावत की सत्यता हम भारतीय काफी अनुभव करते हैं. हमारे देश
में दुधारू पशुओं की संख्या विश्व की कुल संख्या के करीब-करीब १/६ भाग है,
परन्तु यहां का दुग्ध उत्पादन विश्व के अन्य देशों की अपेक्षा बहुत कम है. इस
कम उत्पादन के मुख्य रूप से दो कारण हैं. पहला दुधारू जानवरों की उन्नत
नस्लों की कमी व दूसरा अच्छे चारे की कमी. एक उच्च संकर नस्ल की गाय से करीब
२०-२५ प्रतिशत दूध अनुबंशिक लक्षणों के कारण मिलता है लेकिन ७५-८० प्रतिशत्
दूध का उत्पादन संतुलित आहार पर निर्भर करता है. यदि संतुलित आहार में किसी
प्रकार की कमी आती है तो दूध उत्पादन पर असर पड़ सकता है. हमारे देश में जितनी
योजनायें श्वेत क्रांति के लिए बनाई गयी है उनमें इन दोनों बातों का ध्यान
रक्खा गया है.
सर्वेक्षणों से पता चला है कि इन द्वीप समूह में दुधारू पशुओं को संतुलित आहार
नही मिल पा रहा है. परिणामस्वरूप यहाँ का दुग्ध उत्पादन बहुत कम है. इसका मुख्य
कारण यह है कि यहाँ पर पशुओं के लिए चारे की कोई फसल नहीं उगाई जाती है.
संतुलित आहार का मतलव यह होता है कि पशु तो एक दिन में कितनी ऊर्जा की आवश्यकता
है. यह पशु की एक दिन में उसके शरीर के वजन के २-३ प्रतिशत सूखे पदार्थ की
आवश्यकता होती है अर्थात यदि एक पशु का बजन ३०० किलो है तो उसे एक दिन में ६-९
किलोग्राम सूखे पदार्थ की आवश्यकता होती है. इसको हम १/३ भाग दाने के रूप में
एवं २/३ भाग धान के पुआल या किसी अन्य चारे से पूरा कर सकते हैं. यदि अच्छे
किस्म के हरे चारे से पूरा कर सकते हैं. यदि अच्छे किस्म के हरे चारे जैसे
बरसीम, स्टाइल,कुडजू आदि दलहनी चारे पर्याप्त मात्रा में मिलेगें तो जानवर को
किसी अन्य प्रकार के दाने आदि देने की आवश्यकता नहीं होती है लेकिन उसे
पर्याप्त मात्रा में सूखा चारा जैसे धान एवं पुवाल आदि भी खिलाना चाहिए. इससे
हरे चारे के रूप में दी गई दलहनी फसलों से प्रोटीन की मात्रा की पूर्ति होगी
एवं सूखे चारे से ऊर्जा की मात्रा की भी काफी हद तक पूर्ति हो जायेगी.
इन द्वीपों में मुख्य रूप से धान की फसल होती है. अत: जानवरों का संतुलित आहार
के लिए पुवाल-से सम्बन्ध होता है. यदि हम जानवर को पुवाल खिलाते हैं तो जानना
आवश्यक है कि उसके साथ कितना हरा चारा या दाना दिया जाय. जानवरों के लिए
संतुलित आहार बनाने में इस बात पर मुख्य रूप से ध्यान रखना पड़ता है. बिभिन्न
प्रकार के जानवरों में संतुलित आहार की मात्रा भिन्न-भिन्न होती है. जब हरा
चारा उपलब्ध हो, तब दुधारू गाय के लिए ३० किलो घास व एक किलो संतुलित दाना
प्रति २.५-३ लीटर दूध के लिए आवश्यक होता है. गर्भवती गाय के लिए ३० किलो चारा
एवं एक किलो दाना प्रति २.५-३ लीटर दूध पर तथा गर्भावस्था के लिए एक किलो पूरक
आहार के रुप में दाना देना चाहिए. जहाँ पर पुवाल उपलब्ध हो वहाँ सभी जानवरों
को ६ किलो पुवाल के साथ ३-५ किलो हरा चारा छोटे छोटे टुकडों के रूप में काटकर
खिलाना चाहिये. इसके अतिरिक्त पहले बताई गयी बिधि के अनुसार पशुओं को दाना भी
साथ-साथ देते रहना चाहिए. दाना या चारे के साथ प्रतिदिन २० ग्राम नमक व १०-१५
ग्राम खनिज मिश्रण भी देना चाहिए.
अत: अधिक दुग्ध उत्पादन के लिए वताई गई बातों को ध्यान में रखकर पशुओं को
संतुलित आहार देना चाहिये.
५. उपयुक्त पशु-गृह
सफल पशुपालक के लिए मुख्य रूप से पशुओं की अच्छी नस्ल, अनुकूल पशु-गृह व उचित
संतुलित आहार की आवश्यकता होती है. अनुकूल पशु-~गृह होने से पशुओं के स्वास्थ्य
पर अच्छा प्रभाव पड़ता है क्योंकि अनुकूल पशु-~गृह से पशुओं को जलवायु की विषम
परिस्थितियों से आरक्षण मिलता है. यही नही, अच्छा पशु-गृह होने से पशु अपने
अनुवांशिक गुणों को भी कायम रखते हैं.
एक अच्छे पशुगृह के निर्माण के लिए उपयुक्त जगह का होना महत्व-~पूर्ण है.
पशुगृह बनाये जाने वाला स्थान नमी से वंचित ऊँची भूमि पर जिसमें कि पानी न
रूकता हो तथा भविष्य में पशुगृह को बढ़ाने के लिए समुचित स्थान हो, उचित रहता
है. हमारे इन द्वीपों की परिस्थितियों में पशुगृह हवाओं के रूख की दिशा में
स्थिति हो, क्योंकि इससे पशुगृह में हवा का उचित आदान-प्रदान हो जाता है जो कि
पशुगृह के लिए अत्यंत आवश्यक है एक सामान्य किसान जिसके पास तीन दुधारू गायें,
कुछ बछडे व दो बैल हों, एक ही प्रकार के पशुगृह का निर्माण कर सकते हैं. इस
प्रकार के पशुगृहों में एक दीवार होती है व इसकी छतें स्थानीय वस्तुओं जैसे
नारियल व सुपारी के पत्तों, घास-फूल आदि से निर्मित होती है. इस प्रकार के
बनाए गए पशुगृह ठीक रख-रखाव से २-३ साल या अधिक समय तक चल सकते हैं. पशुओं के
खडे रहने का स्थान इस प्रकार से बनाया जाए कि वे दीवार के सहारे बनी नांद की
ओर रहें. पशुओं के खडे रहने के स्थान की लम्बाई १.५ से १.७ मीटर व चौडाई एक
से १.३ मीटर प्रति पशु के हिसाब से बनाई जाए कि नांद बनाते समय इस बात का भी
ध्यान रखा जाए कि उसे प्रत्येक दिन साफ करने में कोई कठिनाई न आए व साथ ही पशु
कटे हुए चारों व दानों आदि के मिश्रण को नांद से बाहर न गिरा पाए.
पशुगृह का फर्श चिकनाई रहित, कठोर और बाहर की ओर ढ़लान वाला हो. पशुगृह के
फर्श में ढ़लान बाहर की ओर होना उचित रहता है क्योकि ऐसा होने से गंदगी व मल
मूत्र आदि को पशुगृह से आसानी से बाहर किया जा सकता है. पशुगृह के ऊपर निर्मित
छत दीवार से कम से कम ७५ सेमी बाहर की ओर निकला रहनी चाहिए जिससे कि पशुओं पर
वर्षा व हवा के झोकों का प्रभाव न पडे. पशुगृह की छत के बाहरी भाग का किनारा
१.७६ मीटर से ऊँचा नहीं होना चाहिए. पशुगृहों को समय-समय पर डी.डी.टी. या
मेलाथियान नामक कीटनाशियों के छिडकाव द्वारा उपचारित कर लेना चाहिए.
इस प्रकार निर्मित पशुगृह स्वच्छ, टिकाऊ, सरलता पूर्वक कार्य किये जाने वाले व
आर्थिक रूप से सस्ते, पशुओं के लिए आरामदायक व हवा एवं वर्षा के पानी से
आरक्षित देने वाले होते हैं. पशुगृह निर्माण के समय अनुकूल पशुगृह बनाने के
लिए बतायी गयी बातों का अवश्य ध्यान रखना चाहिए.
६. पशु प्रबन्ध
६.१ बाल पशु:- दूध का विक्रय मूल्य अधिक होने के कारण प्राय:गौ-पालक पशुओं से
सारा दूध निकाल लेते हैं फलस्वरूप बछड़े प्राय: दूध से बंचित रह जाते हैं. ऐसे
बछड़ों से जो कि बचपन में ही भूख व दुर्बलता के शिकार हो जाते हैं, अच्छे व
दुधारू पशु होने की आशा कैसे की जा सकती है. इसलिए अच्छे दुधारू पशु पाने के
लिए बाल पशुओं का समुचित पालन-पोषण व देखभाल अत्यधिक आवश्यक हो जाता है. आज के
युगमें गाय के बच्चे पालने के दो ढ़ंग प्रचलित हैं. एक तो बच्चे को गाय के साथ
रखकर व दूसरा जन्म से ही गाय से अलग रखकर. पहली बिधि में बच्चे को माँ के साथ
रखकर पाला जाता है. बच्चे को पैदा होने के तत्काल बाद खीस पिलानी चाहिये. इससे
प्रोटीन, बिटामिन-ए तथा एंटी-~बाडीस बहुतायद से पायी जाती है. इस बिधि में
बच्चे को काफी समय तक उसकी माँ का दूध पिलाया जाता है. बच्चे के बड़े हो जाने
पर उसे चारा तथा दाना खिलाना प्रारम्भ कर देना चाहिए. बच्चे को माँ का दूध
अधिक समय तक मिलने से उसकी बढ़ोत्तरी अच्छी होती है.
दूसरी बिधि में बच्चे को माँ से अलग रखकर पाला जाता है. इसके भी दो ढ़ंग हैं.
पहले ढ़ंग से बच्चे को पैदा को पैदा होते ही माँ से अलग कर दिया जाता है व
दूसरे ढ़ंग से बच्चों को माँ से २-३ दिन बाद बाद अलग करते हैं. इस बिधि
में बच्चे को पैदा होने होने के २४-२६ घण्टे के बीच खीस खिलाया जाता है जो कि
तत्वों से भरपूर व प्रतिकाय युक्त भोजन होता है. तत्पश्चात् बच्चे को उसकी माँ
का दूध पिलाया जाता है. यदि बचपन से ही स्तन त्याग कराना हो तो माँ का दूध अलग
से पिलाते हैं चार सप्ताह की आयु तक बच्चे को उसके शरीर का १/१० भाग दूध
पिलाया जाता है. यह मात्रा धीरे-धीरे कम की जाती है. इस प्रकार बछड़े को २ माह
की आयु तक दूध पिलाना चाहिए. बच्चे को २४ घंटों में दो बार दूध देना चाहिये.
जब बच्चा दो सप्ताह की आयु का हो उसे प्रतिदिन लगभग दो किलोग्राम काफ
स्र्टाटर देते हैं.
जब बच्चा ४-५ सप्ताह का हो जाय तो उसे हेय खिलाना प्रारम्भ
करना चाहिए. हेय बच्चे को प्रोटीन, विटामिन तथा खनिज पदार्थ प्रदान करता है.
बच्चे की आयु ४ माह होने पर उसे २ से ५ किलोग्राम अच्छी साइलेज प्रतिदिन दी जा
सकती है. पाँच माह पश्चात् बच्चे को दो लीटर स्पेटा,डेढ़ किलोग्राम दाना व सात
किलोग्राम हरे चारे की आवश्यकता होती है. उचित चारे का प्रबन्ध न होने पर
बच्चे को चरागाह में चरने के लिए भेजा जा सकता है. बीमारियों को रोकने के लिए
व अच्छी बढ़ोत्तरी के लिए एन्टिबायोटिक जैसे टेरामाइसीन व फीड मिश्रण दाने के
साथ-साथ देना चाहिए. डाईकेल्सियम फास्फेट, बोन मील व सूक्ष्म मात्रा में साधारण
नमक देना अच्छी बृद्धि के लिए आवश्यक है. बच्चे के पीने के लिए स्वच्छ एवं ताजे
पानी की व्यवस्था भी हर समय रहनी चाहिए.
सफल दुग्ध उत्पादन के लिए बाल पशुओं का सही रूप से पालन पोषण अत्यधिक जरूरी है.
इसलिए आवश्यक हो जाता है कि बच्चे को उचित मात्रा में व सही समय पर खीस, दूध,
स्पेटा, दाना , साइलेज, हरा चारा, खनिज मिश्रण व दवाई उपलब्ध कराये.
६.२ आवारा पशु:- अण्डमान-निकोबार द्वीप समूह में आवारा पशुओं की जटिल समस्या
है. सडकें हो या किसान का खेत, पालतु पशु आवारा घूमते देखे जा सकते हैं. इन्हीं
आवारा पशुओं की समस्या के कारण सूखे के मौसम में अपने खेतों में फसल उगाने से
कतराते हैं, फलस्वरूप खेत खाली पड़े रहते हैं. इस समस्या का मुख्य कारण पशुओं
के लिए हरी घास की कमी है. इन द्वीपों में ऐसा देखा गया है कि किसान भाई पशुओं
के लिए हरे चारे की फसलें बिल्कुल नहीं उगाते. वर्षात के मौसम में तो किसान भाई
धान नम्बर आठ का ऊपरी भाग काटकर खिलाते रहते हैं और पशुओं को खुला कम छोडते हैं
इसलिए वर्षात में आवारा पशुओं की समस्या कम होती है. सूखे के मौसम में न तो
कोई हरे चारे की फसल होती है और न ही पशुओं पर नियन्त्रण. दूसरा एक कारण और नजर
आता है वह यह कि सूखे मौसम में अधिकतर किसान अपने खेत खाली पड़े रहने देते हैं.
पशुओं को बाँधकर रखने और उनके लिए चारा उगाने की ओर किसान भाई ध्यान नहीं देते
हैं. बस सुबह को पशु आवारा फिरने के लिए खोल दिये जाते हैं. पशुओं को इस तरह
आवारा छोड देने से जहाँ एक ओर खाद्यान फसलें उगाना कठिन होता है तो वहीं दूसरी
ओर पशुओं की उत्पादकता भी कम होती है. दुधारू पशु कम दूध देते हैं तो खेती के
लिए बैल भी कमजोर रहते हैं. अत: आवारा पशुओं की समस्या का समाधान करना बहुत ही
आवश्यक है. इसके लिए सबसे पहले आवश्यक है कि किसान भाई अपने पशुओं के लिए हरे
चारे की फसलें अर्थात पशुचारा उगायें और उन्हें पौष्टिक आहार दें. इन द्वीपों
में पशुओं के खिलाने के लिए मक्का, ज्वार,ग्वार लोबिया, मूंग, उरद, कुल्थी और
राइसबीन उगा सकते हैं. कम उपजाऊ पहाड़ी भूमि पर दीनानाथ, नेपियर और पैनीसेटम
पेडीसिलेटम घासें तथा स्टाइलों आदि दलहनी चारों की फसलें सफलतापूर्वक उगा सकते
हैं. अत: किसान इन फसलों को उगायें और पशुओं को पौष्टिक हरा चारा खिलायें तथा
इन्हें बाँध कर रखें. इस समस्या से छुटकारा पाने के लिए एक और रास्ता है वह यह
कि जमीनों में वर्ष भर कुछ न कुछ उगायें. जब अधिकतर लोग भूमि का उपयोग करने
लगेंगे तब स्वत: ही पशुओं को बाँध कर रखने की आवश्यकता का एहसास भी होने
लगेगा. उदाहरण के लिए इन द्वीपों में मीठाखाड़ी गाँव जैसे कुछ ऐसे क्षेत्र भी
हैं जहाँ अधिकतर किसान शुष्क मौसम में सब्जी की फसलें उगाते हैं और अपने खेतों
को खाली नहीं छोड़ते, ऐसे गाँवों में आवारा पशुओं की समस्या कम देखी जाती है.
ऐसे क्षेत्र, जहाँ किसान शुष्क मौसम में कुछ नहीं उगाते परन्तु कुछ किसान फसलें
उगाने की इच्छा रखते हैं, वहाँ वे ऐसी फसलें बोयें जो कि पशु पसन्द नहीं करते
हैं. तिल की फसल को पशु खाना पसन्द नहीं करते. साथ ही इन द्वीपों में तिल की
पैदावार भी अच्छी मिलती है अत: शुष्क मौसम में खेतों को खाली न छोड़कर तिल की
खेती करनी चाहिए. इसके साथ-साथ खेतों के चारों ओर सुबबूल और गिलेरेसिड़िया
जैसे पेड़-पौधों को उगाकर घेरबाड़ भी कर सकते हैं. इसमें आवारा पशुओं की समस्या
से छुटकारा पाया जा सकता है. साथ ही सुबबूल जैसे बहुउद्देशीय बृक्षों से पशुओं
के लिए हरा चारा तथा जलाने के लिए लकड़ी भी मिल जाती है. गिलेरेसिड़िया की
पत्तियों एवं कोमल टहनियों को तोड़कर हरी खाद के रूप में धान के खेतों में
उपयोग किया जा सकता है. यूँ तो पशुओं को खुला छोड़ना कानूनन अपराध है और कोई
भी किसान जिसकी फसल आवारा पशुओं से बर्बाद होती है, उन पशुओं को
काजीहाउस पहुँचा सकता है. पर यह समस्या तो सभी को प्रभावित
करती है अत: क्यों न द्वीपों के निवासी अपने पशुओं को बाँधकर रखें और उनके
लिए पौष्टिक चारा उगायें, उन्हें अच्छी तरह से खिलायें जिससे कि इस समस्या
का स्थाई समाधान सदैव-सदैव के लिए हो सके.
अत: शुष्क मौसम में वो खेतों को खाली न छोड़कर मक्का, ज्वार, ग्वार, लोबिया,
मूंग, उरद, कुल्थी, राइसबीन, दीनानाय घास, नेपियर घास तथा दलहनी चारे आदि को
पशुओं के चारे के लिए उगायें और पशुओं को घर पर ही चारा उपलब्ध कराकर आवारा
घूमने से रोकें.
६.३ आयु ज्ञात करना:- कुछ सरकारी तथा निजी प्रक्षेत्रों को छोड़ कर हमारे देश
में साधारणत: पशुओं के जन्म आदि का लेखा-जोखा नहीं रखा जाता है. इसलिए पशुओं की
ठीक-ठीक आयु का पता चलाना कठिन हो जाता है. जब किसान भाई बाजार में पशु खरीदने
जाता है तो विक्रेता पशु की आयु गलत बताकर उसे ठग लेता है. पशु के उपयोगी जीवन
की सही जानकारी प्राप्त करने के लिये आवश्यक है कि किसान को पशु की आयु की ठीक
जानकारी हो.
पशु की ठीक आयु ज्ञात करने की मुख्यत: चार बिधियाँ हैं- दांतों, सींगो, खुरों व
पशु की साधारण दशा देखकर. इन सब विधियों में दांतों व सींगों द्वारा आयु ज्ञात
करना अधिक सरल व प्रचलित है.
प्राचीन युग से ही पशु पालक पशुओं के दांतों द्वारा आयु निर्णय करने की विधि
को उपयोग में लाते रहे हैं. यदि गौर से देखें तो जन्म के समय गाय या भेंस के
बच्चों के मुंह के निचले जबड़े में दांतों के कुछ चिन्ह दिखाई देते हैं और
कभी-कभी तो यह भी देखा गया है कि इनके बच्चों के जन्म के समय दाँत निकले रहते
हैं. इन दांतों को दूध का दांत कहा जाता है. लगभग चौथे सप्ताह के अन्त तक
बच्चे के आठों दांत बाहर निकल आते हैं. ये श्वेत रंग के चमकीले, तेज एवं छोटे
होते हैं. धीरे-~धीरे यह दांत घिसने लगते हैं. साधारणत: मध्य की जोड़ी लगभग
१० माह की आयु पर, बगल की जोडी १५ माह की आयु पर और किनारे की जोड़ी
१८ माह की आयु पर पूर्णरूप से घिस जाती है. ज्यो-ज्यो पशु की आयु बढ़ती जाती
है, दूध वाले दातों के स्थान पर बड़े-बड़े अस्थाई दांत निकलने लगते हैं. दूध
के दांतों की मध्य की जोड़ी दो से ढ़ाई वर्ष की आयु में, तीन से साढ़े तीन
वर्ष में इस जोड़ी के आस-पास के दो दांत तथा आठ से साढ़े आठ वर्ष की आयु में
बगल वाली दांतों की जोडी गिर जाती है और उसके स्थान पर स्थाई दांत निकल आते
हैं. पाँच से साढे पाँच वर्ष की आयु में पशुओं के आठों स्थाई दांत निकल आते हैं
और ऐसी दशा में पशु को पूर्ण व्यस्क कहा जाता है. ५-६ वर्ष तक पशु के दांतों
में कोई विशेष परिवर्तन नहीं होता है. परन्तु ६ वर्ष की अवस्था के पश्चात्
स्थाई दांतों का घिसना प्रारम्भ हो जाता है. ७-८ वर्ष के बीच की आयु में मध्य
वाली जोड़ी, ८-९ के बीच निकट मध्य वाली, ९-१० वर्ष के बीच बगल वाली जोड़ी तथा
१०-११ वर्ष के बीच किनारे वाली जोड़ी घिस जाती है. लगभग १२ वर्ष की आयु में सभी
दांत घिसकर वर्गाकार शक्ल के हो जाते हैं. दांतों की यह घिसावट मसूड़ों की जड़
के निकट तक होती है और इस आयु में पशु बूढ़ा हो जाता है. हाँलाकि यह विधि आयु
ज्ञात करने की सबसे उत्तम विधि है फिर भी इससे शत्-प्रतिशत् सही आयु ज्ञात नहीं
हो पाती है. केवल वर्षों में ही पशु की आयु का अनुमान लगाया जाता है.
दांतों के अतिरिक्त पशुओं की आयु सींगों द्वारा भी मालूम की जा सकती है.
ध्यानपूर्वक देखने से पशु के सींगों पर गोल-गोल छल्ले बने दिखाई देते हैं. तीन
वर्ष की आयु में सींगों में एक छल्ला बन जाता है. यदि किसी पशु के सींगों में ३
छल्ले हैं तो उसकी आयु ५ वर्ष होगी. यह आयु ज्ञात करने की सबसे सरल विधि है.
अत: बताई गई विधियों द्वारा पशु खरीदते समय उसकी आयु का सही अनुमान लगा ले
अन्यथा व्यवसायिक पशु विक्रेता पशु की आयु सम्बन्धी सही जानकारी न देकर ठग सकता
है.
