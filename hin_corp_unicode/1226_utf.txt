<औङ्ङिचिअल् आन्ड् ंएडिअ ळन्गुअगेस्><मस्स् ंएडिअ><आनोन्य्मोउस्><छ्हन्डिगर्ह् ंइल्नेय् फर् भगि आकलि ख्य खरेन्गे><१९८६><ढिन्-ठिमे ओङ् ईन्डिअ><णेत् ढेल्हि><११-१३><१८५०><आनोन्-छ्ह्ड्.ंइल्नेय् फर् भगि आकलि ख्य खरेन्गे>

कुछ न मिलने से तो अच्छा ही है' चंडीगढ़ पंजाब को दिये जाने से संबंधित फैसले पर प्रतिक्रिया व्यक्त करते हुए भूतपूर्व मुख्यमंत्री और बागी अकाली नेता प्रकाशसिंह बादल ने कहा लेकिन इस हस्तांतरण में अब गरिमा नहीं रही' उन्होनें आगे कहा.
श्री बादल तथा अन्य बागी अकाली मानते हैं कि पंजाब को चंडीगढ़ दिये जाने का ऐलान सुरजीतसिंह बरनाला की व्यइतगत जीत नहीं है चंडीगढ़ की लड़ाई की लंबी कहानी है `इसे पाने के लिए संत फतेहसिंह दर्शनसिंह फेरूमान और संत हरचंदसिंह लोंगोवाल ने शहादत दी.
सिर्फ इतना ही नहीं, चंडीगढ़ के लिए कई आंदोलन हुए मोर्चे लगे धर्मयुद्ध हुआ लाखों लोग जेल गये हजारों शहीद हुए आखिर इतनी कुर्बानियों के बाद मिलने वाले चंडीगढ़ के लिए श्रेय बरनाला को तो नहीं दिया जा सकता' बावजूद इसके बागी अकालियों के हौसले तो पस्त हैं ही.
वे यह कहते जरूर हैं कि बरनाला इस समय कांग्रेस (इ) की कृपा से उसी तरह सत्ता में हैं जिस प्रकार पंद्रह वर्ष पहले लक्ष्मणसिंह गिल थे.
लेकिन भीतर ही भीतर वे बरनाला और गिल में फर्क भई समझते हैं गिल के साथ सिर्फ पंद्रह विधायक थे और पूरी तरह कांग्रेस पर आश्रित थे जबकि बरनाला के साथ ४७ विधायक हैं जरूरत पड़ने पर उन्हें प्रतिपक्षी विधायकों का भई समर्थन मिल सकता है.
यह बात सही है कि विधानसभा के विशेष अधिवेशन में यदि इंका विधायक आकाली उम्मीदवारों का समर्थन करते तो उनका अध्यक्ष और उपाध्यक्ष चुना जाना मुश्किल था.
लेकिन बरनाला इसे पूरी तरह से नहीं मानते.
उन्हें अभी भी बागियों की वापसी पर भरोसा हैबागी आकालियों में जिस प्रकार की धड़बाजी है उससे बरनाला आश्वस्त हैं कि `कुर्सी और पैसा' उन्हें देर-सबेर आकर्षित कर सकता है पिछले दिनों बरनाला ने उपचुनाव का डर दिखाकर भी कुछ बागी विधायकों को डरा दिया था.
अब दलबदल कानून के तहत उनकी सदस्यता समाप्त करने का प्रयास हो रहा है.
संविधान के ५२वें, संशोधन के अनुसार इन्हें दलबदल करने वाला गुट या विधायक नहीं माना जा सकता.
विधानसभा के भूतपूर्व अध्यक्ष रवि इंदर सिंह ने बागियों को एकजुट रखने में महत्वपूर्ण भूमिका अदा की थी और तब उन्हें अलग गुट के तौर पर मान्यता देकर उपचुनाव के खतरे से बचा गये थे.
अब तो सवाल जोड़तोड़ का है.
जोड़तोड़ में जो गुट बेहतर साबित होगा अकाली पार्टी उसी के खीसे में होगी.
यूँ पलड़ा बरनाला के पक्ष में ही झुका है.
बागी अकालियों को १७ जून तक की मोहलत दी गयी है.
अगर तब तक वे पार्टी में नहीं लौटे तो उनकी सदस्यता समाप्त करने के लिए कार्यवाई की जायेगी.
जहां तक बरनाला का संबंध है चंडीगढ़ मिलने के ऐलान से उनकी स्थिति मजबूत हुई है.
`यदि पंजाब समझौते के अनुसार २६ जनवरी को चंडीगढ़ हमें मिल जाता तो न तो आतंकवादी और उग्रवादी गतिविधियों में बढ़ोतरी होती और न ही स्वर्ण मंदिर पर उग्रवादियों पर पुनः अधिकार ही होता.
ऐसा होने पर पार्टी भी नहीं टूटती और मेरा नेतृत्व भी चुनौती से बचा रहता.
फैसले में देर करके केंद्र ने बेशक कई तरह की पेचीदगियां पैदा की हैं' यह बात बरनाला ने इस संवाददाता से बातचीत में कही.
अब प्रश्न यह रह जाता है कि बागी अकाली प्रलोभन पद और प्रतिष्ठा की आकर्षक कुर्सी की कब तक अवहेलना कर पायेंगे.
इस समय कुछ ऐसे लोग भई बागियों के खेमें में हैं जो पहली बार विधायक बने हैं और जिनकी `कुछ बनने' की ख्वाहिश है.
पिछले दिनों दिल्ली स्थित पंजाब भवन में ऐसे ही दो विधायक मिल गये.
दिन भर की दैड़धूप के बाद शाम को वे सुस्ता रहे थे.
बातचीत चलने पर बोले : `कौन बागी बने.
वे लोग भी तो अवसरवादी हैं.
कम से कम यहां रहने.
खाने-पीने की तो अच्छा मिलता है नीचे कार है दफ्तर है घर अच्छा खासा है.
आखिर मेजरसिंह उबोके और बसंतसिंह खालसा भी तो तोहड़ा के कभी खासमखास थे.
वे क्यों नहीं बागी हुए?कहने को भूतपूर्व कृषिमंत्री और पटियाला के भूतपूर्व नरेश अमरिंदर सिंह `धर्म से प्रतिबद्धता' की बात चाहे जितनी करें.
लेकिन कितने लोग हैं इस समय अकाली पार्टी में जो उन जैसे संपन्न हैं और जिनके लिए सचमुच `पंथ और सिख मर्यादाओं' का महत्व है.
कुछ विधायक शायद इसलिए बागियों के साथ हो लिए कि उन्हें बरनाला की सरकार गिरने का मुगालताहो गया था.
यदि ऐसा हो जाता तो वे प्रकाशसिंह बादल या अमरींदरसिंह के नेतृत्व में बनने वाली सरकार में कोई न कोई औहदा जरूर पा जाते.
लेकिन उनकी गोटियां गलत बैठीं.
राजनीति है तो आखिर शतरंज की गोटियों का खेल ही.
इस समय बेशव बरनाला की स्थिति बेहतर हैएक तो बरनाला न धार्मिक सजा भुगत कर अपने प्रतिद्धंद्धियों की चाल नाकाम कर दी थी और अब २१ जून को चंडीगढ़ के हस्तांतरण के ऐलान से बागियों में हड़कंप मच गयी है.
सबसे बड़ी बात यह है कि चंडीगढ़ के एवज में हरियाणा को अबेहर-फाजिल्का नहीं जायेगा.
बरनाला के शातिर नेता के तौर पर उबरने से बादल और सुखजिंदर सिंह ऊटपटांग वक्तव्य भी देने लगे हैं.
जैसे उन्होंने बर्कास्त आई.
पी.
एस.
अधिकारी मिमरनजीतसिंह मान राज्यसभा के लिए अकाली पार्टी का उम्मीदवार घोषित कर बरनाला को कठघरे में खड़ा करना चाहा है जगदेवसिंह तलवंडी का कार्यकाल समाप्त होने पर राज्यसभा की एक सीट खाली होने वाली है.
इंका सांसद हरजिंदरसिंह हंसपाल ने अकालियों से यह सीट पाने के लिए कई प्रकार के प्रयास किये जो एक मास पहले तक तो सफल नहीं हुए थे लेकिन बदली हुई परिस्थितियों में यदि कांग्रेस उपाध्यक्ष अर्जुनसिंह के निर्देश पर श्री हंसपाल को खपाया गया.
तो इसमें दो राय नहीं कि अकाली पार्टी का विभाजन और पुख्ता हो जायेगा.
राजनैतिक जानकारों के अनुसार बरनाला सिमरनजीतसिंह मान के नाम पर शायद ही सहमत हों.
एक तो श्री मान के विरूद्ध अभी तक देशद्रोह का मुकद्दमा चल रहा है दूसरे जरनैल सिंह भिंडरावाले के वह कभी विश्वासपात्रों में थे और तीसरे संयुक्त अकाली दल के बाबा जोगिंदरसिंह ने उन्हें अपनी पार्टी का संयोजक नियुक्त किया था.
लिहाजा मान की उम्मीदवारी स्वीकार करने का मतलब बरनाला की : राजनैतिक आत्महत्या' होगी.
इस समय चंडीगढ़ और पंजाब में भी `असली' और `नकली' अकाली पार्टी की जोरों की चर्चा है.
बादल गुट अपने आपको इस बिना पर असली अकाली पार्टी मानता है कि उसने`गुरूद्वारों' की पवित्रता, स्वतंत्रता और मर्यादा' के लिए बरनाला को साथ छोड़ा.
इसे वह `कुर्बानी' मानते हैं.
उन्होंने चंडीगढ़ में इस संवाददाता से साफ शब्दों में कहा : `हम कभी उसे अकाली दल नहीं कहेंगे जिसके मुखिया ने दरबार साहब में कमांडो बुलाये हों.
' बादल अपने आपको असली अकाली इसलिए भी मानते हैं कि पिछले ३० वर्षों से वह इसी पार्टी में हैं.
`हमने कई उतार-चढ़ाव देखे हैं.
लेकिन कभी कांग्रेस के जूतों में फिट नहीं हुए.
क्या हमें चारा नहीं फेंका जाता था, या बरनाला ने हमें तोड़ने की कोशिश नहीं की.
आखिर हमारे भी तो कुछ मूल्य हैं.
'बादल चाहे जैसी बातें या दावे करें, असलियत यह है कि बरनाला ने उन्हें कई मोर्चों पर पराजित कर दिया है.
आमतौर पर संतुलित रहने वाले बरनाला जब यह कहते हैं कि `मुझे कुर्सी से प्यार नहीं' तो लोग उन पर विश्वास करते हैं.
लेकिन जब यह बात सुखजिंदरसिंह जैसे लोग करते हैं तो लोग हंसते हैं.
इस समय बादल के चेहरे पर भी पहले जैसी रौनक और चमक-दमक नहीं.
न ही उनके यह मिलने वालों का पहले जैसा तांता लगा रहता है पुलिस की गारद पिछले कई महीने से याकि कहिए वर्षों से उनके चंडीगढ़ निवास के सामने अलबत्ता चहल-पहल बनाये रखती है.
बादल और उनके समर्थक चाहे जितना यह कहते फिरे कि उन्हें आतंकवादियों और उग्रवादियों से कुछ लेना देना नहीं लेकिन उनके अपने काम उनकी कथनी और करनी को उजागर कर रहे हैं.
४ जून को स्वर्णमंदिर में मंजी साहब में जो समागम हुआ था उसमें `खलिस्तान' और भिंडरवाले के समर्थन में नारे लगाये गये.
बादल चुप रहे.
श्रीमती गांधी के कथित हत्यारे बेअंतसिंह की विधवा बिमल खालसा और उसके समर्थकों ने जब दरबार साहब की परिक्रमा को खून से रंग दिया तो भी उन्होने इस कुकृत की निंदा नहीं' की बाद में उन्होंने कहा कि `खमोशी का मतलब यह तो नहीं कि हम उनका समर्थन करते हैं.
' ठीक ही तो है खामोश रहने के अलावा यह कर भी क्या सकते थे.
क्या फेडरेशन या दमदमी टकसाल के लोगों द्वारा दरबार साहब के एक सेवादार की हत्या करना घिनौना और निंदनीय कार्य नहीं है? पिछले दिनों कूपरथला की एक सभा में जिस मंच पर बादल बैठे थे वहां पर तथाकथितु खालिस्तान का ध्वज लहरा रहा था.
क्या इससे बादल की मन स्थिति का परिचय नहीं मिलता? यह माना जा सकता है कि आतंकवादियों से भयभीत बादल उनका खुला विरोध नहीं कर पा रहे हैं.
लेकिन अगर वह उनके मंच पर जाते हैं तो यह आशंका होना स्वाभविक ही है कि कहीं बादल की आतंकवादियों से मिलीभगत तो नहीं है.
आखिर वह बरनाला को हटाने के लिए आतंकवादियों से हाथ क्यों मिला रहे हैं?अमरिंदरसिंह को अगर छोड़ भी दें तो तोहड़ा और सुखजिंदरसिंह की विश्वसनीयता बेदाग नहीं.
सुखजिंदरसिंह ने बरनाला सरकार में शिक्षामंत्री के पद की शपथग्रहण करने से पहले इस संवाददाता से कहा था :`सिखों की अलग पहचान होनी चाहिए तथा संविधान में इसकी व्यवस्था की जानी चाहिए.
' परोक्ष रूप से उन्होंने `खालिस्तान' की मांग का समर्थन भी किया था.
चंड़ीगढ़ में ही कुछ तबकों ने (इसमें बागी अकालियों के नुमाइंदे ही थे) कहा कि जब `तमिलनाडु' (नाडु यानी देश), `महाराष्ट्र' (यानी वृहद राष्ट्र), `तेलुगू देशम्' जैसे नाम हो सकते हैं तो पंजाब का नाम बदल कर `खालिस्तान' क्यों नहीं रखा जा सकता.
इससे दो लाभ होंगे : एक तो तथाकथित खालिस्तान की मांग करने वाले लोगों का आक्रोश कम होगा और दूसरे, कहने को उन्हें अलग सूबा मिल जायेगा.
एक अन्य वर्ग का तर्व तर्क था कि आज भी भारत के लिए `हिंदुस्तान' यानी `हिंदुओंका स्थान' शब्द प्रचलित है.
क्यों? भारत में केवल हिंदू ही तो नहीं रहते.
सभीसंप्रदायों के लोग रहते हैं.
वे कर देते हैं.
फिर यह भेदभाव क्यों और कैसा? उनका कहना था कि आज जितने भी नये विमान, जहाज, टैंक, पनडुब्बियां, इमारतें बनतीं हैं सभी के नाम हिंदू देवी-देवताओं राजाओं-महराजाओं, नायक-नायिकाओं के नामपर रखे जाते हैं.
मुसलमान पीर-फकीरों और सिख गुरूओं के नाम पर ये क्योंनहीं रखे जाते? क्या वे लोग इस देश के वाशिंदे नहीं उनका यह भी तर्क था कि हर नयी इमारत नये विमान जहाज की पूजा अर्चना हिंदू पद्धति यानी हवन से होतीहै.
मुसलमानी.
सिखी, ईसाई पद्धति से क्यों नहीं की जाती है?बादल के घर सेक्टर नं.
९ में बैठे एक व्यक्ति ने कहा : `आप हमें पृथकतावादी क्यों कहते हैं.
अलगाववाद की बयार तो तमिलनाडु से बही थी.
पंजाब से नहीं.
वहां तो इतना कहर नहीं ढ़ाया गया था.
पंजाब के साथ ऐसा कलूम क्यों किया जा रहा है.
यह तो ऐतिहासिक तथ्य है कि भारत की रक्षा के लिए ९० प्रतिशत कुर्बानिया सिखों ने दीं.
कैसी विडंबना है कि अब हमें भरोसे लायक नहीं समझा जाता.
' इन सभी तर्कों के बावजूद चंड़ीगढ के पंजाब में हस्तांतरण के फैसले को बरनाला की जीत मानी जा रही है.
बादल के खेमें में यह डर बैठ गया है कि दोहरी मानसिकता वाले लोग कभी भी बरनाला के खेमें में जा सकते हैं.
बरनाला कहते हैं : पंजाब समझौते की हर धारा को हम लागू करायेंगे.
चंडीगढ़ को हम कुशनुमा और खुशबूदार शहर बना देंगे ताकि आज जो लोग इसे केंद्रशासित क्षेत्र बनाये रखने की मांग करते हैं वे निकट भविष्य में अपनी भूल को स्वीकारें.
' हमारी दुआ है कि ऐसा ही हो.
चंडीगढ़ की सड़कों पर भैंसो और गायों के छुट्टा घूमने से उसकी और पंजाब की गरिमा घटेगी ही.
